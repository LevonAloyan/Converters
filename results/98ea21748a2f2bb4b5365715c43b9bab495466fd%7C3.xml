<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1994</searchword><id>6056</id><udhid>UDH:TvAR/6056</udhid><titel>Dierenarts in dilemma, de diergeneeskundige behandelingsovereenkomst en de Gezondheids-en welzijnswet voor dieren</titel><searchwords><searchword>TvAR 10/1994</searchword><searchword>UDH:TvAR/6056</searchword></searchwords><attachments><attachment><name>1994_nr 10_Artikel_Bosch-Boesjes.pdf</name><extention>pdf</extention><url>https://denhollander.info/download/5865/ci</url></attachment></attachments><inleiding>INLEIDING&#13;
In 1992 is de Gezondheids- en welzijnswet voor dieren1 in werking getreden als sluitstuk&#13;
van een drietal samenhangende wetten - de Diergeneesmiddelenwet (DGW) 2 , de Wet op&#13;
de uitoefening van de diergeneeskunde (WUD) 3 en de Gezondheids-en welzijnswet voor&#13;
dieren (GWW) - die te zamen een uitgebreid stelsel van regels bevatten waarmee beoogd&#13;
wordt de diverse belangen die gemoeid zijn met de gezondheidszorg voor dieren, te beschermen.&#13;
Daarbij gaat het niet alleen om het belang van de volksgezondheid en economische&#13;
belangen, maar ook om de belangen van het dier zelf, het welzijn van het dier. De&#13;
laatste jaren heeft het welzijn van dieren steeds meer accent, en ook een ander accent gekregen.&#13;
Vroeger werd met het welzijn van het dier vooral rekening gehouden indien daardoor&#13;
de produktiviteit kon worden verbeterd en werd dus indirect het economisch belang&#13;
gediend. Tegenwoordig is het welzijn van dieren een doel op zich geworden, hetgeen met&#13;
name blijkt uit de GWW. De GWW geeft voor allen die op een of andere wijze in relatie&#13;
tot dieren staan, immers niet alleen een regeling op het gebied van de zorg voor de gezondheid&#13;
van dieren (hoofdstuk 2), maar ook regels met betrekking tot de zorg voor het&#13;
welzijn van dieren (hoofdstuk 3).&#13;
Voor de dierenarts, die gezien zijn beroep nauw betrokken is bij de gezondheids- en&#13;
welzijnszorg voor dieren, zijn bovengenoemde wetten van groot belang. Hoewel de WUD&#13;
en de DGW meer van direct belang zijn voor zijn beroepsuitoefening, zal ook hij niet aan&#13;
de GWW voorbij kunnen gaan, niet alleen wegens de bepalingen uit hoofdstuk 2 (die&#13;
voornamelijk bepalingen uit de Veewet van 1920 en andere dierziektewetten vervangen,&#13;
zie art. 124 en 129 GWW), maar ook door de welzijnsbepalingen uit hoofdstuk 3.&#13;
In het hiernavolgende wil ik ingaan op de invloed die de welzijnsbepalingen in de&#13;
GWW zullen hebben op de positie van de dierenarts in zijn contractuele verhouding met&#13;
een eigenaar van een dier of met de Stichting Gezondheidszorg voor Dieren. De dierenarts&#13;
neemt immers een - overigens niet te benijden - tussenpositie in. Enerzijds is hij gezien&#13;
zijn beroep bij uitstek de persoon die voor de belangen van het dier kan en moet&#13;
opkomen; gezondheidszorg, waaronder zorg voor het welzijn, behoort specifiek tot zijn&#13;
taak. Anderzijds heeft hij verplichtingen voortvloeiend uit zijn contractuele relaties. De&#13;
vraag is in hoeverre de welzijnsbepalingen uit de GWW en het belang van het dier in conflict komen met de belangen die de dierenarts geacht wordt te dienen op grond van zijn&#13;
contractuele relaties.</inleiding><content>UITGANGSPUNT VAN DE GWW&#13;
In de Gezondheids- en welzijnswet voor dieren wordt een basis gelegd voor het stellen&#13;
van positieve eisen waaraan moet worden voldaan bij het houden van en het omgaan met&#13;
dieren die onder de beschikkingsmacht van de mens staan. De wet regelt het houden en&#13;
omgaan met dieren vanuit het dierperspectief bezien. Centraal uitgangspunt is dan ook de&#13;
intrinsieke waarde van het dier, die meebrengt dat het dier zoveel mogelijk beschermd&#13;
moet worden tegen menselijke handelingen die het fysieke en ethologische welzijn aantasten.&#13;
4 Dit welzijn omvat meer dan de voeding en verzorging van het dier of het tegengaan&#13;
van pijn en letsel; het betekent dat het dier een zelfstandige plaats dient in te nemen&#13;
bij de belangenafweging. Naar mijn mening zal deze eigenwaarde van het dier niet alleen&#13;
een rol moeten spelen in de belangenafweging die plaats vindt in de directe relatie tussen&#13;
mens en dier (bijv. als eigenaar, houder, hoeder), maar ook in de relatie tussen mensen&#13;
onderling, waarbij het dier het object is waarop de (rechts)handeling betrekking heeft (behandelingsovereenkomst,&#13;
onrechtmatige daad, koop, schenking).&#13;
DE BELANGENAFWEGING IN DE DIRECTE RELATIE MENS-DIER&#13;
Nog altijd ligt in de relatie mens-dier het accent sterk op het belang van de mens. Het is&#13;
het belang van de eigenaar om dieren te houden, bij voorbeeld voor het verwerven van&#13;
een inkomen (productiedieren), voor zijn sociale of andere behoefte of voor zijn sociale&#13;
status (gezelschapsdieren). Natuurlijk is het welzijn van het dier daarbij ook het belang&#13;
van de eigenaar, omdat welzijn van invloed is op de gezondheid van het dier of zijn produktie.&#13;
Deze belangen van de mens worden in de GWW gerespecteerd, het houden van dieren&#13;
wordt niet verboden, de GWW stelt wel regels aan het houden en geeft aan dat daarbij het&#13;
belang van het dier een zeer belangrijke rol speelt (bijv. art. 33, 34 en 35 GWW). Voorts&#13;
geeft de GWW de eigenaar niet de volledige beschikkingsmacht over het dier (bijv. art.&#13;
36, 40-44 GWW); de eigenaar moet een beperking in de uitoefening van zijn eigendomsrecht&#13;
gedogen in het belang van het welzijn van het dier. Dit zal ook verder richtinggevend&#13;
moeten zijn voor zijn omgang met het dier.&#13;
Ook de overheid zal in haar wetten en beleidsregels het welzijn van dieren meer aandacht&#13;
moeten geven. Aan gezondheid van dieren wordt reeds jarenlang door de overheid&#13;
veel aandacht besteed, met name omdat het ook in het belang van de mens is (bijv. volksgezondheid,&#13;
export). Begrippen als gezondheid en welzijn hangen nauw met elkaar samen,&#13;
gezondheid is een aspect van het totale welzijn. Toch is een goede gezondheid nog&#13;
geen waarborg voor het welbevinden van het dier.5 Dat betekent dat naast het dierziektebestrijding&#13;
het welzijn van het dieren steeds meer algemene aandacht zal moeten krijgen. Tot nu toe heeft de overheid niet altijd duidelijk laten blijken dat het belang van het dier&#13;
een factor is geweest die bepalend is geweest bij het opstellen van regelgeving of het uitvoeren&#13;
van regelingen.6&#13;
DE BELANGENAFWEGING IN DE RELATIE TUSSEN MENSEN MET HET DIER ALS OBJECT&#13;
In de rechtsverhouding tussen mensen onderling, waarbij het dier het object is waarop de&#13;
(rechts)handeling betrekking heeft, speelt de eigenwaarde van het dier (nog) geen noemenswaardige&#13;
rol. Toch dient daar ook het belang van het dier een zelfstandige factor in&#13;
de belangenafweging te zijn.&#13;
Het is in dit verband opvallend dat met name in het privaatrecht er een geringe belangstelling&#13;
voor de positie van het dier is. De heersende leer is dat het dier een voorwerp van&#13;
vermogen is, een rechtsobject.7 Ook in het in 1992 ingevoerde nieuw BW is het dier nog&#13;
steeds een zaak die men kan bezitten, verkopen, schenken of verpanden, het is geen&#13;
rechtssubject met eigen rechten en belangen waarmee rekening behoort te worden gehouden.&#13;
Ook in de rechtspraak is de emancipatie van het dier nog niet erg doorgedrongen. Zo&#13;
laat de Hoge Raad8 in zijn beslissing over de vraag of het houden van krielhanen onrechtmatig&#13;
is, de eigen belangen van het dier geen rol spelen (bijv. welke invloed hebben de te&#13;
nemen maatregelen ter beperking van overlast op het welzijn van het dier?).&#13;
Een voorbeeld van het feit dat in het privaatrecht uitsluitend economische belangen een&#13;
rol spelen en de eigen aard van het dier een ondergeschikte factor is, is verder te vinden in&#13;
art. 8 lid 3 Boek 5 BW. Het nieuw BW kent een (nieuwe) wijze van eigendomsverkrijging,&#13;
die van gevonden zaken. De vinder die met bekwame spoed aangifte doet van de&#13;
vondst van een zaak (dus ook een dier) verkrijgt na een jaar daarvan de eigendom. De&#13;
vinder kan het dier ook in bewaring geven bij de gemeente. De gemeente kan dan, blijkens&#13;
art. 8 lid 3 Boek 5 BW, op zijn vroegst twee weken nadat het dier door de gemeente&#13;
in bewaring is genomen9, het dier verkopen of weggeven. Mocht dit niet mogelijk zijn,&#13;
dan is de burgemeester bevoegd het dier te laten afmaken. De termijn van twee weken&#13;
hoeft niet in acht genomen te worden wanneer het dier slechts met onevenredig hoge kosten&#13;
gedurende dat tijdvak kan worden bewaard, of doding om geneeskundige redenen is&#13;
vereist. Een dergelijke bepaling valt moeilijk te rijmen met art. 43 GWW, dat bepaalt dat&#13;
het doden van dieren verboden is behalve in de daar aangeven gevallen.&#13;
POSITIE VAN DE DIERENARTS&#13;
De dierenarts heeft zowel bij de behandeling van individuele dieren als bij de georganiseerde&#13;
dierziektebestrijding altijd een grote rol gespeeld. Wat betreft het welzijn van dieren verkeert hij in een belangrijke spilpositie. Enerzijds brengt zijn beroep mee dat hij een&#13;
verantwoordelijkheid jegens het dier heeft10 , anderzijds heeft hij op grond van zijn contractuele&#13;
relatie zijn verplichtingen jegens zijn wederpartij (de eigenaar of de Stichting&#13;
Gezondheidszorg voor Dieren). Ook de gedragsregels van de beroepsgroep geven de niet&#13;
te benijden tussenpositie van de dierenarts aan. Blijkens art. 1 van de Code voor de Dierenarts&#13;
moet de dierenarts zich bij zijn handelwijze o.a. laten leiden door&#13;
a. bevordering van de gezondheid en het welzijn van het dier en de belangen van de eigenaar,&#13;
b. het algemeen belang en het algemeen veterinair belang;&#13;
c. het belang van de volksgezondheid en de milieuhygiÃ«ne.11&#13;
Voor de behandeling van het dier is echter de dierenarts in zekere zin afhankelijk van&#13;
de eigenaar. Degene die verantwoordelijk is voor een dier, is niet verplicht zijn dier onder&#13;
geneeskundige behandeling te stellen. Hij beslist of een ingreep zal plaats vinden en zal&#13;
daarbij op de kosten die daarmee gepaard gaan letten12, ook al is dat niet in het belang van&#13;
het dier. Een behandeling tegen de wil van de eigenaar is niet mogelijk. Ook bij het geven&#13;
van adviezen over het houden van dieren en bij de behandeling van ziekten ten gevolge&#13;
van het houden van dieren, heeft de dierenarts te maken met het economisch belang van&#13;
zijn cliÃ«nt, zijn eigen belang (omzet) en het belang van het dier.13 De GWW zal voor de&#13;
dierenarts daarbij richtinggevend moeten zijn; zodoende kan in privaatrechtelijke verhoudingen&#13;
het belang van het dier een grotere rol gaan spelen.&#13;
DE PRAKTIZERENDE DIERENARTS EN DE GWW&#13;
Voor de dierenarts kunnen de volgende welzijnsbepalingen in de GWW van belang zijn.&#13;
Art. 36: pijn en letsel zonder redelijk doel&#13;
Een centraal artikel, dus ook voor dierenartsen, is art. 36, dat bepaalt dat het verboden is&#13;
zonder redelijk doel of met overschrijding van hetgeen ter bereiking van zodanig doel toelaatbaar&#13;
is, bij een dier pijn of letsel te veroorzaken dan wel zijn gezondheid of welzijn te&#13;
benadelen (het 'oude' dierenmishandelingsartikel). Voorts is een ieder blijkens lid 3 van&#13;
art. 36 verplicht hulpbehoevende dieren de nodige zorg te verlenen.&#13;
In eerste instantie is de eigenaar van een dier een belangrijke factor bij de afweging of&#13;
iets wel of niet kan worden toegestaan bij of met dieren. Maar bovenstaande betekent ook&#13;
dat een dierenarts, als hij een dier behandelt - hetgeen hij doorgaans in opdracht van de&#13;
eigenaar doet - zich steeds zal moeten afvragen welk doel met de behandeling wordt nagestreefd.&#13;
Diergeneeskundig handelen waarbij pijn of letsel optreedt, is in principe dus&#13;
geoorloofd mits het een redelijk doel betreft. Dit laatste is echter een open norm, die&#13;
ruimte voor interpretatie laat. Wat de Ã©Ã©n een redelijk doel acht, is voor de ander niet redelijk&#13;
meer. Hierin bevindt zich ook de ruimte voor de belangenafweging waarbij het belang&#13;
van het dier een zelfstandige factor moet zijn. De dierenarts zal zich van deze&#13;
opdracht dan ook steeds bewust van moeten zijn bij zijn diergeneeskundig handelen. Als hem gevraagd wordt een diergeneeskundige handeling te verrichten waarvan hij van oordeel&#13;
is dat deze zonder redelijk doel is of slechts met overschrijding van hetgeen ter bereiking&#13;
van dat doel toelaatbaar is, bereikt kan worden, zal hij bij zichzelf te rade moeten&#13;
gaan of hij moet weigeren de verrichting te doen.&#13;
Art. 40, 41: lichamelijke ingrepen&#13;
Ook hier weer geldt een algemeen verbod, nl. het verrichten van een lichamelijke ingreep&#13;
waarbij een deel of delen van het lichaam worden verwijderd of beschadigd. Blijkens de&#13;
wetsgeschiedenis heeft men daarbij met name gedacht aan het couperen van oren en staarten.&#13;
14 Voor deze ingrepen is de belangenafweging door de wetgever dus al gemaakt;&#13;
deze verrichtingen zijn niet toegestaan. Daarnaast is er ook een aantal uitzonderingen&#13;
gegeven op deze bepaling zoals het onvruchtbaar maken van dieren en ingrepen uit&#13;
diergeneeskundige noodzaak.&#13;
Art. 43, 44: het doden van dieren&#13;
Met het verbod van het doden van dieren in andere dan nader aan te wijzen gevallen kan&#13;
in de eerste plaats het nodeloos doden van dieren worden tegengegaan. Bij het nemen van&#13;
een beslissing over het doden van een dier zal steeds, naast de belangen die aan de redenen&#13;
waarom mensen dieren willen doden ten grondslag liggen, het belang van het dier als&#13;
een zelfstandige factor zorgvuldig meegewogen moeten worden en afgewogen moeten&#13;
worden tegen het belang van de mens.&#13;
Dieren worden om verschillende redenen gedood: euthanasie bij een onherstelbare&#13;
ziekte, te hoge kosten van herstel, ongeschiktheid, einde van produktiviteit, ongewenstheid&#13;
(agressief, overlast, uitgekeken, allergie, gezinsuitbreiding). Met name met betrekking&#13;
tot de laatste reden komt de dierenarts voor de vraag te staan of het redelijk is om&#13;
dieren ingeval van ongewenstheid te doden. Moet een dierenarts altijd meewerken aan&#13;
wat de cliÃ«nt wil? Welke belang moet hij laten prevaleren? Stel dat een dierenarts niet wil&#13;
meewerken aan het doden van een dier, dan bestaat er een gerede kans dat door de eigenaar&#13;
gezocht wordt naar alternatieven die het dier niet altijd ten goede zullen komen. De&#13;
dierenarts verkeert dus in een dilemma. Kan hij de opdracht weigeren? Hoe zwaar weegt&#13;
zijn verantwoordelijkheid als dierenarts tegenover het dier in vergelijking met de nakoming&#13;
van zijn verplichtingen? Op dit terrein is in ieder geval een sterk adviserende en&#13;
voorlichtende functie voor de dierenarts weggelegd, naast de (zonodig) uitvoerende taak.&#13;
Dat vergt van hem een integere houding en goede communicatieve vaardigheden naast&#13;
een oplossingsgerichte instelling in het belang van het dier.&#13;
Huisvesting, fokken, vervoer, wedstrijden&#13;
Op deze terreinen zal de dierenarts voornamelijk een adviesfunctie hebben. Met betrekking&#13;
tot de huisvesting van zieke dieren (operatiepatiÃ«nten) zal ook hij aan de verplichtingen&#13;
uit de wet moeten voldoen, omdat hij in dat geval houder/hoeder van deze dieren is.&#13;
Het vervoer van wrakke dieren (art. 60) en zijn eventuele aanwezigheid bij verboden&#13;
wedstrijden (art. 61) zijn vraagstukken waarmee de dierenarts eveneens geconfronteerd&#13;
kan worden. Art. 63: Dopingverbod&#13;
De GWW bevat ook regelgeving met betrekking tot het gebruik van dopingmiddelen bij&#13;
wedstrijden. Niet alleen voor eigenaren, maar ook voor dierenartsen is het toepassen en&#13;
het op het wedstrijdterrein in het bezit hebben van dopingmiddelen bij de wet verboden.&#13;
Het verbod is alleen dan niet van toepassing als de dierenarts ten genoegen van een ambtenaar&#13;
kan aantonen dat hij het middel niet toepast, niet toegepast heeft of niet zal toepassen&#13;
bij dieren die aan de wedstrijd zullen deelnemen. Men zal dus moeten bewijzen dat&#13;
men iets niet zal gaan doen of niet gedaan heeft. Zolang dus niet is komen vast te staan&#13;
dat men het niet gebruikt heeft of zal gaan gebruiken is men strafbaar. Dierenartsen zullen&#13;
er dus goed aan doen deze middelen niet mee te nemen, dan wel een sluitende registratie&#13;
van de toediening bij te houden, indien zij toezicht houden bij dergelijke wedstrijden.&#13;
DE DIERGENEESKUNDIGE BEHANDELINGSOVEREENKOMST&#13;
Alvorens in te gaan op de rol die de GWW zou kunnen spelen in de contractuele relaties&#13;
van de dierenarts zal ik eerst kort aangeven wat de aard is van deze relaties. Ik wil me&#13;
daarbij beperken tot twee typen: de behandeling van het individuele dier in opdracht van&#13;
de eigenaar en de samenwerkingsovereenkomst van de dierenarts met het Stichting Gezondheidsdienst&#13;
voor Dieren m.b.t. het verrichten van diergeneeskundige handelingen in&#13;
het kader van de georganiseerde dierziektebestrijding.&#13;
OVEREENKOMST VAN OPDRACHT&#13;
In het oude BW kon de diergeneeskundige behandelingsovereenkomst aangemerkt worden&#13;
als een overeenkomst tot het verrichten van enkele diensten (art. 1637 BW oud). Met&#13;
ingang van 1 september 199315 valt de dienstverlening door een dierenarts onder het wettelijk&#13;
regime van de overeenkomst van opdracht, geregeld in boek 7 titel 7 (art. 400-414).&#13;
In dit verband is wellicht ook het wetsvoorstel inzake de geneeskundige behandelingsovereenkomst&#13;
van belang. 16 De geneeskundige behandelingsovereenkomst is een species&#13;
van de overeenkomst van opdracht. De bepalingen in dit wetsvoorstel zijn weliswaar specifiek&#13;
toegesneden op de relatie patiÃ«nt-arts, maar gezien de aard van de overeenkomst&#13;
zouden zij op sommige punten ook richtinggevend kunnen zijn voor de diergeneeskundige&#13;
behandelingsovereenkomst..&#13;
De overeenkomst van opdracht is een benoemde of bijzondere overeenkomst, waarvoor&#13;
naast de regels van het algemene verbintenissenrecht een aantal speciale regels gelden.&#13;
Het gaat daarbij om een grote groep uiteenlopende typen van contracten, die stuk&#13;
voor stuk in groten getale voorkomen bijv. overeenkomsten met een notaris, kapper, belastingadviseur&#13;
en ook die met een dierenarts.17 Voor al deze overeenkomsten bevat titel&#13;
7.7. BW een summiere regeling die niet onnodig ver in details treedt, maar zich tot de&#13;
hoofdregels beperkt. In art. 7:400 lid 1 wordt de overeenkomst van opdracht omschreven als de overeenkomst&#13;
waarbij de ene partij - de opdrachtgever - zich tegenover de andere partij - de opdrachtnemer&#13;
- verbindt om buiten dienstbetrekking werkzaamheden te verrichten die in&#13;
iets anders bestaan dan het tot stand brengen van een werk van stoffelijke aard, het bewaren&#13;
van zaken, het uitgeven van werken of het vervoeren of doen vervoeren van personen&#13;
of zaken. De diergeneeskundige behandelingsovereenkomst zal in beginsel aan deze negatief&#13;
geformuleerde definitie voldoen. De vrij gevestigde dierenarts (al dan niet in maatschapverband)&#13;
verricht zijn werkzaamheden immers niet in dienstbetrekking, maar als vrij&#13;
ondernemer. Een dierenarts daarentegen die een arbeidsovereenkomst heeft met een KI&#13;
vereniging, een onderzoeksinstituut of een dierentuin zal de diergeneeskundige behandeling&#13;
bij de dieren die eigendom zijn van zijn werkgever, niet in opdracht verrichten, maar&#13;
in dienstbetrekking.18&#13;
Voorts is in beginsel de diergeneeskundige behandeling dienstverlening en niet het tot&#13;
stand brengen van een werk van stoffelijke aard of het bewerken van een stoffelijk voorwerp.&#13;
Er kunnen op dit punt wel afbakeningsproblemen rijzen. Het zal soms niet eenvoudig&#13;
zijn aan te geven of de werkzaamheid dienstverlening is of het tot stand brengen van&#13;
een werk van stoffelijke aard (i.e. aanneming van werk). Gedacht kan worden aan het&#13;
operatief aanbrengen van stalen pennen bij een botbreuk, het hechten van een wond, het&#13;
aanbrengen van een prothese, het vullen van een kies.19 Naar mijn mening vloeien deze&#13;
handelingen echter voort uit de overeenkomst van opdracht - de behandelingsovereenkomst&#13;
- en zijn derhalve niet zelfstandig te kwalificeren als het tot stand brengen van een&#13;
werk van stoffelijke aard.20 Bovendien brengt de aard van de werkzaamheden dit mijn inziens&#13;
ook mee. Immers, het menselijk lichaam en dus ook een dierlijk lichaam kan men&#13;
niet beschouwen als een stoffelijk voorwerp, waaraan men zich heeft verplicht werkzaamheden&#13;
te verrichten. De essentie van de opdracht die de cliÃ«nt aan de dierenarts geeft, is&#13;
dat hij hem vraagt om hulp aan zijn dier te verlenen.&#13;
Overigens hoeft het bij de opdracht niet te gaan om persoonlijke dienstverlening, de&#13;
behandelingsovereenkomst kan worden aangegaan door een rechtspersoon (Dierenkliniek,&#13;
Stichting Gezondheidsdienst voor Dieren) of een maatschap. Wel kan de opdrachtgever&#13;
de opdracht verlenen met het oog op een persoon die in dienst van of met de&#13;
opdrachtnemer een beroep of bedrijf uitoefent (art. 7:404). In dat geval is die persoon dan&#13;
verplicht de opgedragen werkzaamheden zelf te verrichten, tenzij uit de opdracht voortvloeit&#13;
dat hij deze onder zijn verantwoordelijkheid door anderen mag laten uitvoeren. De&#13;
oorspronkelijke opdrachtnemer blijft echter zelf aansprakelijk.&#13;
VERPLICHTINGEN VAN DE OPDRACHTNEMER&#13;
Uit de door de dierenarts (opdrachtnemer) met zijn cliÃ«nt (opdrachtgever) gesloten overeenkomst&#13;
van opdracht vloeit een aantal plichten voor de dierenarts voort. Zorgplicht&#13;
Kort samengevat heeft de opdrachtnemer naast het verrichten van de opgedragen werkzaamheden&#13;
een zorgplicht (art. 7:401): hij dient zijn taak - die het verrichten van de uit de&#13;
opdracht voortvloeiende werkzaamheden inhoudt en niet het garanderen van een bepaald&#13;
resultaat21 - als een goed opdrachtnemer uit te oefenen. Bij de invulling van deze norm&#13;
wordt aangesloten bij datgene wat van een redelijk en vakbekwaam handelend vakgenoot&#13;
mag worden verwacht. 22 In bepaalde omstandigheden zou dit zelfs kunnen meebrengen&#13;
dat de opdrachtnemer verplicht is de overeenkomst niet uit te voeren. 23&#13;
Aanwijzingen&#13;
Voorts heeft de opdrachtnemer, naast een informatieplicht en een verantwoordingsplicht&#13;
achteraf, de plicht gevolg te geven aan tijdig gegeven en verantwoorde aanwijzingen. Art.&#13;
7: 402 lid 1 bepaalt dat de opdrachtgever binnen het kader van de opdracht nadere aanwijzingen&#13;
kan geven en dat de opdrachtnemer deze in beginsel moet opvolgen. Het is echter&#13;
niet zo, dat de opdrachtnemer verplicht is iedere aanwijzing die zijn opdrachtgever hem&#13;
geeft, op te volgen. De opdrachtnemer aanvaardt namelijk een opdracht zoals deze is gegeven&#13;
en niet inclusief allerlei nadere aanwijzingen die de opdrachtgever binnen het kader&#13;
van de opdracht zou kunnen geven (tenzij natuurlijk de opdrachtgever de bevoegdheid tot&#13;
het geven van nadere aanwijzingen uitdrukkelijk heeft bedongen of hem die bevoegdheid&#13;
krachtens gebruik toekomt). Bovendien laat niet iedere dienstverleningsrelatie evenveel&#13;
ruimte voor het geven van nadere aanwijzingen. De aard van de te verrichten arbeid dient&#13;
daarbij richtsnoer te zijn. Wanneer een bepaalde nadere aanwijzing niet verenigbaar is, althans&#13;
volgens de opdrachtnemer, met zijn professionele autonomie, zal hij de aanwijzing&#13;
niet behoeven op te volgen. In dat geval zal de opdrachtnemer naar eigen inzicht kunnen&#13;
bepalen hoe het door de opdrachtgever gewenste resultaat het beste kan worden bereikt.24&#13;
Anderzijds kan hij de aanwijzing van de opdrachtgever ook niet negeren. Hij zal serieus&#13;
de aanwijzing moeten overwegen en zonodig gemotiveerd moeten terzijde schuiven, waarbij&#13;
wel voorop staat dat bijv. de cliÃ«nt/patiÃ«nt niet tegen zijn wil kan worden behandeld.25&#13;
In de relatie dierenarts-cliÃ«nt zal, evenals bij medische en andere vrije beroepsbeoefenaren,&#13;
de eigen beroepsethiek een rol spelen. De dierenarts heeft een eigen verantwoordelijkheid&#13;
en zelfstandigheid tegenover zijn cliÃ«nt; soms wordt daarbij zelfs het aspect van&#13;
het algemeen belang in de beroepsuitoefening betrokken.26&#13;
Bovenstaande betekent dat de eigenaar/veehouder die van oordeel is dat hij verstand&#13;
van zaken heeft, aanwijzingen kan geven over de therapie of over de wijze van behandeling.&#13;
De dierenarts zal in beginsel deze aanwijzing moeten opvolgen, maar niet wanneer&#13;
hij zich niet met deze aanwijzing kan verenigen, omdat hij bijv. de methode onjuist vindt&#13;
of niet beheerst of omdat hij van oordeel is hij met de uitvoering daarvan in strijd zou&#13;
handelen met de ere- of beroepsregels of de GWW. Hij behoudt de bevoegdheid om te&#13;
beslissen of de nadere aanwijzingen voor hem aanvaardbaar zijn.27 Als de dierenarts niet&#13;
in staat is de uitdrukkelijke wil van de cliÃ«nt te volgen en hem evenmin tot andere gedachten&#13;
kan brengen, dan zal de overeenkomst beÃ«indigd moeten worden. EINDE VAN DE OVEREENKOMST VAN OPDRACHT&#13;
De wet regelt in de art. 7:408-411 BW het einde van de overeenkomst van opdracht. De&#13;
meest voor de hand liggende wijze echter waarop een overeenkomst van opdracht eindigt&#13;
is de volbrenging van de overeengekomen werkzaamheden (zie ook art. 7:408 lid 2 BW).&#13;
Er zijp echter ook overeenkomsten van opdracht die voor onbepaalde tijd zijn aangegaan28&#13;
, zoals de opdracht tot loonadministratie, vermogensbeheer, activiteiten van medewerkers&#13;
op notabasis. Het gaat dan om werkzaamheden die nooit zullen zijn voltooid of&#13;
volbracht, deze overeenkomsten roepen voortdurende verplichtingen in het leven.29 Voor&#13;
deze overeenkomsten biedt de wet de mogelijkheid van tussentijdse opzegging. Een overeenkomst&#13;
van opdracht die verplicht tot voortdurende verplichtingen kan echter ook zijn&#13;
aangegaan voor een bepaalde tijd. Zij eindigt dan door het verstrijken van die termijn.&#13;
Behoudens de hierboven genoemde 'natuurlijke' wijze van beÃ«indiging van de overeenkomst&#13;
(de volbrenging van de opdracht) kent de wet twee specifieke beÃ«indigingsgronden:&#13;
de dood van een der partijen (art. 7:409 (dood van de opdrachtnemer) en art.&#13;
7:410 (dood van de opdrachtgever)) en de opzegging door een der partijen (art. 7:408&#13;
BW)).&#13;
Bij opzegging moet onderscheid gemaakt worden in opzegging door de opdrachtgever&#13;
en opzegging door de opdrachtnemer.&#13;
De opdrachtgever kan te allen tijde de overeenkomst opzeggen (art. 408 lid 1). Bij opzegging&#13;
door de opdrachtnemer moet een nader onderscheid gemaakt worden. De particuliere&#13;
opdrachtnemer kan ook te allen tijde opzeggen. De opdrachtnemer die de&#13;
overeenkomst is aangegaan in de uitoefening van een beroep of bedrijf, kan de overeenkomst&#13;
alleen opzeggen als het gaat om een overeenkomst voor onbepaalde tijd. Daarnaast&#13;
kan de professionele opdrachtnemer te allen tijde de overeenkomst wegens gewichtige redenen&#13;
opzeggen (art. 7:408 lid 2).&#13;
Is er geen eindtermijn afgesproken en is de overeenkomst dus voor onbepaalde tijd&#13;
aangegaan, dan kunnen beide partijen de overeenkomst dus te allen tijde beÃ«indigen door&#13;
opzegging. Als de overeenkomst voor een bepaalde tijd is aangegaan of voor bereiken&#13;
van een bepaald resultaat, dan is de overeenkomst door de professionele opdrachtnemer&#13;
alleen wegens gewichtige redenen opzegbaar (zie b.v. art. 402 lid 2). Wanneer een cliÃ«nt&#13;
dus persisteert bij een bepaalde door hem gewenste therapie, dan biedt art. 402 lid 2 een&#13;
uitweg: de opdrachtnemer die op een redelijke grond niet bereid is de opdracht volgens de&#13;
hem opgegeven aanwijzingen uit te voeren, kan, als de opdrachtgever hem niettemin aan&#13;
die aanwijzingen houdt, de overeenkomst opzeggen wegens gewichtige redenen.&#13;
Bovengenoemde bepalingen zijn van aanvullend recht, zodat partijen er in hun overeenkomst&#13;
van af kunnen wijken en anders bepalen (art. 7:400 lid 2).30&#13;
Een tussentijdse bevoegdheid tot opzegging kan ook impliciet in de overeenkomst van&#13;
opdracht besloten liggen (zie art. 7: 400 lid 2 jÂ° art. 7:408). Daarvan zou sprake kunnen&#13;
zijn in de typische vertrouwensrelaties, zoals arts/patiÃ«nt en ook dierenarts/cliÃ«nt.31 Vooral&#13;
bij vertrouwensrelaties kan een onverenigbaarheid van karakters een rol spelen en een&#13;
grond zijn voor opzegging; ook kan de opdrachtnemer in gewetensconflict geraken.32 Kortom de individuele behandelingsovereenkomst kan door de cliÃ«nt steeds voortijdig&#13;
opgezegd worden (onder betaling van reeds gemaakte kosten). De dierenarts als opdrachtnemer&#13;
kan een dergelijke overeenkomst zijnerzijds voortijdig opzeggen wegens gewichtige&#13;
redenen, die gelegen kunnen zijn in de aard van de opdracht en de mate waarin deze in&#13;
strijd is met de GWW.&#13;
Overeenkomsten die meer het karakter van een overeenkomst van onbepaalde tijd hebben,&#13;
kunnen steeds zowel door de opdrachtgever als door de opdrachtnemer voortijdig&#13;
worden opgezegd.&#13;
DE SAMENWERKINGSOVEREENKOMST MET DE STICHTING GEZONDHEIDSZORG VOOR DIEREN&#13;
Bovenstaande geldt niet alleen voor diergeneeskundige behandelingsovereenkomsten die&#13;
dierenartsen afsluiten met hun cliÃ«nten, maar ook voor de zgn. samenwerkingsovereenkomsten&#13;
die de Stichting Gezondheidsdienst voor Dieren met dierenartsen afsluit.&#13;
De GWW kent impliciet in art. 82 de mogelijkheid om bij de gezondheidsbewaking&#13;
van de Nederlandse veestapel de Stichting Gezondheidszorg voor Dieren in te schakelen.&#13;
Deze stichting heeft o.a. ten doel het bevorderen van de gezondheidstoestand van landbouwhuisdieren.&#13;
Voor de verwezenlijking van dit doel is een viertal regionale diensten&#13;
werkzaam die o.m. een groot aantal bestrijdings- en begeleidingsprogramma's organiseert&#13;
en ten uitvoer brengt. Voor de uitvoering van de diergeneeskundige handelingen die in&#13;
het kader van deze programma's op de bedrijven moeten worden verricht, wordt een beroep&#13;
gedaan op de praktizerende dierenartsen. In verband hiermee wordt met deze dierenartsen&#13;
een privaatrechtelijke samenwerkingsovereenkomst gesloten.&#13;
Deze samenwerkingsovereenkomst, op grond waarvan de dierenarts zich verplicht bepaalde&#13;
werkzaamheden uit te voeren, kan ook aangemerkt worden als een overeenkomst&#13;
van opdracht. In dit geval is de Stichting Gezondheidszorg de opdrachtgever en de dierenarts&#13;
de opdrachtnemer.&#13;
Deze overeenkomst van opdracht is een overeenkomst van onbepaalde tijd die niet verplicht&#13;
tot het afronden van een bepaalde werkzaamheden. Uit het voorafgaande volgt derhalve,&#13;
dat de Stichting Gezondheidszorg voor Dieren de dierenarts aanwijzingen bij de&#13;
uitvoering kan geven die door hem moeten worden opgevolgd, maar dat de dierenarts en&#13;
de Stichting deze overeenkomst te allen tijde kunnen opzeggen, tenzij zij daarover iets anders&#13;
hebben afgesproken. In de door de Stichting gebruikte standaardovereenkomst komen&#13;
partijen overeen, dat de overeenkomst slechts opgezegd kan worden bij ernstige&#13;
nalatigheid of grove fouten bij de uitvoering van de werkzaamheden (art. 3 van het bij de&#13;
samenwerkingsovereenkomst behorende reglement).&#13;
DE GWW EN DE DIERGENEESKUNDIGE BEHANDELINGSOVEREENKOMST&#13;
De invoering van de GWW doet de vraag rijzen naar de invloed van deze wet op privaatrechtelijke&#13;
verhoudingen waarbij het dier het object is, zoals die tussen de dierenarts en&#13;
zijn cliÃ«nt en die tussen de dierenarts en de Gezondheidsdienst.&#13;
Bij de hierboven beschreven overeenkomsten van opdracht zal de invloed van de&#13;
GWW bij de uitvoering van de opdracht tweeÃ«rlei kunnen zijn. Ten eerste zullen de weizijnsbepalingen uit deze wet, naast de WUD en de ere-en beroepsregels van de dierenarts,&#13;
een rol spelen bij de invulling van de norm van wat van een redelijk vakbekwaam vakgenoot&#13;
mag worden verwacht bij de uitvoering van de werkzaamheden. Ten tweede bevat&#13;
de wet gronden waarop een dierenarts die geconfronteerd wordt met een opdracht die&#13;
strijdig is met het belang van het dier, de opdracht kan weigeren, een aanwijzing van de&#13;
opdrachtgever terzijde kan leggen dan wel de overeenkomst kan opzeggen.&#13;
Opdracht weigeren&#13;
Een eerste mogelijkheid voor een dierenarts die van oordeel is dat een opdracht niet&#13;
strookt met de belangen van het dier (zoals die uit de GWW blijken), is uiteraard om de&#13;
opdracht niet aan te nemen. Indien een cliÃ«nt verzoekt de oren van een hond te couperen,&#13;
een kat te ontnagelen, een papegaai zonder redelijk doel af te maken of de staarten van&#13;
runderen te verwijderen, kan de dierenarts weigeren deze overeenkomst van opdracht aan&#13;
te gaan, aangezien hij door de opdracht uit te voeren in strijd met de GWW (art. 40-44)&#13;
zou handelen, tenminste als er geen medische noodzaak aan ten grondslag ligt. Wel rijst&#13;
dan de vraag of hij zodoende niet in conflict komt met zijn taak als dierenarts en zich&#13;
bloot stelt aan tuchtmaatregelen op grond van de WUD. Mijns inziens kan het weigeren&#13;
van een bij de wet verboden handeling, die zonder medische noodzaak is, geen vergrijp&#13;
zijn waarop art. 14 WUD van toepassing.&#13;
Niet altijd zal echter evident zijn dat een handeling in strijd is met bepalingen in de&#13;
GWW. Bij een aantal diergeneeskundige behandelingen is discussie mogelijk over de&#13;
vraag of deze in het belang van het welzijn van het dier zijn, b.v. het doden van een dier&#13;
wegens ongewenstheid of wegens de hoge kosten van behandeling. Dat zal dan een kwestie&#13;
van interpretatie en beoordeling van de omstandigheden van het geval zijn. Richtinggevend&#13;
zal daarbij zijn de vraag wat een redelijk handelend en vakbekwame vakgenoot&#13;
zou hebben gedaan en wat de algemene opvatting over de ingreep is binnen de beroepsgroep.&#13;
Een dierenarts die in gewetensconflict komt en niet bereid is de ingreep tÃ© doen, zal&#13;
zijn cliÃ«nt wel van zijn opvatting op de hoogte moeten stellen en hem dienen door te verwijzen&#13;
naar een collega die eventueel wel bereid is deze handeling te verrichten. Deze&#13;
verplichting vloeit niet alleen voort uit de WUD (art. 14), maar ook uit de artt. 6:2 en&#13;
6:248 BW, ondersteund door art. 78 van de Code voor de Dierenarts.33 Heeft de dierenarts&#13;
in dat geval zorgvuldig gehandeld, dan zullen tegen hem geen tuchtmaatregelen genomen&#13;
kunnen worden.&#13;
Aanwijzingen niet opvolgen&#13;
Een dierenarts wordt niet alleen opgedragen om zijn taak met zorg te behandelen en dus&#13;
de door de opdrachtgever verlangde verrichtingen te doen maar tevens dient hij door de&#13;
opdrachtgever gegeven aanwijzingen op te volgen. Zoals reeds eerder is gesteld dient hij&#13;
daarbij zelfstandig te oordelen of hij deze aanwijzingen zal opvolgen. De ruimte om aanwijzingen&#13;
te geven is bij een diergeneeskundige behandelingsovereenkomst smal; de dierenarts&#13;
kan naar eigen inzicht de opdracht uitvoeren. In het algemeen kan gesteld worden&#13;
dat de dierenarts een aanwijzing die hij in strijd acht met de GWW of zijn beroepsregels,&#13;
niet hoeft op te volgen en deze, zij het gemotiveerd, terzijde kan schuiven. Wel dient hij zich te realiseren dat een dier niet tegen de wil van de cliÃ«nt kan worden behandeld. Evenals&#13;
bij het weigeren van een opdracht zal een zorgvuldig handelend dierenarts die zijn&#13;
cliÃ«nt eventueel doorverwijst naar een collega, mijns inziens geen tuchtrechtelijke maatregelen&#13;
te vrezen hebben.&#13;
Overeenkomst opzeggen&#13;
Heeft een dierenarts een opdracht aanvaard, maar blijkt tijdens de uitvoering van de opdracht&#13;
dat hij zou moeten handelen in strijd is met het belang van het dier, dan kan de dierenarts&#13;
als opdrachtnemer de overeenkomst opzeggen of voortijdig beÃ«indigen (art.&#13;
7:408), mits er sprake is van een gewichtige reden. Mijns inziens is het feit dat een dierenarts&#13;
zou moeten handelen in strijd met de wet of met zijn beroepsregels voldoende gewichtige&#13;
reden om de overeenkomst voortijdig te kunnen opzeggen. Ook in dat geval zal&#13;
hij de cliÃ«nt tijdig van zijn beslissing en de motivering daarbij op de hoogte moeten stellen&#13;
en hem zo mogelijk moeten doorverwijzen naar een collega&#13;
Met betrekking tot de samenwerkingsovereenkomst met de gezondheidsdienst zal opzegging&#13;
door een der partijen in beginsel niet tot problemen hoeven te leiden. Aangezien&#13;
deze overeenkomst is te kwalificeren als een overeenkomst van opdracht voor onbepaalde&#13;
tijd, kunnen beide partijen de overeenkomst tussentijds opzeggen, tenzij dat contractueel&#13;
is uitgesloten. Wel is de vraag is of een dierenarts die de overeenkomst tussentijds wil opzeggen,&#13;
omdat hij zich niet langer kan vinden in de opdracht van de werkzaamheden of de&#13;
aanwijzingen, handelt in strijd met de WUD. In de memorie van toelichting bij art. 14 van&#13;
de WUD wordt immers als voorbeeld gegeven van een gedraging waarbij onderdeel b van&#13;
art. 14 van toepassing kan zijn (i.e. te kort schieten in hetgeen van de dierenarts als beoefenaar&#13;
van de diergeneeskunde kan worden verwacht): het weigeren medewerking te verlenen&#13;
aan een inentingsprogramma, waardoor de behoorlijke functionering van de&#13;
gezondheidszorg voor dieren in een ernstige mate wordt belemmerd.34 Deze vraag zal&#13;
zich alleen voordoen als de dierenarts als opdrachtnemer de overeenkomst opzegt. Als de&#13;
opdrachtgever (Stichting Gezondheidszorg) de overeenkomst heeft opgezegd (bijv. omdat&#13;
de dierenarts ernstige of grove fouten heeft begaan bij uitvoering van het programma) zal&#13;
mijns inziens de opgezegde dierenarts niet tuchtrechtelijk vervolgd kunnen worden op&#13;
grond van het feit dat hij weigert mee te werken; hij weigert immers niet, maar heeft geen&#13;
overeenkomst meer met de opdrachtgever.&#13;
SANCTIES&#13;
Tot slot nog een enkel woord over de vraag welke sanctiemogelijkheden er zijn wanneer&#13;
een dierenarts een opdracht waarbij evident het welzijn van het dier in het gedrang komt,&#13;
wel uitvoert. Naast de strafrechtelijke (art. 121 en 122 GWW) en de civielrechtelijke weg&#13;
(vordering op grond van een onrechtmatige daad, art. 6:162 BW), staat mijns inziens ook&#13;
de tuchtrechtelijke weg op grond van de WUD open. Daarbij is wel nog een vraag wie de&#13;
zaak bij het tuchtcollege aanhangig zal kunnen maken. Art. 29 WUD bepaalt dat indiening&#13;
van een klacht dient te geschieden door degene die rechtstreeks in zijn belang is getroffen,&#13;
dan wel door een door Onze Minister aangewezen ambtenaar. De cliÃ«nt/&#13;
opdrachtgever zal uiteraard geen klacht indienen tegen de dierenarts die op zijn verzoek bijv. van zijn hond de oren heeft gecoupeerd. Voor het indienen van een klacht is men dus&#13;
afhankelijk van de ambtenaar, dan wel van anderen die rechtstreeks in hun belang zijn getroffen.&#13;
Mijns inziens zal de Dierenbescherming, als belangenbehartiger van het dier, bij&#13;
het tuchtcollege ontvankelijk kunnen zijn, zoals zij dat ook bij de burgerlijke rechter zal&#13;
zijn.35 Of de Koninklijke Nederlandse Maatschappij voor Diergeneeskunde (KNMVD)&#13;
ontvankelijk is, zal afhangen van de klacht. De statutaire doelomschrijving van de&#13;
KNMvD (o.m. het waken voor de eer en het belang van de diergeneeskundige stand)&#13;
biedt wellicht ruimte om aan te nemen dat zij in bepaalde gevallen rechtstreeks in haar belang&#13;
is getroffen door misdragingen van een dierenarts. 36&#13;
CONCLUSIE&#13;
Met de inwerkingtreding van de GWW is een belangrijke impuls gegeven aan de emancipatie&#13;
van de belangen van het dier. De intrinsieke waarde van het dier zal een zelfstandige&#13;
factor moeten zijn bij het afwegen van de diverse belangen. In het privaatrecht is het welzijn&#13;
van het dier echter nog lang niet een duidelijk aanwezige factor in de belangenafweging.&#13;
Recente wetgeving als het nieuw BW laat dit duidelijk zien. Ook in de rechtspraak&#13;
neemt het eigen belang van het dier nog geen zelfstandige plaats in bij de beoordeling van&#13;
de belangen die in het geding zijn.&#13;
De dierenarts heeft als sleutelfiguur de mogelijkheid de strekking van de GWW in zijn&#13;
privaatrechtelijke verhoudingen te implementeren, hij is daartoe op grond van de WUD&#13;
en zijn beroepsregels ook toe verplicht. De wettelijke regeling inzake de overeenkomst&#13;
van opdracht geeft hem de mogelijkheid bepaalde opdrachten te weigeren of niet uit te&#13;
voeren, indien deze nadelig zijn voor het welzijn van dieren. Indien hij daarbij zorgvuldig&#13;
met de belangen van zijn cliÃ«nt omgaat, zal een tuchtrechtelijke maatregel uit kunnen blijven.&#13;
De dierenarts die evident handelt in strijd met het welzijn van het dier, zoals verwoord&#13;
in de GWW, zal op verschillende wijzen aangepakt kunnen worden.&#13;
De spilfunctie van de dierenarts, die hem soms voor een niet te vermijden dilemma&#13;
plaatst, kan het welzijn van het dier ten goede komen daar, waar de wetgever nog achter&#13;
blijft.</content><legacyfootnotes>1. Wet van 24 september 1992, Stb. 1992, 585.&#13;
2. Stb. 1985, 410.&#13;
3. Wet van 21 maart 1990, Stb. 1990, 214.&#13;
4. Nota n.a.v. EV, TK 1988-1989, 16447, nr. 16, blz. 3.&#13;
5. Het streven naar een optimale gezondheid kan zelfs op gespannen voet staan met het streven naar welbe&#13;
vinden, zie bijv. de ontwikkeling van legbatterijen waarvan het gebruik leidt tot minder ziekte, maar ook&#13;
tot minder welzijn.&#13;
6. Zie bijv. het wetsvoorstel 23 692 inzake wijziging bepalingen m.b.t. de strafvorderlijke inbeslagneming, P.&#13;
Hoefer-van Dongen, Dierenwelzijn en mensenwetten, NJB 1994, blz. 918.&#13;
7. D.Boon, Nederlands dierenrecht, diss. RU Groningen 1983, blz. 79.&#13;
8. HR 29 oktober 1993, NJ 1994, 107.&#13;
9. Deze termijn moet in acht worden genomen in verband met de affectiewaarde die het dier voor de eige&#13;
naar veelal zal hebben.&#13;
10. Art. 14WUD&#13;
11. Code voor de Dierenarts, 5e uitgave 1992, Publikatie periodiek 92-4 van de Koninklijke Nederlandse&#13;
Maatschappij voor Diergeneeskunde te Utrecht.&#13;
12. Boon, a.w., blz. 160.&#13;
13. Het model van Boon zou richtinggevend kunnen zijn, Boon a.w., blz. 40-43.&#13;
14. NvW, TK 1984-1985, 16447, nr. 7, blz. 9, 31; Gew. w.v., TK 1989-1990, 16447, nr. 70, blz 4.&#13;
15. Wet van 27 mei 1993, Stb. 1993, 309.&#13;
16. TK 1989-1990, 21 561, nrs. 1, 2 en 3; het wetsvoorstel ligt momenteel ter behandeling bij de Eerste Ka&#13;
mer.&#13;
17. EV,TK 1991-1992, 17 779, nr. 13blz.2.&#13;
18. De dierenarts-assistent, in dienst van een maatschap of een praktizerende dierenarts, verricht zijn werk&#13;
zaamheden weliswaar in dienstverband, maar is niet in dienst van de opdrachtgever (de eigenaar van het&#13;
dier), maar in dienst van de opdrachtnemer (de maatschap bijv.).&#13;
19. Vgl. M.A.M.C, van den Berg, De plaats van de aanneming van werk in het ontwerp NBW, Bouwrecht&#13;
1973, blz. 588; Van Wijmen, a.w. blz. 543; anders: Asser Bijzondere overeenkomsten III 1988, nr. 487.&#13;
20. Asser, Bijzondere overeenkomsten III, 1988 nr. 487; MvT ontwerp Meijers, blz. 1062.&#13;
21. Asser Bijzondere overeenkomsten III, 1988 nr. 57.&#13;
22. Zie ook HR 9 november 1990, NJ 1991, 26.&#13;
23. Asser Bijzondere overeenkomsten III, 1988 nr. 59.&#13;
24. Asser Bijzondere overeenkomsten III, 1988 nr. 61; Van Wijmen, a.w., blz. 543.&#13;
25. Vgl. HR 14 juni 1974, NJ 1974, 436.&#13;
26. Zie Code voor de Dierenarts, bijv. art. 1,6, 77, 109.&#13;
27. C.J.H. Brunner, De opdracht, WPNR 5285 (1974), blz. 786.&#13;
28. Asser Bijzondere overeenkomsten III, 1988 nr. 95-96.&#13;
29. Zie Asser-Rutten-Hartkamp Verbintenissenrecht II nr. 71.&#13;
30. Uitzondering zie art. 7:413.&#13;
31. Asser Bijzondere overeenkomsten III, 1988 nr. 114.&#13;
32. Asser Bijzondere overeenkomsten III, 1988 nr. 117.&#13;
33. De Code kan beschouwd worden als gewoonterecht en maakt dus impliciet ook deel uit van de overeenkomst,&#13;
zie art. 6:248 BW; Brunner, WPNR 5285 (1974), blz. 789.&#13;
34. TK, 1982-1983, 17 646, nr. 3, blz. 25.&#13;
35. Zie art. 3:305a en 305b BW, ingevoerd met de nieuwe wet 'Vorderingsrecht van belangenorganisaties'&#13;
(wet van 6 april 1994, Stb. 269). Daarin wordt aan stichtingen of verenigingen met volledige rechtsbevoegdheid&#13;
het recht toegekend een rechtsvordering in te stellen die strekt tot bescherming van gelijksoortige&#13;
belangen van andere personen, voorzover zij deze belangen in haar statuten behartigen. Zij hebben dat&#13;
recht, tenzij degene die door de (onrechtmatige) gedraging getroffen wordt, er bezwaar tegen maakt dat de&#13;
rechtspersoon de rechtsvordering instelt.&#13;
36. Vgl. het antwoord van de Minister bij de mondelinge behandeling van de WUD in de Tweede Kamer, 21&#13;
januari 1987, TK 40-2344.</legacyfootnotes><footnotes><footnote/></footnotes><auteurs>Mevr. mr. drs. J.E.Bosch-Boesjes</auteurs><published>1994-03-23 00:00:00</published><modified>1994-03-23 00:00:00</modified><editiondate>1994-03-23</editiondate><htmlpath>https://denhollander.info/artikel/6056</htmlpath></article>
</articles></edition>
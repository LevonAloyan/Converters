<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>6159</id><udhid>UDH:TvAR/6159</udhid><titel>Rechtsbescherming bij EEG-premieregelingen</titel><searchwords><searchword>TvAR 3/1992</searchword><searchword>UDH:TvAR/6159</searchword></searchwords><attachments><attachment><name>1992_nr 3_Artikel_Fikkert.pdf</name><extention>pdf</extention><url>https://denhollander.info/download/5953/ci</url></attachment></attachments><inleiding>INLEIDING&#13;
In het Verdrag tot oprichting van de EEG is het beginsel neergelegd dat bij de gemeenschappelijke&#13;
ordening der landbouwmarkten waarborgen inzake de werkgelegenheid en&#13;
de levensstandaard van de betrokken producenten worden geboden. De Raadsverordeningen&#13;
tot instelling van de marktordening in de verschillende sectoren bevatten dan ook&#13;
veelal bepalingen gericht op de compensatie van mogelijke inkomensverliezen bij de producenten&#13;
van het betrokken produkt. De aldus voorziene steun is voor een aantal sectoren&#13;
nader uitgewerkt door middel van verordeningen van de Raad en de Commissie tot toekenning&#13;
van premie onderscheidenlijk steun voor de betrokken producenten. In deze bijdrage&#13;
zal in het bijzonder de premieregeling voor de schapevleesproducenten aan de orde&#13;
komen, omdat daaromtrent nogal wat jurisprudentie is gevormd. Overigens is de term&#13;
'premie' enigszins misleidend, aangezien de regeling niet in eerste aanleg de produktie&#13;
beoogt te stimuleren.&#13;
In het algemeen zijn de Lid-Staten verplicht de steunregelingen nationaal toe te passen.&#13;
In Nederland wordt daaraan uitvoering gegeven door middel van ministeriÃ«le regelingen&#13;
op basis van de Landbouwwet. De premieregeling voor de schapevleesproducenten is uitgewerkt&#13;
in de 'Uitvoeringsregeling EEG-premie schapevleesproducenten 1984', hierna&#13;
ook wel genoemd de ooipremieregeling. Dat de toepassing van regelingen, gericht op de&#13;
uitkering van een geldsom, de bron is van een groot aantal incidenten op het gebied van&#13;
de rechtsbescherming komt hoofdzakelijk doordat de premie-/steunaanvrager bepaalde&#13;
voorschriften moet naleven, die vooral ter voorkoming van misbruik van de regeling zijn&#13;
gesteld. Voorts bedenke men dat het gaat om tientallen duizenden aanvragen per jaar,&#13;
waarvan een deel niet tot succes leidt, en dat aan het verzet tegen een onwelgevallige beslissing&#13;
nauwelijks een drempel in de weg ligt. Zo werden in het seizoen 1989/1990&#13;
24.262 aanvragen voor de ooipremie ingediend, waarvan er 1677 (ca. 7%) niet werden&#13;
gehonoreerd. In 1294 gevallen werd vervolgens bezwaar aangetekend.</inleiding><content>KORTE BESCHRIJVING VAN DE OOIPREMIEREGELING&#13;
Om te bereiken dat de steun bij de doelgroep terecht komt bevat de EEG-regeling de&#13;
hoofdverplichting dat de premie slechts wordt uitgekeerd aan hem, die ten minste 100 dagen&#13;
achtereen het door hem opgegeven aantal ooien op het bedrijf heeft gehouden. Alleen&#13;
wanneer de aanvrager als gevolg van de natuurlijke levensomstandigheden van het schapenbestand&#13;
of overmacht niet aan die verplichting heeft kunnen voldoen, blijft zijn recht op (een deel van) de premie bestaan. De Lid-Staten moeten door middel van administratieve&#13;
controles, aangevuld met controles ter plekke, de naleving daarvan nagaan.&#13;
Voor een goede uitvoering van die controle moet men dus zicht hebben* op eventuele&#13;
verminderingen van het aantal ooien tijdens de aanhoudperiode en de oorzaken daarvan.&#13;
Daartoe is in de Nederlandse regeling voorgeschreven dat iedere vermindering, waardoor&#13;
een aanvrager (verder) onder het door hem opgegeven aantal ooien komt, binnen 10 dagen&#13;
moet worden gemeld en dat met bewijsmateriaal moet worden aangetoond dat de vermindering&#13;
het gevolg is van de natuurlijke levensomstandigheden van het schapenbestand&#13;
of van overmacht. Indien een aanvrager dat voorschrift niet naleeft, vervalt zijn recht op&#13;
premie. De tijdslimiet voor de melding is ingegeven om misbruik van de regeling te voorkomen.&#13;
Anders zou men, in een poging om de volle premie op te strijken, meldingen van&#13;
verminderingen achterwege kunnen laten. Mocht de premie-toekenner onverhoopt de vermindering&#13;
ontdekken, dan zou men zonder tijdslimiet de premie voor het resterende aantal&#13;
ooien veilig kunnen stellen door de vermindering alsnog te melden.&#13;
Een ander element is dat de opgegeven ooien op het bedrijf van de premie-aanvrager&#13;
moeten worden aangehouden. In de praktijk worden schapen vaak op terrein van derden&#13;
geweid. Om aan die praktijk tegemoet te komen is in de Nederlandse regeling, bij gebrek&#13;
aan een definitie van het begrip 'bedrijf' in de EEG-regelgeving, bepaald dat in dit verband&#13;
ook de bij een derde in gebruik zijnde grond, waarnaar de ooien van de aanvrager&#13;
worden verplaatst, tot het bedrijf van de aanvrager wordt gerekend. Om te voorkomen dat&#13;
een tekort aan ooien bij een controle wordt 'verantwoord' door fictieve verplaatsingen&#13;
geldt een aantal voorwaarden. Zo moet de aanvrager onmiddellijk, onder vermelding van&#13;
de ligging van de gronden waarheen is verplaatst, een verklaring invullen, die ook door&#13;
de betrokken derde moet zijn ondertekend. Voorts moet de verplaatsing binnen 10 dagen&#13;
na de gebeurtenis worden gemeld door inlevering van een exemplaar van de verklaring.&#13;
Ook het verzuim om de verplaatsingsvoorschriften na te leven leidt tot verval van het&#13;
recht op premie.&#13;
TOETSING VAN AANVRAGEN&#13;
Zelfs in een betrekkelijke korte periode van 100 dagen doen zich veel mutaties in het&#13;
schapenbestand en verplaatsingen voor. Aan de beslissing op een premie-aanvraag gaat&#13;
doorgaans dan ook nogal wat onderzoek vooraf. Het leeuwedeel van de negatieve beslissingen&#13;
houdt verband met de voorschriften inzake de (melding van) verminderingen en&#13;
inzake de (melding van) verplaatsingen. Het zijn dan ook die voorschriften die een bron&#13;
van bezwaarschriften en, in een verder stadium, beroepen bij de administratieve rechter&#13;
vormen.&#13;
Bij de behandeling van bezwaarschriften worden alle feiten en omstandigheden opnieuw&#13;
in overweging genomen. Daarbij blijkt niet zelden dat (ook) in verband met andere&#13;
incidenten dan in eerste aanleg was geconstateerd, een afwijzing van de aanvraag door de&#13;
regeling is voorgeschreven. In die gevallen wordt bij de beslissing op bezwaarschrift,&#13;
zulks in overeenstemming met haar karakter van volledige heroverweging van het aanvankelijk&#13;
genomen besluit, de afwijzing van de premie-aanvraag gehandhaafd, zelfs wanneer&#13;
de klacht tegen de aanvankelijke afwijzingsgrond terecht is. De bevoegdheid om&#13;
aldus te werk te gaan naar aanleiding van een bezwaarschrift wordt soms, doch tevergeefs bestreden (zie grief nr. III in CBB 14 juni 1991, nr. 91/0388/060/014, in dit tijdschrift opgenomen).&#13;
Wel zal het beginsel van zorgvuldige voorbereiding van een besluit vereisen&#13;
dat de klager in staat wordt gesteld om op een niet eerder kenbaar gemaakte afwijzingsgrond&#13;
te reageren, alvorens een daarop gebaseerde beslissing wordt genomen, in ieder geval&#13;
wanneer de oorspronkelijke afwijzingsgrond niet wordt gehandhaafd (zie bijv. CBB&#13;
21 augustus 1991, nr. 91/0131/060/014, in dit tijdschrift opgenomen op blz. 179.&#13;
JURISPRUDENTIE INZAKE VERMINDERINGEN&#13;
De regeling bepaalt dat, tenzij de betrokkene kan aantonen dat het hem redelijkerwijs onmogelijk&#13;
was om de vermindering binnen 10 dagen te melden, niet-naleving van het melding&#13;
s voorschrift tot verval van het recht op premie leidt. Bij de toets of een vermindering&#13;
binnen 10 dagen is gemeld wordt - tot tevredenheid van het College (CBB 31 augustus&#13;
1990, nr. 89/2145/60/014) - van de verzendtheorie uitgegaan en, voor de bepaling van de&#13;
laatste dag van de termijn, de Algemene Termijnenwet analoog toegepast. In zijn algemeenheid&#13;
ziet het College, bij niet-naleving van het meldingsvoorschrift, geen verschoningsgrond&#13;
in ziekte van de betrokkene of drukte op zijn bedrijf, evenmin als zijn&#13;
onbekendheid met het voorschrift (CBB 1 december 1989, nr. 89/0411/60/014; CBB 4 augustus&#13;
1989, nr. 88/0073/60/014). Ook de afwezigheid van betrokkene of de omstandigheid&#13;
dat een derde aan wie de gang van zaken was overgelaten, zich het voorschrift niet&#13;
bewust was, vormt geen rechtvaardiging van het verzuim om verminderingen tijdig te&#13;
(doen) melden (CBB 1 december 1989, nr. 89/0562/60/014; CBB 9 februari 1990, nr.&#13;
89/1146/60/014, in dit tijdschrift opgenomen, blz. 189). Het dikwijls aangevoerde betoog&#13;
dat men de melding heeft opgehouden totdat men over de nodige bewijsstukken omtrent de&#13;
vermindering beschikte, vindt evenmin genade (CBB 9 feb. 1990, nr. 89/1829/60/014).&#13;
Zoals vermeld, resulteert een verzuim van de meldingsverplichting in een geheel verval&#13;
van het recht op de premie. In een flink aantal gevallen is de vraag aan de orde geweest&#13;
of de gevolgen in verhouding staan tot het verzuim. Het College is niet van oordeel&#13;
dat het verlies van de gehele premie in geen verhouding staat met het niet nakomen van&#13;
de meldingsverplichting. Het overwoog daarbij in het bijzonder dat betrokkene bij zijn&#13;
aanvraag heeft verklaard op de hoogte te zijn van de meldingsverplichting en van de consequentie&#13;
bij niet-nakoming daarvan en voorts dat schending van de meldingsverplichting&#13;
misbruik van de regeling mogelijk maakt, hetgeen niet steeds door de bevoegde autoriteiten&#13;
te constateren zal zijn (o.m. CBB 4 augustus 1989, nr. 88/1906/60/014). In die omstandigheden&#13;
kan volgens het College in het midden blijven of de consequentie van een&#13;
onverschoonbaar verzuim zich wel verdraagt met een tot het gemeenschapsrecht of het&#13;
Nederlands recht behorend evenredigheidsbeginsel. Vermeldenswaard is dat de EEG-regeling&#13;
en de nationale regeling met ingang van seizoen 90/91 een zekere versoepeling op&#13;
dit punt kennen. Onverschoonbaar verzuim zal dan leiden tot een gekorte premie, mits het&#13;
aantal daarbij betrokken ooien niet meer bedraagt dan 10% van het voor premie opgegeven&#13;
aantal.&#13;
Zoals gezegd, alleen verminderingen, die toe te schrijven zijn aan de natuurlijke levensomstandigheden&#13;
van het schapenbestand of aan overmacht, kunnen een afwijking&#13;
van de hoofdverplichting (te weten: het opgegeven aantal ooien gedurende 100 dagen&#13;
aanhouden) rechtvaardigen. Indien de aanvrager niet kan aantonen dat een vermindering door die omstandigheden werd veroorzaakt, vervalt zijn recht op premie (CBB 11 maart&#13;
1988, nr. 87/1996/60/014). Als verminderingen, veroorzaakt door de natuurlijke levensomstandigheden&#13;
van het schapenbestand, worden aangemerkt reducties van het voor premie&#13;
opgegeven aantal wegens sterfte van schapen of wegens afvoer van schapen, omdat&#13;
hun conditie uit diergeneeskundige overwegingen noopt ze te (doen) doden. In het kader&#13;
van deze, aan de schapevleesproduktie gerelateerde regeling wordt eveneens als een zodanige&#13;
vermindering beschouwd de afvoer van onvruchtbare ooien, die per definitie niet&#13;
bijdragen aan de schapevleesproduktie. Dat is echter niet het geval bij de afvoer van niet&#13;
drachtig geworden ooien, zonder dat vaststaat dat zij ook onvruchtbaar waren (CBB 22&#13;
februari 1991, nr. 89/2477/060/014).&#13;
Gevallen van verminderingen als gevolg van overmacht doen zich zeer zelden voor. Te&#13;
denken valt aan de afvoer van ooien omdat de stallen onverwachts werden verwoest of&#13;
omdat de aanvrager tijdens de aanhoudperiode arbeidsongeschikt werd. Overstroming&#13;
van uiterwaarden, waarop de aanvrager zijn schapen pleegt te houden, zal echter niet licht&#13;
als een geval van overmacht worden aangemerkt. De afvoer in verband met een besmettelijke&#13;
veeziekte acht het College geen geval van overmacht (CBB 25 januari 1991, nr.&#13;
89/1399/060/014).&#13;
Ten slotte wordt opgemerkt dat de voorschriften inzake de (melding van) verminderingen&#13;
alleen relevant zijn voor zover het aantal schapen, waarvoor premie is aangevraagd&#13;
of zal worden uitgekeerd, in het geding is. Zelfs indien een aanvrager met betrekking tot&#13;
de afvoer van schapen, na in eerste aanleg te hebben verklaard dat daarmee het aantal&#13;
premiewaardige schapen (verder) is afgenomen, achteraf het tegendeel aantoont, moet die&#13;
afvoer buiten beschouwing blijven bij de beoordeling van zijn premie-aanvraag (CBB 12&#13;
april 1991, nr. 89/2278/060/014). Daarentegen speelt voor de toepassing van die voorschriften&#13;
geen rol de omstandigheid dat de eigendom van de van het bedrijf afgevoerde&#13;
dieren niet (onmiddellijk) overging (CBB 26 september 1989, nr. 89/0178/60/014).&#13;
JURISPRUDENTIE INZAKE VERPLAATSINGEN&#13;
In de Nederlandse regeling is een voorziening getroffen opdat de premie ook betrekking&#13;
kan hebben op ooien die de premie-aanvrager naar gronden van een derde heeft verplaatst.&#13;
Om misbruik van de regeling te voorkomen - bij een fysieke controle zou een tekort&#13;
aan voor de premie opgegeven ooien verantwoord kunnen worden door een&#13;
gefingeerde verplaatsing - moet de aanvrager een aantal voorschriften in acht nemen. Zo&#13;
moet hij in een verklaring de verplaatsingsdatum en de omschrijving van de percelen&#13;
waar de verplaatste ooien zich bevinden weergeven. De zogeheten verplaatsingsverklaring&#13;
moet zowel door hem als door de betrokken derde worden ondertekend en binnen 10&#13;
dagen na de verplaatsing worden ingediend. Niet-naleving van die voorschriften brengt&#13;
het verval van het recht op premie met zich.&#13;
De vorenbedoelde voorschriften bleken in de praktijk nog onvoldoende waarborgen&#13;
voor de controle te bieden. Als gevolg van de 10-dagen-termijn kon men immers nog altijd,&#13;
wanneer onverhoopt een daadwerkelijke controle zou plaatsvinden, een tekort aan&#13;
ooien op het bedrijf toeschrijven aan een recente verplaatsing, waaromtrent het verklaringsformulier&#13;
nog opgesteld en ingediend moest worden. Om die reden is bij wijziging&#13;
van de regeling van 12 januari 1991 (Stcrt. 13) de voorwaarde toegevoegd dat men vanaf het moment van de verplaatsing een volledig ingevulde en ondertekende verplaatsingsverklaring&#13;
ter beschikking moest hebben.&#13;
Uit hun dagtekening bleek dat in het seizoen 1989/1990 een groot aantal verplaatsingsverklaringen&#13;
eerst na de verplaatsing was ingevuld en ondertekend, zodat de aanscherping&#13;
van de verplaatsingsvoorschriften op uitgebreide schaal was verontachtzaamd. De&#13;
daarop gebaseerde negatieve beslissingen maakten een stroom van bezwaarschriften los.&#13;
Voor zover het verzuim betrekking had op verplaatsingen, uitgevoerd na de inwerkingtreding&#13;
van het nieuw opgenomen voorschrift, achtte de minister de bezwaren in het algemeen&#13;
ongegrond. Het College bevestigde dat oordeel. Daarbij merkte het op dat het&#13;
onderhavige voorschrift (en de consequentie van verzuim) in de toelichting bij het aanvraagformulier&#13;
was vermeld (CBB 14 juni 1991, nr. 91/0388/060/014, in dit tijdschrift&#13;
opgenomen).&#13;
Ook in dit verband, waar niet-naleving van het voorschrift eveneens tot verval van de&#13;
gehele premie leidt, heeft het College zich gebogen over het evenredigheidsbeginsel.&#13;
Naar zijn oordeel is het (aangescherpte) verplaatsingsvoorschrift onontbeerlijk om een&#13;
doelmatige controle op de naleving van de hoofdverplichting (het aanhouden van het opgegeven&#13;
aantal ooien) mogelijk te maken en om misbruik van de regeling te voorkomen.&#13;
Een evenredige vermindering van de premie zou - net zoals bij de meldingsplicht terzake&#13;
van verminderingen - het te aantrekkelijk maken om het voorschrift niet na te leven om&#13;
zodoende te trachten de premie te verkrijgen, ook indien niet aan de aanhoudverplichting&#13;
werd voldaan. De overheid heeft het voorschrift dus noodzakelijk kunnen achten om te&#13;
voldoen aan de door de EEG opgelegde verplichting de nodige maatregelen te treffen om&#13;
ervoor te zorgen dat de verordening in acht wordt genomen. In dat licht bezien meent het&#13;
College dat het controleregime van de premieregeling niet verder gaat dan nodig is om de&#13;
goede werking van de regeling te verzekeren (CBB 14 juni 1991, nr. 91/0388/060/014, in&#13;
dit tijdschrift opgenomen).&#13;
Naar aanleiding van de laatstbedoelde uitspraak wordt nog op het volgende gewezen.&#13;
Evenals bij het voorschrift om verminderingen binnen 10 dagen te melden kent het verplaatsingsvoorschrift&#13;
de bepaling dat het recht op premie blijft bestaan indien de aanvrager&#13;
aantoont dat het hem redelijkerwijs onmogelijk was aan het voorschrift te voldoen.&#13;
Opmerkelijk is dat in verband met het meldingsvoorschrift niet, maar in verband met het&#13;
verplaatsingsvoorschrift wel expliciet naar die bepaling wordt verwezen in de overwegingen&#13;
van het College aangaande de proportionaliteit van de onderscheiden maatregelen.&#13;
Verder valt op te merken dat het College zich bij zijn oordeel dienaangaande mede&#13;
heeft laten leiden door het arrest van het Hof van Justitie van de Europese Gemeenschappen&#13;
van 18 januari 1990 in de zaak C-345/88. In die zaak was een voorschrift aan de orde&#13;
dat bepaalt dat het recht op steun met 10% wordt verminderd, wanneer een in een bepaalde&#13;
bijkomende verplichting gestelde termijn niet meer dan met 10 dagen wordt overschreden.&#13;
Het Europese Hof voorzag de vraag of het evenredigheidsbeginsel wordt&#13;
geschonden door het feit dat het recht op steun in zijn geheel vervalt, wanneer de termijnoverschrijding&#13;
meer dan 10 dagen bedraagt. Het Hof overwoog daaromtrent dat de '10%-&#13;
bepaling' rekening houdt met het aanzienlijk nadeel dat het totale verlies van de steun&#13;
bij een geringe overschrijding van de gestelde termijn zou betekenen. Het staat niet aan de&#13;
rechter om uit te maken of de wetgevende organen (i.c. van de Gemeenschap) een iets&#13;
langere dan de door hen vastgestelde termijn als geringe overschrijding hadden moeten aanmerken. Het Hof concludeert vervolgens dat de bij overschrijding van de termijn&#13;
toepasselijke bepalingen niet in strijd zijn met het evenredigheidsbeginsel.&#13;
CONCLUSIE&#13;
De EEG-steunregelen bevatten meestal een of meer hoofdverplichtingen, waaraan de betrokkenen&#13;
moeten voldoen om voor de steun/premie in aanmerking te komen. Wanneer&#13;
de naleving van de hoofdverplichting(en) zelve zich niet of moeilijk laat controleren,&#13;
noopt de (veelal verplichte) uitvoering van de EEG-regelen de nationale wetgever tot de&#13;
instelling van nevenverplichtingen. Om misbruik van de steunregeling tegen te gaan moet&#13;
vaak aan het verzuim om die nevenverplichtingen na te leven het verval van de gehele&#13;
steun/premie worden verbonden. In beginsel zijn de in dat verband gestelde voorwaarden,&#13;
zolang zij niet verder gaan dan nodig is voor een goede werking van de regeling, geoorloofd.&#13;
Het zijn vooral die voorwaarden en de consequentie bij verzuim die een bron voor&#13;
bezwaarschriften en verdere administratiefrechtelijke procedures vormen. Voor een niet&#13;
onaanzienlijk deel hangt de belasting van de beslisser op bezwaarschriften en de rechter&#13;
dus samen met de instelling van steunmaatregelen door de EEG.</content><legacyfootnotes/><footnotes><footnote/></footnotes><auteurs>Mr. KA. Fikkert</auteurs><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/6159</htmlpath></article>
</articles></edition>
<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2014</searchword><id>10940</id><udhid>UDH:TvAR/10940</udhid><titel>Rechtspraak 5749. Kuiper/Schaapman (TvAR 2014/5749)</titel><searchwords><searchword>TvAR 1/2014</searchword><searchword>TvAR 2014/5749</searchword><searchword>UDH:TvAR/10940</searchword></searchwords><attachments><attachment><name>TvAR2014_01_07_5749.pdf</name><extention>pdf</extention><url>https://denhollander.info/download/9363/ci</url></attachment></attachments><inleiding>Overdracht van melkquotum ruim na verkleining van de oppervlakte van het gepachte en beëindiging van de pachtovereenkomst. Verpachter vordert schadevergoeding als gevolg van waardedaling van het melkquotum. Het standpunt van de pachter dat de waardedaling hem niet kan worden toegerekend wordt verworpen.</inleiding><content>1 Het verloop van het geding&#13;
1.1 Voor het verloop van het geding tot aan het arrest van het gerechtshof Leeuwarden van 30 augustus 2011 (zaaknummer 200.030.977) verwijst het hof naar dat arrest. Bij dat arrest is de zaak verwezen naar de pachtkamer van het (toenmalige) gerechtshof Arnhem.&#13;
1.2 Het vervolg van de procedure blijkt uit:&#13;
- de memorie van grieven;&#13;
- de memorie van antwoord;&#13;
- de akte uitlating producties van Kuiper;&#13;
- de antwoordakte van Schaapman.&#13;
1.3 Vervolgens hebben partijen de stukken voor het wijzen van arrest aan het hof overgelegden heeft het hof arrest bepaald.&#13;
1.4 Gelet op artikel CIII van de Wet herziening gerechtelijke kaart (Staatsblad 2012, 313) wordt in deze voor 1 januari 2013 aanhangig gemaakte zaak uitspraak gedaan door het hof Arnhem-Leeuwarden, zittingsplaats Arnhem.&#13;
2 De vaststaande feiten&#13;
2.1 Tussen partijen staan in hoger beroep als enerzijds gesteld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&#13;
2.2 Kuiper is eigenaresse van het perceel kadastraal bekend gemeente Ruinerwold, sectie B, nummer 782, oorspronkelijk 3.95.00 ha groot (hierna: het perceel).&#13;
2.3 Op 7 mei 1997 hebben partijen een schriftelijke pachtovereenkomst gesloten. In deze overeenkomst is onder meer de verklaring van Schaapman opgenomen dat hij sinds 1 mei 1978 het perceel pacht van Kuiper respectievelijk van de rechtsvoorgangster van Kuiper.&#13;
Ook vermeldt de overeenkomst dat het verpachte per 15 november 1996 is verkleind tot 2.85.00 ha.&#13;
2.4 Op 10 oktober 2001 hebben partijen een schriftelijke pachtbeëindigingsovereenkomst gesloten, volgens welke de pacht per 1 november 2001 eindigde.&#13;
2.5 Tussen partijen is eerder een pachtzaak aanhangig geweest, welke zaak is geëindigd met het arrest van deze kamer van 29 mei 2007. Bij dat arrest is Schaapman veroordeeld om medewerking te verlenen aan de overdracht aan een door Kuiper aan te wijzen derde van een melkquotum van 35.123 kg. Hij is bij dat arrest bovendien onder meer veroordeeld tot schadevergoeding op te maken bij staat voor het geval hij het melkquotum geheel of gedeeltelijk niet zou kunnen overdragen als gevolg van een toerekenbare tekortkoming. Kuiper had tevens gevorderd veroordeling van Schaapman tot betaling van een leaseprijs met ingang van 15 november 1996 en per 1 november 2001 voor het gebruik en het bezit van het quotum, te vermeerderen met wettelijke rente, maar deze vordering is bij bedoeld arrest afgewezen.&#13;
2.6 Na de betekening van het arrest van 29 mei 2007 heeft Schaapman medewerking verleend aan de overdracht van bedoeld melkquotum aan een derde op 26 juni 2007. Kuiper heeft van deze derde een bedrag van € 28.150,50 als koopprijs ontvangen.&#13;
3 De motivering van de beslissing in hoger beroep&#13;
3.1 Na verwijzing is alleen nog aan de orde het hoger beroep van Kuiper tegen het vonnis van de rechtbank Assen, sector civiel recht, van 29 oktober 2008.&#13;
3.2 Kuiper heeft, kort samengevat, schadevergoeding gevorderd op de grond dat het melkquotum op 26 juni 2007 minder waard was dan op 15 november 1996 respectievelijk 1 november 2001. De rechtbank heeft deze vordering afgewezen op grond van het gezag van gewijsde van het onder 2.5 bedoelde arrest van 29 mei 2007. Daartegen richten zich de grieven.&#13;
3.3 De grieven slagen. Kuiper heeft in het geding dat heeft geleid tot het arrest van 29 mei 2007 een vergoeding gevorderd voor het gebruik en het bezit van het melkquotum (zie inleidende dagvaarding van 28 december 2001 onder 3). De in het onderhavige geding ingestelde vordering betreft andere schade, namelijk die in verband met waardedaling van het quotum. Daarnaast heeft Kuiper in bedoeld geding verwijzing naar de schadestaat gevorderd (idem onder 2), maar die vordering was voorwaardelijk ingesteld, namelijk voor het&#13;
geval dat Schaapman het melkquotum als gevolg van een&#13;
toerekenbare tekortkoming niet zou kunnen overdragen en is&#13;
door het hof onder dezelfde voorwaarde toegewezen. Gelet&#13;
op het voorgaande faalt het beroep van Schaapman op het&#13;
gezag van gewijsde.&#13;
3.4 Bij memorie van antwoord (p. 2) heeft Schaapman “betwist…&#13;
dat Kuiper het aspect van de waardedaling niet op&#13;
een eerder moment had kunnen aanvoeren”. Het lijkt er aldus&#13;
op dat Schaapman meent dat indien Kuiper haar vorderingsrecht&#13;
in een eerdere procedure had kunnen vervolgen,&#13;
zij dat in de huidige procedure niet meer kan doen. Welke&#13;
grond hij voor die opvatting heeft, heeft Schaapman echter&#13;
niet duidelijk gemaakt. Voor zover hij zich op rechtsverwerking&#13;
heeft willen baseren, geldt dat hij zich niet heeft beroepen&#13;
op feiten en omstandigheden die mee kunnen brengen&#13;
dat bij hem een gerechtvaardigd vertrouwen is ontstaan&#13;
en/of dat hij op onredelijke wijze is benadeeld. Dit verweer&#13;
faalt dus.&#13;
3.5 Schaapman heeft zich bovendien op het standpunt gesteld&#13;
dat de waardedaling van het melkquotum aan hem niet&#13;
kan worden toegerekend, omdat zij het gevolg is van een&#13;
overheidsingrijpen en in 2001 niet voorzienbaar was, terwijl&#13;
het bovendien niet onredelijk was dat hij veronderstelde dat&#13;
er geen pacht was (onder meer conclusie van antwoord onder&#13;
16 en conclusie van dupliek onder 15). Ook dat verweer&#13;
faalt. Tussen de tekortkoming van Schaapman, erin bestaande&#13;
dat hij het melkquotum niet bij gelegenheid van het einde&#13;
van de pacht aan Kuiper heeft opgeleverd, en de door Kuiper&#13;
geleden schade bestaat een voldoende verband om die&#13;
schade toe te rekenen aan de gebeurtenis waarop de aansprakelijkheid&#13;
van Schaapman berust. Deze toerekening is ook&#13;
daarom redelijk omdat Schaapman in de jaren tussen 1995&#13;
respectievelijk 2001 en 2007 de vruchten van het melkquotum&#13;
heeft genoten. De beweerde omstandigheid dat de waardedaling&#13;
niet voorzienbaar was, doet daaraan niet af. Hetzelfde&#13;
geldt voor de beweerde omstandigheid dat de onjuiste&#13;
veronderstelling van Schaapman dat er geen pacht was niet&#13;
onredelijk was; die onjuiste veronderstelling komt voor rekening&#13;
van Schaapman.&#13;
3.6 Schaapman heeft zich er verder op beroepen dat aan&#13;
hem een opschortingsrecht toekwam, omdat Kuiper hem in&#13;
de voorgaande procedures nimmer een vergoeding voor de&#13;
helft van de waarde van het quotum heeft aangeboden (conclusie&#13;
van dupliek onder 17 en 21). Schaapman heeft echter&#13;
onvoldoende toegelicht op welke grondslag de door hem&#13;
vermelde feiten tot het ontstaan van een opschortingsrecht&#13;
leiden. De aanspraak van een pachter op vergoeding van de&#13;
helft van de waarde van het quotum wordt opeisbaar op het&#13;
moment dat het melkquotum aan de verpachter wordt opgeleverd;&#13;
het is dus niet zo dat Kuiper diende te presteren vóór&#13;
de oplevering van het quotum door Schaapman. De enkele&#13;
omstandigheid dat Kuiper hem niet vóóraf een vergoeding&#13;
tot de helft van de waarde van het quotum had aangeboden,&#13;
brengt al evenmin mee dat Schaapman kon opschorten.&#13;
3.7 Kuiper gaat ervan uit dat Schaapman op 15 november&#13;
1996 een eerste gedeelte van het met het verpachte samenhangende&#13;
melkquotum had moeten opleveren, in verband&#13;
met de verkleining van het verpachte met ingang van die datum.&#13;
Schaapman heeft dat op zichzelf niet betwist (bijvoorbeeld&#13;
door aan te voeren dat de bedoeling van partijen was&#13;
om het quotum te “verdikken”), zodat het hof daarvan dient&#13;
uit te gaan.&#13;
3.8 Kuiper berekent de waarde van het gedeelte van het&#13;
melkquotum dat op 15 november 1996 had moeten worden&#13;
opgeleverd op € 14.186,49 (productie 4 bij inleidende dagvaarding).&#13;
Zij erkent dat daarvan de helft aan Schaapman&#13;
toekwam, zodat resteert € 7.093,25 (conclusie van repliek&#13;
onder 23). De waarde van het gedeelte dat op 1 november&#13;
2001 had moeten worden opgeleverd, berekent Kuiper op €&#13;
49.982,75 (opnieuw productie 4 bij inleidende dagvaarding),&#13;
waarvan weer de helft aan Schaapman toekomt, zodat resteert&#13;
€ 24.991,38. Het totaal berekent zij op € 32.084,63 (€&#13;
7.093,25 plus € 24.991,38).&#13;
3.9 De op 27 juni 2007 gerealiseerde opbrengst bedroeg €&#13;
28.150,50 (hiervoor onder 2.6). Volgens Kuiper (conclusie&#13;
van repliek onder 24) is daarvan op 16 april 2008 een bedrag&#13;
van € 14.932,38 voldaan aan Schaapman, zodat voor&#13;
haar resteerde een opbrengst van € 13.218,12. (Schaapman&#13;
erkent dat aan de door hem ingeschakelde deurwaarder is&#13;
betaald, zij het ook dat volgens hem onder deze deurwaarder&#13;
meteen conservatoir beslag is gelegd, conclusie van dupliek&#13;
onder 22.) Haar schade berekent Kuiper vervolgens op&#13;
€ 18.866,51 in hoofdsom (€ 32.084,63 minus € 13.218,12).&#13;
3.10 Schaapman heeft bij conclusie van dupliek onder 14&#13;
zich erop beroepen dat de hoeveelheid melkquotum in 1996,&#13;
2001 en 2007 niet gelijk was in verband met verruimingen&#13;
van het quotum. Klaarblijkelijk stelt hij zich op het standpunt&#13;
dat dit voordeel met de schade dient te worden verrekend&#13;
op de voet van artikel 6:100 Burgerlijk Wetboek.&#13;
3.11 Met betrekking tot dit verweer overweegt het hof als&#13;
volgt. Uit algemeen toegankelijke bronnen (bijv. de rubriek&#13;
veel gestelde vragen over de superheffing op de internetsite&#13;
van het Productschap Zuivel) volgt dat, voor zover&#13;
voor de onderhavige zaak relevant, verruimingen hebben&#13;
plaatsgevonden in wat betreft de heffingsperiode 2006/2007,&#13;
namelijk met 0,56%, en wat betreft de heffingsperiode&#13;
2007/2008, namelijk met 0,50% (een heffingsperiode loopt&#13;
van 1 april t/m 31 maart, zodat op 27 juni 2007 laatstbedoelde&#13;
verruiming reeds had plaatsgevonden). Vanaf de heffingsperiode&#13;
1994/1995 tot de heffingsperiode 2006/2007 hebben&#13;
er geen kortingen of verruimingen plaatsgehad. (De berekening&#13;
van Kuiper, productie 3 bij inleidende dagvaarding,&#13;
gaat deels van dezelfde gegevens uit, zie de vermelding tussen&#13;
haakjes onder het kopje “Opleveringshoeveelheid”.)&#13;
Een en ander betekent dat de 35.516 kg melkquotum op 27&#13;
juni 2007 het resultaat was van een quotum van afgerond&#13;
35.339,30 kg voorafgaand aan het heffingsjaar 2007/2008&#13;
(35.516 gedeeld door 100,5%), wat op zijn beurt het resultaat&#13;
was van een quotum van afgerond 35.142,51 kg voorafgaand&#13;
aan het heffingsjaar 2006/2007 (de niet afgeronde uitkomst&#13;
van de vorige som gedeeld door 100,56%). Op grond&#13;
van deze gegevens komt het hof voorlopig tot de conclusie&#13;
dat gerekend dient te worden met 35.142,51 kg melkquotum&#13;
in 1996 en 2001, in plaats van met 35.517 kg. Voor het overige&#13;
is de berekening van Kuiper (productie 3 bij inleidende&#13;
dagvaarding) niet betwist.&#13;
3.12 Het hof zal de zaak naar de rol verwijzen voor uitlating&#13;
door partijen over de grootte van het met de schade te verrekenen&#13;
voordeel en de voorlopige berekening van het hof.&#13;
Het hof draagt aan Kuiper op om haar schade opnieuw te&#13;
berekenen met inachtneming van hetgeen hiervoor is overwogen.&#13;
3.13 Kuiper heeft mede de wettelijke rente gevorderd vanaf&#13;
respectievelijk 15 november 1996 en 1 november 2001.&#13;
Schaapman heeft zich daartegen verweerd met de stelling dat hij tot 30 oktober 2001 niet in gebreke was (conclusie&#13;
van antwoord onder 15), of zelfs niet voor het uitbrengen&#13;
van de inleidende dagvaarding (conclusie van dupliek onder&#13;
20).&#13;
3.14 Het hof oordeelt in dit verband als volgt. Schaapman&#13;
was gehouden om bij gelegenheid van het einde van de&#13;
pacht in 1996 respectievelijk 2001 het quotum op te leveren.&#13;
De omstandigheid dat hij dat heeft nagelaten, levert een tekortkoming&#13;
op, zonder dat daartoe een voorafgaande ingebrekestelling&#13;
was vereist, zie artikel 6:83 aanhef en onder a&#13;
Burgerlijk Wetboek. Het verweer faalt dus.&#13;
3.15 De slotsom is dat partijen zich nog dienen uit te laten&#13;
over de grootte van het met de schade te verrekenen voordeel&#13;
en de voorlopige berekening van het hof onder 3.11.&#13;
Kuiper zal als eerste in de gelegenheid worden gesteld om&#13;
daartoe een akte te nemen. Vervolgens kan Schaapman bij&#13;
antwoordakte reageren.&#13;
4 De beslissing&#13;
Het hof, recht doende in hoger beroep:&#13;
verwijst de zaak naar de rol van 19 februari 2013 voor akte&#13;
aan de zijde van Kuiper voor het doel als hiervoor omschreven;&#13;
houdt iedere verdere beslissing aan.&#13;
Eindarrest&#13;
1 Het verloop van het geding&#13;
1.1 Voor het verloop van het geding tot aan het arrest van 22&#13;
januari 2013 (hierna: het tussenarrest), verwijst het hof naar&#13;
dat arrest.&#13;
1.2 Het vervolg van de procedure blijkt uit:&#13;
- de akte na tussenarrest van Kuiper;&#13;
- de antwoordakte van Schaapman.&#13;
1.3 Vervolgens hebben partijen andermaal de stukken voor&#13;
het wijzen van arrest aan het hof overgelegd en heeft het hof&#13;
arrest bepaald.&#13;
2 Voortgezette motivering van de beslissing in&#13;
hoger beroep&#13;
2.1 Bij het tussenarrest heeft het hof partijen in de gelegenheid&#13;
gesteld om zich uit te laten over de grootte van het met&#13;
de schade te verrekenen voordeel en de voorlopige berekening&#13;
van het hof. Bovendien heeft het hof aan Kuiper opgedragen&#13;
om haar schade opnieuw te berekenen. Zie het tussenarrest&#13;
onder 3.23.&#13;
2.2 Bij haar akte onderschrijft Kuiper de berekening van&#13;
het hof dat uit moet worden gegaan van een melkquotum&#13;
in 1996 en 2001 van 35.142,51 kg in plaats van 35.517 kg.&#13;
Niettemin berekent Kuiper de waarde van het melkquotum&#13;
in 1996 en 2001 thans niet op een lager bedrag dan eerder&#13;
(€ 64.169,24, productie 4 bij inleidende dagvaarding) maar&#13;
op een iets hoger bedrag (€ 64.204,88). De verklaring daarvoor&#13;
is dat de eerdere berekening uitging van een lager aantal&#13;
kilogrammen in 1996 en 2001 dan 35.142,51 kg, namelijk&#13;
35.123 kg. De nadere berekening van Kuiper is door&#13;
Schaapman niet betwist.&#13;
2.3 Kuiper heeft bij haar akte haar vordering naar aanleiding&#13;
van de bedoelde berekening vermeerderd. Deze eisvermeerdering&#13;
is in dit stadium van het geding niet toelaatbaar in&#13;
verband met de zogenaamde tweeconclusiesregel zoals die&#13;
in hoger beroep geldt. Het hof verwijst naar de arresten van&#13;
de Hoge Raad van 19 juni 2009, LJN BI8771 en 23 september&#13;
2011, LJN BQ7064. Het hof zal dus recht doen op basis&#13;
van de eis zoals die ten tijde van de memorie van grieven&#13;
luidde.&#13;
2.4 Bij zijn antwoordakte onder 3 voert Schaapman aan dat&#13;
het hof in zijn arrest van 29 mei 2007 reeds heeft geoordeeld&#13;
over de schadevergoeding en wettelijke rente “wegens&#13;
niet tijdig leveren”. Aldus ziet Schaapman eraan voorbij dat&#13;
in het arrest van 29 mei 2007 niet de schade in verband met&#13;
waardedaling van het quotum aan de orde was en ook niet&#13;
de over deze schade verschuldigde wettelijke rente. Het hof&#13;
verwijst naar zijn tussenarrest onder 3.3.&#13;
2.5 Bij zijn antwoordakte onder 4 beroept Schaapman zich&#13;
tegenover de vordering van Kuiper op verjaring. Een dergelijk&#13;
nieuw verweer is in dit stadium van het geding echter&#13;
niet toelaatbaar in verband met de onder 2.3 bedoelde&#13;
tweeconclusiesregel. Ten overvloede voegt het hof hieraan&#13;
nog toe dat Schaapman ten onrechte ervan uitgaat dat Kuiper&#13;
reeds in 1996 respectievelijk 2001 met de schade bekend&#13;
was. Of het quotum in de periode tussen 1996 respectievelijk&#13;
2001 en het tijdstip van feitelijke verkoop (27 juni 2007)&#13;
in waarde zou dalen, hing immers af van de ontwikkeling&#13;
van de marktwaarde van melkquotum en stond niet reeds&#13;
bij voorbaat vast. Bij een andere marktontwikkeling had die&#13;
waarde ook gelijk kunnen blijven of stijgen.&#13;
2.6 De slotsom is dat toewijsbaar is de vordering van Kuiper&#13;
zoals door haar geformuleerd bij conclusie van repliek&#13;
(en vervolgens door haar tot en met de memorie van grieven&#13;
gehandhaafd). De door Kuiper berekende wettelijke rente&#13;
tot de dag van de inleidende dagvaarding (4 januari 2008)&#13;
is door Schaapman niet betwist, afgezien van de kwestie van&#13;
de ingangsdatum van het verzuim, dat bij het tussenarrest&#13;
onder 3.14 is beslist.&#13;
2.7 Het hof zal Schaapman veroordelen in de kosten van&#13;
het geding in eerste aanleg en in hoger beroep. De kosten&#13;
aan de zijde van Kuiper gevallen begroot het hof wat betreft&#13;
de eerste aanleg op € 85,44 voor explootkosten, € 1.430,-&#13;
voor griffierecht (waarmee het totaal van de verschotten&#13;
komt op € 1.515,44) en op € 1.158,- voor salaris van de advocaat&#13;
(twee punten tarief III à € 579,-, namelijk één punt&#13;
voor de inleidende dagvaarding en één punt voor de conclusie&#13;
van repliek), en wat betreft het hoger beroep op €&#13;
85,98 voor explootkosten, € 1.010,- voor griffierecht (in totaal&#13;
voor verschotten dus € 1.095,98) en op € 2.316,- voor&#13;
salaris van de advocaat (twee punten tarief III à € 1.158,-&#13;
, namelijk één punt voor de memorie van grieven, een half&#13;
punt voor de akte uitlating producties en een half punt voor&#13;
de akte na tussenarrest). Daarnaast zijn toewijsbaar de kosten&#13;
van het door Kuiper gelegde conservatoir derdenbeslag,&#13;
die het hof begroot op de deurwaarderskosten van het beslag&#13;
à € 179,08, de kosten van de betekening van het beslag à €&#13;
72,34, alsmede € 579,- voor salaris van de advocaat voor het&#13;
beslagrekest (in totaal dus € 830,42). Schaapman dient tevens&#13;
de kosten van het incident in de procedure bij het toenmalige&#13;
gerechtshof Leeuwarden te dragen, welke kosten het&#13;
hof zal begroten op € 579,- (half punt tarief III à € 1.158,-&#13;
per punt).&#13;
3 De beslissing&#13;
Het hof, recht doende in hoger beroep:&#13;
vernietigt het vonnis van de rechtbank Assen, sector civiel&#13;
recht, van 29 oktober 2008 en doet opnieuw recht;&#13;
veroordeelt Schaapman om aan Kuiper tegen behoorlijk bewijs&#13;
van kwijting te betalen een bedrag van € 33.736,88, te&#13;
vermeerderen met de wettelijke rente vanaf 4 januari 2008&#13;
tot aan de dag der algehele voldoening;&#13;
veroordeelt Schaapman in de kosten van beide instanties, tot&#13;
aan de bestreden uitspraak aan de zijde van Kuiper wat betreft&#13;
de eerste aanleg vastgesteld op € 1.515,44 voor verschotten&#13;
en op € 1.158,- voor salaris overeenkomstig het liquidatietarief&#13;
en tot aan deze uitspraak wat betreft het hoger&#13;
beroep vastgesteld op € 1.095,98 voor verschotten en op €&#13;
2.316,- voor salaris overeenkomstig het liquidatietarief;&#13;
veroordeelt Schaapman in de kosten van het door Kuiper gelegde&#13;
conservatoir beslag ten bedrage van € 830,42;&#13;
veroordeelt Schaapman in de kosten van het incident bij het&#13;
gerechtshof Leeuwarden ten bedrage van € 579,-;&#13;
verklaart dit arrest uitvoerbaar bij voorraad.&#13;
Noot&#13;
Van de twee hierboven afgedrukte arresten is vooral het tussenarrest&#13;
van belang. Op 7 mei 1997 legden partijen een&#13;
pachtovereenkomst schriftelijk vast, waarbij als verklaring&#13;
was opgenomen dat in feite sprake was van een pachtverhouding&#13;
die al sinds 1 mei 1978 bestond. Ook werd vastgelegd&#13;
dat de oppervlakte van het gepachte met ingang van 15&#13;
november 1996 van 3.95.00 ha was verkleind naar 2.85.00&#13;
ha. Ingevolge een beëindigingsovereenkomst kwam de&#13;
pacht per 1 november 2001 geheel ten einde.&#13;
Kennelijk leidde de uitvoering van de beëindigingsovereenkomst&#13;
tot problemen. Bij arrest van het Pachthof van 29&#13;
mei 2007 werd pachter veroordeeld om eraan mee te werken&#13;
dat het met het gepachte samenhangende melkquotum van&#13;
35.123 kg aan een door verpachter aan te wijzen derde werd&#13;
overgedragen. De overdracht vond plaats op 26 juni 2007&#13;
(dat wil zeggen: ruim tien jaar na de verkleining en zes en&#13;
een half jaar na de beëindiging). Verpachter ontving van de&#13;
derde een koopprijs van € 28.150,50.&#13;
De inzet van de procedure waarin de beide recente arresten&#13;
werden gewezen komt er kort gezegd op neer dat verpachter&#13;
met deze koopprijs geen genoegen nam. Hij vorderde vergoeding&#13;
van de schade die hij had geleden, als gevolg van&#13;
het feit dat de waarde van het melkquotum sinds 15 november&#13;
1996 respectievelijk 1 november 2001 was afgenomen.&#13;
De belangrijkste vraag waarvoor het Pachthof zich thans zag&#13;
gesteld, is aan de orde in rechtsoverweging 3.5 van het tussenarrest.&#13;
De pachter stelde zich onder meer op het standpunt&#13;
dat hij niet tot schadevergoeding verplicht was, omdat&#13;
de waardedaling niet aan hem kon worden toegerekend.&#13;
De daling was immers het gevolg van overheidsingrijpen en&#13;
was in het jaar 2001 niet voorzienbaar. Dit standpunt werd&#13;
door het Pachthof verworpen. Tussen (1) het feit dat de&#13;
pachter het melkquotum niet – zoals het hoorde – direct per&#13;
1 november 2001 aan de verpachter ter beschikking had gesteld&#13;
en (2) de schade van verpachter bestond een voldoende&#13;
verband om die schade aan de nalatigheid van de pachter&#13;
toe te rekenen. Dit was ook redelijk gelet op het feit dat&#13;
de pachter tot juni 2007 van het melkquotum had kunnen&#13;
profiteren. Dat de waardedaling volgens pachter niet voorzienbaar&#13;
zou zijn geweest, achtte het Pachthof in dit verband&#13;
niet van belang.&#13;
In het voorgaande bleek al dat het de verpachter niet slechts&#13;
ging om de waardedaling gedurende de periode november&#13;
2001 (einde pacht) tot juni 2007 (overdracht van het quotum);&#13;
hij stelde zich op het standpunt dat tevens sprake was&#13;
van een voor vergoeding in aanmerking komende waardedaling&#13;
sinds 15 november 1996. Op die dag werd de oppervlakte&#13;
van het gepachte als gezegd verkleind. Verpachter&#13;
stelde zich op het standpunt dat pachter hem in verband&#13;
hiermee toen al naar rato van de oppervlakte een deel van&#13;
het quotum ter beschikking had moeten stellen. Pachter had&#13;
dit kunnen betwisten door zich op het standpunt te stellen&#13;
dat het quotum op de resterende pachtgrond was ‘ingedikt’,&#13;
zodat destijds van een plicht tot overdracht geen sprake was.&#13;
Door dit na te laten, zag het Pachthof zich genoodzaakt om&#13;
het standpunt van verpachter voor juist aan te nemen.&#13;
Vervolgens diende de hoogte van de schade te worden bepaald.&#13;
In het tussenarrest gaf het hof een voorzet; in het&#13;
eindarrest volgde de definitieve vaststelling. Bij de berekening&#13;
dient te worden opgemerkt dat het Pachthof rekening&#13;
heeft gehouden met het feit dat het melkquotum zowel in het&#13;
melkjaar 2006/2007 als in het melkjaar 2007/2008 van overheidswege&#13;
werd verruimd.&#13;
G.M.F. Snijders</content><legacyfootnotes/><footnotes><footnote/></footnotes><auteurs>mrs. W.L. Valk, Th.C.M. Willemse en F.J.P. Lock en de deskundige leden ing. L.L.M. de Lorijn en mr. ing. H.&#13;
Revoort)</auteurs><published>2014-01-01 00:00:00</published><modified>2014-01-01 00:00:00</modified><editiondate>2014-01-01</editiondate><htmlpath>https://denhollander.info/artikel/10940</htmlpath></article>
</articles></edition>
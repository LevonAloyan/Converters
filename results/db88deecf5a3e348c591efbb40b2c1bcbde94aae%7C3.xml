<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6775</id><udhid>UDH:TvAR/6775</udhid><titel>'L.F.G. / X' (TvAR 1991/4447)</titel><searchwords><searchword>TvAR 3/1991</searchword><searchword>TvAR 1991/4447</searchword><searchword>UDH:TvAR/6775</searchword></searchwords><attachments><attachment><name>1991_nr 3_Rechtspraak_4447.pdf</name><extention>pdf</extention><url>https://denhollander.info/download/6500/ci</url></attachment></attachments><inleiding>Landinrichtingswet, art. 216 jo.&#13;
172, 175 en 185&#13;
Uit het proces-verbaal van de bezwarenbehandeling&#13;
voor de Landinrichtingscommissie&#13;
van 18 mei 1990 blijkt dat ten aanzien&#13;
van de bezwaren 2 tot en met 5 overeenstemming&#13;
bereikt is. Door reclamant is dat&#13;
weersproken.&#13;
Uit het proces-verbaal blijkt inhoudelijk&#13;
niet expliciet, dat overeenstemming is bereikt&#13;
anders dan in het algemeen dat over de&#13;
bezwaren 2 tot en met 5 overeenstemming is&#13;
bereikt. Gelet op de aldus niet uit te sluiten&#13;
mogelijkheid dat bij alle betrokkenen een&#13;
misverstand is ontstaan op dit punt en gelet&#13;
op de nadien volhardende houding van&#13;
reclamant dat geen overeenstemming was&#13;
bereikt, zal de rechtbank de bezwaren in&#13;
behandeling nemen.&#13;
Het dempen van sloten is in opdracht van&#13;
reclamant zelf uitgevoerd. Daaruit volgt dat&#13;
de uitvoering van de werkzaamheden aan de&#13;
verantwoordelijkheid van de LC is onttrokken.&#13;
Indien de werkzaamheden niet goed zijn&#13;
uitgevoerd dient reclamant de uitvoerder&#13;
daarop aan te spreken en heeft hij geen&#13;
verhaal bij de LC.&#13;
De klacht betreffende de kwaliteit van het gras neemt de rechtbank niet in behandeling&#13;
aangezien deze niet in het bezwaarschrift is&#13;
opgenomen en eerst bij de behandeling voor&#13;
de RC voor het eerst naar voren is gebracht. </inleiding><content>Rechtbank 's-Hertogenbosch, 3 augustus&#13;
1990&#13;
(Mrs. Aarts, Godrie en Roeterdink)&#13;
L.F.G., reclamant tegen de lijst der geldelijke&#13;
regelingen in de ruilverkaveling 'Bommelerwaard-&#13;
Zuid'; enz.&#13;
De bezwaren en het standpunt van de diverse&#13;
betrokkenen.&#13;
Reclamant heeft de navolgende bezwaren&#13;
aangevoerd:&#13;
1. De toegedeelde kavel achter het bedrijf,&#13;
nummer M 336, is te hoog gewaardeerd.&#13;
Deze kavel is qua vorm erg ongunstig in&#13;
vergelijking met de oude situatie, waarin&#13;
sprake was van een rechthoekige kavel. De&#13;
huidige kavel is achthoekig en dus zeer&#13;
bewerkelijk.&#13;
2. Er lopen een viertal slootbeddingen in dit&#13;
perceel. Deze zijn wel weggewerkt maar&#13;
blijven nazakken.&#13;
5. De bereikbaarheid van de in de uiterwaarden&#13;
toegedeelde pachtgrond is niet&#13;
goed. Met de melkwagen kan, anders dan&#13;
voorheen, niet in een keer de draai gemaakt&#13;
worden om op het land te komen omdat de&#13;
rasters in de weg staan.&#13;
Van de zijde van de Landinrichtingscommissie&#13;
is daartegen zakelijk weergegeven&#13;
het volgende aangevoerd.&#13;
ad. 1. In de inbrengsituatie bracht reclamant&#13;
een perceel groot 0,78.50 ha ter plaatse in en&#13;
hij heeft een perceel van 1,38.80 ha toegedeeld&#13;
gekregen; bij huis is reclamant derhalve&#13;
vergroot. In het kader van de tweede&#13;
schatting zijn in deze ruilverkaveling alleen&#13;
duidelijke verbeteringen of duidelijke verslechteringen&#13;
van de kavelvorm gewaardeerd.&#13;
Tegenover de toedeling van reclamant&#13;
van het achthoekige perceel staat de inbreng&#13;
van een duidelijk gerend perceel elders.&#13;
Vooral omdat het nadeel van een geer in&#13;
landbouwkundig opzicht groter is dan de&#13;
nadelen van een aantal, overigens rechte,&#13;
hoeken, meent de Landinrichtingscommissie&#13;
te kunnen volstaan met de klasse&#13;
2 punten in plaats van de klasse 4 punten als&#13;
door reclamant verlangd. Dit levert reclamant&#13;
ƒ 810,- in zijn voordeel op.&#13;
ad 2. Het dempen van de sloten is in opdracht&#13;
van reclamant zelf uitgevoerd en komt derhalve&#13;
ook voor zijn risico en verantwoordelijkheid.&#13;
In de ruilverkaveling bestaat de&#13;
mogelijkheid om kavelaanvaardingswerk en&#13;
kavelverbeteringswerk in één keer uit te&#13;
voeren en wel in opdracht van de gebruiker.&#13;
Als de gebruiker daarvoor kiest, wordt echter&#13;
al het werk onder zijn verantwoordelijkheid&#13;
uitgevoerd.&#13;
Aangezien dit bezwaar is ingetrokken bij&#13;
de behandeling bij de Landinrichtingscommissie&#13;
dient reclamant niet ontvankelijk verklaard&#13;
te worden althans dient het bezwaar&#13;
afgewezen te worden.&#13;
ad 5. Voor de ontsluiting van de betreffende&#13;
pachtkavel 01008 A heeft reclamant ƒ 1000,-&#13;
geaccepteerd van de Landinrichtingscommissie,&#13;
waarmee hij een semi-verhard pad&#13;
kon aanleggen ter lengte van 40 meter.&#13;
Hiermee was bezwaar 5 afgedaan; reclamant&#13;
klaagt nu nog over de bereikbaarheid&#13;
van zijn pachtkavel met name met zijn&#13;
doorloopmelkwagen. Om daarmee op zijn&#13;
kavel te kunnen komen moet reclamant of&#13;
over de pacht van een ander gaan om de bocht&#13;
te kunnen maken - waarvan niet bekend is of&#13;
dat op bezwaren stuit - of het toegangshek&#13;
schuin in het perceel plaatsen. In het laatste&#13;
geval gaan enige vierkante meters oppervlakte&#13;
aan gras voor exploitatie verloren&#13;
doch het daarmee gemoeide bedrag is zeer&#13;
gering en behoort tot de normale exploitatieschade.&#13;
Aangezien echter ook dit bezwaar is ingetrokken&#13;
bij de behandeling bij de Landinrichtingscommissie&#13;
dient reclamant niet&#13;
ontvankelijk verklaard te worden althans&#13;
dient het bezwaar afgewezen te worden.&#13;
De beoordeling van de bezwaren:&#13;
Met betrekking tot het eerste bezwaar heeft&#13;
reclamant gevraagd om gelet op de vorm van&#13;
de hem toegedeelde kavel M 336 gelegen&#13;
achter zijn bedrijf 4 punten in mindering toe&#13;
te kennen, aangezien die vorm, met name&#13;
gelet op de acht daarin voorkomende hoeken,&#13;
erg ongunstig is. Reclamant heeft echter tegenover het gemotiveerde&#13;
standpunt van de Landinrichtingscommissie,&#13;
er toe strekkende dat met&#13;
het toekennen van 2 punten in mindering&#13;
recht gedaan is aan de ongunstiger vorm van&#13;
de kavel waarbij in acht is genomen dat een&#13;
van de ingebrachte kavels ook een ongunstige&#13;
vorm had, onvoldoende aannemelijk&#13;
gemaakt dat niettemin een hogere klasse gehanteerd&#13;
zou moeten worden.&#13;
De rechtbank zal derhalve het standpunt&#13;
van de Landinrichtingscommissie volgen en&#13;
de lijst der geldelijke regelingen in die zin&#13;
wijzigen dat ten gunste van reclamant voor&#13;
de vorm van de kavel nummer 399 2 punten&#13;
in mindering in de lijst worden opgevoerd,&#13;
zijnde een bedrag van ƒ810,-.&#13;
Met betrekking tot het tweede en vijfde bezwaar&#13;
is door reclamant zowel bij gelegenheid&#13;
van de bezwarenbehandeling voor de&#13;
rechter-commissaris als bij gelegenheid van&#13;
de terechtzitting van de rechtbank weersproken&#13;
dat deze opgelost zouden zijn bij&#13;
gelegenheid van de bezwarenbehandeling&#13;
voor de Landinrichtingscommissie. Uit het&#13;
proces-verbaal van de bezwarenbehandeling&#13;
voor de Landinrichtingscommissie van&#13;
18 mei 1990 blijkt dat ten aanzien van de&#13;
bezwaren 2 tot en met 5 overeenstemming&#13;
bereikt is.&#13;
Voor wat betreft het vijfde bezwaar is&#13;
daarin nog opgenomen dat reclamant heeft&#13;
ingestemd met de vergoeding van ƒ 1000,-&#13;
voor het in orde brengen van de ontsluiting&#13;
van de pachtgrond. Niet gezegd kan echter&#13;
worden dat uit het proces-verbaal duidelijk&#13;
blijkt dat het bezwaar zoals ter terechtzitting&#13;
omschreven besproken is dan wel tot overeenstemming&#13;
heeft geleid. In het bezwaarschrift&#13;
is het bezwaar zoals thans geformuleerd&#13;
wel opgenomen en wel in de laatste zin&#13;
waarin wordt gesteld dat het een goede oplossing&#13;
lijkt om het huidige perceelshek&#13;
dwars op de toegangsweg te plaatsen zodat&#13;
ook met grotere combinaties binnen de omheining&#13;
kan worden gekomen. Nu uit het&#13;
genoemde proces-verbaal niet inhoudelijk&#13;
blijkt van overeenstemming op dit punt zal&#13;
de rechtbank dit in de behandeling betrekken.&#13;
Reclamant heeft twee oplossingen voorgedragen.&#13;
Enerzijds zou het hek dwars op de -&#13;
aldaar doodlopende - toegangsweg kunnen&#13;
worden geplaatst en in het ander geval zou&#13;
een geldelijke tegemoetkoming moeten worden&#13;
verstrekt; door het in dat geval moeten&#13;
verplaatsen van het hek op de pachtgrond is&#13;
sprake van verlies van te gebruiken grond.&#13;
Bij de behandeling van het bezwaar is naar&#13;
voren gekomen dat de toegangsweg ligt op&#13;
grond die aan een ander verpacht is. De eerste&#13;
optie van reclamant is derhalve niet uitvoerbaar,&#13;
zoals hij zelf ter terechtzitting ook heeft&#13;
erkend.&#13;
De tweede optie is door de Landinrichtingscommissie&#13;
afgewezen. De rechtbank&#13;
volgt in deze de zienswijze van de Landinrichtingscommissie.&#13;
Weliswaar heeft reclamant&#13;
aannemelijk gemaakt dat hij met name&#13;
hinder ondervindt bij het met zijn doorloopmelkwagen&#13;
passeren van de omheining van&#13;
het pachtperceel, doch de rechtbank is van&#13;
oordeel dat deze hinder niet van dien aard is&#13;
dat reclamant daarin tegemoet gekomen&#13;
moet worden, gelet op het relatief gering&#13;
aantal keren dat die doorloopmelkwagen&#13;
verplaatst wordt en gelet op het geringe&#13;
geldelijke belang dat met de verplaatsing van&#13;
het hek schuin op het betreffende pachtperceel&#13;
gemoeid is; reclamant en de Landinrichtingscommissie&#13;
zijn het er over eens&#13;
dat dit belang ten hoogste ƒ 80,- per jaar&#13;
bedraagt aan exploitatieverlies en dat de&#13;
verplaatsing van het hek ongeveer een uur&#13;
werk is. Dit dient dan ook naar het oordeel&#13;
van de rechtbank als normaal exploitatieverlies&#13;
gekenmerkt te worden.&#13;
Het vijfde bezwaar dient derhalve afgewezen&#13;
te worden.&#13;
Ten aanzien van het tweede bezwaar is in het&#13;
proces-verbaal van de behandeling voor de&#13;
Landinrichtingscommissie opgenomen dat&#13;
zijdens die commissie is aangevoerd dat de&#13;
vlakligging is gerealiseerd onder directie van&#13;
reclamant zelf zodat de Landinrichtingscommissie&#13;
niet op het bezwaar kan ingaan.&#13;
Uit dat proces-verbaal blijkt vervolgens inhoudelijk&#13;
niet expliciet, dat overeenstemming&#13;
is bereikt anders dan in het algemeen&#13;
dat over de bezwaren 2 tot en met 5 overeenstemming&#13;
is bereikt. Gelet op de aldus&#13;
niet uit te sluiten mogelijkheid dat bij alle&#13;
betrokkenen een misverstand is ontstaan op&#13;
dit punt en gelet op de nadien volhardende&#13;
houding van reclamant dat geen overeenstemming was bereikt, zal de rechtbank dit&#13;
bezwaar in behandeling nemen. Door&#13;
reclamant is niet weersproken dat het dempen&#13;
van de sloten in perceel M 336 in zijn&#13;
opdracht in het kader van de combinatie van&#13;
kavelaanvaardingswerkzaamheden en kavelverbeteringswerkzaamheden&#13;
is geschied.&#13;
Daaruit volgt dat de uitvoering van de&#13;
werkzaamheden aan de verantwoordelijkheid&#13;
van de Landinrichtingscommissie is&#13;
onttrokken. Indien deze werkzaamheden&#13;
niet goed zijn uitgevoerd dient reclamant de&#13;
uitvoerder daarop aan te spreken en heeft hij&#13;
geen verhaal bij de Landinrichtingscommissie.&#13;
Daarbij komt dat de onderhavige&#13;
werkzaamheden als kavelverbeteringswerkzaamheden&#13;
aangemerkt moeten worden,&#13;
zoals zijdens de Landinrichtingscommissie&#13;
onweersproken is gesteld, welke werkzaamheden&#13;
nu eenmaal buiten de ruilverkaveling&#13;
als zodanig vallen. Ook het tweede&#13;
bezwaar dient derhalve te worden afgewe-&#13;
Reclamant heeft nog naar voren gebracht dat&#13;
de kwaliteit van het gras op perceel 01008 A&#13;
slecht zou zijn. Hij verlangt dienaangaande&#13;
geldelijke compensatie dan wel dat vanwege&#13;
de Landinrichtingscommissie herinzaaiing&#13;
en herbemesting zal plaatsvinden. De rechtbank&#13;
zal - en zij volgt daarmee de visie van de&#13;
Landinrichtingscommissie op dit punt - deze&#13;
klacht niet in behandeling nemen aangezien&#13;
deze niet in het bezwaarschrift is opgenomen&#13;
en eerst bij de behandeling voor de rechtercommissaris&#13;
voor het eerst naar voren is&#13;
gebracht. Zo deze klacht al als bezwaar dient&#13;
te worden aangemerkt is deze op een te laat&#13;
tijdstip geuit.&#13;
Hoewel als voormeld ten aanzien van het&#13;
eerste bezwaar de lijst der geldelijke regelingen&#13;
in het voordeel van reclamant gewijzigd&#13;
wordt, is de rechtbank van oordeel dat&#13;
reclamant in de kosten van dit geding veroordeeld&#13;
moet worden, nu deze wijziging al&#13;
in een eerder stadium reclamant was voorgesteld&#13;
en hij deze van de hand heeft gewezen&#13;
en nu de overige bezwaren zijn afgewezen.&#13;
Enz.</content><legacyfootnotes/><footnotes><footnote/></footnotes><auteurs>Mrs. Aarts, Godrie en Roeterdink</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6775</htmlpath></article>
</articles></edition>
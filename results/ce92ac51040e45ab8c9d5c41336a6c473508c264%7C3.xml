<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>4867</id><udhid>UDH:TvAR/4867</udhid><titel>Peeters / Sanger (TvAR 1998/4924)</titel><searchwords><searchword>TvAR 7/8/1998</searchword><searchword>TvAR 1998/4924</searchword><searchword>UDH:TvAR/4867</searchword></searchwords><attachments><attachment><name>1998_nr 78_Rechtspraak_4924.pdf</name><extention>pdf</extention><url>https://denhollander.info/download/4809/ci</url></attachment></attachments><inleiding>Pachtwet, art. 41, 43 leden 2 en 5, 56b lid 1&#13;
&#13;
Het voornemen van verpachter om het gepachte zelf in gebruik te nemen is serieus gemeend en uitvoerbaar; dat gebruik is voor hem niet van overwegende betekenis. Verlies van het gepachte levert geen ernstige aantasting van de grondslag van het maat-schappelijke bestaan van pachter op. Mitsdien is geen plaats voor verlenging van de pachtovereenkomst.&#13;
Verpachter heeft het land in geschil indertijd krachtens schenking gekregen, waarbij diens rechtsvoorganger pachter niet in de gelegenheid heeft gesteld om van zijn voorkeursrecht gebruik te maken. Deze omstandigheid kan&#13;
echter verpachter niet worden toegerekend. Derhalve is het in strijd met de redelijkheid en billijkheid om met toepassing van art. 43, lid 2, juncto lid 5, Pw de pachtovereenkomst met zes c. q. twaalf jaar te verlengen. Het is voor het bestaan van de pachtovereenkomst niet relevant of verpachter ten tijde van de schenking van het bestaan daarvan op de hoogte was. Het hof passeert derhalve het te dezen zijdens verpachter gedane bewijsaanbod.</inleiding><content>Beschikking in de zaak van: Jan Renier Peters, wonende te Echt, appellant, procureur: mr. F.J. Boom,&#13;
tegen&#13;
Jozef Leonardus Peter Marie Sangers, wonende te Maasbracht, geïntimeerde.&#13;
1. Het geding in eerste aanleg&#13;
De pachtkamer van het kantongerecht te Roermond heeft op 19 december 1996 een beschikking tussen partijen gegeven. Bij die beschikking is het verzoek van appellant - hierna ook te noemen: Peters - tot verlen-ging van een tussen hem als pachter en geïnti-meerde - verder ook te noemen: Sangers - als verpachter bestaande en behoudens verlen-ging op 30 november 1998 eindigende pacht-overeenkomst met betrekking tot het perceel landbouwgrond, kadastraal bekend gemeente Echt, sectie S, nr. 49, groot 0.48.90 ha, afgewe-zen.&#13;
De beschikking van de pachtkamer van het kantongerecht te Roermond is in afschrift aan de beschikking van het hof gehecht.&#13;
2. Het geding in hoger beroep&#13;
2.1. Peters is bij een op 15 januari 1997 ter griffie van het hof ingekomen beroepschrift van voormelde beschikking in hoger beroep gekomen met verzoek dat het hof de beschik-&#13;
king zal vernietigen en, opnieuw beschik-kende, onder vaststelling dat bij de rechts-opvolging van de vorige verpachter is gehan-deld in strijd met het bepaalde in artikel 56b, eerste lid, van de Pachtwet, met toepassing van artikel 43, lid 5, van de Pachtwet de onderhavige pachtovereenkomst zal verlengen tot twaalf jaren na het einde van het pachtjaar waarin de verpachter de vorige verpachter onder bijzondere titel is opgevolgd, zulks met veroordeling van geïntimeerde in de proces-kosten.&#13;
2.2. Sangers heeft geen gebruik gemaakt van de mogelijkheid om een verweerschrift in te dienen.&#13;
2.3. Partijen hebben ter zitting van het hof bij gelegenheid van de mondelinge behandeling op 17 maart 1997 inlichtingen verstrekt waar na de raadslieden (namens Peters: mr. A.J.T.J. Meuwissen, advocaat te Roermond, en namens Sangers: mr. F.L.M. Bouts van de L.L.T.B, te Roermond) de wederzijdse stand punten nader hebben toegelicht, zulks onder overlegging van pleitaantekeningen door de raadsman van Sangers.&#13;
3. De grieven&#13;
3.1. De door Peters tegen de beschikking, waarvan beroep, aangevoerde grieven luiden: Grief 1 Ten onrechte heeft de pachtkamer overwogen:&#13;
"Toen verpachter het onderhavige perceel via schenking verwierf (tot de schenking behoor-den meerdere percelen) was hij niet van het verpacht zijn op de hoogte".&#13;
Gnef2&#13;
Ten onrechte overweegt de pachtkamer:&#13;
"Van een krachtens artikel 43, lid 1 jo lid 5, van de Pachtwet verplichte verlenging door de pachtkamer, zou alleen sprake kunnen zijn, indien de wil tot persoonlijk gebruik door verpachter met toepassing van artikel 41 van de Pachtwet tot afwijzing van het verlengings-verzoek zou leiden en door het verlies van de grondslag van het maatschappelijk bestaan van pachter ernstig zou worden aangetast. Van een ernstige aantasting voor pachter is echter geen sprake. Verlies van nog geen halve hectare kan bij een bedrijf van 44 ha nooit een&#13;
ernstige aantasting opleveren. Ook de beweer-delijk ernstige verslechtering van de kavel-vorm van aangrenzende gronden kan nimmer tot een ernstige aantasting van pachters maat-schappelijke (lees: bestaan) leiden".&#13;
Gnef3&#13;
Ten onrechte overweegt de pachtkamer:&#13;
"De pachtkamer is voorts van oordeel dat niet althans onvoldoende is gebleken dat zich ten dezen de in artikel 41, lid 2 onder b. van de Pachtwet bedoelde situatie voordoet. Gezien de samenstelling en omvang van het bedrijf van pachter kan bezwaarlijk worden gesteld dat de grondslag van diens bestaan ernstig zou worden aangetast door verlies van een perceel van de omvang van het gepachte in relatie tot de omvang van het thans door pachter geëx-ploiteerde areaal, terwijl anderszins dat per-ceel voor verpachter wel van grote betekenis is, althans kan zijn.&#13;
Voormeld oordeel brengt mee dat het verlen-gingsverzoek moet worden afgewezen".&#13;
Grief 4&#13;
Ten onrechte overweegt de pachtkamer:&#13;
"De pachtkamer acht geen termen aanwezig om in casu met gebruikmaking van de haar in artikel 43 lid 2 jo lid 5 van de Pachtwet gege-ven bevoegdheid, de pachtovereenkomst toch te verlengen. Hoewel vast staat dat de ver-pachter de vorige verpachter als zodanig is opgevolgd, zonder dat met de bepalingen in de Pachtwet betreffende het voorkeursrecht van de pachter rekening is gehouden, acht de pachtkamer het in strijd met de redelijkheid en billijkheid de pachtovereenkomst met zes c.q. twaalf jaar te verlengen. De pachtkamer overweegt daarbij dat niet is gesteld of geble-ken dat verpachter ten tijde van de verwerving van de grond niet te goeder trouw was alsme-de de sedert de schenking verlopen termijn, binnen welke niet gebleken is van de bezwa-ren zijdens pachter. Voorts dat pachter nog tot 1 december 1998 de grond zal kunnen blijven gebruiken en derhalve zijn bedrijf kan aanpas-sen - voor zover al nodig - aan het verlies van het gepachte en dat pachter tegen die datum de 65-jarige leeftijd heeft bereikt. Tenslotte&#13;
overweegt de pachtkamer dat het gebruik van de onderhavige grond voor pachter als slechts van marginale betekenis kan worden beschouwd".&#13;
Grief 5&#13;
Ten onrechte heeft de pachtkamer de proces-kosten in deze gecompenseerd.&#13;
4. De mondelinge behandeling&#13;
4.1. Ter zitting van het hof is niet of onvol doende weersproken zakelijk verklaard:&#13;
4.2. Door Peters:&#13;
Ik ben 63 jaar oud, gehuwd en heb vier meer-derjarige kinderen, te weten drie dochters die niet meer thuis wonen en een zoon, W.Th.G.A. Peters, die 21 jaar oud is en niet gehuwd is. Mijn zoon heeft na de HAVO de Middelbare Landbouwschool gevolgd en is sedert 1 januari 1994 met mij werkzaam op het bedrijf in maatschapsverband. Mijn zoon verricht alle voorkomende werkzaamheden op het bedrijf en is daarnaast - als oproep-kracht - werkzaam bij een neef als chauffeur van een tankwagen om melk op te halen. Gemiddeld is hij daar één dag per week werk-zaam. Mijn bedrijf omvat in totaal 49 ha, waarvan 20 ha in eigendom en 29 ha in pacht. Van deze oppervlakte is 5 ha grasland waarop ca 45 zoogkoeien worden geweid, terwijl op 10 ha suikerbieten worden verbouwd, op 8 ha aardappelen, op 12 ha erwten en bonen, op 10 ha tarwe en op 5 ha maïs. Van het tot het bedrijf behorende land ligt 13 ha bij die gebouwen en het overige land binnen een straal van 1,5 km van genoemde gebouwen. Het land in geschil ligt op ca 1,5 km afstand, gemeten over de weg, van de bedrijfsgebou-wen. De bedrijfsgebouwen zijn oorspronke-lijk ingericht voor het houden van vee en wel tot voor kort voor 160 a 180 stuks vee. Als gevolg van mijn ziekte heb ik de bedrijfsvoe-ring moeten wijzigen, doch ik beschik nog wel over genoemde bedrijfsgebouwen. Tevens beschik ik over een werktuigenberging. Mijn melkquotum heb ik in 1993 verkocht op pachtbasis. Mijn mestquotum is kleiner dan 125 kg fosfaat per ha. Ik ben bezig met de bouw van een bungalow voor mij en mijn vrouw, zulks naast de boerderij als tweede bedrijfswoning. Mijn zoon gaat met mogelijk&#13;
een dochter in het woonhuis van de boerderij wonen. Mijn zoon heeft nog geen trouwplan-nen. De juiste kadastrale omschrijving van het land in geschil is gemeente Echt, sectie S, nr. 49. Dit land weegt uit op de Heiweg. Anders dan in de stukken staat bevindt zich de water-put niet op het land in geschil doch op het aangrenzende perceel land. Ik zie niet in dat iedereen inzage moet hebben in mijn financiële stukken en leg deze daarom niet over.&#13;
4.2. Door Sangers:&#13;
Ik ben 44 jaar oud, gehuwd en heb een doch-ter van 12 jaar oud en een zoon van 11 jaar oud. Ik heb de LTS doorlopen en heb daarna diverse cursussen op landbouwgebied gevolgd, onder meer betreffende veeverzorging, klauw-bekapping en grondbewerking, terwijl ik de cursus voor mijn spuitlicentie nagenoeg heb afgerond. Ik exploiteer een gemengd bedrijf van ruim 31 ha, waarvan in ruim 27 ha in eigendom heb en 4 ha pacht. Mijn bouwplan omvat suikerbieten, snijmais, triticale, cicho-rei en asperges. Ik heb een veebezetting van ongeveer 35 melkkoeien, 20 stieren en 20 stuks jongvee. Mijn bedrijfsgebouwen bestaan uit een ligboxenstal met 65 boxen, een aparte stal met 15 plaatsen voor jongvee en stieren en een werktuigenberging. Mijn melkquotum bedraagt ruim 158.000 kg, terwijl ik beschik over een grondgebonden mestquotum van 3.590 kg fosfaat. Het tot mijn bedrijf beho-rende land ligt verspreid over meer dan 20 kavels. Ik heb het land in geschil tezamen met elders gelegen land bij notariële akte van 13 november 1990 krachtens schenking verkre-gen van M.E. Janssen. Het land in geschil ligt op 1,5 a 2 km afstand van mijn bedrijfsgebou-wen. Ik heb evenmin als Peters behoefte om mijn financiële stukken over te leggen. Een regeling in der minne van de onderhavige pro-blematiek middels het rechttrekken van de grens van het land in geschil is problematisch omdat daarbij dan grond in eigendom bij der-den moet worden betrokken.&#13;
4.3. Ter zitting merkt mr F.L.M. Bouts nog op dat Sangers met uitzondering van het land in geschil het overige middels genoemde schen- king verkregen land voordien reeds pachtte. Sangers heeft het op grond van een taxatie berekende successierecht betaald, waarbij hij er destijds van uit ging dat hij al het aan hem&#13;
geschonken land reeds in pacht had. Voorts wenst Sangers - indien het hof dit aanvaard-baar acht - incidenteel beroep in te stellen tegen de in de beschikking, waarvan beroep, vervatte kostenveroordeling.&#13;
4.5. Mr. A.J.T.J. Meuwissen maakt hiertegen bezwaar en vraagt voorts akte van het bewijs- aanbod zijdens Peters dat een aantal concreet door hem genoemde personen kunnen verkla- ren dat Sangers op de hoogte was van het feit dat het land in geschil was verpacht aan Peters. Voorts wenst hij een door Peters opgestelde nadere toelichting over de gang van zaken welke uiteindelijk tot de onderhavige proce- dure hebben geleid aan het hof over te leggen.&#13;
4.6. Mr RL. Bouts maakt tegen dit laatste bezwaar aangezien Sangers niet op de hoogte is van de inhoud van het desbetreffende stuk.&#13;
4.7. In aanmerking genomen het bepaalde in artikel 151, lid 2, tweede zin, van de Pachtwet en voorts gelet op de terzake namens partijen over en weer gemaakte bezwaren, wijst het hof ter zitting zowel het verzoek van Sangers om incidenteel hoger beroep te mogen instel- len als het verzoek van Peters om nog stukken te mogen overleggen van de hand.&#13;
5. Beoordeling van het geschil in&#13;
hoger beroep&#13;
5.1. Het hof zal eerst ingaan op grief 3, welke grief de verste strekking heeft.&#13;
5.2. Op grond van de stukken en het door c.q. namens Sangers ter zitting aangevoerde is het hof van oordeel dat diens voornemen om het land in geschil zelf in gebruik te willen nemen serieus gemeend en uitvoerbaar is.&#13;
5.3. Mede gelet op de omvang van het bedrijf van Sangers en zijn bedrijfsvoering kan van het eigen gebruik van het land in geschil, groot 0.48.90 ha, niet een wezenlijke bijdrage tot zijn inkomen worden verwacht. Het hof is dan ook van oordeel dat het gebruik van het land in geschil voor Sangers niet van overwe- gende betekenis is.&#13;
5.4. De omvang van het bedrijf van Peters en zijn bedrijfsvoering zijn van dien aard dat het verlies van het gebruik van het land in geschil, mede gelet op de relatief geringe oppervlakte daarvan, naar het oordeel van het hof niet een ernstige aantasting van de grondslag van zijn maatschappelijk bestaan oplevert.&#13;
5.5. Gelet op het vorenstaande is, gelet op het bepaalde in artikel 41 van de Pachtwet, geen plaats voor verlenging van de onderhavige pacht overeenkomst. Grief 3 treft derhalve geen doel.&#13;
5.6. Het hiervoor overwogene brengt mede dat grief 2 evenmin doel treft.&#13;
5.7. De grieven 1 en 4 lenen zich voor een gezamenlijke behandeling. Het hof overweegt dienaangaande het volgende.&#13;
5.8. Ten processe staat vast dat M.E. Janssen te Stevensweert bij schriftelijke door de grond kamer bij beschikking van 5 februari 1986 goedgekeurde pachtovereenkomst met ingang van 1 december 1984 aan Peters het land in geschil heeft verpacht. Genoemde pachtover- eenkomst eindigt derhalve - behoudens ver- lenging - op 30 november 1998. Bij notariële akte van 13 november 1990 heeft Sangers onder meer genoemd land in geschil krachtens schenking verkregen van M.E. Janssen voor- noemd. Alvorens tot deze vervreemding van het land in geschil over te gaan heeft M.E. Janssen Peters niet in de gelegenheid gesteld om van zijn voorkeursrecht ingevolge artikel 56b, lid 1, van de Pachtwet gebruik te maken. Laatstgenoemde omstandigheid kan evenwel Sangers niet worden toegerekend. Mitsdien is het hof met de pachtkamer van het kanton gerecht te Roermond van oordeel dat het in de gegeven omstandigheden in strijd met de redelijkheid en billijkheid is om de onderha- vige pachtovereenkomst met toepassing van artikel 43, lid 2 juncto lid 5 van de Pachtwet tot zes c.q. twaalf jaar na 30 november 1998 te verlengen.&#13;
5.9. De beantwoording van de vraag of San gers indertijd, toen hij het land in geschil mid- dels schenking verwierf, al dan niet op de hoogte was van het bestaan van de pachtover- eenkomst in geschil, is niet relevant voor het - overigens onweersproken vaststaande - be- staan van deze pachtovereenkomst als zoda- nig, met alle rechten en plichten voor partijen van dien. Het hof zal mitsdien het te dezen zijdens Peters gedane bewijsaanbod passeren, als zijnde niet relevant voor de te geven beslis- sing.&#13;
5.10. Uit het hiervoor overwogene blijkt dat de grieven 1 en 4 ook geen doel treffen.&#13;
5.11. Nu de grieven 1 tot en met 4 gegrond (lees: ongegrond) zijn, faalt ook grief 5.&#13;
6. Slotsom&#13;
Nu alle grieven tegen de beschikking, waar-van beroep, zijn afgewezen moet deze be-schikking worden bevestigd. Peters moet als de ook in hoger beroep in het ongelijk gestel-de partij worden veroordeeld in de kosten van dat beroep.&#13;
7. Beslissing&#13;
Het hof, beschikkende in hoger beroep: bevestigt de door de pachtkamer van het kan-tongerecht te Roermond tussen partijen gege-ven beschikking van 19 december 1996, waar-van beroep;&#13;
veroordeelt Peters in de in hoger beroep tus-sen partijen gevallen proceskosten, aan de zijde van Sangers tot heden begroot op ƒ 1.400,- .</content><legacyfootnotes/><footnotes><footnote/></footnotes><auteurs/><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/4867</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1990</searchword><id>7066</id><udhid>UDH:TvAR/7066</udhid><titel>'Alexander Willem Rijnhard baron Mackay / Hugh William baron Mackay' (TvAR 1990/4314)</titel><searchwords><searchword>TvAR 2/1990</searchword><searchword>TvAR 1990/4314</searchword><searchword>UDH:TvAR/7066</searchword></searchwords><attachments><attachment><name>1990_nr 2_Rechtspraak_4314.pdf</name><extention>pdf</extention><url>https://denhollander.info/download/6676/ci</url></attachment></attachments><inleiding>Pachtwet, art. 1, 36, 38 en 49&#13;
De omstandigheid, dat CSM de gepachte&#13;
hoeve aanduidt als proefboerderij en aan&#13;
belangstellenden voorlichting geeft omtrent&#13;
haar produktiemethoden, doet niet af aan&#13;
het exploiteren van die hoeve als een aangelegenheid&#13;
van economisch belang. Ook&#13;
overigens voldoet de overeenkomst aan de&#13;
definitie van pacht. De wens tot verkoop in&#13;
pachtvrije toestand omdat dan het verschil&#13;
in waarde met de toestand in verpachte staat&#13;
kan worden genoten, is niet doorslaggevend,&#13;
want dit geldt in beginsel voor iedere verpachter.&#13;
Slechts in bijzondere omstandigheden&#13;
kan met dat belang rekening worden&#13;
gehouden en daarvan is hier niet gebleken.&#13;
Als een natuurlijk persoon pachter is,&#13;
heeft de pachtovereenkomst - zeker van&#13;
een hoeve - als regel een duur van minder&#13;
dan 40 jaar. Dit is slechts anders indien een&#13;
jongere als pachter in de plaats van zijn&#13;
voorganger wordt gesteld.&#13;
Is een rechtspersoon pachter, dan is de&#13;
duur van de pacht niet afhankelijk van&#13;
leeftijd. De pacht kan dan zeer lang duren.&#13;
De Pachtwet bevat niet een regeling van&#13;
de pacht met een rechtspersoon als pachter.&#13;
Er is dan geen sprake van beëindigen van&#13;
de pacht bij het bereiken van de 65-jarige&#13;
leeftijd en evenmin van een indeplaatsstelling&#13;
als bedoeld in art. 49 Pachtwet.&#13;
De exploitatie van de hoeve in geschil&#13;
door CSM betreft minder dan 1 % van de&#13;
winst van de vennootschap CSM Suiker als&#13;
geheel.&#13;
Ook uit andere gegevens blijkt dat het&#13;
belang van de hoeve voor de vennootschap&#13;
als geheel van zeer ondergeschikte betekenis&#13;
is.&#13;
Naar billijkheid verlenging met slechts&#13;
drie jaar, zodat CSM voldoende gelegenheid&#13;
zal hebben zich op het aanstaande einde&#13;
van de pacht voor te bereiden. </inleiding><content>Gerechtshof Arnhem, beschikking van 24&#13;
mei 1989&#13;
(Mrs. Maris, Bierman, Van Hijlkema, ing.&#13;
Meijering, ir. van Leeuwen)&#13;
Opnieuw gezien:&#13;
het op 6 juni 1988 ter griffie van het hof ingekomen&#13;
beroepschrift van Alexander Willem&#13;
Rijnhard baron Mackay, wonende te&#13;
Blaricum, en Hugh William baron Mackay,&#13;
Lord Reay, wonende te Londen&#13;
(V.K.), - hierna te noemen: Mackay -,&#13;
procureur: mr. J.M. Bosnak, tegen een&#13;
beschikking van de pachtkamer van het&#13;
kantongerecht te Nijmegen van 9 mei&#13;
1988, waarbij is verlengd met een duur van&#13;
zes jaren, eindigend 30 april 1996, de&#13;
pachtovereenkomst met de besloten&#13;
vennootschap met beperkte&#13;
aansprakelijkheid CSM Suiker B. V., gevestigd&#13;
te Amsterdam, kantoor houdend te&#13;
Diemen-Zuid, als pachter, - hierna te noemen:&#13;
CSM —, behoudens verlenging eindigend&#13;
op 30 april 1990 betreffende de hoeve&#13;
'De Laar', gelegen in de gemeente Eist (Gld.) en kadastraal bekend in die gemeente&#13;
sectie P nrs. 33, 59, 280 en 321, tezamen&#13;
groot 97.14.70 ha;&#13;
benevens&#13;
- het op 7 juli 1988 ter griffie ingekomen&#13;
verweerschrift van de pachter, procureur:&#13;
mr. J.W.Th.M. Follender Grossfeld,&#13;
- de overige stukken, waaronder thans&#13;
ook een fotocopie van de tussenbeschikking&#13;
van het hof van 11 januari 1989, waarbij&#13;
CSM werd verzocht bij aanvullend beroepschrift&#13;
publicaties, jaarrapporten van&#13;
de hoeve De Laar en jaarverslagen van&#13;
CSM in het geding te brengen.&#13;
Voorts gezien:&#13;
de door partijen verder overgelegde stukken;&#13;
Gelet op:&#13;
de voortgezette behandeling van het hoger&#13;
beroep in raadkamer van het hof op 17&#13;
maart 1989, waarbij aanwezig waren namens&#13;
appellanten mr. J. J. Stael, advocaat te&#13;
Utrecht, en namens geïntimeerde J.P.A.M.&#13;
A'Campo, adjunct agrarisch directeur, en&#13;
B. Hofman, bedrijfsleider van de boerderij,&#13;
beiden in dienst bij CSM, bijgestaan&#13;
door mr. J.G. de Vries Robbé, advocaat te&#13;
's-Gravenhage;&#13;
De voortgezette mondelinge behandeling&#13;
Niet weersproken is verklaard namens&#13;
CSM door A'Campo: dat indien de overeenkomst&#13;
in geschil wordt verlengd, CSM&#13;
de hoeve wenst te blijven gebruiken, zolang&#13;
zij suiker maakt.&#13;
Vervolgens hebben de raadslieden de&#13;
standpunten van partijen, mede betreffende&#13;
de later overgelegde stukken toegelicht.&#13;
Het oordeel van het hof&#13;
1. Uit de door partijen ook na de tussenbeschikking&#13;
overgelegde stukken is gebleken,&#13;
dat CSM reeds in het tijdvak 1947 tot 1959,&#13;
dus in de aanvang van de pachtduur, door&#13;
middel van een zg. Voorlichtingsblad bekendheid&#13;
heeft gegeven aan bv. mechanisatie&#13;
in de bietenteelt en dat zij daarbij de&#13;
hoeve De Laar aanduidt als proefboerderij&#13;
of proefbedrijf. Ook in de publicaties van&#13;
latere jaren, zoals CSM-informatie in 1985&#13;
en 1987, wordt De Laar vermeld als de&#13;
proefboerderij van CSM.&#13;
Anderzijds wordt daarin ook de nadruk&#13;
gelegd op het karakter van een normaal akkerbouwbedrijf.&#13;
2. De overgelegde financiële rapporten&#13;
geven een wisselend beeld van de uitkom&#13;
sten van de gepachte hoeve. Voor de beoordeling&#13;
daarvan is van belang, dat de ar&#13;
beidskosten geheel ten laste van de op&#13;
brengst zijn gebracht, terwijl in de jaarrap&#13;
porten van een landbouwer, die als natuur&#13;
lijk persoon een bedrijjf voert, in het winstbedrag&#13;
het ondernemersloon en de onder&#13;
nemerspremie zijn opgenomen.&#13;
De winst- en verliesrekening van 1987&#13;
geeft een verlies aan van ƒ 150 703,-, die&#13;
van 1986 een winst van ƒ 70 990,-, die van&#13;
1985 een winst van ƒ 33 858,-. In 1974&#13;
werd in het veeteeltbedrijf een verlies van&#13;
ƒ 10 933,- geleden; de winst van het akkerbouwbedrijf&#13;
bedroeg in dat jaar ƒ 55 326,-.&#13;
Later is de veehouderij gestaakt en heeft&#13;
CSM zich op de hoeve De Laar uitsluitend&#13;
op de akkerbouw toegelegd. Uit deze gegevens&#13;
blijkt, dat de landbouw op de gepachte&#13;
hoeve niet alleen bedrijfsmatig wordt gevoerd,&#13;
maar dat de exploitatie daarvan een&#13;
aangelegenheid van economisch belang is.&#13;
De omstandigheid, dat CSM de hoeve&#13;
De Laar aanduidt als proefboerderij en aan&#13;
belangstellenden voorlichting geeft omtrent&#13;
haar produktiemethoden, kan daaraan&#13;
niet afdoen.&#13;
3. Op grond van de voormelde feiten is&#13;
het hof van oordeel, dat bij de overeen&#13;
komst in geschil Mackay zich hebben ver&#13;
bonden, aan CSM tegen voldoening van een&#13;
tegenprestatie de hoeve De Laar in gebruik&#13;
te verstrekken ter uitoefening van de land&#13;
bouw. Daarmee is voldaan aan de in art. 1,&#13;
lid 1, onder d, Pachtwet neergelegde definitie&#13;
van een pachtovereenkomst. Bij de beschikking&#13;
waarvan beroep is dus terecht de&#13;
overeenkomst als pacht aangemerkt. Op&#13;
het verzoek van CSM om verlenging moet&#13;
naar billijkheid worden beslist.&#13;
CSM heeft gezien haar exploitatie van&#13;
De Laar als voormeld belang bij voortzetting&#13;
van de pacht. Mackay wensen de pacht&#13;
daarentegen te doen eindigen, teneinde&#13;
door verkoop van de hoeve in pachtvrije&#13;
staat te kunnen profiteren van het voor hen&#13;
gunstige waardeverschil ten opzichte van&#13;
de waarde van het object in verpachte&#13;
toestand. Het daarmee samenhangende belang is&#13;
niet doorslaggevend, omdat dit in beginsel&#13;
voor iedere pachter geldt. Slechts in bijzondere&#13;
omstandigheden, bijvoorbeeld indien&#13;
de verpachter in nood zou komen te verkeren&#13;
bij verlenging van de pacht, kan met&#13;
dat belang naar billijkheid rekening worden&#13;
gehouden. Daarvan is in deze echter&#13;
niets gesteld of gebleken.&#13;
De pachtovereenkomst komt dus voor&#13;
verlenging in aanmerking.&#13;
4. Indien een natuurlijk persoon als&#13;
pachter optreedt, zal de pachtovereenkomst&#13;
ingevolge art. 38a, lid 1, Pachtwet in&#13;
beginsel eindigen in of omstreeks het jaar&#13;
waarin deze de leeftijd van 65 jaar bereiktt.&#13;
Dit leidt ertoe, dat een pachtovereenkomst&#13;
- zeker van een hoeve - als regel een duur&#13;
van minder dan 40 jaar heeft. Dit is slechts&#13;
anders, indien een jongere als pachter in de&#13;
plaats van zijn voorganger wordt gesteld.&#13;
Maar daartoe is of de medewerking van de&#13;
verpachter nodig of een uitspraak van de&#13;
pachtrechter.&#13;
5. Indien echter een rechtspersoon pachter&#13;
is, is de duur van de pacht niet afhankelijk&#13;
van haar leeftijd. Namens CSM is bij&#13;
de mondelinge behandeling verklaard, dat&#13;
zij de pacht van de hoeve wenst voort te&#13;
zetten zolang zij suiker maakt. Aangezien&#13;
niet is gesteld of gebleken, dat zij de suikerfabrikage&#13;
binnen afzienbare tijd zal beëindigen,&#13;
zou dat leiden tot een - practisch -&#13;
zeer langdurige pacht waarvan het einde&#13;
niet is te voorzien.&#13;
6. De Pachtwet bevat niet een regeling&#13;
van de pacht met een rechtspersoon als&#13;
pachter. De wet gaat slechts uit van een natuurlijk&#13;
persoon als pachter. Van het eindigen&#13;
van de pachtovereenkomst bij het bereiken&#13;
van de 65-jarige leeftijd van de&#13;
pachter is dus in geval deze een rechtspersoon&#13;
is, geen sprake. En aangezien er bij&#13;
een rechtspersoon niet kan worden gesproken&#13;
van een echtgenoot of van bloed- en&#13;
aanverwanten in de rechte lijn als bedoeld&#13;
in art. 49, lid 1, Pachtwet, is er geen plaats&#13;
voor een vordering tot indeplaatsstelling,&#13;
zodat een beoordeling van de pachtverhouding&#13;
terzake door de rechter evenmin aan&#13;
de orde kan komen.&#13;
7. Ook is van belang, dat de met de ex&#13;
ploitatie van De Laar door CSM behaalde&#13;
winst als voormeld gemiddeld minder dan&#13;
één promille is van de winst van de vennootschap&#13;
CSM Suiker als geheel in het&#13;
jaar 1987 blijkens het overgelegde jaarverslag&#13;
van dat jaar (ruim 68,2 miljoen gulden).&#13;
Bovendien wordt in dat jaarverslag de&#13;
hoeve De Laar in het geheel niet vermeld,&#13;
in tegenstelling tot onder meer de vier suikerfabrieken&#13;
van CSM. Hieruit blijkt, dat&#13;
het wellicht niet geheel in geld uit te drukken&#13;
belang van de voorbeeld- en voorlichtingsfunctie&#13;
voor de vennootschap als geheel&#13;
- die de pachter is - van zeer ondergeschikte&#13;
betekenis is.&#13;
8. De omstandigheid, dat CSM verbeteringen&#13;
aan de grond heeft aangebracht, de&#13;
laatste tijd voor rond ƒ 225 000,-, - waar&#13;
van ƒ51 000,- voor drainage -, kan daar&#13;
aan niet afdoen. Zij heeft immers zelf pro&#13;
fijt daarvan gehad. Voorts zijn de geïnvesteerde&#13;
bedragen, vergeleken bij de over&#13;
ige investeringen van CSM gering.&#13;
9. De rechtspersoonlijkheid van de pachter,&#13;
het voornemen van de pachter het ge&#13;
bruik van het gepachte voor onbepaalde&#13;
tijd voort te zetten, de verstreken pachtduur&#13;
van ruim 40 jaren en de zeer geringe&#13;
economische betekenis van de hoeve voor&#13;
de pachtende vennootschap als geheel vormen&#13;
tezamen bijzondere omstandigheden,&#13;
die naar billijkheid reden zijn, de pacht&#13;
overeenkomst te verlengen met slechts drie&#13;
jaar.&#13;
Met inachtneming hiervan zal CSM voldoende&#13;
gelegenheid hebben, zich voor te&#13;
bereiden op het aanstaande einde van de&#13;
pacht.&#13;
Slotsom&#13;
Op grond van het voorgaande faalt grief I&#13;
en is grief II gegrond. Grief III mist&#13;
zelfstandige betekenis, zodat die niet behoeft&#13;
te worden behandeld.&#13;
De beschikking waarvan beroep moet&#13;
dus worden vernietigd. Er zal worden beslist&#13;
als hierna te melden.&#13;
Beschikkende in hoger beroep:&#13;
Vernietigt de beschikking waarvan beroep&#13;
en opnieuw beschikkende:&#13;
Verlengt de pachtovereenkomst met drie&#13;
jaar, eindigend 30 april 1993.&#13;
Bepaalt, dat CSM voor 30 april 1992 aan&#13;
de pachtkamer van het kantongerecht te Nijmegen kan verzoeken, de pachtovereenkomst&#13;
wederom te verlengen.&#13;
Gerechtshof te Arnhem, pachtkamer; 11&#13;
januari 1989&#13;
(Mrs. Maris, Spoor, Van Hijlkema, ir. Pape,&#13;
ing. Meijering)&#13;
Gezien:&#13;
het op 6 juni 1988 ter griffie van het hof ingekomen&#13;
beroepschrift van Alexander Willem&#13;
Rijnhard baron Mackay, wonende te&#13;
Blaricum, en Hugh William baron Mackay,&#13;
Lord Reay, wonende te Londen (V.K.), -&#13;
hierna te noemen: Mackay -, procureur:&#13;
mr. J.M. Bosnak,&#13;
tegen een beschikking van de pachtkamer&#13;
van het kantongerecht te Nijmegen van 9&#13;
mei 1988, waarbij is verlengd met een duur&#13;
van zes jaren, eindigend op 30 april 1996,&#13;
de pachtovereenkomst met de besloten vennootschap&#13;
met beperkte aansprakelijkheid&#13;
CSM Suiker B.V., gevestigd te Amsterdam,&#13;
kantoorhoudend te Diemen-Zuid, als&#13;
pachter, - hierna te noemen: CSM -,&#13;
behoudens verlenging eindigend op 30 april&#13;
1990 betreffende de hoeve 'De Laar', gelegen&#13;
in de gemeente Eist (Gld.) en kadastraal&#13;
bekend in die gemeente sectie P nrs.&#13;
33, 59, 280 en 321, tezamen groot 97.14.70&#13;
ha;&#13;
Mede gezien:&#13;
het op 7 juli 1988 ter griffie ingekomen verweerschrift&#13;
van de pachter, procureur: mr.&#13;
J.W.Th.M. Follender Grossfeld,&#13;
de overige stukken, waaronder een fotocopie&#13;
van voormelde beschikking.&#13;
Gelet op:&#13;
de beandeling van het hoger beroep in&#13;
raadkamer van het hof op 7 oktober 1988,&#13;
waarbij aanwezig waren namens appellanten&#13;
mr. J.J. Stael, advocaat te Utrecht, en&#13;
namens geïntimeerde mr. J.W.E. van der&#13;
Klaauw, jurisdisch medewerker, J.P.A.M.&#13;
A'Campo, adjunct agrarisch directeur,&#13;
en B. Hofman, bedrijfsleider van de boerderij,&#13;
allen in dienst bij CSM, bijgestaan&#13;
door mr. J.G. de Vries Robbé, advocaat te&#13;
's-Gravenhage;&#13;
Overweegt:&#13;
De stukken&#13;
De voormelde beschikking is gegeven uit de&#13;
volgende overwegingen:&#13;
Ontvankelijkheid&#13;
Het beroep van verpachters op niet-ontvankelijkheid&#13;
moet worden verworpen. De jurisprudentie&#13;
met betrekking tot 'proefboerderij'&#13;
is in casu immers niet van toepassing.&#13;
Hoewel in de volksmond de hoeve 'De&#13;
Laar' als 'proefboerderij' bekend staat en&#13;
ook verzoekster in deze procedure deze&#13;
qualificatie heeft aangehouden, blijkt zowel&#13;
uit de stellingen van verzoekster alsook&#13;
uit de door haar overgelegde exploitatieoverzichten,&#13;
dat de 'proeven', die verzoekster&#13;
doet met betrekking tot de suikerbietenteelt&#13;
een zeer klein onderdeel vormen&#13;
van de totale exploitatie van de hoeve,&#13;
waarop met name ook andere akkerbouwproducten&#13;
worden verbouwd en waarop&#13;
ook de stierenmesterij wordt bedreven.&#13;
Op grond van de stellingen van verzoekster,&#13;
de exploitatie-overzichten, alsook datgene&#13;
wat omtrent de hoeve 'De Laar' algemeen&#13;
bekend is, moet worden vastgesteld,&#13;
dat de benaming proefboerderij in deze&#13;
misleidend is.&#13;
De hoeve wordt geëxploiteerd als een akkerbouwbedrijf,&#13;
waarbij wordt getracht&#13;
deze te exploiteren als een voorbeeldbedrijf,&#13;
te weten voor de rendabele exploitatie&#13;
van een bedrijf, waarin met name ook&#13;
suikerbieten worden geteeld.&#13;
Verzoekster heeft in verband daarmede&#13;
het gepachte land - zware rivierklei -&#13;
door bijvoorbeeld drainage, getracht beter&#13;
geschikt te maken voor de exploitatie als&#13;
akkerbouwbedrijf. De uitgaven van verzoekster&#13;
aan grondverbetering hebben in&#13;
de laatste tien jaar alleen al ruim ƒ 175 000,-&#13;
bedragen, die voor drainage in dezelfde periode&#13;
ruim ƒ 51 000,-. Daaraan vooraf gingen&#13;
verbeteringen gedurende ruim dertig&#13;
jaren.&#13;
Er kan geen sprake van zijn, dat de hoeve&#13;
wordt geëxploiteerd voor wetenschappelijke&#13;
respectievelijk onderwijsdoeleinden.&#13;
Het kan zelfs twijfelachtig heten, of de&#13;
door verzoekster op de hoeve ten aanzien&#13;
van de suikerbietenteelt bereikte resultaten&#13;
de qualificatie 'wetenschappelijk' verdienen&#13;
respectievelijk als zodanig door de wetenschap&#13;
worden erkend. Het is derhalve duidelijk, dat literatuur&#13;
en jurisprudentie met betrekking tot de&#13;
'proefboerderij' een geheel ander samenstel&#13;
van omstandigheden op het oog hebben&#13;
(gehad) dan die op de hoeve 'De Laar'&#13;
van toepassing zijn.&#13;
Derhalve dient ervan te worden uitgegaan,&#13;
dat de tussen partijen bestaande&#13;
overeenkomst een pachtovereenkomst is.&#13;
Tussen partijen blijkt hierover in feite ook&#13;
nimmer misverstand te hebben bestaan,&#13;
hetgeen niet alleen blijkt uit de pachtovereenkomst&#13;
gesloten in 1947 maar tevens uit&#13;
de overeenkomst gesloten in 1960, alsmede&#13;
uit de telkens wederkerende verlenging van&#13;
deze laatste overeenkomst. Laatstelijk op 7&#13;
augustus 1986 - derhalve zeer recent en&#13;
gedurende de looptijd van de onderhavige&#13;
pachttermijn - is blijkbaar op verzoek van&#13;
verpachters de pachtprijs nog verhoogd tot&#13;
ƒ61 903,- per jaar.&#13;
Door verpachters is weliswaar gesteld,&#13;
dat partijen vanaf de aanvang van de&#13;
rechtsverhouding tussen partijen de bedoeling&#13;
hebben gehad, dat de hoeve als (wetenschappelijke)&#13;
proefboerderij zou worden&#13;
geëxploiteerd, doch niet alleen wordt dit&#13;
door verzoekster als onjuist betwist, maar&#13;
dit wordt ook door hetgeen boven is overwogen&#13;
over de wijze van exploitatie van de&#13;
hoeve gelogenstraft.&#13;
Bovendien is voor de onderhavige pachtverhouding&#13;
niet van belang wat partijen beoogd&#13;
hebben bij de aanvang van de rechtsverhouding&#13;
(te weten bij het sluiten van de&#13;
pachtovereenkomst van 1947) doch slechts&#13;
datgene wat zij hebben bedoeld bij het sluiten&#13;
van de pachtovereenkomst van maart&#13;
1960.&#13;
Verzoekster is derhalve ontvankelijk in&#13;
haar verzoek.&#13;
Beoordeling naar billijkheid&#13;
Nu in casu geen van de in de artikelen 39 en&#13;
volgende Pachtwet bedoelde omstandigheden&#13;
aanwezig zijn, dient naar billijkheid op&#13;
het verlengingsver zoek te worden beslist.&#13;
Het belang van verpachters bij verkoop&#13;
van de hoeve, vrij van pacht, dient te worden&#13;
afgewogen tegen het belang van verzoekster&#13;
bij voortgezette exploitatie van de&#13;
hoeve.&#13;
De grote investeringen, die door verzoekster&#13;
zijn gedaan in de loop van de meer dan&#13;
veertig jaar, dat zij de hoeve in pacht heeft&#13;
gehad, zowel in financieel opzicht als ook&#13;
uit het oogpunt van het bereiken van een&#13;
rendabele exploitatie, dat wil zeggen zowel&#13;
haar ideële als financiële inspanningen terzake,&#13;
de wijze waarop zij de hoeve door&#13;
grondverbetering en drainage aan haar behoeften&#13;
heeft aangepast, de onmogelijkheid&#13;
om binnen een termijn van enige tientallen&#13;
jaren tot een gelijke exploitatie te komen&#13;
op een hoeve, die deze verbeteringen&#13;
nog niet heeft ondergaan, doen het belang&#13;
van verzoekster bij verlenging van de pachtovereenkomst&#13;
aanmerkelijk zwaarder wegen&#13;
dan het belang van verpachters bij het&#13;
behalen van een hogere verkoopprijs.&#13;
'Het verzoek dient derhalve te worden&#13;
toegewezen'.&#13;
Appellanten hebben de volgende grieven&#13;
aangevoerd:&#13;
Grief I&#13;
Ten onrechte heeft de pachtkamer te Nijmegen&#13;
in haar beschikking a quo overwogen,&#13;
dat de overeenkomst van partijen een&#13;
pachtovereenkomst is.&#13;
Grief II&#13;
Ten onrechte heeft de pachtkamer te Nijmegen&#13;
- ervan uitgaande dat de overeenkomst&#13;
wel een pachtovereenkomst is - in&#13;
haar beschikking a quo overwogen, dat de&#13;
billijkheid meebrengt, dat deze overeenkomst&#13;
dient te worden verlengd.&#13;
Grief III&#13;
Ten onrechte heeft de pachtkamer te Nijmegen&#13;
beslist, gelijk zij heeft gedaan.&#13;
Met verzoek de beschikking a quo te vernietigen&#13;
en geïntimeerde in haar verlengingsverzoek&#13;
niet-ontvankelijk te verklaren,&#13;
althans dit verzoek af te wijzen.&#13;
De mondelinge behandeling&#13;
Niet of onvoldoende weersproken is verklaard&#13;
namens CSM door Hofman: dat hij&#13;
- 51 jaar oud - van een gemengd bedrijf&#13;
komt, in 1961 op De Laar is begonnen en&#13;
daar sedert 1 april 1980 bedrijfsleider is;&#13;
dat er verder twee man in het bedrijf&#13;
werken; dat op De Laar een teeltplan met&#13;
een vruchtwisseling van 1 op 4 wordt gehanteerd;&#13;
dat hij het teeltplan vaststelt in&#13;
overleg met A'Campo in Amsterdam; dat&#13;
er dus ook andere gewassen dan suikerbieten&#13;
worden verbouwd; dat de laatste jaren geen mesterij wordt bedreven; dat er rasvergelijkingsproeven&#13;
worden gedaan, maar&#13;
dat geen nieuwe rassen worden ontwikkeld;&#13;
dat er voorts bemestingsproeven worden&#13;
gedaan; dat de jaarrekening wordt verzorgd&#13;
door een boekhoudbureau in de omgeving,&#13;
dat deze opzendt aan CSM; en&#13;
door A 'Campo:&#13;
Dat CSM Suiker één van de vier divisies&#13;
van CSM is; dat De Laar van reëel belang&#13;
voor CSM is; dat CSM De Laar als een zelfstandige&#13;
onderneming beschouwt, waar&#13;
economisch moet worden gewerkt; dat&#13;
vanuit die invalshoek het teeltplan wordt&#13;
opgesteld; dat CSM door middel van De&#13;
Laar boer voor de andere boeren wil zijn;&#13;
dat CSM door de proeven nieuwe ontwikkelingen&#13;
versneld kan invoeren ten gunste&#13;
van de boeren die suikerbieten aan CSM leveren;&#13;
dat Hofman het bouwplan opstelt&#13;
en dat met hem - A'Campo - bespreekt;&#13;
dat daarbij onder meer wordt gelet op quotering&#13;
en ziektegevoeligheid.&#13;
De raadslieden van partijen hebben de&#13;
standpunten van partijen toegelicht. Mr.&#13;
Stael voert onder meer aan, dat de winst&#13;
van CSM in 1986 ruim ƒ 68 000 000,- heeft&#13;
bedragen en de opbrengst van De Laar -&#13;
op 97 ha - rond ƒ 71 000,-, voorts dat er&#13;
de laatste tien jaar door CSM ongeveer&#13;
ƒ 278 000,- in is geïnvesteerd; dat uit deze&#13;
omstandigheden blijkt, dat het gebruik van&#13;
De Laar niet met een economisch oogmerk&#13;
geschiedt.&#13;
Het oordeel van het hof&#13;
Het hof behoeft nadere inlichtingen omtrent&#13;
de feitelijke doelstelling van CSM en&#13;
omtrent de functie die bij het bereiken&#13;
daarvan aan de hoeve 'De Laar' door de&#13;
vennootschap werd en wordt toegedacht.&#13;
Te dien einde wenst het hof kennis te nemen&#13;
van de volgende stukken:&#13;
—de publikaties en brochures, die de hoe&#13;
ve 'De Laar' al dan niet regelmatig doet uit&#13;
gaan aan belangstellende en/of belangheb&#13;
bende akkerbouwers, gerekend van 1959 af;&#13;
—de jaarrapporten van de hoeve inclu&#13;
sief de naar teeltonderdelen en geteelde ge&#13;
wassen onderverdeelde winst- en verliesre&#13;
keningen, van 1959 af;&#13;
—de jaarverslagen van CSM, voorzover&#13;
daarbij melding is gemaakt van de hoeve&#13;
'De Laar', eveneens van 1959 af.&#13;
CSM wordt verzocht deze stukken bij&#13;
aanvullend beroepschrift vóór 30 januari&#13;
1989 in het geding te brengen.&#13;
Voorts zal de mondelinge behandeling&#13;
worden heropend op 17 maart 1989 te&#13;
09.30 uur.&#13;
Beschikkende in hoger beroep:&#13;
Alvorens verder te beslissen:&#13;
Verzoekt CSM de hiervoor vermelde&#13;
stukken bij aanvullend beroepschrift voor&#13;
30 januari aan de griffie van het hof te&#13;
doen toekomen.&#13;
Bepaalt dat de mondelinge behandeling&#13;
zal worden heropend op vrijdag 17 maart&#13;
1989 te 09.30 uur.</content><legacyfootnotes/><footnotes><footnote/></footnotes><auteurs>Mrs. Maris, Bierman, Van Hijlkema, ing.&#13;
Meijering, ir. van Leeuwen</auteurs><published>1990-02-01 00:00:00</published><modified>1990-02-01 00:00:00</modified><editiondate>1990-02-01</editiondate><htmlpath>https://denhollander.info/artikel/7066</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2006</searchword><id>4105</id><udhid>UDH:TvAR/4105</udhid><titel>Belgrave Estates B.V. / Toxopeus c.s. (TvAR 2006/5370)</titel><searchwords><searchword>TvAR 11/2006</searchword><searchword>TvAR 2006/5370</searchword><searchword>UDH:TvAR/4105</searchword></searchwords><attachments><attachment><name>2006_nr 11_Rechtspraak_5370.pdf</name><extention>pdf</extention><url>https://denhollander.info/download/4064/ci</url></attachment></attachments><inleiding>[Landinrichtingswet art. 160 lid 2, 208 lid 2;&#13;
Wet regelen omtrent de opheffing van het&#13;
recht van de Dertiende Penning]&#13;
&#13;
Voor de ruilverkaveling was een recht van&#13;
dertiende penning door non-usus tenietgegaan.&#13;
Vóór of in het kader van de ruilverkaveling&#13;
is nimmer een beroep op de&#13;
non-usus gedaan. Bij de ruilverkaveling is&#13;
het recht van de dertiende penning in de&#13;
akte van toedeling opgenomen [en dus&#13;
daarvoor in de lijst van rechthebbenden,&#13;
waartegen bezwaar en beroep heeft opengestaan].&#13;
Krachtens artikel 208 lid 2 van de&#13;
Landinrichtingswet ontstaat door ruilverkaveling&#13;
een nieuw recht (originaire&#13;
wijze van rechtsverkrijging), ook indien door&#13;
de ruilverkaveling de feitelijke situatie van&#13;
een perceel niets verandert. Een vóór de&#13;
ruilverkaveling aangevangen termijn van&#13;
verjaring is voor het door de ruilverkaveling&#13;
ontstane recht zonder betekenis.&#13;
De Landinrichtingswet biedt geen grond om&#13;
een onderdeel van de akte van toedeling,&#13;
welke akte het resultaat is van een geheel&#13;
volgens de procedure van de Landinrichtingswet&#13;
voltooide ruilverkaveling nietig te&#13;
achten.&#13;
Geen strijd met het gesloten systeem van&#13;
zakelijke rechten, nu daarvan in de landinrichtingswetgeving&#13;
op meerdere plaatsen&#13;
van wordt afgewezen.</inleiding><content>Hof Amsterdam&#13;
11 juli 2002, nr. 208/01&#13;
(mrs. Van Lingen, Rang, Bouman)&#13;
[Landinrichtingswet art. 160 lid 2, 208 lid 2;&#13;
Wet regelen omtrent de opheffing van het&#13;
recht van de Dertiende Penning]&#13;
Belgrave Estates BV, te Amsterdam,&#13;
appellante,&#13;
procureur: mr. J.C.A. Froon,&#13;
tegen&#13;
A.B.G. Toxopeus en 44 anderen,&#13;
geïntimeerden,&#13;
procureur: mr. R.J.A.M. Sträter.&#13;
(...; red.)&#13;
4 Beoordeling&#13;
4.1 Belgrave heeft in hoger beroep niet langer&#13;
betwist dat, zoals Toxopeus c.s. stellen en de&#13;
rechtbank heeft vastgesteld, Toxopeus c.s. de&#13;
huidige rechthebbenden zijn tot het recht van&#13;
de dertiende penning dat rust op de grond die&#13;
Belgrave in 1998 door koop in eigendom heeft&#13;
verkregen (hierna: het perceel). Ook het hof&#13;
zal derhalve daarvan uitgaan.&#13;
4.2 In hoger beroep heeft Belgrave zich tegen&#13;
de op het recht van de dertiende penning&#13;
gebaseerde betalingsvordering van Toxopeus&#13;
c.s. nog slechts verweerd met een beroep op&#13;
verjaring.&#13;
4.3 Als gesteld en niet weersproken kan ervan&#13;
worden uitgegaan, dat de rechtsvoorgangers&#13;
van Belgrave (de heer en mevrouw Tholenaar-&#13;
Mannheimer), die het perceel door koop in&#13;
eigendom kregen in 1983, en de rechtsvoorganger&#13;
van dit echtpaar, de heer Oskam, die&#13;
meer dan dertig jaar voor 10 mei 2000 het perceel&#13;
door koop in eigendom kreeg, nimmer&#13;
zijn aangesproken tot betaling van een bedrag&#13;
terzake van het recht van de dertiende penning.&#13;
Op grond van een en ander concludeert&#13;
Belgrave dat het recht van de dertiende penning&#13;
voorafgaand aan de sommatie van Toxopeus&#13;
c.s. van 12 augustus 1999 reeds door nonusus&#13;
was verjaard.&#13;
4.4 De rechtbank heeft hieromtrent in rechtsoverweging&#13;
4.4 overwogen dat de op 27 (het&#13;
hof leest: 26) mei 1992 verleden akte van toedeling&#13;
betreffende de ruilverkaveling aan ver-&#13;
jaring in de weg staat, omdat de opneming&#13;
daarin van het recht van de dertiende penning&#13;
met betrekking tot het perceel op zichzelf&#13;
voldoende is om dat recht te doen ontstaan,&#13;
onafhankelijk van de vraag of het voordien al&#13;
door non-usus was verjaard. Tegen dit oordeel&#13;
richt zich grief 1.&#13;
4.5 In de toelichting op grief 1 heeft Belgrave&#13;
betoogd dat, indien het recht van de dertiende&#13;
penning met betrekking tot het perceel voorafgaand&#13;
aan de toedelingsakte in 1992 reeds&#13;
door non-usus was teniet gegaan, dit recht bij&#13;
die akte niet opnieuw kon worden gevestigd.&#13;
Hiertoe heeft Belgrave zich beroepen op het&#13;
bepaalde in artikel 160 lid 2 van de Landinrichtingswet,&#13;
op de wet van 3 oktober 1984&#13;
waarbij het recht van de dertiende penning op&#13;
termijn wordt afgeschaft en, naar het hof begrijpt,&#13;
op het gesloten systeem van zakelijke&#13;
rechten.&#13;
4.6 Bij de beoordeling van deze grief dient,&#13;
zoals ook de rechtbank heeft gedaan, het volgende&#13;
tot uitgangspunt te worden genomen.&#13;
Op grond van het bepaalde in artikel 208 lid 2&#13;
van de Landinrichtingswet geldt de akte van&#13;
toedeling als titel, voor de daarin omschreven&#13;
rechten, welke rechten worden verkregen&#13;
door de inschrijving van de akte in de openbare&#13;
registers. Dit is een originaire wijze van&#13;
rechtsverkrijging, waardoor de inhoud van het&#13;
recht geheel onafhankelijk is van de inhoud&#13;
van de rechten van voorgangers. Er ontstaat&#13;
door de ruilverkaveling dus een nieuw recht,&#13;
ook indien door de ruilverkaveling in de feitelijke&#13;
situatie van een perceel niets verandert,&#13;
zoals met betrekking tot het onderhavige perceel&#13;
bij de ruilverkaveling in 1992 kennelijk&#13;
het geval is geweest.&#13;
4.7 Door de inschrijving van de akte van toedeling&#13;
in de openbare registers op 27 mei 1992&#13;
is met betrekking tot het perceel dus een&#13;
nieuw recht van de dertiende penning ontstaan,&#13;
waarvan het bestaan en de inhoud onafhankelijk&#13;
is van het bestaan en de inhoud van overeenkomstige&#13;
eerdere rechten. Op dit beginsel&#13;
bepleit Belgrave een uitzondering.&#13;
4.8 Het in dit kader door Belgrave gedane&#13;
beroep op het bepaalde in artikel 160 lid 2 van&#13;
de Landinrichtingswet faalt. Genoemd artikellid&#13;
luidt: “In het belang der herverkaveling&#13;
kunnen beperkte rechten worden gevestigd”&#13;
en biedt een maatstaf waaraan de rechter,&#13;
wanneer hij daartoe in het kader van de procedures&#13;
op grond van de Landinrichtingswet&#13;
wordt geroepen, kan beoordelen of een in het&#13;
plan van toedeling beoogde vestiging van een&#13;
beperkt recht toelaatbaar is. Dit artikel biedt&#13;
echter geen grond om een onderdeel van de&#13;
akte van toedeling, welke akte het resultaat is&#13;
van een geheel volgens de procedures van de&#13;
Landinrichtingswet voltooide ruilverkaveling,&#13;
nietig te achten of anderszins buiten toepassing&#13;
te stellen.&#13;
4.9 Het beroep op de wet van 3 oktober 1984&#13;
gaat evenmin op. Aan die wet ligt het uitgangspunt&#13;
van de wetgever ten grondslag, dat&#13;
het recht van de dertiende penning niet meer&#13;
past bij de huidige tijd en daarom op termijn&#13;
(door de wet op dertig jaar bepaald) dient te&#13;
verdwijnen. Met dat uitgangspunt is de hernieuwde&#13;
vestiging van een door non-usus vervallen&#13;
recht van dertiende penning inderdaad&#13;
niet in overeenstemming. Deze enkele omstandigheid&#13;
is echter onvoldoende om het desbetreffende&#13;
gedeelte van de akte van toedeling&#13;
van 1992 in strijd te achten met de wet en op&#13;
die grond hier terzijde te stellen.&#13;
4.10 Ten slotte faalt ook het beroep op het&#13;
gesloten systeem van zakelijke rechten.&#13;
Zoals hiervoor reeds werd overwogen houdt&#13;
een ruilverkaveling altijd in dat nieuwe eigendoms-&#13;
en beperkte rechten ontstaan. Het&#13;
systeem van zakelijke rechten verzet zich er&#13;
geenszins tegen dat een bestaand (niet door&#13;
non-usus verjaard) recht van de dertiende penning&#13;
in de akte van toedeling wordt vermeld&#13;
en aldus opnieuw in het leven wordt geroepen.&#13;
Ook verzet het systeem van zakelijke rechten&#13;
zich er niet tegen dat een recht van de dertiende&#13;
penning na de ruilverkaveling op een ander&#13;
perceel komt te rusten. In die situatie is dus&#13;
sprake van het ontstaan van een recht van de&#13;
dertiende penning met betrekking tot een perceel&#13;
waarop dat recht van oudsher niet heeft&#13;
gerust.&#13;
Uit het voorgaande blijkt dat in het kader van&#13;
de ruilverkaveling op verschillende manieren&#13;
uitzondering is toegelaten op het zogenoemde&#13;
gesloten systeem van zakelijke rechten. De in&#13;
dit geding aan de orde zijnde situatie, namelijk&#13;
het in het leven roepen van een recht van&#13;
de dertiende penning in een geval dat het vóór&#13;
de ruilverkaveling met betrekking tot dat zelfde&#13;
perceel bestaand hebbende recht van de&#13;
dertiende penning op de voet van het oude&#13;
Burgerlijk Wetboek reeds door non-usus zou&#13;
zijn verjaard, gelijkt zozeer op de hierboven&#13;
beschreven situaties, dat niet valt in te zien&#13;
waarom hier het systeem van zakelijke rechten&#13;
het onderhavige deel van de akte van toedeling&#13;
wel nietig zou doen zijn. Bij dit oordeel is van&#13;
belang dat vóór of in het kader van de ruilverkaveling&#13;
nimmer een beroep op de non-usus is&#13;
gedaan.&#13;
4.11 Hetgeen Belgrave heeft aangevoerd ter&#13;
onderbouwing van haar standpunt dat in dit&#13;
geval een uitzondering moet worden gemaakt&#13;
op het beginsel dat gebreken die vóór de ruilverkaveling&#13;
kleven aan een recht niet relevant&#13;
zijn voor het bestaan en de inhoud van een bij&#13;
de ruilverkaveling in het leven geroepen recht,&#13;
kan haar standpunt derhalve niet dragen. Dit&#13;
beginsel geldt onverkort, ook als het recht van&#13;
de dertiende penning vóór de ruilverkaveling&#13;
reeds door non-usus was vervallen. De conclusie&#13;
uit het voorgaande is dat grief 1 faalt.&#13;
4.12 Na de hierboven bij de behandeling van&#13;
grief 1 juist bevonden rechtsoverweging 4.4,&#13;
heeft de rechtbank in rechtsoverweging 4.5&#13;
geoordeeld dat opneming van het recht in de&#13;
akte van toedeling tot gevolg heeft gehad dat&#13;
het recht van de dertiende penning geacht&#13;
moet worden op het perceel te rusten sedert&#13;
de inschrijving van die akte, zodat dat recht&#13;
nadien nog niet door non-usus kan zijn verjaard.&#13;
Tegen dit oordeel richt zich grief 2.&#13;
4.13 Ingevolge het bepaalde in artikel 208 lid 2&#13;
van de Landinrichtingswet geldt het in de akte&#13;
van toedeling opgenomen recht van de dertiende&#13;
penning als een bij die akte in het leven&#13;
geroepen, en dus nieuw, recht. Hieraan kan&#13;
niet afdoen dat in onderhavige akte is vermeld&#13;
dat de daarin genoemde rechten, waaronder&#13;
het hier aan de orde zijnde recht van de dertiende&#13;
penning, “zijn komen vast te staan”;&#13;
deze terminologie vermag geen wijziging te&#13;
brengen in de rechtsgevolgen die wet aan de&#13;
akte verbindt.&#13;
4.14 Dat nieuwe, door de akte van toedeling&#13;
in het leven geroepen, recht van de dertiende&#13;
penning kan, zoals de rechtbank terecht heeft&#13;
overwogen, sinds zijn ontstaansdatum, 27 mei&#13;
1992 nog niet door non-usus zijn verjaard.&#13;
Een vóór de ruilverkaveling aangevangen termijn&#13;
van verjaring is voor het door de ruilverkaveling&#13;
ontstane recht geheel zonder&#13;
betekenis, omdat de inhoud van het door de&#13;
ruilverkaveling in het leven geroepen recht,&#13;
zoals reeds eerder werd overwogen, geheel&#13;
onafhankelijk is van de inhoud van het overeenkomstige&#13;
recht dat vóór de ruilverkaveling&#13;
bestond.&#13;
4.15 Belgrave heeft in het kader van grief 2 ten&#13;
slotte nog een beroep gedaan op de redelijkheid&#13;
en billijkheid. In dit verband heeft zij het&#13;
volgende aangevoerd.&#13;
Doordat decennialang geen gebruik was&#13;
gemaakt van het recht van de dertiende penning,&#13;
behoefden de heer en mevrouw Tholenaar-&#13;
Mannheimer, die in 1992 eigenaren&#13;
waren van het perceel, in het kader van de&#13;
ruilverkaveling met dat recht geen rekening te&#13;
houden. Zij zijn ook niet voorgelicht over de&#13;
gevolgen die de ruilverkaveling zou kunnen&#13;
hebben voor het – volgens Belgrave – op dat&#13;
moment reeds verjaarde recht van de dertiende&#13;
penning. Voor de heer en mevrouw Tholenaar-&#13;
Mannheimer was de ruilverkaveling bovendien&#13;
slechts een formele kwestie, die in de feitelijke&#13;
situatie met betrekking tot hun perceel&#13;
in het geheel niets veranderde. Voorts is het&#13;
aangrijpen van een ruilverkaveling in 1992 om&#13;
“opnieuw” een middeleeuws recht als dat van&#13;
de dertiende penning te vestigen in strijd met&#13;
(de bedoeling van) de wet van 3 oktober 1984.&#13;
4.16 Naar het oordeel van het hof is hetgeen&#13;
Belgrave heeft aangevoerd onvoldoende om&#13;
de conclusie te rechtvaardigen dat de gevolgen&#13;
die artikel 208 lid 2 van de landinrichtingswet&#13;
verbindt aan de inhoud van de op 27 mei 1992&#13;
verleden akte van toedeling naar maatstaven&#13;
van redelijkheid en billijkheid onaanvaardbaar&#13;
zouden zijn.&#13;
De vergaande consequenties van het ten onrechte&#13;
vermeld zijn – of ontbreken – van&#13;
rechthebbenden in de lijst van rechthebbenden&#13;
zijn inherent aan het wettelijk systeem en&#13;
hebben een tegenwicht gevonden in de wijze&#13;
waarop belanghebbenden bij de rechtbank&#13;
tegen de inhoud van die lijst bezwaar kunnen&#13;
maken. Van die mogelijkheid, die zou hebben&#13;
bestaan als het recht van de dertiende penning&#13;
ten tijde van de ruilverkaveling inderdaad&#13;
reeds door non-usus teniet was gegaan, hebben&#13;
de heer en mevrouw Tholenaar-Mannheimer&#13;
geen gebruik gemaakt, kennelijk op grond van&#13;
overwegingen die, in hun relatie tot Toxopeus&#13;
c.s., aan hen zelf moeten worden toegerekend.&#13;
Voor het geval de verjaringstermijn van het&#13;
recht van de dertiende penning ten tijde van&#13;
de ruilverkaveling nog zou hebben gelopen en&#13;
dus door de ruilverkaveling abrupt zou zijn&#13;
“afgebroken”, kan worden opgemerkt dat de&#13;
positie van de eigenaren van het perceel, en&#13;
ook die van Toxopeus c.s. als beperkt rechthebbenden,&#13;
niet in relevante zin afwijkt van&#13;
die van andere rechthebbenden die zich in&#13;
positieve of in negatieve zin geconfronteerd&#13;
zien met de gevolgen van de rechtsvernieuwende&#13;
werking van de ruilverkaveling.&#13;
De situatie van de eigenaren van het perceel&#13;
wordt niet onredelijker of onbillijker door de&#13;
omstandigheid dat de wetgever in 1984 heeft&#13;
besloten dat het recht van de dertiende penning&#13;
in 2015 moet verdwijnen; het omgekeerde&#13;
zou evenzeer verdedigd kunnen worden.&#13;
4.17 Het voorgaande leidt tot het oordeel dat&#13;
ook grief 2 tevergeefs is voorgedragen.&#13;
In het licht van hetgeen hiervoor is overwogen&#13;
mist grief 3 zelfstandige betekenis. Deze grief&#13;
deelt dus het lot van de beide andere grieven.&#13;
5 Slotsom&#13;
5.1 Alle door Belgrave tegen het vonnis aangevoerde&#13;
grieven falen. Dit brengt mee dat de&#13;
rechtbank de vordering van Toxopeus c.s.&#13;
terecht heeft toegewezen, zodat het bestreden&#13;
vonnis moet worden bekrachtigd, wat er&#13;
overigens ook zij van de niet door de grieven&#13;
bestreden overwegingen met betrekking tot&#13;
de verjaring, die voor de uiteindelijke beslissing&#13;
niet dragend zijn.&#13;
6 Beslissing&#13;
Het hof:&#13;
bekrachtigt het vonnis waarvan beroep;&#13;
verwijst Belgrave in de proceskosten in hoger&#13;
beroep en begroot die kosten, voor zover tot&#13;
heden aan de kant van Toxopeus c.s. gevallen&#13;
op € 2.221,25;&#13;
verklaart deze veroordeling uitvoerbaar bij&#13;
voorraad.</content><legacyfootnotes/><footnotes><footnote/></footnotes><auteurs/><published>2006-11-01 00:00:00</published><modified>2006-11-01 00:00:00</modified><editiondate>2006-11-01</editiondate><htmlpath>https://denhollander.info/artikel/4105</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2012</searchword><id>10120</id><udhid>UDH:TvAR/10120</udhid><titel>Rechtspraak 5704. Twickel / Bos (TvAR 2012/5704)</titel><searchwords><searchword>TvAR 10/2012</searchword><searchword>TvAR 2012/5704</searchword><searchword>UDH:TvAR/10120</searchword></searchwords><attachments><attachment><name>TvAR2012_10_06_5704.pdf</name><extention>pdf</extention><url>https://denhollander.info/download/8715/ci</url></attachment></attachments><inleiding>Huur. Onbevoegdheid pachtrechter. Verwijzing. &#13;
[Burgerlijk Wetboek, art. 7:311; 7:369; Wetboek van Bur­gerlijke Rechtsvordering, art. 1019k] &#13;
Tegen een rechterlijke beslissing omtrent de bevoegdheid staat geen beroep open. &#13;
</inleiding><content>1 Het geding in eerste aanleg &#13;
Voor het geding in eerste aanleg verwijst het hof naar de in­houd van het vonnis van 14 maart 2012, dat de pachtkamer van de rechtbank ’s-Gravenhage, sector kanton, locatie ’s- Gravenhage, als voorzieningenrechter heeft gewezen tussen Twickel als eiseres en Bos als gedaagde. Van genoemd von­nis is een fotokopie aan dit arrest gehecht. &#13;
2 Het geding in hoger beroep &#13;
2.1 Het verloop van de procedure blijkt uit: &#13;
––de dagvaarding in hoger beroep van 5 april 2012, met daarin de grieven; &#13;
––de memorie van eis; &#13;
––de memorie van antwoord; &#13;
––de pleitaantekeningen van mrs. Van Dijk en Van Vliet voornoemd, bij gelegenheid van de pleidooizitting op 2 juli 2012. &#13;
2.2 Na afloop van de pleidooien heeft het hof arrest bepaald (op één dossier). &#13;
3 De vaststaande feiten &#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast. &#13;
3.2 Sinds kerstmis 1975 heeft Bos van Twickel gepacht de hoeve Oostdael te Wassenaar met een oppervlakte van 26.50.50 hectare. &#13;
3.3 Een door partijen ondertekende akte van 25 augustus 2001 draagt als opschrift de aanduiding “pachtwijzigings­overeenkomst” en houdt in dat per 1 augustus 2001 14.78.06 ha aan het gepachte wordt onttrokken en per 25 december 2001 nog eens 14.19.80 ha. Volgens de akte bestaat het ge­pachte daarna nog uit 0.73.80 ha. De akte houdt verder on­der meer in dat Bos het met het gepachte samenhangende melkquotum aan Twickel overdraagt en daarvoor een ver­goeding ontvangt. Deze akte is als pachtwijzingsovereen­komst naar de Grondkamer Zuid-West gezonden en door die grondkamer op 2 november 2011 goedgekeurd. &#13;
3.4 Voorafgaand had Twickel bij brief van 14 augustus 2001 de met Bos gemaakte afspraken bevestigd. Die brief houdt onder meer in dat Bos de ligboxenstal mag gebruiken voor het stallen van caravans. &#13;
3.5 Eind 2001 heeft Bos zijn melkveebedrijf beëindigd. &#13;
3.6 Naar aanleiding van een aanschrijving door de Gemeen­te Wassenaar heeft Twickel Bos bij brief van 15 juni 2007 gevraagd de agrarische bedrijfsvoering op Oostdael te her­vatten en daartoe aangeboden per 1 januari 2008 extra grond aan hem te verpachten. Bos is hierop niet ingegaan. &#13;
3.7 Bij brief van 6 april 2009 heeft Twickel de overeen­komst opgezegd tegen kerstmis 2011. Bos heeft zich niet binnen de in artikel 7:369 lid 1 Burgerlijk Wetboek bedoelde termijn tegen de opzegging verzet. &#13;
4 De motivering van de beslissing in hoger beroep &#13;
4.1 In dit geding heeft Twickel veroordeling van Bos gevor­derd tot ontruiming van de hoeve Oostdael, op straffe van een dwangsom. Volgens Twickel bestond tussen partijen een pachtovereenkomst en is die overeenkomst met ingang van kerstmis 2011 geëindigd. Bij het bestreden vonnis heeft de pachtkamer in eerste aanleg zich onbevoegd verklaard op de grond dat sinds 2001 geen sprake meer is van pacht. Tegen deze beslissing richten zich de grieven. &#13;
4.2 Het hof zal als eerste onderzoeken of Twickel in haar hoger beroep kan worden ontvangen. Volgens artikel 1019k Wetboek van Burgerlijke Rechtsvordering verklaart de pachtkamer, indien een zaak niet tot haar bevoegdheid be­hoort, zich onbevoegd en verwijst zij, indien de zaak tot de bevoegdheid van de gewone rechter behoort, naar de be­voegde rechter. Volgens het arrest van de Hoge Raad van 28 april 2006, LJN AV0050, NJ 2007, 89, inzake Van der Wal/Gemeente Franekeradeel, staat tegen een zodanige on­bevoegdverklaring en verwijzing naar een rechter gelijk in rang geen hogere voorziening open. &#13;
4.3 Er kan geen twijfel over bestaan dat uitgaande van het voorlopige oordeel van de pachtkamer in eerste aanleg over het onderwerp van het geschil, de bevoegde rechter de kan­tonrechter is, zijnde een rechter gelijk in rang, omdat de zaak huur betreft. Bij het bestreden vonnis heeft de pachtka­mer in eerste aanleg zich echter enkel onbevoegd verklaard, zonder naar de kantonrechter te verwijzen. De vraag is nu of dit ertoe leidt dat tóch hoger beroep mogelijk is. Volgens Twickel is dit het geval, omdat een andere opvatting tot de onaannemelijke uitkomst leidt dat het bestreden vonnis on­herroepelijk zou zijn, zonder dat een tweede feitelijke in­stantie voor Twickel openstaat. &#13;
4.4 De strekking van de wettelijke regeling omtrent de be­voegdheid en van het bedoelde arrest van de Hoge Raad van 28 april 2006 is om processuele verwikkelingen met de daaraan voor partijen verbonden inspanningen en kosten zo­veel mogelijk te vermijden en vertraging in de afdoening van de zaak te beperken. In verband daarmee wordt de be­slissing omtrent de bevoegdheid zoveel mogelijk in één (fei­telijke) instantie genomen. Dat is daarom niet bezwaarlijk omdat de bevoegdheid een voorvraag betreft en niet de be­slissing op de zaak zelf. Het oordeel omtrent het onderwerp van het geschil krijgt ook geen kracht van gewijsde, om­dat het voorlopig van karakter is. Gelet op de inhoud van de memorie van grieven strekt het onderhavige hoger beroep er niet toe dat het hof het verzuim van de pachtkamer in eer­ste aanleg om te verwijzen zal herstellen – welk herstel op eenvoudiger wijze dan door het instellen van een rechtsmid­del kan plaatsvinden met toepassing van artikel 31 Wetboek van Burgerlijke Rechtsvordering – maar strekt het hoger be­roep in plaats daarvan tot een voortzetting van het debat omtrent de aard van de tussen partijen bestaande rechtsbe­trekking en een herbeoordeling van de vraag welke rechter bevoegd is. In verband met de hiervoor bedoelde strekking van de wettelijke regeling respectievelijk rechtspraak van de Hoge Raad, behoort een zodanig beroep niet tot de mo­gelijkheden. Twickel kan in haar hoger beroep dus niet wor­den ontvangen. &#13;
4.5 De slotsom is dat Twickel in haar hoger beroep niet-ont­vankelijk is. Het hof heeft zich de vraag gesteld of het als appelrechter eventueel alsnog kan doen wat de pachtkamer in eerste aanleg had moeten doen, namelijk verwijzen naar de kantonrechter van de rechtbank &#13;
’s-Gravenhage. Omdat Twickel ter zitting met zoveel woor­den heeft aangegeven een zodanige verwijzing niet te wen­sen en ook Bos niet om verwijzing heeft gevraagd, behoeft die vraag in dit geding echter geen beantwoording. &#13;
4.6 Ten overvloede overweegt het hof als volgt. Eind 2001 zijn partijen, behalve een beperking in de omvang van het voorwerp van het gebruik, ook een wijziging in de aard van dat gebruik overeengekomen, in die zin dat Bos de reste­rende gronden niet langer ten behoeve van de landbouw zou gebruiken. Die overeenkomst behelsde dus een beëindi­ging van de pacht en het aangaan van een huurovereenkomst voor het vervolg. Dat partijen hun overeenkomst zelf als “pachtwijzigingsovereenkomst” hebben gekwalificeerd en daarnaar hebben gehandeld, onder meer door die overeen­komst naar de grondkamer ter goedkeuring in te zenden, kan er niet aan afdoen dat voor de bevoegdheid van de pachtka­mer de werkelijk tussen partijen bestaande rechtsverhouding beslissend is. Het oordeel van de pachtkamer in eerste aan­leg omtrent haar bevoegdheid is dus juist. Twickel heeft zich nog beroepen op de voorheen door Bos ingenomen hou­ding en in verband daarmee op de werking van redelijkheid en billijkheid en op rechtsverwerking, maar vergeefs. Der­gelijke argumenten kunnen mogelijk van invloed zijn op het oordeel omtrent de zaak zelf, maar naar hun aard niet op de bevoegdheid. Ook beroept Twickel zich vergeefs op “verja­ring”. Verjaring raakt evenmin de bevoegdheid, daargelaten dat Twickel niet heeft toegelicht op welke verjaring zij het oog heeft. &#13;
4.7 Het hof zal Twickel veroordelen in de kosten van het ho­ger beroep. &#13;
5 De beslissing &#13;
Het hof, recht doende in hoger beroep: &#13;
verklaart Twickel niet-ontvankelijk in het door haar ingestel­de hoger beroep; &#13;
veroordeelt Twickel in de kosten van het beroep, tot op deze uitspraak aan de zijde van de Bos begroot op € 291,- voor griffierecht en op € 2.682,- voor salaris overeenkomstig het liquidatietarief. &#13;
Noot &#13;
Het gaat in deze zaak om een procesrechtelijk probleem. Voor ieder die zich beweegt op het terrein van het pachtrecht is het echter van belang om er kennis van te nemen. &#13;
De Stichting Twickel had een hoeve verpacht aan Bos. In 2001 kwam een wijzigingsovereenkomst tot stand, ingevol­ge waarvan de verpachte oppervlakte werd teruggebracht tot minder dan een hectare. De overeenkomst werd ter toetsing ingezonden bij de grondkamer, die vervolgens tot goedkeuring is overgegaan. Kennelijk bleef nog slechts één of meer gebouwen bij Bos in gebruik; ter zake van een ligboxen­stal waren partijen overeengekomen dat er caravans moch­ten worden gestald. &#13;
In het voorjaar van 2009 heeft Twickel de nog resterende gebruiksovereenkomst opgezegd tegen eind 2011. Bos heeft zich niet binnen de in art. 7:369 lid 1 BW bedoelde termijn van zes weken tegen de opzegging verzet. Kennelijk vertrok hij evenmin. Dit vormde voor Twickel aanleiding om Bos in kort geding te dagvaarden. Zij vorderde ontruiming van het nog bij Bos in gebruik zijnde gedeelte van de hoeve op straf­fe van een dwangsom. De vordering werd aanhangig ge­maakt bij de Pachtkamer van de Rechtbank ’s-Gravenhage. &#13;
En daar wrong de schoen. De pachtkamer verklaarde zich bij vonnis van 14 maart 2012 immers onbevoegd, aangezien na het tot stand komen van de wijzigingsovereenkomst geen sprake meer was van pacht. Volgens het per 1 september 2007 in werking getreden art. 7:311 BW is voor het bestaan van een pachtovereenkomst vereist dat de betrokken onroe­rende zaak ter uitoefening van de landbouw aan een derde in gebruik is gegeven, en van het uitoefenen van de landbouw was sinds 2001 geen sprake meer. &#13;
De pachtkamer liet hierbij een steek(je) vallen. Volgens art. 1019kRv dient een pachtkamer die zich onbevoegd ver­klaart, de zaak – indien zij tot de bevoegdheid van de ge­wone rechter behoort – naar de bevoegde rechter door te verwijzen. Aangezien er geen sprake meer was van pacht, moest de rechtsverhouding worden gekwalificeerd als huur (art. 7:201 BW), en had de pachtkamer de zaak moeten ver­wijzen naar de wel bevoegde kantonrechter. Dat was niet ge­beurd. &#13;
Wat nu gedaan? Twickel besloot van het vonnis van de Pachtkamer ’s-Gravenhage in hoger beroep te gaan bij de Pachtkamer van het Gerechtshof Arnhem. Het was toch on­aannemelijk dat het in eerste aanleg gewezen vonnis on­heroepelijk was, zonder dat een tweede feitelijke instantie (lees: hoger beroep) mogelijk was? Onder verwijzing naar Hoge Raad 28 april 2006, NJ 2007/89 (Van der Wal/Ge­meente Franekeradeel) besliste het Pachthof echter dat in dit geval geen hogere voorziening open stond. &#13;
Soms hebben op het eerste gezicht ingewikkelde problemen een eenvoudige oplossing. Zoals het Pachthof in rechtsover­weging 4.4 heeft uiteengezet, had Twickel zich ingevolge art. 31 Rv tot de Pachtkamer ’s-Gravenhage moeten richten, met het verzoek om een kennelijke fout te herstellen, en als­nog ook te beslissen dat de zaak naar de bevoegde kanton­rechter werd verwezen. &#13;
G.M.F. Snijders &#13;
­&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.F.J.N. van Osch en F.J.P. Lock en de deskundige leden mr. ing. J.A. Jansens van Gelli­cum en mr. ing. H. Revoort</auteurs><published>2012-10-01 00:00:00</published><modified>2012-10-01 00:00:00</modified><editiondate>2012-10-01</editiondate><htmlpath>https://denhollander.info/artikel/10120</htmlpath></article>
</articles></edition>
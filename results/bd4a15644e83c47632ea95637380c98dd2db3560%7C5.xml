<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2018</searchword><id>14978</id><udhid>UDH:TvAR/14978</udhid><titel>Algemene voorwaarden in de landbouw en de kracht van tweezijdigheid</titel><searchwords><searchword>TvAR 6/2018</searchword><searchword>UDH:TvAR/14978</searchword></searchwords><attachments><attachment><name>19819.pdf</name><extention>pdf</extention><url>https://denhollander.info/download/19819/ci</url></attachment></attachments><inleiding>&lt;p&gt;Net als in andere sectoren worden ook in de landbouw overeenkomsten gesloten met verwijzing naar algemene voorwaarden. Dat kunnen algemene voorwaarden zijn die door &amp;eacute;&amp;eacute;n van de partijen zijn opgesteld maar ook tweezijdige algemene voorwaarden die het resultaat zijn van overleg tussen verschillende (vertegenwoordigers van) partijen. Voor het belang van tweezijdige algemene voorwaarden lijkt steeds minder aandacht te zijn en dat is jammer. Twee- of meerzijdig overeengekomen algemene voorwaarden, in deze bijdrage branchevoorwaarden genoemd, zijn een goed instrument om evenwichtigheid tussen partijen in handelsrelaties te bevorderen en te bewaken.&lt;/p&gt;</inleiding><content>&lt;h3&gt;1. Inleiding&lt;/h3&gt;&#13;
&lt;p&gt;Dagelijks worden in de landbouw overeenkomsten gesloten tussen agrari&amp;euml;rs onderling of door agrari&amp;euml;rs met derden als een co&amp;ouml;peratie, tussenpersoon of verwerker. Het betreft doorgaans overeenkomsten tussen twee professionele contractspartijen waarbij de economisch sterkere partijen meestal zelf de contractsbepalingen en eventuele algemene voorwaarden hebben vastgesteld. Algemene voorwaarden zijn gestandaardiseerde contractbedingen die zijn opgesteld om als geheel onderdeel uit te maken van een overeenkomst. Het betreft bijvoorbeeld bepalingen aangaande aansprakelijkheid, kwaliteit, wijze van betaling en de wijze waarop klachten moeten worden ingediend en behandeld. De functie van algemene voorwaarden is dat over een groot deel van de inhoud van de overeenkomst niet meer onderhandeld hoeft te worden. Daarnaast bevordert het gebruik van algemene voorwaarden de rechtszekerheid. Dit neemt echter niet weg dat algemene voorwaarden opgesteld door een economisch sterkere contractspartij voor onevenwichtigheid kan zorgen. Over de inhoud van algemene voorwaarden wordt niet of nauwelijks onderhandeld. De &amp;lsquo;kleine lettertjes&amp;rsquo; worden niet altijd (goed) gelezen. Dit is ook geen voorwaarde voor de toepasselijkheid van algemene voorwaarden; ook al weet de gebruiker[2] van algemene voorwaarden dat de wederpartij de inhoud van algemene voorwaarden niet kende dan toch is de wederpartij gebonden.[3] Algemene voorwaarden die in overleg tussen (vertegenwoordigers van) partijen met oog voor de belangen van beide partijen tot stand komen kunnen uitkomst bieden voor die onevenwichtigheid. Over het vaststellen van de prijs valt ook het nodige te zeggen omdat kleine partijen daar vaak weinig tot geen invloed op hebben. De prijs die een kernbeding is en derhalve geen beding is dat in algemene voorwaarden kan worden opgenomen[4] wordt verder buiten beschouwing gelaten.&lt;/p&gt;&#13;
&lt;p&gt;In deze bijdrage komt eerst de wettelijke regeling inzake algemene voorwaarden aan de orde. Daarna volgt een inzicht in algemene voorwaarden in de landbouw waarbij ik vervolgens zal inzoomen op de toepasselijkheid en vernietigbaarheid daarvan. Daarnaast zal aandacht worden besteed aan arbitrage. Nadruk ligt daarbij steeds op de algemene handelsvoorwaarden die gebruikt worden in de plantaardige sector en die doorgaans tweezijdig tot stand zijn gekomen.&lt;/p&gt;&#13;
&lt;h3&gt;2. Afdeling 6.5.3. BW&lt;/h3&gt;&#13;
&lt;p&gt;De wettelijke regeling inzake algemene voorwaarden is in 1992 ge&amp;iuml;ntroduceerd en opgenomen in afdeling 6.5.3. (art. 6:231 &amp;ndash; 6:247) van het Burgerlijk Wetboek.[5] De wetgever beoogde met deze regeling versterking van de rechterlijke controle op de inhoud van algemene voorwaarden met het oog op de bescherming van personen jegens wie de voorwaarden worden gebruikt.[6] Voor de invoering van deze afdeling was er geen specifiek geschreven wetgeving voor standaardclausules en werd de beoordeling van deze materie aan de rechter overgelaten, die daarbij gebruik maakte van algemene leerstukken.[7]&lt;/p&gt;&#13;
&lt;p&gt;Art. 6:231 BW bepaalt dat onder algemene voorwaarden wordt verstaan: &lt;span class="italic"&gt;&amp;lsquo;een of meer bedingen die zijn opgesteld teneinde in een aantal overeenkomsten te worden opgenomen, met uitzondering van bedingen die de kern van de prestatie aangeven, voor zover die laatstgenoemde bedingen duidelijk en begrijpelijk zijn geformuleerd&amp;rsquo;&lt;/span&gt;. Kernbedingen als bijvoorbeeld prijs, gewicht en hoeveelheid kunnen geen onderdeel uitmaken van algemene voorwaarden.[8] Uit art. 6:232 BW volgt onder meer dat partijen snel zijn gebonden aan algemene voorwaarden, &lt;span class="italic"&gt;&amp;lsquo;ook als bij het sluiten van de overeenkomst de gebruiker begreep of moest begrijpen dat de wederpartij de inhoud daarvan niet kende&amp;rsquo;&lt;/span&gt;. Als tegenhanger van deze snelle toepasselijkheid kent de wet de mogelijkheid een beding in algemene voorwaarden te vernietigen indien een beding onredelijk bezwarend is[9] of indien de wederpartij geen redelijke mogelijkheid is geboden om van de algemene voorwaarden kennis te nemen.[10] In afdeling 6.5.3. zijn lijsten opgenomen met bedingen die als onredelijk bezwarend worden aangemerkt[11] of worden vermoed onredelijk bezwarend te zijn[12]. Deze lijsten zijn opgenomen ter bescherming van de consument, maar de rechter kan met het oog op deze lijsten oordelen dat een beding voor andersoortige wederpartijen dan consumenten, bijvoorbeeld kleine ondernemingen, ook onredelijk bezwarend is. Deze reflexwerking komt in paragraaf 6 aan de orde.&lt;/p&gt;&#13;
&lt;h3&gt;3. Algemene voorwaarden: eenzijdig of tweezijdig&lt;/h3&gt;&#13;
&lt;p&gt;Algemene voorwaarden kunnen door &amp;eacute;&amp;eacute;n van de partijen zijn vastgesteld of door de vertegenwoordiger/brancheorganisatie van &amp;eacute;&amp;eacute;n van de partijen. Hiermee is een gunstigere positie van de gebruiker natuurlijk niet vanzelfsprekend, maar wel denkbaar. Bij tweezijdig opgestelde algemene voorwaarden hebben partijen in overleg, meestal door belangenbehartigende organisaties, de voorwaarden samen vastgesteld, hetgeen resulteert in meer evenwichtige algemene voorwaarden.&lt;/p&gt;&#13;
&lt;p&gt;Een goed voorbeeld hiervan buiten de landbouw is het overleg over algemene voorwaarden dat bij de SER plaatsvindt tussen brancheorganisaties en consumentenorganisaties. Dit vindt plaats onder de hoede van SER co&amp;ouml;rdinatiegroep zelfregulering (SER CZ), ingesteld in 1996 op grond van art. 2 jo 43 Wet op de Sociaal-Economische Raad op verzoek van de staatssecretaris van Economische Zaken. Dit overleg resulteert in evenwichtige tweezijdige voorwaarden waarvan de consument weet dat die voorwaarden door zijn belangenorganisatie in orde zijn bevonden en de ondernemer algemene voorwaarden hanteert die de consument vertrouwen inboezemen.&lt;span class="superscript"&gt; [13]&lt;/span&gt; Sluitstuk van dit overleg tussen ondernemers en consumenten is een geschillencommissie die consumentengeschillen, die anders voor de rechter zouden kunnen komen, op een laagdrempelige en bindende manier afhandelt. Deze geschillencommissies bestaan uit een onafhankelijke voorzitter, een lid voorgedragen door de consumentenorganisatie en een lid voorgedragen door de betreffende brancheorganisatie.[14] De transacties in de landbouw waarop branchevoorwaarden van toepassing zijn betreffen weliswaar geen overeenkomsten met consumenten maar een platform als het SER CZ voor de landbouw lijkt me niet ondenkbaar.&lt;/p&gt;&#13;
&lt;h3&gt;4. Algemene voorwaarden in de landbouw&lt;/h3&gt;&#13;
&lt;p&gt;Het Landbouwschap was tot zijn opheffing de spil in de totstandkoming en het onderhoud van algemene voorwaarden in de landbouw. Bij het Landbouwschap was zowel de juridische- als de productdeskundigheid aanwezig en werden werkgroepen in het leven geroepen waarin verschillende partijen uit een branche met elkaar de rechten en plichten van transacties afwogen en zo tot tweezijdige algemene voorwaarden kwamen. Op het moment dat in 1996 de afbouw van het Landbouwschap in gang werd gezet[15] kende het Landbouwschap 23 algemene handels-, leverings- en werkvoorwaarden betrekking hebbend op de plantaardige sector, de dierlijke sector en de loonwerksector. Sommigen van deze voorwaarden waren vastgesteld door het Landbouwschap zelf, andere door meerdere (belangen)organisaties waaronder het Landbouwschap. In deze algemene voorwaarden is een arbitraal beding opgenomen op grond waarvan geschillen met uitsluiting van de burgerlijke rechter kunnen worden voorgelegd aan een arbitragecommissie. Arbitragecommissies zijn samengesteld uit deskundigen die goed op de hoogte zijn van de branche, het betreffende product of de betreffende dienst.[16] Bij de afbouw van het Landbouwschap kwam de vraag aan de orde op welke wijze en door wie de werkzaamheden betreffende algemene voorwaarden en de daaraan gekoppelde arbitragecommissies konden worden voortgezet. Het arbitragesecretariaat van diverse arbitragecommissies dat bij het Landbouwschap lag werd ondergebracht bij het Instituut voor Agrarisch Recht.[17] Wat betreft de algemene voorwaarden heeft LTO zich, met name in de plantaardige sector, ingezet voor het voortbestaan van een aantal tweezijdige algemene voorwaarden.[18]&lt;/p&gt;&#13;
&lt;h4&gt;4.1. Plantaardige sector&lt;/h4&gt;&#13;
&lt;p&gt;Branchevoorwaarden in de plantaardige sector zijn afgestemd op de praktijk en de bederfelijkheid van het product waarbij een afweging van de belangen van alle partijen heeft plaatsgevonden. In verband met de bederfelijkheid zijn in de voorwaarden strakke termijnen opgenomen waarbinnen men actie moet ondernemen. Kwaliteitseisen en de wijze waarop de kwaliteit wordt vastgesteld vormen daarvan een vast onderdeel met aansluitend bepalingen met termijnen waarbinnen en op welke wijze een klacht kenbaar gemaakt moet worden. Partijen hebben daarbij meestal het recht maar soms ook de plicht binnen een bepaalde termijn een expertise te laten verrichten. Ook bepalingen over de betaling inclusief termijnen maken onderdeel uit van de voorwaarden. Afsluitend is in de algemene voorwaarden opgenomen dat men zich bij een geschil binnen een bepaalde termijn tot een arbitragecommissie kan wenden. Er kan tevens zijn bepaald dat men alvorens een arbitrageprocedure te starten zich eerst moet inspannen het geschil door middel van mediation op te lossen.&lt;/p&gt;&#13;
&lt;h5&gt;4.1.1. Aardappelen&lt;/h5&gt;&#13;
&lt;p&gt;In de aardappelbranche worden algemene voorwaarden al decennialang gebruikt, zowel eigen eenzijdig vastgestelde voorwaarden als voorwaarden die het resultaat zijn van overleg tussen producenten, handelaren en verwerkers. Aardappelen worden direct door producenten aan verwerkers geleverd maar dit kan ook via een (tussen)handelaar gaan.&lt;/p&gt;&#13;
&lt;p&gt;Het betreft algemene voorwaarden voor de binnenlandse handel in pootaardappelen, voor transacties met consumptieaardappelen, voor uitsluitend handel, voor de verwerkende industrie en voor de internationale handel. De meest recente branchevoorwaarden in de aardappelsector zijn de Algemene Handelsvoorwaarden Pootaardappelen 2015 met bijbehorend Arbitragereglement.[19] Deze branchevoorwaarden zijn vastgesteld voor transacties tussen telers en handelaren alsmede voor transacties tussen handelaren onderling.[20] Daarnaast worden de V.B.N.A./VENEXA voorwaarden uit 1986 nog gehanteerd.[21] Deze eenzijdige algemene voorwaarden zijn opgesteld door organisaties van binnenlandse handelaren en exporthandelaren. Ze zijn geschreven voor de koop- en verkoop van aardappelen met uitzondering van pootaardappelen. Voor consumptieaardappelen worden de Algemene branchevoorwaarden voor de In- en Verkoop en Contractteelt van Consumptieaardappelen (AVC) nog gebruikt.[22]&lt;/p&gt;&#13;
&lt;p&gt;De VAVI (Vereniging voor de Aardappelverwerkende Industrie) heeft samen met LTO-Nederland de tweezijdige Inkoopvoorwaarden Aardappelen Schakel Industrie/Teelt en arbitragereglement 2012 vastgesteld voor transacties tussen telers en de verwerkende industrie. Voor transacties met de handel heeft de VAVI eenzijdig in 2009 de VAVI &amp;ndash; Inkoopvoorwaarden aardappelen, schakel industrie/handel vastgesteld.&lt;/p&gt;&#13;
&lt;p&gt;Ten behoeve van internationale handel in aardappelen zijn de RUCIP Handelsvoorwaarden met bijbehorend expertise- en arbitragereglement 2017 vastgesteld door het Europees RUCIP &amp;ndash; Comit&amp;eacute; in Brussel.[23] Het Europees RUCIP-Comit&amp;eacute; wordt gevormd door de drie beroepsorganisaties EUROPATAT (handel in aardappelen) INTERCOOP EUROPE (co&amp;ouml;peratieve aardappelbedrijven) en EUPPA (European Potato Processors Association)(aardappelverwerking).[24]&lt;/p&gt;&#13;
&lt;h5&gt;4.1.2. Uien&lt;/h5&gt;&#13;
&lt;p&gt;Voor de contractteelt en de in- en verkoop van zaaiuien hebben LTO-Nederland en Frugi Venta[25] in 2006 branchevoorwaarden vastgesteld met een bijbehorend keuringsreglement en een arbitragereglement.[26] In het voorwoord van deze algemene voorwaarden is de tweezijdigheid mooi omschreven: &amp;lsquo;&lt;span class="italic"&gt;Deze herziene &amp;lsquo;spelregels&amp;rsquo; zijn voortgevloeid uit een zorgvuldige belangenafweging door teelt en handel, waarbij de rechten en plichten over en weer nauwkeurig zijn geformuleerd en geactualiseerd&amp;rsquo;.&lt;/span&gt;&lt;/p&gt;&#13;
&lt;h5&gt;4.1.3. Witlofwortelen&lt;/h5&gt;&#13;
&lt;p&gt;De eerste, eenzijdig opgestelde Algemene Voorwaarden voor de teelt en verkoop van witlofwortelen van het Landbouwschap dateren van 1988. De laatste versie met standaardcontract is van 2009 en vastgesteld door LTO- Nederland en Gewascommissie Witlof van Groeiservice gezamenlijk. In tegenstelling tot de oude algemene voorwaarden zijn er op basis van de algemene voorwaarden uit 2009 nauwelijks of geen arbitrageprocedures meer. Navraag in de sector gaf als uitkomst dat het standaardcontract en de algemene voorwaarden zo uitgebalanceerd zijn dat men er eigenlijk altijd samen uitkomt. Met name de voorwaarden betreffende de kwaliteit, keuring en tarrering zijn helder en voorkomen geschillen.&lt;/p&gt;&#13;
&lt;h5&gt;4.1.4. Industriegroenten&lt;/h5&gt;&#13;
&lt;p&gt;De tweezijdige algemene voorwaarden voor de teelt van industriegroenten met bijbehorend arbitragereglement uit 2008[27] worden dit jaar met een aantal kleine wijzigingen opnieuw vastgesteld door de Stichting TOG (Teelt Overleg Groenten). In deze in november 2014 opgerichte Stichting is zowel de primaire sector als de groenteverwerkende industrie vertegenwoordigd.&lt;/p&gt;&#13;
&lt;h4&gt;4.2. Loonwerk/mechanisatie&lt;/h4&gt;&#13;
&lt;p&gt;In de loonwerk- en mechanisatiesector is momenteel geen sprake (meer) van tweezijdig vastgestelde algemene voorwaarden. Voor de loonwerksector heeft het Landbouwschap in 1978 eenzijdig de Algemene Spuitvoorwaarden (ASV) en in 1987 eenzijdig de Algemene Werkvoorwaarden voor de Landbouwambachtsbedrijven (AWL) vastgesteld. Deze zijn in 2001 opgevolgd door de tweezijdig opgestelde Algemene Werkvoorwaarden voor de Agrarische Loonbedrijven (AWAL) wat het resultaat was van overleg tussen CUMELA[28] en LTO-Nederland met als doel de acceptatie van de nieuwe werkvoorwaarden te vergroten. Hiermee waren tweezijdig opgestelde branchevoorwaarden een feit. De voorwaarden kenden een arbitraal beding en de arbiters werden op voordracht van CUMELA en LTO-Nederland benoemd. Daarnaast werden de Algemene Voorwaarden voor de Grondverzetbedrijven (AVG) en de Algemene Leveringsvoorwaarden voor de Meststoffendistributie (ALM) door CUMELA vastgesteld.&lt;/p&gt;&#13;
&lt;p&gt;Sinds 2004 stelt Cumela algemene CUMELA-voorwaarden vast waarin de verschillende voorwaarden zijn samengevoegd waarvan de laatste versie van 2013 is. Deze algemene voorwaarden zijn niet meer gezamenlijk met LTO vastgesteld en het arbitraal beding is komen te vervallen.&lt;/p&gt;&#13;
&lt;p&gt;Algemene voorwaarden voor de koop- en verkoop van landbouwwerktuigen en uitrustingen worden ook niet meer vastgesteld samen met de primaire sector. De Algemene Handelsvoorwaarden Landbouwwerktuigen en &amp;ndash;uitrustingen 1992 (AHL &amp;rsquo;92) zijn met bijbehorend arbitragereglement nog vastgesteld door diverse vertegenwoordigers van leveranciers en handelaren[29] samen met het Landbouwschap. Deze voorwaarden zijn in 2014 vervangen door de Fedecom Voorwaarden. Fedecom is sinds 2013, nadat meerdere fusies hebben plaatsgevonden, de belangenvereniging voor mechanisatietechniek. Ook deze algemene voorwaarden kennen geen arbitragebeding meer.&lt;/p&gt;&#13;
&lt;h3&gt;5. Toepasselijkheid algemene voorwaarden&lt;/h3&gt;&#13;
&lt;p&gt;Wanneer zijn algemene voorwaarden van toepassing? Algemene voorwaarden zijn contractuele bedingen en kunnen alleen onderdeel worden van het contract door aanbod en aanvaarding (art.6:217 lid BW). Afdeling 6.5.3. regelt niet wanneer algemene voorwaarden rechtens zijn aanvaard; deze vraag wordt beantwoord met toepassing van de wil/vertrouwensleer van art. 3:33 en 3:35 BW. Toepasselijkheid van algemene voorwaarden tussen professionele partijen wordt redelijk snel aangenomen.[30]&lt;/p&gt;&#13;
&lt;p&gt;De vraag die in de agrarische praktijk regelmatig speelt, is welke algemene voorwaarden van toepassing zijn. De situatie doet zich voor dat partijen in het contract naar meerdere sets algemene voorwaarden verwijzen. Of beide partijen hanteren in hun aanbod en koopbevestiging ieder hun eigen voorwaarden, dit wordt &amp;lsquo;battle of forms&amp;rsquo; genoemd. In art. 6:225 lid 3 BW is hierover het volgende opgenomen:&lt;span class="italic"&gt; &amp;lsquo;Verwijzen aanbod en aanvaarding naar verschillende algemene voorwaarden, dan komt aan de tweede verwijzing geen werking toe, wanneer daarbij niet tevens de toepasselijkheid van de in de eerste verwijzing aangegeven algemene voorwaarden uitdrukkelijk van de hand wordt gewezen.&amp;rsquo; &lt;/span&gt;Vaste jurisprudentie is dat er slechts sprake van uitdrukkelijke afwijzing is als duidelijk is dat &amp;eacute;n welke algemene voorwaarden worden afgewezen. Een enkele voorgedrukte standaardtekst in correspondentie, waarin toepasselijkheid van andersluidende algemene voorwaarden al dan niet &amp;lsquo;uitdrukkelijk&amp;rsquo; wordt afgewezen, volstaat in beginsel niet om de toets van art. 6:225 lid 3 BW te kunnen doorstaan.[31]&lt;/p&gt;&#13;
&lt;p&gt;Soms speelt de &amp;lsquo;battle of forms&amp;rsquo; zich af bij &amp;eacute;&amp;eacute;n van de partijen. In de aardappelbranche komt het voor dat naar eigen algemene voorwaarden wordt gewezen en daarnaast nog naar verschillende branchevoorwaarden. Welke voorwaarden zijn dan van toepassing als er naar meerdere algemene voorwaarden wordt verwezen? De Hoge Raad heeft in het arrest Visser/Avero, HR 28 november 1997, &lt;span class="italic"&gt;NJ&lt;/span&gt; 1998/705 bepaald dat in het geval twee sets van toepassing worden verklaard, dus &amp;oacute;f de ene &amp;oacute;f de andere, waarin onderling onverenigbare bedingen voorkomen, geen van twee&amp;euml;n van toepassing is. In het arrest HR 24 april 2015, ECLI:NL:HR:2015:1125 (ForFarmers B.V./Doen Food) heeft de Hoge Raad zich uitgesproken over de situatie dat cumulatief naar meerdere sets algemene voorwaarden werd verwezen. De Hoge Raad besliste dat in dit geval door uitleg (Haviltex-formule) moest worden vastgesteld welke daarvan prevaleert. In het geval aardappelcontracten naar verschillende branchevoorwaarden verwijzen zonder aan te geven in welke situatie welke voorwaarden van toepassing zijn, is de uitleg meestal eenvoudig door de aard van de transactie. Indien het contract pootaardappelen betreft is het vanzelfsprekend dat de NAO voorwaarden van toepassing zijn en als het internationale handel betreft is het vanzelfsprekend dat de RUCIP voorwaarden van toepassing zijn. Hierover wordt bij de arbitragecommissies nauwelijks geprocedeerd.&lt;/p&gt;&#13;
&lt;h3&gt;6. Vernietiging&lt;/h3&gt;&#13;
&lt;p&gt;De toepasselijkheid van de algemene voorwaarden leidt niet per definitie tot een succesvol beroep op de algemene voorwaarden. Een beding in algemene voorwaarden is immers vernietigbaar indien een beding onredelijk bezwarend is (art. 6:233 sub a BW) en daarnaast ook indien de gebruiker aan de wederpartij niet een redelijke mogelijkheid heeft geboden om van de algemene voorwaarden kennis te nemen, de &amp;lsquo;informatieplicht&amp;rsquo; (art. 6:233 sub b BW).&lt;/p&gt;&#13;
&lt;p&gt;Informatieplicht[32]&lt;/p&gt;&#13;
&lt;p&gt;De informatieplicht van art. 6:233 onder b BW wordt uitgewerkt in art. 6:234 BW. Uitgangspunt is terhandstelling of toezending op verzoek van de algemene voorwaarden. Als dat niet mogelijk is, kan verwezen worden naar de Kamer van Koophandel of de griffie van de rechtbank waar de desbetreffende algemene voorwaarden ter inzage liggen. Bij elektronisch tot stand gekomen contracten moeten de algemene voorwaarden elektronisch aan de wederpartij beschikbaar worden gesteld. Art. 6:234 BW wordt in de jurisprudentie genuanceerd met de &amp;lsquo;bekendheidsformule&amp;rsquo; inhoudend dat indien en voor zover de wederpartij ten tijde van het sluiten van de overeenkomst met de algemene voorwaarden bekend is of geacht kan worden daarmee bekend te zijn, de gebruiker deze niet meer ter hand hoeft te stellen.[33] De bewijslast ten aanzien van het voldoen aan de informatieplicht rust op de gebruiker. Daar waar in de landbouw vaak met vaste branchevoorwaarden wordt gewerkt, wordt in arbitrageprocedures een beroep op niet voldaan zijn aan de informatieplicht omdat de voorwaarden niet ter hand zijn gesteld doorgaans afgewezen. De redenering is dat het professionele partijen betreft en de voorwaarden in de branche gebruikelijk zijn zodat partijen geacht worden met de algemene voorwaarden bekend te zijn. De arbitragecommissie van de Algemene Handelsvoorwaarden pootaardappelen 2015 heeft een afwijzing als volgt gemotiveerd[34]:&lt;/p&gt;&#13;
&lt;blockquote&gt;&amp;lsquo;Teler X en handelaar Y zijn professionele partijen. Arbiters hebben vastgesteld, dat in de koopbevestiging de NAO-voorwaarden van toepassing zijn verklaard. Tegen die toepasselijkheid heeft X geen bezwaar gemaakt. Productie K bij conclusie van antwoord laat zien, dat partijen reeds v&amp;oacute;&amp;oacute;r de litigieuze transactie zaken met elkaar hebben gedaan, waarbij de NAO-voorwaarden van toepassing zijn verklaard. Desgevraagd hebben partijen tijdens de mondelinge behandeling tegenover arbiters uitgesproken, dat zij eerder overeenkomsten met elkaar hebben gesloten, waarbij die voorwaarden van toepassing zijn verklaard. Voorts is het arbiters ambtshalve bekend, dat de toepasselijkheid van deze voorwaarden in de branche gebruikelijk is. Dat moet een professionele aardappelteler als X is tevens bekend zijn.&lt;/blockquote&gt;&#13;
&lt;blockquote&gt;Het voorgaande in aanmerking genomen zijn arbiters van oordeel, dat X ten tijde van het sluiten van de overeenkomst met de NAO-voorwaarden bekend was, althans geacht kon worden met die voorwaarden bekend te zijn. Aan de hand van deze feiten en omstandigheden komen arbiters tot het oordeel dat het beroep van X op vernietiging van (een gedeelte van) de algemene voorwaarden op grond van artikel 6:233 sub b en artikel 234 lid 1 BW naar maatstaven van redelijkheid en billijkheid onaanvaardbaar is. Bij de verdere beoordeling gaan arbiters dan ook uit van de integrale toepasselijkheid van de NAO-voorwaarden bij de beoordeling van het onderhavige geschil.&amp;rsquo;&lt;/blockquote&gt;&#13;
&lt;p&gt;Onredelijk bezwarend&lt;/p&gt;&#13;
&lt;p&gt;Onredelijk bezwarend in art. 6:233 sub a BW is een &amp;lsquo;open norm&amp;rsquo; waarbij alle omstandigheden van het geval meespelen. Ten behoeve van consumenten is een &amp;lsquo;zwarte lijst&amp;rsquo; met bedingen opgenomen die als bezwarend worden aangemerkt (art. 6:236 BW) en een &amp;lsquo;grijze lijst&amp;rsquo; met bedingen waarvan wordt vermoed dat ze onredelijk bezwarend zijn (art. 6:237 BW). Van deze lijsten gaat een zekere normerende werking uit voor kleine ondernemingen, de zgn. reflexwerking.[35] Vernietiging kan zowel in als buiten rechte (art. 3:49-50 BW) gebeuren en dat laatste kan niet bij partijbeding worden uitgesloten (art. 6:246 BW).&lt;/p&gt;&#13;
&lt;p&gt;In eenzijdig opgestelde algemene voorwaarden zal de kans groter zijn onredelijk bezwarende bedingen aan te treffen dan in tweezijdig opgestelde algemene voorwaarden. Een goed voorbeeld hiervan trof ik aan in een uitspraak van het Gerechtshof &amp;lsquo;s-Hertogenbosch[36] waarin het hof het verschil schetst tussen eenzijdig opgestelde algemene voorwaarden en branchevoorwaarden. Het betrof het volgende beding in eenzijdige inkoopvoorwaarden die van toepassing waren op een uiencontract:&lt;/p&gt;&#13;
&lt;blockquote&gt;&amp;lsquo;Bij exportbestemming mag gebruiker over de kwaliteit, gewicht en residuen etc. klagen binnen een redelijke termijn, nadat de goederen door de uiteindelijke afnemer zijn ontvangen en deze het gebrek heeft ontdekt en aan gebruiker gemeld. Reclames kunnen mondeling en schriftelijk geschieden. De wederpartij is &amp;ndash; op straffe van verval van rechten &amp;ndash; verplicht binnen 24 uur na reclame in aanwezigheid van gebruiker onafhankelijke expertise te laten uitvoeren, door een erkend expertisebureau en/of instelling. Voldoet zij hier niet aan dan staat tussen partijen vast dat de kwaliteit niet aan de overeengekomen eisen voldoet, heeft gebruiker recht op schadevergoeding en mag zij de overeenkomst ontbinden.&amp;rsquo;&lt;/blockquote&gt;&#13;
&lt;p&gt;Het hof acht het beding onredelijk bezwarend en oordeelt over de in de procedure overgelegde branchevoorwaarden die elders in de branche bij de teelt van en handel in aardappelen en uien worden gehanteerd:&lt;/p&gt;&#13;
&lt;blockquote&gt;&amp;lsquo;Anders dan [ge&amp;iuml;ntimeerde] heeft aangevoerd blijkt uit de door haar overgelegde algemene voorwaarden die elders in de branche bij de teelt van en handel in aardappelen en uien worden gehanteerd, niet dat het gebruikelijk is dat de verkoper op straffe van verval van al zijn rechten na een klacht van de koper omtrent de kwaliteit van het geleverde binnen zeer korte termijn een expertise moet laten verrichten. Uit de overgelegde voorwaarden blijkt wel dat het gebruikelijk is om in het geval van een klacht omtrent de kwaliteit van het geleverde op zeer korte termijn een expertise te doen verrichten, hetgeen begrijpelijk is nu het om bederfelijk waar gaat. Uit die voorwaarden is echter geen algemeen gebruik af te leiden dat het steeds de verkoper is op wie de plicht tot spoedige expertise rust, laat staan dat bij niet tijdige expertise alle rechten van de verkoper, waaronder zijn recht tot het leveren van bewijs omtrent de kwaliteit van het geleverde product, vervallen.&lt;/blockquote&gt;&#13;
&lt;blockquote&gt;6.5.4. [ge&amp;iuml;ntimeerde] heeft aangevoerd dat het partijen vrij stond om dergelijke voorwaarden overeen te komen. Op zichzelf is dat juist, maar gegeven dat [appellante] zich erop heeft beroepen dat het desbetreffende beding in de inkoopvoorwaarden onredelijk bezwarend is, gaat in ieder geval het argument van [ge&amp;iuml;ntimeerde] dat het in de branche een gebruikelijk beding is, niet op, zoals hiervoor werd overwogen.&amp;rsquo;&lt;/blockquote&gt;&#13;
&lt;p&gt;Arbitraal beding&lt;/p&gt;&#13;
&lt;p&gt;Met inwerkingtreding van de nieuwe Arbitragewet op 1 januari 2015 is het arbitraal beding op de zwarte lijst geplaatst (art. 6:236 onderdeel n BW) en daarmee onredelijk bezwarend in consumentenovereenkomsten. Wordt hiermee de kans groter dat via de reflexwerking een beroep op vernietiging van het arbitraal beding in branchevoorwaarden slaagt? Ik denk niet dat de rechter anders zal oordelen dan voor deze wetswijziging. In 2008 heeft Rechtbank Zwolle-Lelystad[37] zich onbevoegd verklaard vanwege een arbitraal beding in de Algemene Voorwaarden Pootaardappelen (AVP). In deze zaak werd een beroep gedaan op de nietigheid van het in de AVP opgenomen arbitraal beding dat bepaalt dat alle geschillen moeten worden beslecht door arbitrage op de wijze zoals in het bij de AVP behorende arbitragereglement is bepaald. Het beroep richtte zich op de in het arbitragereglement opgenomen termijn van twee maanden waarbinnen arbitrage moet worden aangevraagd. Eiser deed daarmee een beroep op de reflexwerking van art. 6:236 sub g BW[38] en stelde daarnaast dat het arbitraal beding op grond van art. 6:236 onder a BW nietig moest worden verklaard. De rechtbank stelde dat van een beding in de zin van art. 6:236 onder g BW geen sprake was en achtte het beding in verband met de termijn niet onredelijk bezwarend. Ook hier speelde het bedrijfsmatig uitoefenen van een agrarisch bedrijf waarin de nodige ervaring mag worden verwacht en bekendheid in de branche een doorslaggevende rol. De ervaring en branchebekendheid van deelnemers in de branche zal een reflexwerking van art. 6:236 onderdeel n BW in de weg staan.&lt;/p&gt;&#13;
&lt;h3&gt;7. Tot slot&lt;/h3&gt;&#13;
&lt;p&gt;Het belang van evenwichtige algemene branchevoorwaarden is zeker voor de positie van de kleinere partij groot. In de plantaardige sector is dat best goed geregeld, ook al worden branchevoorwaarden soms aanvullend toegepast op eigen voorwaarden of worden bedingen uit branchevoorwaarden uitgesloten door &amp;eacute;&amp;eacute;n van de partijen. De dierlijke sector is in deze bijdrage niet opgenomen. Voor zover ik weet, zijn er ook geen tweezijdige branchevoorwaarden in de dierlijke sector en gebruiken afnemers/verwerkers hun eigen algemene voorwaarden. Het zou mooi zijn als er op dit gebied, ook in andere landbouwsectoren dan de plantaardige, meer wordt samengewerkt, maar de vraag is wie die co&amp;ouml;rdinerende taak wil en kan oppakken. Wellicht is LTO de aangewezen organisatie. Of zou er voor de SER, als enig overgebleven publiekrechtelijke bedrijfsorganisatie, een taak zijn weggelegd?&lt;/p&gt;</content><legacyfootnotes/><footnotes><footnote>1 Mieke Parmet is werkzaam bij het Instituut voor Agrarisch Recht en secretaris van diverse arbitragecommissies in de plantaardige sector.</footnote><footnote>2 De gebruiker is&lt;span class="italic"&gt; &lt;/span&gt;degene die algemene voorwaarden in een overeenkomst gebruikt, de wederpartij degene die door ondertekening van een geschrift of op andere wijze de gelding van de algemene voorwaarden heeft aanvaard. Art. 6:231 sub b en c.</footnote><footnote>3 Art. 6:232 BW.</footnote><footnote>4 Zie hoofdstuk 2.</footnote><footnote>5 Voor een uitgebreide bespreking van afdeling 6.5.3. zie Hijma, ‘Algemene voorwaarden&lt;span class="italic"&gt;’, Mon. BW nr. B55, &lt;/span&gt;2016.</footnote><footnote>6 Zie MvT inv. Parl. Gesch. Boek 6, Inv., P. 1455.</footnote><footnote>7 Zie Hijma, ‘Algemene voorwaarden&lt;span class="italic"&gt;’, Mon. BW nr. B55, &lt;/span&gt;2016/2.</footnote><footnote>8 Zie Hijma, ‘Algemene voorwaarden&lt;span class="italic"&gt;’, Mon. BW nr. B55, &lt;/span&gt;2016/14.</footnote><footnote>9 Art. 6:233 sub a.</footnote><footnote>10 Art. 6:233 sub b.</footnote><footnote>11 Art. 6:236 ‘zwarte lijst’.</footnote><footnote>12 Art. 6:237 ’grijze lijst’.</footnote><footnote>13 https://www.ser.nl/nl/taken/consumentenvoorwaarden.aspx.</footnote><footnote>14 www.degeschillencommissie.nl.</footnote><footnote>15 De gefaseerde afbouw van het Landbouwschap startte in 1996 en was in juli 1999 afgerond.</footnote><footnote>16 Zie prof. mr. G.M.F. Snijders, ‘Landbouwarbitrage. Preadvies voor de Vereniging voor Agrarisch Recht’, &lt;span class="italic"&gt;TvAR&lt;/span&gt; 1994, p. 417.</footnote><footnote>17 Zie prof. mr. D.W. Bruil, ‘Arbitrage in de landbouw’, &lt;span class="italic"&gt;Kroniek voor Agrarisch recht 2001&lt;/span&gt;, p. 17.</footnote><footnote>18 Teun de Waard, beleidsmedewerker Akkerbouw en Vollegrondsgroenten bij LTO-Noord, heeft zich tot zijn vertrek in 2016 intensief bezig gehouden met algemene voorwaarden.</footnote><footnote>19 In juni 2018 worden na verwachting de Algemene Handelsvoorwaarden Pootaardappelen 2018 vastgesteld. De Algemene Handelsvoorwaarden Pootaardappelen 2015 met bijbehorend Arbitragereglement zijn vastgesteld door de NAO (Nederlandse Aardappelorganisatie), LTO-Nederland, de VAVI (Vereniging voor de Aardappelverwerkende Industrie) en de NAV (Nederlandse Akkerbouw Vakbond) gedeponeerd ter griffie van de arrondissementsrechtbank te ’s-Gravenhage in de maand juni 2015. Opvolger van de NAO Handelsvoorwaarden Pootaardappelen 2005,vastgesteld door de NAO, gedeponeerd ter griffie van de arrondissementsrechtbank te 's-Gravenhage op 22 augustus 2005 en geldende met ingang van 1 september 2005 en de Algemene Voorwaarden Pootaardappelen 1990 met bijbehorend arbitragereglement (APV), vastgesteld door de Nederlandse Federatie voor de handel in Pootaardappelen (NFP) en het Landbouwschap, gedeponeerd ter griffie van de arrondissementsrechtbank te 's-Gravenhage op 11 juli 1990 en geldende met ingang van 1 september 1990.</footnote><footnote>20 De in 1990 door het Landbouwschap en de NFP (Nederlandse Federatie voor de handel in Pootaardappelen) vastgestelde Algemene Voorwaarden Pootaardappelen (AVP) ter vervanging van de door de NFP in 1972 vastgestelde en in 1983 gewijzigde Algemene Handelsvoorwaarden Pootaardappelen zijn daarmee achterhaald.</footnote><footnote>21 De Algemene Handelsvoorwaarden Groothandel in Aardappelen met bijbehorend Arbitragereglement van 1 september 1986, vastgesteld door de V.B.N.A. (Vereeniging ter Behartiging van den Nederlandschen Aardappelhandel) en de VENEXA (Vereniging van Nederlandse Exporteurs van Aardappelen) dateren van 1950.</footnote><footnote>22 De Algemene voorwaarden voor de In- en Verkoop en Contractteelt van Consumptieaardappelen (AVC) met bijbehorend Arbitragereglement en Modelovereenkomst zijn vastgesteld door het Landbouwschap, de V.B.N.A. en de VAVI (Vereniging voor de Aardappelverwerkende Industrie). Ter vervanging van de ‘Algemene Modelvoorwaarden voor de Kontraktteelt van aardappelen met bijbehorend Arbitragereglement’ van 1969, vastgesteld door het Landbouwschap, de Nederlandse Kontrakttelers Vereniging van de 3 CLO’s (NKTV), en de V.B.N.A., de ‘Algemene Handelsvoorwaarden voor de koop en verkoop van aardappelen door telers aan handelaren met bijbehorend arbitragereglement’ van 1974, vastgesteld door het Landbouwschap en de V.B.N.A. en de ‘Algemene Handelsvoorwaarden uitbetaling naar Kwaliteit van consumptieaardappelen teler/collecteur’ van 1978, vastgesteld door het Landbouwschap en de V.B.N.A. De laatste versie dateert van 2012, De Algemene Voorwaarden Consumptieaardappelen 2012 met bijbehorend arbitragereglement, vastgesteld door LTO-Nederland en de NAO (Nederlandse Aardappel Organisatie). De NAO is de opvolger van van de V.B.N.A. als vertegenwoordigster van de sector in aardappelhandel</footnote><footnote>23 De eerste Europese handelsvoorwaarden werden opgemaakt in 1956 door de Europese Unie van de Groothandel in aardappelen. RUCIP werd sindsdien meermaals gewijzigd (in 1972, 1986, 1993, 2000, 2006, 2012 en 2017).</footnote><footnote>24 www.rucip.eu</footnote><footnote>25 Sinds&amp;nbsp;1 januari 2014 werken Frugi Venta&amp;nbsp;en DPA (Dutch Produce Association) samen als GroentenFruit Huis, een belangenorganisatie voor handelsbedrijven en telersverenigingen die zich bezighouden met de afzet van groenten en fruit (www.groentenfruithuis.nl).</footnote><footnote>26 Algemene Voorwaarden voor de contractteelt, in- en verkoop van zaaiuien, met bijbehorend keuringsreglement en arbitragereglement 2006, vastgesteld door Frugi Venta en LTO-Nederland in juni 2006, gedeponeerd ter griffie van de arrondissementsrechtbank te 's-Gravenhage september 2006 en geldende met ingang van 10 september 2006Als opvolger van de Algemene Voorwaarden voor de contractteelt, in- en verkoop van zaaiuien 1988, met bijbehorend arbitragereglement, modelcontracten en keuringsreglement, vastgesteld de Nederlandse Bond van Verzendhandelaren in Groenten en Fruit en het Landbouwschap en geldende met ingang van 1 juni 1988.</footnote><footnote>27 De algemene voorwaarden voor de teelt van industriegronden met bijbehorend arbitragereglement van 12 december 2008, vastgesteld door LTO Nederland en Vigef (Vereniging der Nederlandse Groente- en Fruitverwerkende Industrie), gedeponeerd ter griffie van de arrondissementsrechtbank te 's-Gravenhage op 12 december 2008 en geldende met ingang van 2 januari 2009.</footnote><footnote>28 CUMELA is de brancheorganisatie voor ondernemers in cultuurtechnische werken, grondverzet en infra, agrarisch loonwerk en meststoffendistributie.</footnote><footnote>29 Het Centraal Overleg Mechanisatie Centrum, de Vereniging van Leveranciers van Agrarische Bedrijfsgebouwen en –uitrusting VABU, de Vereniging van Importeurs en fabrikanten van en Groothandelaren in melkwinning- en bewaarapparatuur alsmede van automatisering voor de veehouderij VEMI, de Vereniging van Handelaren in Landbouwwerktuigen en Tractoren V.H.L., de Vereniging van Importeurs van en Groothandelaren in Land- en tuinbouwmachines VIMPOLTU, de Vereniging van Regionale Importeurs en Groothandelaren in Land- en Tuinbouwmachines VOHIL.</footnote><footnote>30 Zie HR 2 december 2011, ECLI:NL:HR:2011:BT6684 (Linthorst/Echoput) en verder T.H.M. van Wechem &amp; J.H.M. Spanjaard, Gelding algemene voorwaarden HR 2 december 2011, &lt;span class="italic"&gt;LJN&lt;/span&gt; BT6684, &lt;span class="italic"&gt;NJ&lt;/span&gt; 2011/574, Linthorst/Echoput, &lt;span class="italic"&gt;TBR&lt;/span&gt; 2012/5, p. 480-484. Zie Hof ’s-Hertogenbosch 17 januari 2017, ECLI:NL:GHSHE:2017:117 (Holding/TOP Systems) en verder Wouter Dammers en Nick Vrugt, ‘Toepasselijkheid van algemene voorwaarden: nog altijd een heet hangijzer’, IT 2218 via ITenRecht.nl</footnote><footnote>31 HR 13 juli 2001, ECLI:NL:HR:2001:ZC3632 (Hardstaal Holding/Bovry).</footnote><footnote>32 Zie Hijma, ‘Algemene voorwaarden&lt;span class="italic"&gt;’, Mon. BW nr. B55, &lt;/span&gt;2016/35-43.</footnote><footnote>33 HR 1 oktober 1999, &lt;span class="italic"&gt;NJ&lt;/span&gt; 2000/207 (Geurtzen/Kampstaal).</footnote><footnote>34 Arbitraal vonnis van 19 december 2016.</footnote><footnote>35 Zie Hijma, ‘Algemene voorwaarden&lt;span class="italic"&gt;’ Mon. BW nr. B55, &lt;/span&gt;2016/31-32.</footnote><footnote>36 Gerechtshof ’s-Hertogenbosch, 20 januari 2015, ECLI:NL:GHSHE:2015:136.</footnote><footnote>37 Rechtbank Zwolle-Lelystad, 9 april 2008, ECLI:NL:RBZLY:2008:BD6574.</footnote><footnote>38 Art. 6:236 sub g: &lt;span class="italic"&gt;dat een wettelijke verjarings- of vervaltermijn waarbinnen de wederpartij enig recht moet geldend maken, tot een verjarings- onderscheidenlijk vervaltermijn van minder dan een jaar verkort. &lt;/span&gt;</footnote></footnotes><auteurs>mr. W.M.A.K. Parmet</auteurs><published>2018-06-22 12:46:52</published><modified>2018-07-31 18:56:46</modified><editiondate>2018-06-22</editiondate><htmlpath>https://denhollander.info/artikel/14978</htmlpath></article>
</articles></edition>
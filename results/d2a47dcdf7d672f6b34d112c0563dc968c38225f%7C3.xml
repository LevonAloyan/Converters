<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3555</id><udhid>UDH:TvAR/3555</udhid><titel>Wetgeving en literatuur</titel><searchwords><searchword>TvAR 3/2004</searchword><searchword>UDH:TvAR/3555</searchword></searchwords><attachments><attachment><name>2004_nr 3_Wetgeving_Bezemer.pdf</name><extention>pdf</extention><url>https://denhollander.info/download/3573/ci</url></attachment></attachments><inleiding>Algemeen&#13;
&#13;
Toekomst van de intensieve veehouderij&#13;
Bij brief van 19 december 2003 gaat de minister uitgebreid in op het gevoerde debat over de toekomst van de intensieve veehouderij in Nederland (TK 2003-2004, 28 973, nr. 2). De minister geeft de tendensen van de gevoerde discussies aan en vervolgens zijn conclusies voor de verdere aanpak en rolverdeling. De minister ziet wel een toekomst voor de intensieve veehouderij in Nederland, binnen de maatschappelijke eisen van nu. Voorkomen moet in ieder geval worden dat de intensieve veehouderij zich zonder wezenlijke veranderingen naar elders verplaatst. Dan verplaatsen we het probleem en exporteren we onze verantwoordelijkheid, aldus de bewindsman. Om te komen tot een duurzame intensieve veehouderij zal de overheid inzetten op het actief steunen van initiatieven en op verbetering van het kader. Wat betreft het laatste zijn de belangrijkste voorgenomen acties: level playing field binnen EU hanteren; ruimte voor Ketengarantiesystemen en ‘toezicht-op-toezicht’ geven; kwaliteitslabeling mogelijk maken; bij nieuwe dierziektenuitbraken enten; nieuwe vestigingsruimte bieden; kennisinfrastructuur op de toekomst en maatschappelijke behoeften inrichten; bestaand beleid bijstellen; thermometer hanteren.&#13;
&#13;
Intrekking LNV-regelingen&#13;
Met de LNV-intrekkingsregeling 2004 (Stcrt. 22 januari 2004, nr. 14) wordt een groot aantal ministeriële regelingen op het terrein van LNV ingetrokken. Naar aanleiding van het Hoofdlijnenakkoord ‘Meedoen, meer werk, minder regels’ (28 637, nr. 19) en het interdepartementale project ‘Doorlichting van ministeriële regelingen’ (28 755, nr. 1) is nagegaan in hoeverre het huidige bestand aan regelgeving zich leent voor opschoning of samenvoeging. Bij de opschoning gaat het in onderhavig kader met name om zgn. ‘dor hout’, regelgeving waaraan formeel geen betekenis meer toekomt omdat de werking ervan is geëindigd. Daarbij gaat het bijvoorbeeld om formulieren die ten behoeve van bepaalde opgaven in een gegeven jaar werden vastgesteld, de vaststelling van tarieven voor bepaalde diensten in een bepaald jaar, een inmiddels niet meer actueel zijnde subsidieregeling of een overgangsbepaling voor een situatie die thans niet meer aan de orde is. In de onderhavige intrekkingsregeling gaat het om uitgewerkte ministeriële regelingen die gebaseerd zijn op de volgende wettelijke stelsels of op de volgende beleidsterreinen betrekking hebben: Bestrijdingsmiddelenwet 1962, Diergeneesmiddelenwet, Gezondheids- en welzijnswet voor dieren (welzijnsregelingen en dioxinemaatregelen), het stelsel van de onderwijs- en subsidiewetgeving (landbouwonderwijsregelingen), Wet op de uitoefening van de diergeneeskunde 1990, Zaaizaad- en Plantgoedwet, het natuur- en inrichtingsbeleid, de ondernemersgerichte (subsidie)maatregelen, productie en gebruik van dierlijke meststoffen, Landbouwwet, In- en uitvoerwet, Landbouwkwaliteitswet, veterinaire regelgeving en regelgeving op het gebied van de zee-, kust- en binnenvisserij.&#13;
&#13;
Parlementaria&#13;
–	Begroting LNV 2004, TK 2003-2004, 29 200 XIV, nr. 68 (brief minister over de uitvoering van een aantal moties en toezeggingen, aangenomen resp. gedaan tijdens de LNV-begrotingsbehandeling, 20 januari 2004); nr. 70 (brief minister met een overzicht van de netto betalingspositie (saldo afdrachten aan en ontvangsten van EU) op het niveau van LNV, 22 januari 2004)&#13;
–	Wijziging begroting LNV 2003 (wijziging samenhangende met de Najaarsnota), EK 2003-2004, 29 329, nr. A (eindverslag, 13 januari 2004); Hand. TK 18 december 2003, nr. 39, p. 2868 (behandeling wetsvoorstel)&#13;
–	Wijziging begroting Diergezondheidsfonds 2003 (wijziging samenhangende met de Najaarsnota), EK 2003-2004, 29 330, nr. A (eindverslag, 13 januari 2004); Hand. TK 18 december 2003, nr. 39, p. 2868 (behandeling wetsvoorstel)&#13;
–	Agentschap Dienst Landelijk Gebied (DLG), TK 2003-2004, 28 919, nr. 5 (brief minister over samenstelling en taken van de ingestelde DLG-Raad, 22 december 2003)&#13;
–	Wijziging Algemene wet bestuursrecht en enige andere wetten i.v.m. de mogelijkheid om de bezwaarschriftenprocedure met wederzijds goedvinden buiten toepassing te laten (rechtstreeks beroep), EK 2003-2004, 27 563, nr. C (nader voorlopig verslag, 24 december 2003); nr. D (nadere memorie van antwoord, 16 januari 2004); nr. E (eindverslag, 20 januari 2004)&#13;
–	Wet elektronisch bestuurlijk verkeer, EK 2003-2004, 28 483, nr. C (nadere memorie van antwoord, 27 ja¬nuari 2004)&#13;
&#13;
Literatuur&#13;
–	A.P. Klap en B.K. Olivier, ‘Kronieken: Bestuurshandelingen’, NTB januari 2004/nr. 1, p. 21-34&#13;
–	M. Vos, ‘Het wetsvoorstel extern klachtrecht. Verslag van een VAR-studiemiddag’, NTB januari 2004/nr. 1, p. 16-18&#13;
&#13;
Jurisprudentie&#13;
–	EHRM 6 mei 2003 (De Raad van State adviseert over een wet en velt een rechterlijk oordeel over beroepen die zijn ingesteld tegen een op die wet gebaseerd besluit. Geen schending artikel 6 lid 1 EVRM.), NJ 10 januari 2004, nr. 15 (m.nt. P.J. Boon)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3555</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2000</searchword><id>4768</id><udhid>UDH:TvAR/4768</udhid><titel>Schlenter / Frijns c.s. (TvAR 2000/5037)</titel><searchwords><searchword>TvAR 10/2000</searchword><searchword>TvAR 2000/5037</searchword><searchword>UDH:TvAR/4768</searchword></searchwords><attachments><attachment><name>2000_nr 10_Rechtspraak_5037.pdf</name><extention>pdf</extention><url>https://denhollander.info/download/4710/ci</url></attachment></attachments><inleiding>[Pachtwet art. 25, 55]&#13;
&#13;
Melkquotum. Bij de bepaling van de&#13;
bedrijfsgrootte die ter berekening van de&#13;
hoeveelheid heffingvrije melk per ha in aanmerking&#13;
moet worden genomen, behoort&#13;
niet de grond die heeft gediend voor de&#13;
teelt van gewassen die de pachter heeft&#13;
gekocht; deze grond kan immers niet&#13;
worden aangemerkt als tot het bedrijf van&#13;
de pachter behorende en bij hem in gebruik&#13;
zijnde grond.&#13;
Het gaat in een geval als het onderhavige&#13;
niet om het bedrag waarvoor de pachter het&#13;
melkquotum daadwerkelijk heeft verkocht,&#13;
maar om de waarde van dat quotum naar&#13;
objectieve maatstaf, zulks ten tijde van de&#13;
tekortkoming van de pachter.&#13;
Gebruik van de grond in geschil door een&#13;
derde, zulks met medeweten van de verpachter&#13;
die niet heeft laten blijken daartegen&#13;
bezwaar te hebben en die dit gedurende&#13;
meer dan twintig jaar toeliet zonder&#13;
enig protest o.d. Deze omstandigheid staat&#13;
er, ook als zou komen vast te staan dat verpachter&#13;
voor die ingebruikgeving geen toestemming&#13;
heeft gegeven, naar redelijkheid&#13;
aan in de weg dat de pachtovereenkomst&#13;
thans deswege zou worden ontbonden.&#13;
Uit de ten processe gebleken feiten is&#13;
voorts komen vast te staan dat bedoelde&#13;
ingebruikgeving niet is geschied als tegenprestatie&#13;
voor het in gebruik krijgen door de&#13;
pachter van andere grond.&#13;
Uit een en ander volgt dat de grond in&#13;
geschil in 1983 niet bij de pachter in gebruik&#13;
was en mitsdien ook niet dienstbaar was&#13;
aan de melkproductie die de basis vormde&#13;
van het hem in 1984 toegekende melkquotum.&#13;
Het quotum is daarom niet met&#13;
die grond gaan samenhangen.&#13;
De vraag is vervolgens of de grond in&#13;
geschil op indirecte wijze aan de melkproductie&#13;
in 1983 in het bedrijf van de&#13;
pachter heeft bijgedragen in die zin dat het&#13;
gebruiksrecht dat de pachter aan de onderhavige&#13;
pachtovereenkomst ontleende,&#13;
gediend heeft tot het in 1983 kunnen gebruiken&#13;
van andere grond die op haar beurt aan&#13;
de gerealiseerde melkproductie heeft bijgedragen.&#13;
Voor zover zulks al ertoe zou kunnen&#13;
leiden dat met de grond in geschil&#13;
melkquotum is gaan samenhangen, is het&#13;
hof van oordeel dat zich een dergelijke situatie&#13;
in casu niet heeft voorgedaan: de pachter&#13;
heeft door de ingebruikgeving van de&#13;
grond in geschil aan een derde geen andere&#13;
grond die hij eerder nog niet in gebruik had,&#13;
in gebruik gekregen. Met de grond in&#13;
geschil hing dus niet (een deel van) het&#13;
door de pachter verkochte melkquotum&#13;
samen, en bedoelde verkoop betekende dus&#13;
geen tekortschieten van de pachter jegens&#13;
de huidige verpachters.</inleiding><content>ARREST VAN 13 JANUARI 1998 IN DE&#13;
ZAAK VAN:&#13;
Johan Joseph Hubertus Schlenter te Epen,&#13;
gemeente Wittem,&#13;
appellant,&#13;
procureur: mr. W.D. Huizinga,&#13;
tegen&#13;
1 Jacques Ferdinand Joseph Gerardus Hubertus&#13;
Frijns,&#13;
2 Harry Joseph Jacques Karel Frijns, beiden te&#13;
Epen, gemeente Wittem,&#13;
geïntimeerden,&#13;
procureur: mr. H. van Lotringen.&#13;
1 Het geding in eerste aanleg&#13;
De pachtkamer van het kantongerecht te&#13;
Maastricht heeft op 17 mei 1994, 20 september&#13;
1994, 21 mei 1996 en 17 september 1996&#13;
tussen partijen vonnissen gewezen, die in fotocopie&#13;
aan dit arrest zijn gehecht en naar de&#13;
inhoud waarvan wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: Schlenter&#13;
– is bij exploit van 18 juni 1996, met gelijktijdige&#13;
dagvaarding van geïntimeerden – hierna&#13;
ook te noemen: Frijns c.s. – voor dit hof, in&#13;
hoger beroep gekomen van genoemde vonnissen&#13;
van 20 september 1994 en 21 mei 1996,&#13;
waarbij een comparitie van partijen is bepaald&#13;
respectievelijk de tussen partijen bestaan hebbende&#13;
pachtovereenkomst is ontbonden en&#13;
Schlenter is veroordeeld tot betaling aan Frijns&#13;
c.s. van de somma van ƒ 40.280,– met rente.&#13;
2.2 Appellant is voorts bij exploit van&#13;
15 oktober 1996, met gelijktijdige dagvaarding&#13;
van geïntimeerden voor dit hof, in hoger&#13;
beroep gekomen van genoemd vonnis van&#13;
17 september 1996, waarbij buiten effect is&#13;
gesteld hetgeen in het dictum van voormeld&#13;
vonnis van 21 mei 1996 is bepaald, de tussen&#13;
partijen bestaan hebbende pachtovereenkomst&#13;
ontbonden is verklaard en Schlenter is veroordeeld&#13;
tot betaling aan Frijns c.s. van de&#13;
somma van ƒ 80.560,– met rente.&#13;
2.3 Bij memorie van grieven zijn na te melden&#13;
grieven aangevoerd, is bewijs aangeboden en&#13;
geconcludeerd dat het hof de vonnissen,&#13;
waarvan beroep, zal vernietigen en, opnieuw&#13;
rechtdoende, Frijns c.s. alsnog niet-ontvankelijk&#13;
in hun vordering zal verklaren, althans&#13;
hun deze zal ontzeggen, met veroordeling van&#13;
Frijns c.s. in de kosten van de procedure in&#13;
beide instanties.&#13;
2.4 Bij memorie van antwoord is verweer&#13;
gevoerd en bewijs aangeboden, met conclusie&#13;
dat het hof de vonnissen, waarvan beroep, zal&#13;
bekrachtigen, eventueel onder verbetering van&#13;
gronden, onder afwijzing van de vorderingen&#13;
van Schlenter nu deze in zijn vorderingen&#13;
niet-ontvankelijk dient te worden verklaard,&#13;
althans deze vorderingen dienen te worden&#13;
ontzegd en als niet bewezen beschouwd, met&#13;
veroordeling van Schlenter in de kosten van&#13;
(lees:) het hoger beroep.&#13;
2.5 Schlenter heeft vervolgens bij akte nog een&#13;
tweetal stukken in het geding gebracht; Frijns&#13;
c.s. hebben ervan afgezien zich daarover nog&#13;
uit te laten.&#13;
2.6 Partijen hebben daarna de stukken aan het&#13;
hof overgelegd ter fine van arrest.&#13;
3 De grieven&#13;
De grieven luiden:&#13;
I. Ten onrechte heeft de pachtkamer van het&#13;
kantongerecht op pagina 4 van haar vonnis&#13;
d.d. 20 september 1994 het navolgende overwogen:&#13;
“De pachtkamer is van oordeel, dat het verweer&#13;
van gedaagde, voor zover dat inhoudt&#13;
dat de omstreden percelen niet dienstbaar zijn&#13;
geweest aan de melkproductie op zijn bedrijf&#13;
en dus ook geen bijdrage hebben geleverd aan&#13;
de opbouw van het melkquotum, niet aangaat.&#13;
Gedaagde zelf heeft immers ten processe&#13;
gesteld dat hij de omstreden weidepercelen&#13;
aan Hupperichs ten gebruike heeft afgestaan&#13;
als tegenprestatie voor het ongeveer even&#13;
grote, gunstiger gelegen weiland, dat hij van&#13;
Hupperichs heeft gepacht. Daaruit volgt dat&#13;
de omstreden percelen wel degelijk geacht&#13;
moeten worden dienstbaar te zijn geweest aan&#13;
de melkproductie op het bedrijf van gedaagde,&#13;
ook al zijn die percelen niet feitelijk en daadwerkelijk&#13;
door gedaagde gebruikt voor het&#13;
weiden van zijn vee.”&#13;
en ten onrechte heeft de pachtkamer van het&#13;
kantongerecht op pagina 3 van haar vonnis&#13;
d.d. 21 mei 1996 het volgende overwogen:&#13;
“Nu enerzijds eisers als verpachters van de&#13;
grond in geschil, die geacht moet worden&#13;
mede te hebben bijgedragen aan de melkproductie&#13;
in de onderneming van gedaagde, deze&#13;
grond ter beschikking hebben gesteld en&#13;
anderzijds gedaagde die melkproductie tot&#13;
stand heeft gebracht, acht de pachtkamer een&#13;
redelijke vergoeding van de door de wanprestatie&#13;
van gedaagde veroorzaakte schade:.”&#13;
II. Ten onrechte heeft de pachtkamer van het&#13;
kantongerecht op pagina’s 2 en 3 van haar&#13;
vonnis d.d. 21 mei 1996 het navolgende overwogen:&#13;
“Voorts is uit de overgelegde stukken komen&#13;
vast te staan, dat het vetpercentage 4,24 bedroeg.&#13;
Naar algemeen gehanteerde maatstaven&#13;
dient dan ook aan de 38.000 kg referentiehoeveelheid&#13;
melk een waarde te worden toegekend&#13;
van ƒ 80.560,–. Bij deze waardevaststelling&#13;
is niet van belang welke verkoopprijs&#13;
door gedaagde ten aanzien van het melkquotum&#13;
daadwerkelijk is gerealiseerd of tegen&#13;
welke prijs gedaagde het melkquotum in 1991&#13;
aan eisers te koop heeft aangeboden.”&#13;
III. Ten onrechte heeft de pachtkamer van het&#13;
kantongerecht op pagina 3 van haar vonnis&#13;
d.d. 21 mei 1996 het navolgende overwogen:&#13;
Gedaagde zal als de in het ongelijk gestelde&#13;
partij worden veroordeeld in de proceskosten&#13;
in voege als hierna gemeld. Verklaart ontbonden&#13;
de tussen partijen bestaan hebbende&#13;
pachtovereenkomst met betrekking tot de&#13;
weilandpercelen, thans kadastraal bekend&#13;
gemeente Wittem, sectie D, nrs. 1795, 1836,&#13;
3649 en 3652, tezamen groot 1.99.83 hectare.&#13;
Veroordeelt gedaagde om aan eisers tegen&#13;
behoorlijk bewijs van kwijting te betalen de&#13;
somma van ƒ 40.280,–, vermeerderd met de&#13;
wettelijke rente over dat bedrag vanaf 8 december&#13;
1992 tot aan de dag der algehele voldoening.&#13;
Veroordeelt voorts gedaagde in de kosten van&#13;
het geding aan de zijde van eisers gevallen en&#13;
tot op heden begroot op ƒ 3.342,90, waarvan&#13;
ƒ 3.000,– salaris voor de gemachtigde van&#13;
eisers.”&#13;
en ten onrechte heeft de pachtkamer van het&#13;
kantongerecht in haar vonnis d.d. 17 september&#13;
1996 overwogen:&#13;
“Verklaart ontbonden de tussen partijen&#13;
bestaan hebbende pachtovereenkomst met&#13;
betrekking tot de weilandpercelen, thans&#13;
kadastraal bekend gemeente Wittem, sectie D,&#13;
nrs. 1795, 1836, 3649 en 3652, tezamen groot&#13;
1.99.83 hectare.&#13;
Veroordeelt gedaagde om aan eisers ten&#13;
behoorlijk bewijs van kwijting te betalen de&#13;
somma van ƒ 80.560,–, vermeerderd met de&#13;
wettelijke rente over dat bedrag vanaf 8 december&#13;
1992 tot aan de dag der algehele voldoening.&#13;
Veroordeelt voorts gedaagde in de kosten van&#13;
het geding aan de zijde van eisers gevallen en&#13;
tot op heden begroot op ƒ 3.342,90, waarvan&#13;
ƒ 3.000,– salaris voor de gemachtigde van&#13;
eisers.”&#13;
4 De ontvankelijkheid van het hoger&#13;
beroep&#13;
Bij haar vonnis van 17 september 1996 heeft&#13;
de pachtkamer van het kantongerecht alleen&#13;
buiten effect gesteld hetgeen in het dictum&#13;
van haar vonnis van 21 mei 1996 is bepaald en&#13;
laatstgenoemd vonnis voor het overige geheel&#13;
intact gelaten. Schlenter kan, nu zijn hoger&#13;
beroep voorts tijdig is ingesteld, voor het&#13;
geheel daarin worden ontvangen.&#13;
5 De vaststaande feiten&#13;
In hoger beroep kan, zulks mede op grond&#13;
van de in het geding gebrachte stukken, van&#13;
de volgende, als erkend of niet (voldoende)&#13;
betwist, vaststaande feiten worden uitgegaan:&#13;
– wijlen J.L.J.H. Frijns, oom van Frijns c.s.,&#13;
heeft bij door de grondkamer goedgekeurde&#13;
pachtovereenkomst van 5 augustus 1966 aan&#13;
Schlenter verpacht de percelen grasland, thans&#13;
kadastraal bekend gemeente Wittem, sectie D,&#13;
nrs. 1795, 1836, 3649 en 3652, totaal groot&#13;
1.99.83 ha;&#13;
– voormelde percelen zijn door genoemde&#13;
Frijns, die op 11 april 1990 is overleden, bij&#13;
testamentaire beschikking aan Frijns c.s. gelegateerd,&#13;
welk legaat bij op 12 augustus 1991&#13;
verleden notariële akte door de erfgenamen&#13;
aan Frijns c.s. is afgegeven;&#13;
– op grond van een melkleverantie van&#13;
379.923 kilogram in 1983 is aan Schlenter&#13;
voor het melkprijsjaar 1984/1985, na toepassing&#13;
van de toen algemeen gehanteerde korting&#13;
van 8,65%, een melkquotum toegekend&#13;
van 347.062 kilogram met een vetpercentage&#13;
van 4,24%;&#13;
– in het melkprijsjaar 1990/1991 stond ten&#13;
name van Schlenter een referentiehoeveelheid&#13;
heffingvrije melk van 313.599 kilogram, eveneens&#13;
met een vetpercentage van 4,24;&#13;
– dit komt neer op (afgerond) 19.000 kilogram&#13;
per ha;&#13;
– Schlenter heeft in 1990 het overgrote deel&#13;
van het toen door hem geëxploiteerde melkveebedrijf&#13;
samenhangende melkquotum ver-&#13;
kocht en geleverd aan derden, zulks voor prijzen&#13;
van ƒ 4,–, ƒ 3,75 en ƒ 2,87 per kilogram&#13;
(totaal-bedrag ƒ 1.069.703,–);&#13;
– voor deze vervreemding van het melkquotum&#13;
heeft Schlenter geen toestemming gevraagd&#13;
aan of verkregen van Frijns c.s.&#13;
6 Beoordeling van het geschil in&#13;
hoger beroep&#13;
6.1 Het komt het hof juist voor om, nu de&#13;
beide onderhavige beroepszaken exact hetzelfde&#13;
geschil betreffen, daarover in één (tussen)&#13;
arrest een beslissing te geven.&#13;
6.2 In hoger beroep gaat het om de vraag of&#13;
met de grond in geschil al dan niet melkquotum&#13;
samenhing, of Schlenter door de vervreemding&#13;
daarvan jegens Frijns c.s. toerekenbaar&#13;
tekort is geschoten, of deswege de pachtovereenkomst&#13;
in geschil moet worden ontbonden,&#13;
of Schlenter moet worden veroordeeld tot&#13;
betaling van schadevergoeding aan Frijns c.s.&#13;
en, zo ja, van welke waarde van het litigieuze&#13;
melkquotum ten tijde van de vervreemding&#13;
daarvan in 1990 moet worden uitgegaan.&#13;
6.3 Indien en voor zover Schlenter bedoelt&#13;
mede op te komen tegen de hoeveelheid&#13;
heffingvrije melk per ha waarvan de pachtkamer&#13;
in het kantongerecht is uitgegaan, acht&#13;
het hof dat standpunt niet, althans onvoldoende&#13;
onderbouwd en gaat het daarom daaraan&#13;
voorbij; zoals hiervoor bij de vaststaande&#13;
feiten al vermeld, zal, voor zover aan de orde,&#13;
ook in hoger beroep genoemde hoeveelheid&#13;
worden aangehouden.&#13;
6.4 Ten overvloede overweegt het hof nog, dat&#13;
bij de bepaling van de bedrijfsgrootte, die ter&#13;
berekening van de hoeveelheid heffingvrije&#13;
melk per ha in aanmerking moet worden&#13;
genomen, niet behoort de grond die heeft&#13;
gediend voor de teelt van gewassen die de&#13;
betreffende pachter al dan niet regelmatig&#13;
heeft gekocht, zoals bijvoorbeeld maïs die&#13;
gekocht wordt voor het voederen van het&#13;
(melk)vee. Deze grond kan immers – zulks&#13;
ook niet als jarenlang gewassen van dezelfde&#13;
oppervlakte worden betrokken – worden aangemerkt&#13;
als tot het bedrijf van de pachter&#13;
behorende en bij hem in gebruik zijnde grond.&#13;
6.5 Gelet op artikel 182 van de Overgangswet&#13;
Nieuw Burgerlijk Wetboek is op het onderhavige&#13;
geschil, waarin de vorderingen van Frijns&#13;
c.s. zijn gebaseerd op door hen gestelde tekortkomingen&#13;
van Schlenter van vóór 1 januari&#13;
1992, het vóór die datum geldende vermogensrecht&#13;
van toepassing behoudens voor&#13;
zover uit de overige bepalingen van genoemde&#13;
Overgangswet het tegendeel voortvloeit.&#13;
6.6 Met betrekking tot de vraag of met de&#13;
grond in geschil in 1990 een hoeveelheid&#13;
heffingvrije melk samenhing, heeft het hof&#13;
behoefte aan nadere inlichtingen en het zal&#13;
daartoe een comparitie van partijen bepalen,&#13;
die tevens dienstbaar zal worden gemaakt om&#13;
na te gaan of partijen het wellicht op één of&#13;
meer punten met elkaar eens kunnen worden.&#13;
6.7 Aan Schlenter wordt verzocht om, zulks&#13;
met overlegging van de betreffende meitellinggegevens,&#13;
aan te geven de grootte van zijn&#13;
bedrijf in 1983 en 1984, alsmede om de op de&#13;
grond in geschil betrekking hebbende pachtovereenkomst,&#13;
de pachtovereenkomst met betrekking&#13;
tot het in de toelichting op grief I&#13;
door hem als perceel A aangeduide object en&#13;
de pachtovereenkomst(en) ten aanzien van de&#13;
overige in 1983 en 1984 bij hem in pacht zijnde&#13;
percelen in het geding te brengen.&#13;
6.8 Ten aanzien van grief II overweegt het hof&#13;
reeds thans dat op grond van zijn vaste jurisprudentie&#13;
het in gevallen als het onderhavige&#13;
niet gaat om het bedrag waarvoor het melkquotum&#13;
door de pachter daadwerkelijk is verkocht,&#13;
maar om de waarde van dat quotum&#13;
naar objectieve maatstaf, zulks ten tijde van de&#13;
tekortkoming van de pachter welke moet leiden&#13;
tot zijn gehoudenheid om aan de verpachter&#13;
de door deze ter zake geleden schade&#13;
te vergoeden. De werkelijk ontvangen prijs&#13;
wordt immers in veel gevallen – soms zelfs in&#13;
belangrijke mate – mede bepaald door andere&#13;
factoren die de betreffende partijen van belang&#13;
achten bij het sluiten van hun overeenkomst&#13;
en die deswege mede van invloed zijn op de&#13;
hoogte van de door hen overeengekomen prijs&#13;
voor het melkquotum. Ook fiscale overwegingen&#13;
kunnen daarbij een rol spelen. Al die&#13;
omstandigheden brengen mede dat het werkelijk&#13;
door de verkoper voor het melkquotum&#13;
ontvangen bedrag daarom veelal geen betrouwbaar&#13;
uitgangspunt is voor een schadebepaling&#13;
als waarom het hier gaat.&#13;
Voor het geval grief II relevant mocht blijken&#13;
te zijn, kan zij op grond van het vorenstaande&#13;
dan ook niet slagen voor zover Schlenter&#13;
daarmee beoogt te betogen dat de door hem&#13;
ontvangen koopprijs bepalend moet zijn voor&#13;
de vaststelling van de waarde van het melkquotum&#13;
in geschil.&#13;
Beslissing&#13;
Het hof, rechtdoende in hoger beroep:&#13;
bepaalt dat partijen, vergezeld van hun raadslieden,&#13;
op een nader te bepalen datum en tijdstip&#13;
zullen verschijnen in één der zalen van&#13;
het Paleis van Justitie, Walburgstraat 2-4 te&#13;
Arnhem, voor het lid van dit hof mr Kok als&#13;
raadsheer-commissaris en de plaatsvervangende&#13;
raad mr ing. Jansens van Gellicum, om aan&#13;
dezen inlichtingen over de zaak te geven en&#13;
om dezen te laten onderzoeken of partijen het&#13;
op één of meer punten met elkaar eens kunnen&#13;
worden;&#13;
verzoekt aan Schlenter om uiterlijk 14 dagen&#13;
vóór bedoelde datum de in rechtsoverweging&#13;
6.6 bedoelde gegevens aan het hof toe te zenden,&#13;
met afschrift daarvan aan de wederpartij;&#13;
verwijst de zaak naar de rolzitting van&#13;
10 februari 1998, ambtshalve peremptoir, voor:&#13;
a. het door Schlenter bij akte in het geding&#13;
brengen van de in rechtsoverweging 6.7&#13;
bedoelde gegevens;&#13;
b. het door Schlenter en door Frijns c.s. opgeven&#13;
van de verhinderdata van partijen en hun&#13;
raadslieden, waarna dag en uur van de comparitie&#13;
van partijen door de raadsheer-commissaris&#13;
zullen worden vastgesteld (ook wanneer&#13;
voormelde opgave van één of van beide partijen&#13;
ontbreekt) en in beginsel geen uitstel in&#13;
verband met verhinderingen meer zal worden&#13;
verleend.&#13;
houdt iedere verdere beslissing aan.&#13;
ARREST VAN 9 FEBRUARI 1999&#13;
1 Het geding in hoger beroep&#13;
1.1 Het hof heeft in deze zaak op 13 januari&#13;
1998 een tussenarrest gewezen, naar de inhoud&#13;
waarvan wordt verwezen.&#13;
1.2 Naar aanleiding van dat tussenarrest heeft&#13;
Schlenter bij akte een aantal stukken in het&#13;
geding gebracht.&#13;
1.3 Ter uitvoering van gemeld tussenarrest&#13;
heeft vervolgens op 20 april 1998 een comparitie&#13;
van partijen plaats gehad. Daarvan is proces-&#13;
verbaal opgemaakt dat zich thans bij de&#13;
stukken bevindt en naar de inhoud waarvan&#13;
wordt verwezen.&#13;
1.4 Partijen hebben daarna een conclusie na&#13;
comparitie tevens akte houdende overlegging&#13;
producties respectievelijk een conclusie na&#13;
comparitie gewisseld, waarna zij andermaal de&#13;
stukken aan het hof hebben overgelegd ter&#13;
fine van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar en volhardt bij hetgeen&#13;
in voormeld tussenarrest onder “De ontvankelijkheid&#13;
van het hoger beroep”, “De&#13;
vaststaande feiten” en “Beoordeling van het&#13;
geschil in hoger beroep” is overwogen.&#13;
2.2 Hoewel de door Schlenter met betrekking&#13;
tot de omvang c.a. van zijn bedrijf verstrekte&#13;
informatie, mede in relatie tot de te dien aanzien&#13;
door hem overgelegde stukken, niet tot&#13;
volledige duidelijkheid heeft geleid, is dit laatste&#13;
wel het geval ten aanzien van het gebruik&#13;
van de grond in geschil alsmede van een perceel&#13;
ter grootte van ongeveer 2 ha (het hof zal&#13;
dit perceel net als Schlenter hierna aanduiden&#13;
als perceel A), dat Schlenter van ene Hupperets&#13;
(eerder in de stukken abusievelijk aangeduid&#13;
als Hupperichs) in gebruik heeft gehad.&#13;
Als enerzijds gesteld en anderzijds niet voldoende&#13;
gemotiveerd weersproken staat op dit&#13;
punt het navolgende vast:&#13;
a 1) Schlenter heeft de grond in geschil gepacht&#13;
met ingang van 1 december 1966, deze&#13;
toen ingezaaid en gedurende twee jaren als&#13;
grasland gebruikt;&#13;
a 2) in december 1968 is Hupperets deze&#13;
grond gaan gebruiken, zulks gedurende de&#13;
eerste twee jaren als grasland en daarna als&#13;
bouwland, zulks tot en met 1992;&#13;
a 3) met ingang van 1993 is Schlenter deze&#13;
grond weer gaan gebruiken, zulks als bouwland&#13;
voor de teelt van maïs;&#13;
b 1) in 1966 heeft Schlenter perceel A gepacht,&#13;
zulks eerst van zijn oom Jozef en sinds 1968&#13;
van Hupperets, die dit perceel toen van gemelde&#13;
oom Jozef kocht (met pacht belast);&#13;
b 2) in november 1991 heeft Schlenter perceel&#13;
A van Hupperets gekocht;&#13;
c 1) Schlenter is ook nadat Hupperets in&#13;
december 1968 de grond in geschil is gaan&#13;
gebruiken, de pachtprijs voor die grond blijven&#13;
betalen;&#13;
c 2) voor het gebruik van perceel A betaalde&#13;
Schlenter niets, dit als compensatie voor de&#13;
ingebruikgeving van de grond in geschil aan&#13;
Hupperets.&#13;
2.3 Schlenter stelt dat hij voor de ingebruikgeving&#13;
van de grond in geschil aan Hupperets toestemming&#13;
had van de toenmalige verpachter&#13;
J.L.J.H. Frijns, hetgeen door Frijns c.s. wordt&#13;
bestreden. Van zijn desbetreffende stelling heeft&#13;
Schlenter bewijs aangeboden, maar het hof ziet&#13;
geen aanleiding hem tot dat bewijs toe te laten.&#13;
2.4 Ter comparitie is immers gebleken, dat&#13;
Frijns c.s. al vanaf het begin wisten dat Hupperets&#13;
de grond in geschil gebruikte, dat zij de&#13;
toenmalige verpachter daarvan op de hoogte&#13;
hebben gesteld, maar dat deze toen niet heeft&#13;
laten blijken daartegen bezwaar te hebben.&#13;
Noch toen, noch later is ook door bedoelde&#13;
verpachter ter zake enige actie tegen Schlenter&#13;
ondernomen. Een en ander betekent dat de&#13;
litigieuze ingebruikgeving van de grond in&#13;
geschil door Schlenter aan Hupperets meer&#13;
dan 20 jaren heeft voortgeduurd, terwijl de&#13;
verpachter, hoewel daarvan op de hoogte,&#13;
zulks zonder protest o.d. heeft toegelaten.&#13;
Naar het oordeel van het hof staat deze&#13;
omstandigheid, ook indien zou komen vast te&#13;
staan dat bedoelde verpachter voor die ingebruikgeving&#13;
geen (uitdrukkelijke) toestemming&#13;
heeft gegeven, er naar redelijkheid en&#13;
billijkheid aan in de weg dat de onderhavige&#13;
pachtovereenkomst thans op die grond zou&#13;
worden ontbonden. De desbetreffende vordering&#13;
van Frijns c.s. komt dan ook, voor zover&#13;
deze op verboden onderverpachting c.q. verboden&#13;
ingebruikgeving aan een derde is&#13;
gegrond, niet voor toewijzing in aanmerking.&#13;
2.5 Frijns c.s. hebben nog aangevoerd dat&#13;
Schlenter tegen de toenmalige verpachter&#13;
heeft gezegd dat hij de grond zou laten liggen&#13;
wanneer die verpachter dat zou willen, maar&#13;
zij hebben zulks ondanks de betwisting daarvan&#13;
door Schlenter niet onderbouwd en het&#13;
hof gaat daaraan dan ook voorbij.&#13;
2.6 Uit de hierboven geschetste feiten volgt&#13;
dat de ingebruikgeving van de grond in geschil&#13;
door Schlenter aan Hupperets in december&#13;
1968 niet is geschied als tegenprestatie&#13;
voor het in gebruik krijgen door Schlenter&#13;
van perceel A. Immers, Schlenter heeft van&#13;
1966 tot eind 1968 beide percelen in pacht en&#13;
feitelijk gebruik gehad en hij heeft pas in&#13;
december 1968 – zulks zonder dat, voor zover&#13;
ten processe is gebleken, daar enige tegenprestatie&#13;
tegenover stond – de grond in geschil aan&#13;
Hupperets in gebruik gegeven. De omstandigheid&#13;
dat door betrokkenen wel verband is&#13;
gezien tussen het over en weer gebruiken van&#13;
de beide percelen – tot uitdrukking komend&#13;
in het feit dat tussen hen geen betaling of verrekening&#13;
ter zake van dat gebruik plaats vond&#13;
– doet daaraan onvoldoende af. De reden dat&#13;
Schlenter – onverplicht – hiertoe overging&#13;
was, zo voert hij aan, dat de grond in geschil&#13;
ongunstig ten aanzien van de rest van zijn&#13;
bedrijf was gelegen; die ongunstige ligging is&#13;
ten processe niet bestreden.&#13;
2.7 Het vorenoverwogene brengt – naar ook&#13;
tussen partijen vaststaat – mee dat de grond in&#13;
geschil in het jaar 1983 niet bij Schlenter in&#13;
gebruik was en mitsdien ook niet dienstbaar is&#13;
geweest aan de melkproductie die de basis&#13;
vormde van het in 1984 aan hem toegekende&#13;
melkquotum. Dat melkquotum is derhalve niet&#13;
– mede – met die grond gaan samenhangen.&#13;
2.8 Aan het vorenstaande doet niet af dat&#13;
Schlenter (ook) in 1983 pachter was van de&#13;
grond in geschil, aangezien dit onverlet laat&#13;
dat hij toen de grond niet zelf in gebruik had.&#13;
Daarbij kan in het midden blijven of de ingebruikgeving&#13;
aan Hupperets al dan niet met&#13;
toestemming van de toenmalige verpachter&#13;
heeft plaats gehad.&#13;
2.9 Vervolgens komt de vraag aan de orde of&#13;
de grond in geschil op indirecte wijze aan de&#13;
in 1983 in het bedrijf van Schlenter plaats&#13;
gehad hebbende melkproductie heeft bijgedragen&#13;
in die zin dat het gebruiksrecht dat&#13;
Schlenter ontleende aan de pachtovereenkomst&#13;
in geschil, gediend heeft tot het in&#13;
gemeld jaar kunnen gebruiken van andere&#13;
grond die op haar beurt aan de toen gerealiseerde&#13;
melkproductie heeft bijgedragen. Voor&#13;
zover zulks al ertoe zou kunnen leiden dat&#13;
met de onderhavige grond melkquotum is&#13;
gaan samenhangen, is het hof van oordeel dat&#13;
een dergelijke situatie zich in het onderhavige&#13;
geval niet voordoet: uit de hierboven geschetste&#13;
gang van zaken moet worden afgeleid dat&#13;
Schlenter door de ingebruikgeving van de&#13;
grond in geschil aan Hupperets geen andere&#13;
grond die hij eerder nog niet in gebruik had,&#13;
in gebruik heeft gekregen. Mitsdien is ook&#13;
geen sprake geweest van het dankzij het&#13;
onderhavige pachtobject kunnen beschikken&#13;
over grond die aan de melkproductie in 1983&#13;
heeft bijgedragen.&#13;
2.10 Gelet op al het vorenoverwogene moet&#13;
naar het oordeel van het hof worden geconcludeerd&#13;
dat met de grond in geschil in 1983&#13;
geen melkquotum is gaan samenhangen en dat&#13;
dit, gelet op de jurisprudentie dienaangaande&#13;
van dit hof (zie met name het arrest van&#13;
27 december 1994 inzake Van Thiel/Van de&#13;
Nieuwegiessen-Buys), ook later niet het geval&#13;
is geweest, dus ook niet ten tijde van de verkoop&#13;
van het overgrote gedeelte van zijn&#13;
melkquotum door Schlenter in 1990. Van een&#13;
door die vervreemding tekortschieten jegens&#13;
Frijns c.s. is daarom evenmin sprake geweest.&#13;
2.11 Het door Frijns c.s. nog gedane bewijsaanbod&#13;
is algemeen en ongespecificeerd; het&#13;
hof acht dit aanbod te vaag en gaat er daarom&#13;
aan voorbij.&#13;
3 Slotsom&#13;
3.1 De grieven I en III treffen doel. Ook grief&#13;
II is, zoals in ’s hofs tussenarrest van 13 januari&#13;
1998 reeds overwogen, gegrond.&#13;
3.2 De vonnissen, waarvan beroep, moeten&#13;
alle worden vernietigd en de vorderingen van&#13;
Frijns c.s. moeten alsnog worden afgewezen;&#13;
Frijns c.s. moeten als de in het ongelijk gestelde&#13;
partij worden veroordeeld in de in beide&#13;
instanties gevallen proceskosten.&#13;
Beslissing&#13;
Het hof, rechtdoende in hoger beroep:&#13;
vernietigt de door de pachtkamer van het kantongerecht&#13;
te Maastricht tussen partijen gewezen&#13;
vonnissen van 20 september 1994, 21 mei&#13;
1996 en 17 september 1996, waarvan beroep,&#13;
en opnieuw rechtdoende,&#13;
wijst de vorderingen van Frijns c.s. alsnog&#13;
geheel af;&#13;
veroordeelt Frijns c.s. in de in beide instanties&#13;
tussen partijen gevallen proceskosten, aan de&#13;
zijde van Schlenter tot heden begroot voor de&#13;
eerste aanleg op ƒ 3.000,– en voor het hoger&#13;
beroep op ƒ 1.545,34 voor verschotten en&#13;
ƒ 5.500,– voor salaris van de procureur.</content><legacyfootnotes/><footnotes><footnote/></footnotes><auteurs/><published>2000-10-01 00:00:00</published><modified>1995-06-13 00:00:00</modified><editiondate>2000-10-01</editiondate><htmlpath>https://denhollander.info/artikel/4768</htmlpath></article>
</articles></edition>
<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2002</searchword><id>4680</id><udhid>UDH:TvAR/4680</udhid><titel>Cleveringa / CSM (TvAR 2002/5120)</titel><searchwords><searchword>TvAR 7/8/2002</searchword><searchword>TvAR 2002/5120</searchword><searchword>UDH:TvAR/4680</searchword></searchwords><attachments><attachment><name>2002_nr 78_Rechtspraak_5120.pdf</name><extention>pdf</extention><url>https://denhollander.info/download/4625/ci</url></attachment></attachments><inleiding>[Suikersysteem 1999, art. 4, 19]&#13;
&#13;
Arbitragecommissie is niet bevoegd een&#13;
uitspraak te doen over in het Suikersysteem&#13;
opgenomen algemene bepalingen (art. 30/31&#13;
Suikersysteem 1999). Als het Suikersysteem&#13;
al zou moeten worden aangemerkt als een&#13;
stelsel van algemene voorwaarden, dan kan&#13;
niet worden gezegd dat art. 19 onredelijk&#13;
bezwarend is. De constructie pacht en&#13;
onderpacht verdraagt zich noch met de letter,&#13;
noch met de strekking van het Suikersysteem&#13;
1999. Er is onmiskenbaar sprake&#13;
van een schijnconstructie.</inleiding><content>ARBITRAAL VONNIS&#13;
De arbitragecommissie bedoeld in art. 31 van&#13;
het Suikersysteem 1999, bestaande uit prof.&#13;
mr. G.M.F. Snijders, wonende te Eck en Wiel,&#13;
gemeente Buren, voorzitter, en de leden de&#13;
heer B.J.A. Hakvoort, wonende te Slootdorp,&#13;
gemeente Wieringermeer, en de heer ing. B.K.&#13;
Weegenaar, wonende te Roden, gemeente&#13;
Noordenveld,&#13;
heeft het volgende vonnis gewezen in de zaak&#13;
van:&#13;
1. O.K. Cleveringa en&#13;
2. A.E. Cleveringa-Koomen, beiden wonende&#13;
te Emmeloord,&#13;
verzoekers,&#13;
gemachtigde: mr K.D. Meersma&#13;
tegen&#13;
de besloten vennootschap CSM Suiker B.V.,&#13;
gevestigd te Diemen,&#13;
verweerster,&#13;
gemachtigde: mr S.B. Noë.&#13;
Het verloop van de procedure&#13;
1. Bij brief van hun gemachtigde d.d. 20 december&#13;
1999 (met twee producties) zijn verzoekers&#13;
onder nader aan te vullen gronden bij&#13;
de arbitragecommissie in beroep gekomen&#13;
van een beslissing van verweerster d.d. 7&#13;
december 1999, waarbij verweerster haar&#13;
besluit tot intrekking van de referentie van&#13;
verzoekers heeft gehandhaafd. Verzoekers&#13;
hebben de gronden van hun beroep aangevuld&#13;
bij brief van hun gemachtigde d.d. 18&#13;
januari 2000 (met zeven producties). Zij hebben&#13;
de arbitragecommissie verzocht het&#13;
besluit waarvan beroep te vernietigen en hun&#13;
toewijzing voor 1999 vast te stellen op 79.869&#13;
kg polsuiker.&#13;
2. Verweerster heeft schriftelijk verweer gevoerd&#13;
bij verweerschrift d.d. 10 maart 2000&#13;
(met zes producties).&#13;
3. Hierop hebben partijen hun standpunten&#13;
nader schriftelijk uiteengezet; verzoekers bij&#13;
conclusie van repliek d.d. 11 april 2000 en verweerster&#13;
bij conclusie van dupliek d.d. 11 mei&#13;
2000.&#13;
3. Op 21 november 2000 heeft te Utrecht, ten&#13;
overstaan van de arbitragecommissie, een&#13;
mondelinge behandeling van de zaak plaatsgevonden.&#13;
Verzoeker sub 1 was in persoon&#13;
aanwezig, vergezeld van zijn gemachtigde,&#13;
alsmede van de heer H. van der Steege, directeur&#13;
van Agrarisch Advies- en Bemiddelingsbureau&#13;
Steegro B.V., en de heer L.J.M.H. Senden,&#13;
als medewerker bij die vennootschap&#13;
werkzaam. Op een vraag van de voorzitter&#13;
heeft de gemachtigde van verzoekers geantwoord,&#13;
dat het niet de bedoeling was dat de&#13;
heer Van der Steege in deze zaak als getuige&#13;
zou worden gehoord. De heren Van der Steege&#13;
en Senden waren als belangstellenden aanwezig;&#13;
verweerster had tegen hun aanwezigheid&#13;
ter zitting geen bezwaar. Zijdens beide&#13;
partijen werden pleitaantekeningen overgelegd.&#13;
5. De inhoud van bovenbedoelde stukken&#13;
moet als hier herhaald en ingelast worden&#13;
beschouwd. De zaak is in staat van wijzen&#13;
gekomen en het vonnis is bepaald op heden.&#13;
De feiten&#13;
6. Tussen partijen staat als enerzijds gesteld en&#13;
anderzijds niet of onvoldoende gemotiveerd&#13;
betwist, alsmede op grond van de in het&#13;
geding gebrachte en in zoverre niet betwiste&#13;
stukken, het volgende vast.&#13;
6.1. Verzoekers hebben in maatschapsverband&#13;
een landbouwonderneming geëxploiteerd te&#13;
Emmeloord. In het kader van hun onderneming&#13;
beschikten zij over het recht van erfpacht&#13;
betreffende circa 46,5 ha landbouwgrond&#13;
aldaar. Bij brief van 16 februari 1999&#13;
heeft het College van Burgemeester en Wethouders&#13;
van de gemeente Noordoostpolder&#13;
hen bevestigd, dat zij het erfpachtrecht aan de&#13;
gemeente hadden verkocht, zulks ten behoeve&#13;
van de aanleg van een bedrijventerrein. Overeengekomen&#13;
was onder meer, dat de grond&#13;
per 1 april 1999 geploegd en ingezaaid met&#13;
tarwe zou worden geleverd. Voor het geval de&#13;
levering tot een latere datum zou moeten&#13;
worden uitgesteld, werd een rentevergoeding&#13;
afgesproken van 5% per jaar over de koopprijs.&#13;
In de brief was het voorbehoud&#13;
gemaakt, dat de Raad nog met de gesloten&#13;
overeenkomst diende in te stemmen. De Raad&#13;
verleende de vereiste instemming op 22 juli&#13;
1999. Vervolgens werd het erfpachtrecht op&#13;
5 augustus 1999 aan de gemeente overgedragen.&#13;
6.2. In 1999 hebben verzoekers geen suikerbieten&#13;
meer aan verweerster geleverd. Verweerster&#13;
heeft verzoekers niet gehouden aan&#13;
het op 12 januari 1999 nog tussen partijen&#13;
gesloten bietencontract. Blijkens de landbouwtellingen&#13;
van 1994 tot en met 1998 werden&#13;
in die jaren substantiële oppervlakten&#13;
ingezaaid c.q. ingepoot met – behalve suikerbieten&#13;
– tarwe, gerst, aardappelen, zaaiuien,&#13;
wortelen en bloembollen. Blijkens de desbetreffende&#13;
landbouwtelling was hiervan in het&#13;
jaar 1999 geen enkele sprake meer.&#13;
6.3. Begin 1999 beschikten verzoekers over&#13;
een basisreferentie van 79.869 kg polsuiker.&#13;
Op 26 april 1999 hebben zij hiervan 59.869 kg&#13;
verkocht aan de heer Van der Steege voormeld,&#13;
terwijl de overige 20.000 kg op dezelfde&#13;
datum werden verkocht aan ene maatschap&#13;
Van Schendel. Ter zake van beide transacties&#13;
werd een tweetal pachtovereenkomsten aangegaan.&#13;
Enerzijds hebben de kopers van de&#13;
basisreferentie een voldoende oppervlakte&#13;
landbouwgrond verpacht aan verzoekers.&#13;
Anderzijds hebben verzoekers de desbetreffende&#13;
oppervlakten landbouwgrond vervolgens&#13;
aan de kopers van de basisreferentie in&#13;
onderpacht uitgegeven. In verband hiermee is&#13;
in de considerans van zowel de met Van der&#13;
Steege als de met de maatschap Van Schendel&#13;
gesloten koopovereenkomst vermeld:&#13;
dat verkoper en koper sluiten een pachtovereenkomst&#13;
voor de duur van zes jaren, bij&#13;
welke pachtovereenkomst door koper aan verkoper&#13;
wordt verpacht en door koper wordt&#13;
teruggepacht een perceel land kadastraal&#13;
bekend (...).&#13;
6.4. Bij brief van 21 mei 1999 heeft verweerster&#13;
de toewijzing en de polsuikerreferenties&#13;
van verzoeker onder verwijzing naar art. 4&#13;
Suikersysteem 1999 ingetrokken, omdat haar&#13;
bekend was geworden dat verzoekers meerbedoeld&#13;
erfpachtrecht hadden verkocht en&#13;
daarmee hun bedrijf hadden beëindigd.&#13;
6.5. Artikel 4 Suikersysteem 1999 luidt, voor&#13;
zover hier van belang:&#13;
1. Op basis van de aan de suikerfabrikanten&#13;
bekende gegevens wordt de toewijzing verstrekt.&#13;
Elke toewijzing gedurende het toewijzingsjaar&#13;
draagt een voorlopig karakter (...).&#13;
2. Het bekend worden van gegevens, die een&#13;
andere toewijzing rechtvaardigen, kan een&#13;
wijziging van de toewijzing tot gevolg hebben.&#13;
6.6. Bij brief van hun gemachtigde van 31 mei&#13;
1999 hebben verzoekers tegen de intrekking&#13;
door verweerster bij brief van 21 mei 1999&#13;
bezwaar gemaakt. Op dit bezwaar nam verweerster&#13;
haar beslissing d.d. 7 december 1999,&#13;
waarvan beroep.&#13;
Het geschil&#13;
7. Verzoekers hebben zich op het standpunt&#13;
gesteld, dat de beslissing waarvan beroep niet&#13;
in stand kan blijven, aangezien:&#13;
a. artikel 19 Suikersysteem 1999 niet houdbaar&#13;
is, daar het strijdig is met art. 1 van het&#13;
Eerste Protocol bij het Europees Verdrag tot&#13;
bescherming van de Rechten van de Mens en&#13;
de fundamentele vrijheden (EVRM), terwijl&#13;
de bepaling moet worden geacht onredelijk&#13;
bezwarend te zijn ingevolge het in art. 6:237&#13;
onderdeel 4 BW bepaalde;&#13;
b. er ten tijde van de intrekking van de polsuikerreferentie&#13;
– te weten: op 21 mei 1999 –&#13;
nog geen definitieve koopovereenkomst met&#13;
de gemeente Noordoostpolder was gesloten,&#13;
terwijl zij hun referentie op dat moment al&#13;
rechtsgeldig aan derden hadden overgedragen,&#13;
zodat art. 19 Suikersysteem 1999 toen niet ten&#13;
aanzien van hen kon worden toegepast;&#13;
c. verweerster zich in die beslissing waarvan&#13;
beroep ten onrechte op het standpunt heeft&#13;
gesteld dat de pachtovereenkomsten met Van&#13;
der Steege en de maatschap Van Schendel&#13;
gefingeerd waren, aangezien dit standpunt&#13;
zich slecht verdraagt met het feit dat de&#13;
grondkamer die overeenkomsten heeft goedgekeurd;&#13;
d. verweerster er mee bekend was dat telers&#13;
hun suikerquotum te gelde maken door het&#13;
hanteren van de ook in casu toegepaste constructie&#13;
van pacht en onderpacht (of “tegenpacht”)&#13;
en tot voor kort geen aanleiding had&#13;
gezien om in deze praktijk in te grijpen, maar&#13;
telers integendeel vaak alle gelegenheid heeft&#13;
gegeven hun suikerquotum te gelde te maken;&#13;
e. er gezien de onder b. en c. verwoorde standpunten&#13;
sprake is van onzorgvuldige besluitvorming.&#13;
8. Verweerster heeft gemotiveerd verweer&#13;
gevoerd.&#13;
De beoordeling van het geschil&#13;
9. De arbitragecommissie overweegt ten aanzien&#13;
van de onder 7 weergegeven standpunten&#13;
als volgt.&#13;
9.1. Ad a.: art. 19 Suikersysteem 1999 is niet&#13;
houdbaar, aangezien het strijdig is met art. 1&#13;
van het Eerste Protocol bij het Europees Verdrag&#13;
tot bescherming van de Rechten van de&#13;
Mens en de fundamentele vrijheden (EVRM),&#13;
terwijl de bepaling moet worden geacht onredelijk&#13;
bezwarend te zijn ingevolge het in&#13;
art. 6:237 onderdeel 4 BW bepaalde.&#13;
9.1.1. Verweerster heeft terecht naar voren&#13;
gebracht dat verzoekers bij een beoordeling&#13;
van hun bezwaren tegen art. 19 Suikersysteem&#13;
1999 geen belang hebben, aangezien verweerster&#13;
dit artikel niet aan de intrekking van referenties&#13;
ten grondslag heeft gelegd. In de&#13;
beslissing waarvan beroep heeft verweerster&#13;
haar besluit van 21 mei 1999 gehandhaafd.&#13;
Enige verwijzing naar art. 19 is in deze beslissing&#13;
niet opgenomen. Blijkens het besluit van&#13;
21 mei 1999 heeft de afboeking plaatsgevonden&#13;
in verband met het feit dat verweerster&#13;
bekend was geworden dat verzoekers het erfpachtrecht&#13;
hadden verkocht en daardoor hun&#13;
bedrijf hadden beëindigd. In dit verband werd&#13;
verwezen naar het hierboven, onder de weergave&#13;
van de feiten, aangehaalde art. 4 Suikersysteem&#13;
1999. Het besluit bevat weliswaar&#13;
tevens een verwijzing naar art. 19, maar die&#13;
verwijzing heeft met de intrekking als zodanig&#13;
niet van doen. Ter zake werd immers geschreven:&#13;
De gronden worden op termijn onttrokken&#13;
aan de agrarische bestemming; artikel 19 is&#13;
van toepassing.&#13;
Op basis van dit artikel kunt u een verzoek&#13;
indienen bij [verweerster] om de suikerreferentie&#13;
over te laten schrijven naar een door u&#13;
nieuw te verwerven bedrijf. De voorwaarden&#13;
staan vermeld in artikel 19 van het suikersysteem.&#13;
9.1.2. Ten overvloede overweegt de arbitragecommissie&#13;
in dit verband dat zij, gelet op het&#13;
bepaalde in de artikelen 30 en 31 Suikersysteem&#13;
1999, deze bepalingen in onderlinge&#13;
samenhang bezien, niet bevoegd is tot het&#13;
doen van een uitspraak over de in dat suikersysteem&#13;
opgenomen algemene bepalingen.&#13;
Bovendien kan, zo het Suikersysteem 1999 al&#13;
zou moeten of kunnen worden aangemerkt&#13;
als stelsel van algemene voorwaarden in de zin&#13;
van de artikelen 6:231 e.v. BW, niet worden&#13;
gezegd dat art. 19 Suikersysteem gelet op het&#13;
bepaalde in art. 6:237 BW als een onredelijk&#13;
bezwarend beding moet worden aangemerkt.&#13;
Om te beginnen wordt een beding dat is&#13;
opgenomen in de grijze lijst van art. 6:237 BW&#13;
blijkens de tekst van die bepaling slechts vermoed&#13;
onredelijk bezwarend te zijn bij een&#13;
overeenkomst tussen een gebruiker en een&#13;
wederpartij, natuurlijk persoon, die niet handelt&#13;
in de uitoefening van een beroep of&#13;
bedrijf. Vaststaat dat verzoekers in casu als&#13;
wederpartij in de zin van de bepaling moeten&#13;
worden aangemerkt, terwijl zij in het kader&#13;
van de toepassing van het Suikersysteem 1999&#13;
in de uitoefening van hun toenmalige bedrijf&#13;
hebben gehandeld. Dat er aanleiding zou&#13;
bestaan om in het onderhavige geval reflexwerking&#13;
aan de bepaling toe te kennen is niet&#13;
door verzoekers aannemelijk gemaakt. De&#13;
arbitragecommissie acht in dit verband nog&#13;
van belang dat het Suikersysteem 1999 is tot&#13;
stand gekomen in goed overleg tussen de suikerfabrikanten&#13;
enerzijds en vertegenwoordigers&#13;
van bietentelers, waaronder verzoekers,&#13;
anderzijds. Aangenomen moet worden dat&#13;
aldus bij het redigeren van de tekst in voldoende&#13;
mate met de belangen van bietentelers&#13;
rekening is gehouden. Ten aanzien van het&#13;
verwijt dat art. 19 Suikersysteem 1999 niet&#13;
houdbaar is in het licht van art. 1 Eerste Protocol&#13;
bij het EVRM geldt hetzelfde, waarbij&#13;
overigens nog zij overwogen dat deze bepaling&#13;
zich richt tot de Staten die het Eerste&#13;
Protocol hebben ondertekend, en niet tot&#13;
fabrikanten.&#13;
9.2. Ad b.: ten tijde van de intrekking van de&#13;
polsuikerreferentie – te weten: op 21 mei 1999&#13;
– was nog geen definitieve koopovereenkomst&#13;
met de gemeente Noordoostpolder gesloten,&#13;
terwijl verzoekers hun referentie op dat&#13;
moment al rechtsgeldig aan derden hadden&#13;
overgedragen, zodat art. 19 Suikersysteem&#13;
1999 toen niet ten aanzien van hen kon worden&#13;
toegepast.&#13;
9.2.1. Dit standpunt dient eveneens te worden&#13;
afgewezen. Hetgeen onder 9.1.1 ad a werd&#13;
overwogen geldt immers ook hier; verweerster&#13;
heeft art. 19 Suikersysteem 1999 niet aan&#13;
de beslissing waarvan beroep ten grondslag&#13;
gelegd.&#13;
9.2.2. Ten overvloede overweegt de arbitragecommissie&#13;
in dit verband nog, dat de intrekking&#13;
op 21 mei 1999 in zekere zin weliswaar&#13;
prematuur was, aangezien de verkoop van het&#13;
erfpachtrecht aan de gemeente nog afhankelijk&#13;
was van de mogelijke vervulling van een&#13;
voorwaarde, maar hier tegenin kan worden&#13;
gebracht dat verzoekers hun bedrijf blijkens&#13;
de landbouwtelling van 1999 per 1 mei 1999&#13;
hadden gestaakt. Vaststaat dat de beëindiging&#13;
van het bedrijf hoe dan ook een feit was uiterlijk&#13;
5 augustus 1999, de dag waarop het erfpachtrecht&#13;
ter uitvoering van de koopovereenkomst&#13;
aan de gemeente werd overgedragen.&#13;
Voor zover art. 4 Suikersysteem 1999 verweerster&#13;
op 21 mei 1999 nog niet de bevoegdheid&#13;
gaf om tot intrekking van de referenties&#13;
over te gaan, beschikte zij uiterlijk 5 augustus&#13;
1999 wel over die bevoegdheid. Gelet op de&#13;
korte tijd die tussen beide data is gelegen, is&#13;
de arbitragecommissie van oordeel dat verzoekers&#13;
geen redelijk belang bij het innemen&#13;
van het onderhavige standpunt hebben.&#13;
9.2.3. In dit kader is nog van belang, dat de&#13;
arbitragecommissie van oordeel is dat van een&#13;
rechtsgeldige overdracht door verzoekers van&#13;
hun basisreferentie aan derden geen sprake is.&#13;
De in casu toegepaste constructie van pacht&#13;
en onderpacht (of “tegenpacht”) verdraagt&#13;
zich noch met de letter, noch met de strekking&#13;
van het Suikersysteem 1999. Bij het redigeren&#13;
van het Suikersysteem – en met name bij het&#13;
redigeren van de artikelen 15 e.v. – hebben de&#13;
betrokken partijen immers het oog gehad op&#13;
reële grondtransacties, terwijl in het onderhavige&#13;
geval onmiskenbaar sprake is van een&#13;
schijnconstructie.&#13;
9.3. Ad c.: verweerster heeft zich in de beslissing&#13;
waarvan beroep ten onrechte op het&#13;
standpunt gesteld dat de pachtovereenkomsten&#13;
met Van der Steege en de maatschap Van&#13;
Schendel gefingeerd waren, aangezien dit&#13;
standpunt zich slecht verdraagt met het feit&#13;
dat de grondkamer die overeenkomsten heeft&#13;
goedgekeurd.&#13;
9.3.1. De arbitragecommissie verwijst om te&#13;
beginnen naar hetgeen zij reeds onder 9.2.3&#13;
heeft overwogen.&#13;
9.3.2. Bovendien overweegt de arbitragecommissie&#13;
dat de goedkeuring door de grondkamer&#13;
in het kader van het voorliggende&#13;
geschil niet relevant is. De goedkeuring impliceert&#13;
niet meer dan dat de grondkamer geen&#13;
aanleiding heeft gezien om de tussen verzoekers&#13;
enerzijds en Van der Steege respectievelijk&#13;
de maatschap Van Schendel anderzijds tot&#13;
stand gekomen pachtovereenkomsten ingevolge&#13;
het bepaalde in art. 5 Pachtwet te wijzigen,&#13;
dan wel nietig te verklaren. Niet valt in te zien&#13;
waarom de beslissing tot goedkeuring met&#13;
zich mee zou brengen, dat het verweerster c.q.&#13;
de arbitragecommissie niet vrij zou staan om&#13;
het samenstel van pachtovereenkomsten als&#13;
geschetst in het licht van het Suikersysteem&#13;
1999 als gefingeerd respectievelijk als een&#13;
schijnconstructie te kwalificeren.&#13;
9.4. Ad d.: verweerster was er mee bekend dat&#13;
telers hun suikerquotum te gelde maken door&#13;
het hanteren van de ook in casu toegepaste&#13;
constructie van pacht en onderpacht (of&#13;
“tegenpacht”) en had tot voor kort geen aanleiding&#13;
gezien om in deze praktijk in te grijpen,&#13;
maar heeft telers integendeel vaak alle&#13;
gelegenheid gegeven hun suikerquotum te&#13;
gelde te maken.&#13;
9.4.1. De juistheid van dit standpunt is gemo-&#13;
tiveerd door verweerster betwist. Een redelijke&#13;
bewijslast brengt dan met zich mee, dat&#13;
verzoekers de juistheid ervan aantonen. Zij&#13;
hebben echter nagelaten bewijs van de juistheid&#13;
van enige door hen geponeerde stelling&#13;
aan te bieden. In verband hiermee ziet de&#13;
arbitragecommissie geen aanleiding om verzoekers&#13;
de gelegenheid tot het leveren van&#13;
bewijs te geven. Het standpunt wordt, dit in&#13;
aanmerking genomen, verworpen.&#13;
9.5. Ad e.: er is gezien de onder b. en c. verwoorde&#13;
standpunten sprake van onzorgvuldige&#13;
besluitvorming.&#13;
9.5.1. Dit standpunt treft hetzelfde lot. Noch&#13;
het onder b. noch het onder c. verwoorde&#13;
standpunt kan naar het oordeel van de arbitragecommissie&#13;
worden gehonoreerd.&#13;
9.5.2. Bij repliek hebben verzoekers in dit&#13;
kader nog opgemerkt dat ook bij de bijeenkomst&#13;
van de CTA waar weer eens bleek, dat&#13;
onzorgvuldig met hun belangen is omgesprongen.&#13;
Zij ontvingen immers een uitnodiging&#13;
met het verzoek geen (juridisch) adviseur&#13;
mee te nemen omdat het om de uitleg van verzoekers&#13;
ging en niet om de juridische aspecten.&#13;
De arbitragecommissie deelt de opvatting&#13;
van verzoekers voor zover zij aldus betogen,&#13;
dat hen niet het recht kan worden ontzegd om&#13;
zich in een zaak als de onderhavige van&#13;
rechtsbijstand te voorzien. Dit kan echter niet&#13;
leiden tot vernietiging van de beslissing waarvan&#13;
beroep, aangezien hun belangen als&#13;
gevolg van de handelwijze van de CTA niet&#13;
onredelijk zijn geschaad, nu verzoekers in de&#13;
procedure ten overstaan van de arbitragecommissie&#13;
alsnog alle gelegenheid hebben gehad&#13;
om zich door hun gemachtigde te laten bijstaan.&#13;
10. Gelet op hetgeen in het voorgaande werd&#13;
overwogen dient het beroep te worden afgewezen,&#13;
en dienen verzoekers als de in het&#13;
ongelijk gestelde partij te worden veroordeeld&#13;
in de kosten van de procedure.&#13;
Beslissing&#13;
De arbitragecommissie bedoeld in art. 31 van&#13;
het Suikersysteem 1999, beslissend als goede&#13;
mannen naar billijkheid:&#13;
1. Wijst het verzochte af en bevestigt de&#13;
beslissing waarvan beroep;&#13;
2. Veroordeelt verzoekers in de kosten van de&#13;
procedure, welke kosten tot en met de deponering&#13;
van dit vonnis worden begroot op een&#13;
bedrag van ƒ 9.225,–, ter zake van de kosten&#13;
van de arbitragecommissie, almede op een&#13;
bedrag van ƒ 3.440,– ter zake van het salaris&#13;
van gemachtigde van verweerster, met dien&#13;
verstande dat genoemd bedrag ter zake van de&#13;
kosten van de arbitragecommissie zal worden&#13;
verrekend met het door verzoekster onder de&#13;
commissie gestorte depot.&#13;
NOOT&#13;
Sinds 1 januari 2002 beschikken we over een&#13;
nieuw suikersysteem dat niet langer eist dat,&#13;
om een basisreferentie te kunnen overdragen,&#13;
ook grond mee overgedragen wordt. Dat zal&#13;
gelukkig een einde maken aan allerlei schijnconstructies&#13;
zoals die in deze casus aan de orde&#13;
waren. Op deze constructie zal ik afzonderlijk&#13;
ingaan in de noot onder 5120.&#13;
De onderhavige uitspraak geeft aanleiding&#13;
voor enkele andere opmerkingen. Uit de uitspraak&#13;
blijkt niet wat er nu precies is gebeurd.&#13;
Duidelijk is wel dat Cleveringa begin 1999 zijn&#13;
(erfpacht)grond heeft verkocht aan de gemeente&#13;
Emmeloord. Duidelijk is ook dat hij in dat&#13;
seizoen geen bieten meer heeft geteeld – hoewel&#13;
in januari nog wel een bietencontract was&#13;
gesloten – en dat hij de grond in augustus&#13;
definitief heeft overgedragen. Intussen heeft hij&#13;
het quotum verkocht. Onduidelijk is evenwel&#13;
wat de reactie van CSM is geweest. In r.o. 6.4&#13;
wordt gesuggereerd dat zowel de toewijzing als&#13;
de polsuikerreferenties van C. zijn ingetrokken.&#13;
Artikel 4 biedt echter geen basis voor intrekking&#13;
van de polsuikerreferentie; daaraan zou&#13;
artikel 19 ten grondslag moeten zijn gelegd. In&#13;
r.o. 9.1.1. (en ook in 9.2.1) wordt echter uitdrukkelijk&#13;
vastgesteld dat art. 19 niet aan de&#13;
intrekking ten grondslag heeft gelegen. De conclusie&#13;
zou hebben moeten luiden dat de toewijzing&#13;
voor 1999 weliswaar is ingetrokken, maar&#13;
dat de polsuikerreferenties en bijgevolg dus ook&#13;
de basisreferentie is blijven bestaan. Dit wordt&#13;
bevestigd door de cursief weergegeven tekst&#13;
van de CSM in r.o. 9.1.1. Als deze conclusie&#13;
juist zou zijn, zou C. zich niet zo druk hoeven&#13;
maken, maar dat doet hij nu juist wel. Kortom:&#13;
onduidelijkheid alom.&#13;
Enkele opmerkingen verdient de rechtsoverweging&#13;
ten overvloede 9.1.2. Deze passage&#13;
had beter achterwege kunnen blijven want&#13;
erg verhelderend is zij niet. In de eerste plaats&#13;
wordt gesteld dat de Arbitragecommissie zich&#13;
niet zou mogen uitlaten over algemene bepalingen&#13;
van het Suikersysteem, gelet op de artikelen&#13;
30 en 31 van het systeem. In deze artikelen&#13;
valt echter slechts te lezen dat tegen&#13;
deze bepalingen geen bezwaar kan worden&#13;
ingediend. Artikel 30 is dan ook goed te vergelijken&#13;
met art. 8.2 Algemene wet bestuursrecht.&#13;
Dat neemt niet weg dat – evenals de&#13;
bestuursrechter ten aanzien van bijvoorbeeld&#13;
algemeen verbindende voorschriften – de&#13;
commissie bevoegd is de algemene bepalingen&#13;
te toetsen aan hoger recht, daartoe zelfs&#13;
gehouden is. Als de conclusie van de commissie&#13;
bijvoorbeeld zou zijn geweest dat art. 19 Suikersysteem&#13;
in strijd is met het EVRM (zie r.o.&#13;
9.1 en 9.1.2 slot) dan zou zij dat artikel buiten&#13;
toepassing hebben moeten laten. Artikel 1 van&#13;
het Eerste Protocol bij het EVRM wordt trouwens&#13;
wel heel gemakkelijk en volgens mij ten&#13;
onrechte terzijde geschoven met het argument&#13;
dat deze bepaling zich slechts zou richten tot&#13;
de Staten die het Eerste Protocol hebben&#13;
ondertekend en niet tot de suikerfabrikanten.&#13;
De commissie – en dat is de tweede opmerking&#13;
– laat in het midden of het Suikersysteem&#13;
moet worden aangemerkt als een stelsel van&#13;
algemene voorwaarden. Men zou het ook&#13;
kunnen aanmerken als een stelsel van beleidsregels,&#13;
nu men de suikerfabrikant ook kan&#13;
zien als een bestuursorgaan (zie mijn artikel in&#13;
Kroniek agrarisch recht 2001, Koninklijke&#13;
Vermande 2002). Het is natuurlijk niet de&#13;
arbitragecommissie die op dit punt duidelijkheid&#13;
zal moeten verschaffen, maar dat dit&#13;
principiële punt almaar in het midden gelaten&#13;
wordt is onbevredigend. In de derde plaats&#13;
wordt zeer snel aangenomen dat artikel 19&#13;
niet onredelijk bezwarend is. Juist voor degenen&#13;
die geen bietentelers meer (willen) zijn is&#13;
het wel degelijk een frustrerende uitkomst.&#13;
Het past dan ook niet zo erg om de verzoekers&#13;
vertegenwoordigd te achten in het goede overleg&#13;
tussen bietentelers en suikerfabrikanten, op&#13;
basis waarvan bij het redigeren van de tekst in&#13;
voldoende mate met de belangen van bietentelers&#13;
rekening is gehouden. Deze passage miskent&#13;
dat er wel eens een belangentegenstelling&#13;
zou kunnen bestaan tussen zittende telers&#13;
– die immers wellicht een hogere toewijzing&#13;
kunnen krijgen – en beëindigers.&#13;
Tenslotte: zowel de suikerfabrikant (r.o. 6.4)&#13;
als de arbitragecommissie (r.o. 9.1.1) lijken&#13;
van mening dat bedrijfsbeëindiging een&#13;
grondslag kan zijn voor intrekking van het&#13;
quotum. Dat moet op een misverstand berusten.&#13;
Als er geen suikerbieten meer worden&#13;
geleverd, sterft de basisreferentie in een periode&#13;
van maximaal vijf jaar uit. Dat is alleen&#13;
anders als artikel 19 kan worden toegepast en&#13;
dan moet het gaan om onttrekking van de&#13;
grond aan de agrarische bestemming.&#13;
Al met al acht ik de uitspraak van de Commissie&#13;
niet juist. Zij moet voor de betrokkene&#13;
wel bijzonder onbevredigend zijn in het licht&#13;
van de al genoemde wijziging van het suikersysteem.&#13;
Het belang van de suikerfabrikant&#13;
ontgaat mij dan ook volledig.&#13;
D.W. Bruil</content><legacyfootnotes/><footnotes><footnote/></footnotes><auteurs/><published>2002-07-01 00:00:00</published><modified>2000-06-06 00:00:00</modified><editiondate>2002-07-01</editiondate><htmlpath>https://denhollander.info/artikel/4680</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2007</searchword><id>3991</id><udhid>UDH:TvAR/3991</udhid><titel>Recente rechtspraak: Gemeente Boxmeer / Boumans</titel><searchwords><searchword>TvAR 10/2007</searchword><searchword>UDH:TvAR/3991</searchword></searchwords><attachments><attachment><name>TvAR_2007_10-3.pdf</name><extention>pdf</extention><url>https://denhollander.info/download/3963/ci</url></attachment></attachments><inleiding>Dit arrest is een vervolg op een tussenarrest van 14 maart&#13;
2006, waarbij Boumans als pachter is toegelaten tot het leveren&#13;
van bewijs dat de gemeente als verpachter in 1988&#13;
mededelingen heeft gedaan waaruit pachter heeft mogen afleiden&#13;
dat hij het melkquotum mocht vervreemden. Voorts&#13;
is Boumans toegelaten te bewijzen dat de gemeente het&#13;
standpunt heeft ingenomen dat pas vanaf 1994 voor alle gevallen&#13;
waarin het melkquotum was verkocht een vergoeding&#13;
zou worden gevraagd en dat voor alle gevallen gelegen voor&#13;
1994 geen actie zou worden ondernomen.&#13;
Namens pachter is verklaard dat een gesprek in 1987 heeft&#13;
plaatsgevonden met toenmalig wethouder Van Benthum en&#13;
een ambtenaar waarin door de voormalig wethouder namens&#13;
de gemeente over verkoop van het melkquotum zou&#13;
zijn verklaard ‘Je doet maar wat je wilt’. Voorts is door een&#13;
voormalig loco-burgemeester van de gemeente verklaard dat&#13;
in 1994 het beleid in de gemeente is ontwikkeld om het&#13;
melkquotum te laten vergoeden volgens de 50/50% regeling.&#13;
Het Hof is van oordeel dat Boumans in het leveren van bewijs&#13;
op beide punten is geslaagd. Het feit dat Van Benthum&#13;
in 1987 geen wethouder meer was, acht het Hof niet van&#13;
belang. Deze persoon bleek tot gedurende 17 jaar tot 30&#13;
april 1986 wethouder te zijn geweest en was daarna raadslid.&#13;
De gemeente beriep zich er voorts op dat Van Benthum&#13;
als raadslid geen toezegging heeft kunnen doen namens de&#13;
gemeente. Ook die stelling wordt verworpen, omdat het&#13;
Hof op grond van een aantal omstandigheden in het arrest&#13;
tot het oordeel komt dat pachter redelijkerwijze mocht aannemen&#13;
dat deze persoon bevoegd was namens de gemeente&#13;
toezeggingen te doen. De vordering tot ontbinding van de&#13;
pachtovereenkomst wordt alsnog afgewezen</inleiding><content/><legacyfootnotes/><footnotes><footnote/></footnotes><auteurs>mr. E.H.M. Harbers en prof. mr. G.M.F. Snijders</auteurs><published>2007-10-01 00:00:00</published><modified>2017-06-12 13:00:33</modified><editiondate>2007-10-01</editiondate><htmlpath>https://denhollander.info/artikel/3991</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>5305</id><udhid>UDH:TvAR/5305</udhid><titel>Spronck / Peters (TvAR 1993/4657)</titel><searchwords><searchword>TvAR 11/1993</searchword><searchword>TvAR 1993/4657</searchword><searchword>UDH:TvAR/5305</searchword></searchwords><attachments><attachment><name>1993_nr 11_Rechtspraak_4657.pdf</name><extention>pdf</extention><url>https://denhollander.info/download/5304/ci</url></attachment></attachments><inleiding>Pachtwet, art. 44&#13;
&#13;
Op grond van de ten processe voldoende vaststaande&#13;
feiten en omstandigheden moet de wil&#13;
van de ex-verpachter om het verpachte duurmam&#13;
in eigen gebruik te nemen geacht worden&#13;
niet aanwezig geweest te zijn. Hij dient op&#13;
grond van art. 44-2 Pw tot het tegenbewijs&#13;
daarvan te worden toegelaten.</inleiding><content>In de zaak van:&#13;
Johannes Joseph Hubertus Spronck, wonende&#13;
te Berg en Terblijt, gemeente Valkenburg aan&#13;
de Geul, appellant, procureur: mr. D. Knottenbelt,&#13;
tegen&#13;
Francois Gaspard Henri Peters, wonende te&#13;
Gulpen, geïntimeerde, niet verschenen.&#13;
Het geding in eerste aanleg De pachtkamer&#13;
van het kantongerecht te Maastricht heeft op&#13;
19 november 1991 tussen partijen een&#13;
tussenvonnis gewezen, dat in fotokopie aan dit&#13;
arrest is gehecht en naar de inhoud waarvan&#13;
wordt verwezen.&#13;
Het geding in hoger beroep Appellant -&#13;
verder ook te noemen Spronck -is bij exploit&#13;
van 17 december 1991 met gelijktijdige&#13;
dagvaarding van geïntimeerde - verder&#13;
ook te noemen Peters - voor dit hof, in hoger&#13;
beroep gekomen van genoemd tussenvonnis,&#13;
waarbij de eiser in eerste aanleg, thans&#13;
appellant, is toegelaten, speciaal door middel&#13;
van getuigen, te bewijzen dat gedaagde de&#13;
omstreden percelen niet binnen één jaar na 15&#13;
althans 19 november 1985 duurzaam in&#13;
gebruik heeft genomen, althans feiten en omstandigheden,&#13;
waaruit kan blijken, dat bij gedaagde&#13;
op 19 november 1985 de wil om het&#13;
verpachte persoonlijk in gebruik te nemen in&#13;
werkelijkheid niet aanwezig is geweest, en de&#13;
gedaagde in eerste aanleg, thans geïntimeerde,&#13;
is toegelaten te bewijzen, speciaal door middel&#13;
van getuigen, dat eiser door het verlies&#13;
van het gebruik van de omstreden percelen&#13;
geen schade heeft geleden.&#13;
Bij memorie van grieven is door Spronck&#13;
de onderomschreven grief aangevoerd en toegelicht&#13;
met conclusie het tussenvonnis van de&#13;
pachtkamer van het kantongerecht te Maastricht&#13;
d.d. 19 november 1991, waarvan beroep,&#13;
te vernietigen en, opnieuw rechtdoende,&#13;
zonodig met verbetering en aanvulling van de&#13;
gronden, Spronck te ontheffen van de in voornoemd&#13;
vonnis op hem gelegde bewijslast, en&#13;
Peters toe te laten tot het tegenbewijs ex art.&#13;
44, lid 2, van de Pachtwet, met bekrachtiging&#13;
van dit vonnis voor het overige en met verwijzing&#13;
van deze zaak naar de pachtkamer van&#13;
het kantongerecht te Maastricht, teneinde deze&#13;
met inachtneming van het door de pachtkamer&#13;
van het gerechtshof te geven arrest af te doen,&#13;
met veroordeling van Peters in de kosten van&#13;
dit hoger beroep, althans Peters te veroordelen&#13;
om tegen behoorlijk bewijs van kwijting&#13;
f 50 000,- - naar het hof begrijpt - aan&#13;
Spronck te voldoen vermeerderd met de wettelijke&#13;
rente daarover sedert 6 september 1989&#13;
en met veroordeling van Peters in de kosten&#13;
van beide procedures, althans zodanige voorziening&#13;
te treffen als het hof in goede justitie&#13;
vermeent te behoren.&#13;
Peters is in hoger beroep niet verschenen;&#13;
tegen hem is verstek verleend.&#13;
Verder heeft Spronck akte tot rectificatie&#13;
gevraagd van de adresvermelding van de procureur.&#13;
Vervolgens heeft Spronck de stukken overgelegd&#13;
voor het wijzen van arrest.&#13;
De grief&#13;
Ten onrechte heeft de pachtkamer van het&#13;
kantongerecht te Maastricht overwogen: '...&#13;
dat gezien het door gedaagde (thans geïntimeerde:&#13;
Peters) gevoerde verweer en de door&#13;
hem in het kader daarvan overgelegde bewijsstukken&#13;
ten processe niet vaststaat dat Peters&#13;
de omstreden percelen niet binnen één jaar na&#13;
15 althans 19 november 1985 duurzaam in gebruik&#13;
heeft genomen en evenmin, dat bij Peters&#13;
de wil om het verpachte persoonlijk in&#13;
gebruik te nemen in werkelijkheid niet aanwezig&#13;
is geweest. De pachtkamer zal dan ook eiser&#13;
(thans appellant: Spronck) conform het&#13;
door deze gedane bewijsaanbod tot bewijslevering&#13;
toelaten invoege als hierna aangegeven.'&#13;
De vaststaande feiten&#13;
In hoger beroep kan van de volgende, als erkend&#13;
of niet (voldoende) weersproken, vaststaande&#13;
feiten worden uitgegaan:&#13;
- Bij beschikking van 19 november 1985&#13;
heeft de pachtkamer van het gerechtshof te&#13;
Arnhem, in hoger beroep, het door Spronck&#13;
gedane verlengingsverzoek afgewezen van de&#13;
destijds tussen Spronck als pachter en Peters&#13;
als verpachter geldende pachtovereenkomst&#13;
met betrekking tot de percelen bouw/weiland,&#13;
gelegen in de gemeente Valkenburg aan de&#13;
Geul, kadastraal bekend gemeente Valken&#13;
burg, sectie D, nrs. 2204 en 2175, tezamen&#13;
groot 11.40.50 ha., zodat deze pachtovereenkomst&#13;
is geëindigd op 15 november 1985.&#13;
- Bij genoemde beschikking werd een bedrag&#13;
bepaald dat Peters aan Spronck moet betalen,&#13;
ingeval later mocht blijken, dat bij&#13;
Peters de wil tot persoonlijk gebruik in werkelijkheid&#13;
niet aanwezig is geweest, van&#13;
f 50 000- (vijftigduizend gulden).&#13;
- Op 1 april 1987 heeft Peters de eerdergenoemde&#13;
percelen verkocht en overgedragen&#13;
aan derden, niet zijnde echtgenoot, bloed- of&#13;
aanverwant in de rechte lijn of pleegkind van&#13;
Peters.&#13;
Beoordeling van het hoger beroep 1. De grief&#13;
stelt de vraag aan de orde - zakelijk&#13;
weergegeven - of de pachtkamer van het&#13;
kantongerecht te Maastricht, gelet op het gemotiveerde&#13;
verweer van Peters in eerste aanleg&#13;
en gelet op de door hem in het kader&#13;
daarvan overgelegde bewijsstukken, al dan&#13;
niet terecht heeft geoordeeld, dat ten processe&#13;
niet vast is komen te staan, dat Peters de omstreden&#13;
percelen niet binnen één jaar na 15 althans&#13;
19 november 1985 duurzaam in eigen&#13;
gebruik heeft genomen en evenmin, dat bij&#13;
hem de wil om het verpachte persoonlijk in&#13;
gebruik te nemen in werkelijkheid niet aanwezig&#13;
is geweest.&#13;
2. Blijkens de bovenstaande beschikking&#13;
van het hof van 19 november 1985, heeft Peters&#13;
betreffende zijn voornemen het gepachte&#13;
persoonlijk voor een tot de landbouw betrekkelijk&#13;
doel in gebruik te nemen, onder meer&#13;
zakelijk verklaard ter zitting van het hof van&#13;
21 oktober 1985, dat hij bij de Kamer van&#13;
Koophandel is ingeschreven als handelaar in&#13;
vee, dat hij thans 10 a 12 kilometer van de&#13;
grond in geschil afwoont maar van plan is ter&#13;
plaatse te gaan wonen, dat hij reeds in 1978&#13;
een bouwvergunning voor een woonhuis met&#13;
veestal heeft aangevraagd, hetgeen in overeenstemming&#13;
was en is met het geldende bestemmingsplan,&#13;
dat er niets is gekomen van&#13;
de bouw in verband met de procedures over&#13;
de pacht, dat hij de grond - benevens de daarop&#13;
te bouwen veestal - wil gebruiken voor de&#13;
vetweiderij en de veehandel, dat hij heeft gespaard&#13;
en dat zijn moeder hem - haar enig&#13;
kind - wil helpen met een bedrag van&#13;
f 150 000,-. Aan deze wijze van gebruik, zoals&#13;
door Peters in 1985 uiteengezet, heeft hij&#13;
echter geen uitvoering gegeven. Mede gelet&#13;
hierop en op hetgeen als thans ten processe&#13;
voorts als voldoende vaststaand moet worden&#13;
aangenomen, te weten:&#13;
- dat het gebruik van de omstreden perce&#13;
len door Peters heeft bestaan uit het inscharen&#13;
van vee en het verkopen van gras;&#13;
- dat het voornemen van Peters om te in&#13;
vesteren in vee niet is geconcretiseerd;&#13;
- dat hij een bouwvergunning voor een&#13;
woning met stallen niet heeft aangevraagd&#13;
hoewel zulks, volgens Peters zelf, al voor het&#13;
einde van de pachtovereenkomst in zijn bedoeling&#13;
lag, en&#13;
- dat de verkoop en eigendomsoverdracht&#13;
door Peters van de grond in geschil binnen&#13;
een periode van 16 maanden na het einde van&#13;
de pachtovereenkomst heeft plaatsgevonden,&#13;
wordt de wil van Peters om de grond in geschil&#13;
duurzaam in eigen gebruik te nemen,&#13;
door het hof geacht niet aanwezig te zijn geweest.&#13;
Voor dit geval bepaalt het tweede lid&#13;
van art. 44 van de Pachtwet, dat Peters tot tegenbewijs&#13;
moet worden toegelaten. De voorgestelde&#13;
grief treft derhalve doel.&#13;
Slotsom&#13;
Het tussenvonnis waarvan beroep kan niet in&#13;
stand blijven. Het hof acht termen aanwezig&#13;
de zaak, zoals primair gevorderd, terug te verwijzen.&#13;
Rechtdoende in hoger beroep Vernietigt het&#13;
door de pachtkamer van het kantongerecht te&#13;
Maastricht tussen partijen gewezen vonnis&#13;
van 19 november 1991, waarvan beroep,&#13;
voor zover daarbij op Spronck enige&#13;
bewijslast is gelegd,&#13;
en in zoverre opnieuw rechtdoende:&#13;
Laat Peters toe te bewijzen dat bij hem de&#13;
wil aanwezig was bij het einde van de pachtovereenkomst&#13;
het verpachte voor een tot de&#13;
landbouw betrekkelijk doel persoonlijk in gebruik&#13;
te nemen.&#13;
Veroordeelt Peters in de kosten van het hoger&#13;
beroep, aan de zijde van Spronck tot heden&#13;
begroot op f 1768,-.&#13;
Verwijst de zaak terug naar voornoemde&#13;
pachtkamer om deze met inachtneming van 'shofs&#13;
beslissing verder te behandelen en&#13;
daarin te beslissen.</content><legacyfootnotes/><footnotes><footnote/></footnotes><auteurs/><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/5305</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>6248</id><udhid>UDH:TvAR/6248</udhid><titel>De rechtsgangen krachtens de Zaaizaad- en Plantgoedwet (II*)</titel><searchwords><searchword>TvAR 4/1989</searchword><searchword>UDH:TvAR/6248</searchword></searchwords><attachments><attachment><name>1989_nr 4_Artikel_Keesom.pdf</name><extention>pdf</extention><url>https://denhollander.info/download/6042/ci</url></attachment></attachments><inleiding>6. DE KEURINGSINSTELLINGEN (ART. 87 E.V. ZPW)&#13;
Vóór de ZPW, ja zelfs vóór het Kwekersrechtbesluit 1941, bestonden er al keuringsinstellingen,&#13;
die derhalve op privaatrechtelijke wijze werkzaam waren. Deze zeer&#13;
succesvolle instellingen hebben hun werk binnen het kader van de ZPW voortgezet.&#13;
Het is weliswaar theoretisch mogelijk, dat zich een nieuwe kandidaat keuringsinstelling&#13;
aanmeldt, maar deze zal niet snel de noodzakelijke, bij AMvB te verlenen, aanwijzing&#13;
verwerven. Het recht van de sterkste is een zeer sterk recht en de NAK-organisaties&#13;
zijn uitermate sterk.&#13;
Er is één instelling als centraal orgaan: de Stichting Nederlandse Algemene Keuringsdienst,&#13;
waaronder weer dochter stichtingen opereren, zoals NAKG (G = Groente-&#13;
en Bloemzaden), NAKB (B = Boomkwekerijgewassen) en NAKS (S = Siergewassen).&#13;
Het is nu voorgeschreven, dat wie bedrijfsmatig kwekersmateriaal in het verkeer&#13;
brengt, verplicht is zich aan te sluiten bij zo'n keuringsinstelling, een voorbeeld van&#13;
corporatisch denken, dat in de wet zijn neerslag heeft gekregen.&#13;
Zo'n verplichte aansluiting bij een organisatie met eigen tuchtgerecht bestaat ook&#13;
voor andere landbouwprodukten. Wie bijvoorbeeld eieren wil verhandelen, of zelfs&#13;
maar scharreleieren, moet zich aansluiten bij een keuringsinstelling krachtens de&#13;
Landbouwkwaliteitswet en de daarop gebaseerde reglementen.10 Juist op het gebied&#13;
van de landbouw is voor would-be dereguleerders nog een breed arbeidsveld.</inleiding><content>7. WETTELIJK VERPLICHTE BINDEND ADVIESPROCEDURE (ART. 90 ZPW)&#13;
Het is opmerkelijk, dat deze instellingen, waar men zich bij aan moet sluiten, over&#13;
eigen tuchtorganen beschikken, die het beroep op de burgerlijke rechter beogen uit&#13;
te sluiten.&#13;
De verstrengeling overheid/bedrijfsleven, die het groene front zo hecht heeft gemaakt,&#13;
zien wij ook hier zich aftekenen. De NAK-stichtingen staan niet alleen onder&#13;
toezicht (art. 88 aanhef en onder 1 ZPW) van de minister, deze benoemt ook de&#13;
voorzitter, gehoord het bestuur van de keuringsinstelling. De minister benoemt voorts de Raad van Beroep (art. 88 aanhef en onder ƒ ZPW).11 Het benoemingsbeleid&#13;
van de minister kan als 'personeelsbeleid' in het algemeen niet getoetst worden door de&#13;
(administratieve) rechter, maar in gevallen van apert wanbeleid is er misschien een&#13;
toetsbare constructie te bedenken onder de regel van schendingen van algemene&#13;
beginselen van behoorlijk bestuur (en daardoor onrechtmatigheid).&#13;
Toetsing door de burgerlijke rechter van het bindende advies&#13;
De uitspraken van de Raad van Beroep hebben de kracht van bindend advies (art. 90,2&#13;
ZPW). De memorie van toelichting (p. 34,1) merkt nog op dat de uitspraken van de&#13;
Raad van Beroep door de rechter kunnen worden getoetst binnen de grenzen, welke de&#13;
jurisprudentie aan de toetsing van een bindend advies stelt.&#13;
Die toetsing is er in de eerste plaats een krachtens het overeenkomstenrecht. Door toe&#13;
te treden, verbinden de leden zich immers om zich aan het bindend advies te houden.&#13;
(Men kan zich overigens afvragen of er bij verplichte toetreding wel sprake is van vrije&#13;
wilsovereenstemming).&#13;
Dat bindend advies kan in de ogen van de wetgever dan alleen nog getemperd worden&#13;
door de beperkende werking van de goede trouw.&#13;
Zelf had ik liever een (eventueel verplichte) arbitrage gezien, waar immers in de fiat&#13;
executie procedure (art. 1062 Rv.) een marginale presidiale toetsing plaatsvindt (art.&#13;
1063 Rv.) en waar zelfs sinds kort vernietiging door de rechter mogelijk is (art. 1064&#13;
Rv.).&#13;
Rechtstreekse toegang tot de burgerlijke rechter&#13;
Dit bij wet verplichte bindend advies ontneemt dus feitelijk de burger de onbelemmerde&#13;
toegang tot zijn rechter.12 Als zou worden aangenomen dat het bindend advies niet kan worden opgelegd, dan zou er rechtstreeks beroep op de burgerlijke&#13;
rechter zijn.&#13;
8. ADMINISTRATIEF BEROEP OP DE AFDELING RECHTSPRAAK VAN DE RAAD VAN STATE&#13;
Rassen van gewassen, die voor de landbouw van belang zijn, kunnen op rassenlijsten&#13;
worden geplaatst. Siergewassen komen daarop dus niet voor. Van de nuttige&#13;
gewassen zal dat voor een deel gewassen betreffen waarvoor kwekersrecht is verleend,&#13;
voor een deel rassen, die wel van economische waarde zijn, maar bijvoorbeeld&#13;
niet voldoende constant bij achtereenvolgende reproductiereeksen. Voor die groep&#13;
is een soort verzwakt kwekersrecht, ook wel 'klein kwekersrecht' genoemd, voor de&#13;
'toegelaten instandhouder' in het leven geroepen (art. 18,2 ZPW).&#13;
Plaatsing en rubricering (bijvoorbeeld uitsluitend bestemd voor uitvoer) op die&#13;
lijst kan worden verzocht aan bij Koninklijk Besluit ingestelde commissies of instellingen.&#13;
13&#13;
Van de beslissingen van die commissies nu, is weer beroep op de minister krachtens&#13;
art. 78,1 ZPW. Bovendien kan de minister krachtens art. 78,3 ZPW ambtshalve&#13;
wijziging in de rassenlijst doen aanbrengen (zie nr. 21 jurisprudentielijst). Voorts&#13;
geeft art. 30 ZPW de minister bevoegdheid tot inschrijving van buitenlandse rassen&#13;
op door hem te stellen voorwaarden, zelfs als de reciprociteitseis niet noopt tot inschrijving.&#13;
14&#13;
Ten slotte heeft de minister de mogelijkheid (ex art. 45 ZPW) dwanglicenties op&#13;
te leggen als hij vindt, dat de markt onvoldoende van teeltmateriaal wordt voorzien.&#13;
Tegen al deze beslissingen staat Arob-beroep open.&#13;
9. STRAFRECHTSPRAAK (ART. 96 ZPW)&#13;
Opzettelijke inbreuk op een kwekersrecht is een feit voorzien en strafbaar gesteld&#13;
bij art. 96 ZPW. Merkvervalsing is ook een strafbaar feit, dat in België soms nog&#13;
wel, maar in Nederland bij mijn weten niet meer, tot strafoplegging aanleiding heeft&#13;
gegeven. Krachtens art. 96 ZPW zijn er wel enkele strafvonnissen gewezen, die gepubliceerd&#13;
zijn.&#13;
Nu er een strafvervolging van kwekersrechtinbreuk mogelijk is, komt de houder van het kwekersrecht het beklag bij het Gerechtshof toe ex art. 12 Sv., dat een ieder&#13;
heeft, die zich bezwaard gevoelt als het Openbaar Ministerie een aangegeven strafbaar&#13;
feit waarvan aangifte is gedaan, niet vervolgt. Als het Openbaar Ministerie, al&#13;
dan niet op aanwijziging van het Gerechtshof, vervolgt - en vervolgens niet tot een&#13;
transactie geraakt met de verdachte ter voorkoming van verdere vervolging -, dan&#13;
heeft de beledigde partij de mogelijkheid zich in die strafprocedure te voegen ex art.&#13;
332 Sv. om een executoriale titel tegen de veroordeelde te verkrijgen. Als de benadeelde&#13;
zich beledigde partij heeft gesteld dan verliest hij zijn verdere aanspraken tegen&#13;
de dader.15&#13;
10. DE 1401 BW-ACTIE&#13;
De ZPW geeft de houder van een kwekersrecht geen op die wet gebaseerde aktie,&#13;
zoals bijvoorbeeld de Benelux-Merkenwet, de Benelux Tekeningen en Modellenwet&#13;
en de Rijksoctrooiwet wel doen. Art. 40 ZPW geeft de houder van kwekersrecht een&#13;
uitsluitend recht. Het verrichten van handelingen, waartoe alleen de houder gerechtigd&#13;
is, levert zonder diens toestemming een onrechtmatige daad op, ja het kan zelfs&#13;
een misdrijf opleveren. Misdrijven zijn naar hun aard altijd tevens onrechtmatige&#13;
daden.&#13;
Dit alles betekent, dat het kwekersrecht geheel valt onder het leerstuk van de onrechtmatige&#13;
daad. Het valt buiten het bestek van deze studie om op deze 1401 BWactie&#13;
verder in te gaan.&#13;
11. RECHTSPRAAK VAN DE EUROPESE GEMEENSCHAPPEN&#13;
De Europese Gemeenschappen hebben tweeërlei bemoeienis met de onderwerpen,&#13;
die de ZPW regelt.&#13;
Het kwekersrecht wordt als recht van de intellectuele eigendom beheerst door het&#13;
Verdrag van Rome, dat enerzijds (art. 85-90) waarborgt, dat de landsgewijze verschillende&#13;
rechten van de industriële en intellectuele eigendom onaangetast blijven&#13;
en anderzijds (art. 30-36) poogt te verhinderen, dat de gemeenschappelijke markt&#13;
door het manipuleren met die rechten wordt opgesplitst.&#13;
Het tweede terrein van bemoeienis is het landbouwbeleid van de Europese Gemeenschappen.&#13;
Het communautaire handelsverkeer met teeltmateriaal is voorwerp&#13;
van regeling door de Europese Gemeenschappen, waardoor een verregaande harmonisatie&#13;
van de nationale wetgevingen tot stand is gebracht. De verhandeling van&#13;
teeltmateriaal van vrijwel alle belangrijke landbouw-, groente- en houtproduktiegewassen&#13;
is onderworpen aan een in beginsel eenvormig EG-regiem. De grondslag van het EG-regiem wordt gevormd door een groot aantal richtlijnen&#13;
van de Raad van de Europese Gemeenschappen.16.&#13;
Het kwekersrecht, het octrooi- en modellenrecht zijn rechten van beperkte duur.&#13;
Het merkenrecht daarentegen kan telkenmale worden verlengd. Het merkenrecht&#13;
staat daarom veel meer in de aandacht van de Europese Gemeenschappen.&#13;
Voor wat betreft het kwekersrecht moet aansluiting worden gezocht bij het octrooirecht,&#13;
dat immers ook een tijdelijk monopolie verschaft. Het aanvragen van&#13;
een octrooi in de diverse lidstaten op naam van verschillende groepsmaatschappijen&#13;
biedt niet langer de mogelijkheid tot het opsplitsen van de gemeenschappelijke&#13;
markt. In dit verband was het maatgevende arrest van het Hof van de Europese Gemeenschappen&#13;
gewezen in de zaak Centrafarm c.s. tegen Sterling Drug (31 okt.&#13;
1974, BIE 1975 p. 5).&#13;
Het hof, rechtsmacht hebbend krachtens art. 189 van het verdrag, zette uiteen&#13;
'dat een belemmering van het vrije verkeer ... kan worden gerechtvaardigd uit&#13;
hoofde van bescherming van industriële eigendom ... in het geval van octrooien wier&#13;
oorspronkelijke houders juridisch en economisch onafhankelijk zijn.'&#13;
Art. 85,1 van het EEG-Verdrag geeft de Commissie de mogelijkheid op te treden&#13;
tegen gedragingen van houders van kwekersrechten, die de gemeenschappelijke&#13;
markt kunnen schaden. Zo'n beschikking is kenbaar uit het arrest opgenomen onder&#13;
nr. 9 van de jurisprudentielijst.17&#13;
12. UPOV&#13;
Naast de nationale regeling, die van 1941 dateert, is er bij verdrag een internationale&#13;
ordening voor het kwekersrecht in het leven geroepen. Van 1883 dateert het verdrag&#13;
van Parijs tot bescherming van de industriële eigendom, kortweg Unieverdrag van&#13;
Parijs genoemd, omdat daarbij een unie in het leven werd geroepen voor de industriële&#13;
eigendom. Vrijwel alle landen van de wereld zijn bij dit verdrag aangesloten.&#13;
Dit verdrag maakt het mogelijk binnen het kader daarvan weer nadere unies aan te&#13;
gaan. Ofschoon in het voetspoor van dit Unieverdrag is in 1961 eveneens in Parijs&#13;
toch een zelfstandig internationaal verdrag gesloten waarvan de lidstaten een unie&#13;
vormen, nu voor de bescherming van de kwekersrechten. Deze wordt kortheidshalve&#13;
UPOV genoemd, een acroniem van de Franse benaming: Union pour la Protection&#13;
des Obtentions Végétales. Bij dit verdrag (in het Nederlands genaamd Internationaal&#13;
Verdrag tot bescherming van kweekprodukten) is slechts een zeer kleine groep van&#13;
(thans 17) landen aangesloten.18 Nederland is één van de oprichters van de UPOV, waartoe het toetrad op 7 oktober&#13;
1966 (Rijkswet van 6 oktober 1966, Stb. 442). De laatste door Nederland geratificeerde&#13;
wijziging van het Internationaal Verdrag, de Herziene Akte, vond plaats bij&#13;
de wet van 24 mei 1984, in werking getreden krachtens Koninklijk Besluit van 12&#13;
november 1985, ingaande per 1 mei 1986.19 Het betreft hier ondergeschikte wijzigingen.&#13;
Het lag aanvankelijk mede in de bedoeling om de UPOV tot een middel te&#13;
maken om door één aanvrage in de aangeduide Lid-Staten inschrijving te verwerven&#13;
net zoals nu bijvoorbeeld een Europees octrooi en een zgn. internationaal merkdepot&#13;
mogelijk zijn. Een aanvrage/inschrijving via een UPOV-land zou dan, binnen&#13;
de grenzen van art. 6 UPOV-Conventie, ertoe leiden, dat de kweker, zonder afzonderlijke&#13;
nationale inschrijvingen aldaar, kwekersrecht-bescherming verwerft voor&#13;
het gezamenlijke grondgebied van de Unie-Staten. In ons land zou dan bijvoorbeeld&#13;
kwekersrecht hebben bestaan op basis van een inschrijving van een rozenras in&#13;
Frankrijk. Zover is het nu nog niet en de UPOV heeft nu nog vooral de functie het&#13;
toetsen van gewassen te vergemakkelijken door uniforme toetsingsmethoden en het&#13;
catalogiseren van de nieuwe rasnamen.&#13;
Vele bepalingen van de ZPW zijn zonder meer afkomstig uit de UPOV-Conventie.&#13;
Voor de uitleg van die bepalingen moet men dus te rade gaan bij de UPO V-Conventie.&#13;
Organen&#13;
De UPOV, een rechtspersoon naar internationaal recht, met zetel te Genève kent&#13;
twee permanente organen (art. 15 UPO V-Conventie).&#13;
De Raad, zijnde het college van vertegenwoordigers van de Unie-Staten: één lid&#13;
en één plaatsvervangend lid per land. De belangrijkste functie van de Raad is het&#13;
vaststellen van het tweejaarlijkse programma en de eveneens tweejaarlijkse begroting20&#13;
van het Bureau. Daartoe komt de Raad ten minste telkenjare samen (art. 19&#13;
UPOV-Conventie).&#13;
Het Bureau is belast met de uitvoering van de beslissingen van de Raad.&#13;
De bemanning van het Bureau en zijn zetel toont aan dat UPOV en OMPI (Organisation&#13;
Mondiale de la Propriéte Intellectuelle) tot op grote hoogte te vereenzelvigen&#13;
zijn. De zetel van het Bureau van de UPOV is nl. gelijk aan die van de OMPI.&#13;
De directeur-generaal van OMPI is secretaris-generaal van UPOV, zulks op grond&#13;
van een overeenkomst tussen OMPI en UPOV; het is dus meer dan een toevallige&#13;
personele unie. Functie&#13;
Het was de bedoeling, dat UPOV een register zou aanleggen van rasnamen. Dit staat&#13;
ook in art. 13.6 van het Internationaal Verdrag, maar daar is niets van terechtgekomen.&#13;
21 De belangrijkste taak is nu geworden het opstellen van aanbevelingen:&#13;
a. Recommendation on variety denominations;&#13;
b. Recommendation on fees in relation to cooperation in examination,&#13;
Voorts zijn 'Guidelines for the Conduct of Tests for Distinctness, Homogeneity&#13;
and Stability' vastgesteld voor 87 gewassen.&#13;
Voor een aantal andere gewassen zijn Guidelines in voorbereiding, terwijl de bestaande&#13;
Guidelines regelmatig worden aangepast.&#13;
Ten behoeve van de toepassing van deze richtlijnen is een 'General Introduction&#13;
to the Guidelines for the Tests of Distinctness, Homogeneity and Stability' opgesteld.&#13;
22&#13;
Rechtsgang&#13;
De UPOV kent eigenlijk maar één sanctie tegen leden die zich niet van hun verplichtingen&#13;
zowel op financieel als wetgevingsgebied kwijten: uitstoting. Omgekeerd, als&#13;
UPOV onbevredigend functioneert, hebben de leden - afgezien van achterhouden&#13;
van contributies - ook maar één sanctie als UPOV geen maatregelen tegen nalatige&#13;
lidstaten treft: uittreding. Deze twee enige sancties zijn dermate kras, dat er zelfs&#13;
niet mee wordt gedreigd. Ook wie zich niet aan de regels houdt, wordt hoffelijk uitgenodigd&#13;
voor de recepties, die de vergaderingen van de Raad zo attractief maken.&#13;
13. SAMENVATTING EN CONCLUSIES&#13;
- De hoeveelheid rechtsgangen en de daarbij betrokken instellingen, maken het&#13;
moeilijk voor de rechtzoekende zijn recht te vinden. Toch zou die ingewikkeldheid&#13;
haar rechtvaardiging kunnen vinden in de efficiency welke die veelheid soms wenselijk&#13;
maakt. Het is in dit verband illustratief, dat bij de kamer voor het kwekersrecht&#13;
van het Haagse Hof thans slechts één zaak in behandeling is en dat die zaak zich&#13;
in appel al sedert 1984 voortsleept.&#13;
- De bevoegdheid van de Raad voor het Kwekersrecht om kostenveroordelingen op&#13;
te leggen, is niet gekoppeld aan een bevoegdheid de beschikking ten uitvoer te&#13;
doen leggen. Zelfs in de mogelijkheid één of beide partijen, of in ieder geval de requestrant,&#13;
een cautio judicatum solvi te doen betalen is niet voorzien (hetgeen overigens&#13;
niet betekent dat de Raad het niet binnen zijn freies Ermessen zou hebben om&#13;
een cautie te mogen verlangen). - Er is een vage afbakening tussen de bevoegdheden van de minister en de Raad&#13;
voor het Kwekersrecht. Het komt er op neer, dat de minister kan ingrijpen in de&#13;
gang van zaken bij de Raad en bovendien zichzelf bevoegdheden voorbehoudt. Van&#13;
de beslissingen van de minister staat alleen Arob-beroep open. Van een deel van de&#13;
beslissingen van de Raad voor het kwekersrecht staat - administratief - beroep&#13;
open op diens Afdeling van Beroep gevolgd door beroep op de kamer voor kwekers&#13;
recht, van een ander deel staat weer rechtstreeks beroep open op die kamer voor het&#13;
kwekersrecht van het Haagse Hof. Dat laatste is - door de wetsduiding of liever&#13;
de memorie van toelichting - weer een beroep op de gewone rechter. De mogelijkheid&#13;
van beroep op de Afdeling van Beroep kan op goede grond verdedigd worden&#13;
met de verwijzing naar de deskundige en relatief snelle afdoening van zaken door&#13;
die autoriteit. Van mogelijkheid van beroep op de kamer voor het kwekersrecht,&#13;
waaraan tien van de 102 artikelen van de ZPW zijn gewijd, wordt nauwelijks gebruik&#13;
gemaakt.&#13;
- Het verplicht bindend advies is van betwistbare legaliteit.&#13;
- Het opsplitsen van de competentie ter zake van inbreuk en nietigheid werkt&#13;
slechts in het voordeel van de chicaneur.&#13;
- Er is een veelheid van organen: - de Kroon&#13;
- de minister van Landbouw&#13;
- de Raad voor het Kwekersrecht&#13;
- diens Afdeling van Beroep&#13;
- de diverse commissies voor de samenstelling van de rassenlijsten&#13;
- de diverse NAK-organisaties&#13;
- hun Commissie van Beroep inzake keuringen&#13;
- hun Raad van Beroep&#13;
- de Afdeling rechtspraak van de Raad van State&#13;
- de burgerlijke rechter&#13;
- de strafrechter&#13;
- de Raad van de Europese Gemeenschappen&#13;
- de Europese Commissie&#13;
- het Hof van Justitie van de Europese Gemeenschappen.&#13;
Deze opsomming is verre van volledig: organen als de Algemene Inspectie Dienst,&#13;
o.a. belast met de opsporing van landbouwdelicten, of het Rijkstoezicht op de keuringsinstellingen,&#13;
zoals het Rijksproefstation voor Zaadcontrole, de Plantenziektenkundige&#13;
Dienst, of het Rijksinstituut voor Rassenonderzoek van Cultuurgewassen&#13;
(RIVRO) zijn niet eens vermeld.&#13;
Aan de baron de la Brede et de Montesquieu wordt het gezegde toegeschreven dat&#13;
een veelheid van wetten een teken van verval van een volk is.&#13;
De conclusie lijkt mij de warwinkel op te doeken, maar de waardevolle elementen&#13;
te behouden. Het kwekersrechtelijke deel van de ZPW kan een hoofdstuk van de&#13;
Rijksoctrooiwet worden. Zo'n herziening zou aan de orde kunnen komen als bescherming&#13;
voor dier rassen mogelijk wordt gemaakt, waar op internationaal niveau&#13;
thans aan wordt gewerkt, met name in de kring van de AIPPI. De Raad voor het&#13;
Kwekersrecht ware dan tot een afdeling van de Octrooiraad om te vormen, onder te brengen bij de Octrooiraad. De kamer voor het kwekersrecht van het Haagse Hof&#13;
krijge bevoegdheid in alle appelzaken gebaseerd op het kwekersrecht. De NAK-organisaties&#13;
kunnen geëmancipeerd worden door de - door hen wellicht gekoesterde&#13;
- Rijksbevoogding op te heffen. Hun keurmerken kunnen wèl - krachtens delegatie&#13;
- de status van Rijksmerk krijgen.&#13;
Opnemen van het kwekersrecht in het octrooistelsel?&#13;
De door de regering aangevoerde argumenten het kwekersrecht buiten de Rijksoctrooiwet&#13;
te houden, overtuigen mij niet. Op mij komt een en ander over als de uitkomst&#13;
van een nauwelijks verhulde machtsstrijd tussen het Ministerie van Landbouw&#13;
en dat van Economische Zaken.&#13;
In België zijn destijds, dat wil zeggen vóór België op 23 oktober 1977 krachtens&#13;
de wet van 29 mei 1975 (Staatsblad 5 september 1975), specifieke kwekersbescherming&#13;
invoerde, wel nieuwe plantenrassen onder de werking van de Octrooiwet gebracht.&#13;
In de Verenigde Staten kunnen nieuwe vegetatief gewonnen rassen nog&#13;
steeds als Plant Patents, dat wil zeggen octrooien, onder de (Plants) Patents Act&#13;
worden beschermd; later is aldaar ook bescherming gekomen krachtens de Plant Variety&#13;
Protection Act. 'Patents for plants, seed and tissue cultures' zijn echter steeds&#13;
mogelijk gebleven en er is in de VS debat of cumuul van bescherming mogelijk: 'can&#13;
Patents coexist with Breeders' Right?'. Het UPOV-verdrag verbiedt cumuul als zodanig,&#13;
maar men kan zich voorstellen dat in de Verenigde Staten octrooi wordt verworven&#13;
voor één aspect van een nieuw gewas (bijvoorbeeld ziekteresistentie) en kwekersrecht&#13;
voor een ander, bijvoorbeeld de fraaie nieuwe kleur van dat siergewas. Het&#13;
Amerikaanse octrooirecht is nog verder ontwikkeld doordat het sedert kort ook mogelijk&#13;
is gebleken octrooi te verwerven voor nieuwe dierlijke levensvormen en wel&#13;
voor zover deze zijn ontstaan door manipulatie van het genetisch materiaal via de&#13;
recombinant DNA-techniek of daarmede vergelijkbare technieken. De recombinant&#13;
DN A-techniek behelst kort gezegd, dat nieuwe cellen worden opgebouwd door het&#13;
combineren van de diverse dragers van erfelijke eigenschappen, de DNA's, van verschillend&#13;
uitgangsmateriaal. Deze techniek vindt ruime toepassing bij het kweken&#13;
van weefsels in laboratoria en, sinds kort, enige praktische toepassing bij het kweken&#13;
van nieuwe dieren, zoals de creatie van een zeer grote muizensoort ten behoeve&#13;
van dierproeven) waarvoor DNA van een rat en een muis worden gecombineerd. In&#13;
de Verenigde Staten nu, is in appel door de Afdeling van Beroep van het Patent Office&#13;
in 1987 beslist, dat een aanvrage - uit 1984 - in beginsel althans, octrooiwaardig&#13;
was, voor octrooiverlening voor polypoïde oesters, dat wil zeggen oesters met&#13;
twee paren chromosomen in hun cellen, die daardoor onvruchtbaar zijn. (Vruchtbare&#13;
oesters zijn niet te eten gedurende hun sexueel actieve periode.) Zo heeft de Trial&#13;
and Appeal Board van het Patent Office dan in 1987 de weg geopend voor octrooiering&#13;
van meercellige levensvormen, in het voetspoor van het Hooggerechtshof dat&#13;
in 1980 al micro-organismen octrooieerbaar had verklaard. Echter, dierrassen voortkomend&#13;
uit traditionele fokmethoden zijn in de Verenigde Staten van octrooiering&#13;
uitgesloten gebleven evenals menselijke levensvormen. (Is het eigenlijk wel een mens,&#13;
die door zo'n manipulatie is ontstaan of toch niet een nieuw antropoïde dierras?) Onze Rijksoctrooiwet kent echter inmiddels wel de mogelijkheid om voor levende&#13;
organismen octrooi te verwerven: de octrooien voor micro-biologische werkwijzen&#13;
(zoals gistcellen) en hun voortbrengselen. Ook hier wordt het kweekmateriaal van&#13;
de micro-organismen gedeponeerd bij een aangewezen bewaarplaats (i.c. het Instituut&#13;
Pasteur te Parijs krachtens het Verdrag van Budapest nopens de internationale&#13;
deponering van micro-organismen voor octrooiprocedures). Ik zie dan ook geen&#13;
principiële redenen om planten van octrooiering uit te sluiten. Ik veronderstel zelfs,&#13;
dat als het vraagstuk van het kwekersrecht zich had voorgedaan na de octrooimogelijkheid&#13;
van micro-organismen, in plaats van andersom, de wetgever er voor zou&#13;
hebben gekozen om ook planten onder de werking van het octrooirecht te brengen.&#13;
Nu bepaalt art. 3 van de Rijksoctrooiwet evenwel nadrukkelijk dat geen octrooi&#13;
wordt verleend voor planten- of dierenrassen, noch voor werkwijzen van wezenlijk&#13;
biologische aard voor de voortbrenging van planten of dieren (met uitzondering van&#13;
microbiologische werkwijzen en hierdoor verkregen voortbrengselen).&#13;
Het lag dus niet voor de hand om voor planten een eigen wettelijke regeling te&#13;
kiezen. Zouden wij nu helemaal opnieuw kunnen kiezen dan ligt meer een regeling&#13;
voor de hand van alle levensvormen en zulks binnen het kader van het octrooirecht.&#13;
Nederland heeft nu dus het nadeel van de remmende (oorspronkelijke) voorsprong.&#13;
Er is destijds gekozen voor een eigen regeling, vanwege de eigenaardigheden inherent&#13;
aan monopolierechten voor levend materiaal, dat van nature voor vermeerdering&#13;
vatbaar is, en dus gevoelig voor ongeautoriseerd gebruik. Er is daarom gezocht&#13;
naar een stelsel dat in brede trekken gelijk is aan het octrooirecht, maar daarvan&#13;
her en der afwijkt. Het stelsel dient dus enerzijds in staat te zijn om het object van&#13;
bescherming te weten het nieuwe ras, duidelijk af te bakenen en te omschrijven, anderzijds&#13;
de verveelvoudiging van dat ras te beheersen. Die beheersing en controle is&#13;
toevertrouwd aan de kweker zelf. Het kenmerkende verschil tussen het octrooirecht&#13;
en het kwekersrecht is, dat het kwekersrecht het ras op zichzelf beschermt, zulks in&#13;
tegenstelling tot het octrooi, waar de uitvinding wordt omschreven in een octrooischrift&#13;
uitmondend in een aantal conclusies, die het octrooi belichamen. Het probleem&#13;
zit nu juist in het beschrijven van het plantenras, vooral als dit door kruisbestuiving&#13;
is gewonnen. Daarom is gekozen voor het beschermen van de levende&#13;
plant zelf. Nog een belangrijk verschil met octrooien is dat de octrooihouder exclusief&#13;
gerechtigd is tot vervaardiging, verkoop en gebruik van de geoctrooieerde uitvinding.&#13;
De kwekersrechthouder heeft het uitsluitende recht van vermeerdering van&#13;
het nieuwe ras, hetgeen veel beperkter is. De houder kan dus optreden tegen handelingen&#13;
met zaad, stekken, knollen enz. maar alleen als die beogen meer zaad enz.&#13;
te winnen, niet als bijvoorbeeld dat tarwezaad dient om tot meel te worden vermalen.&#13;
Vermeerdering is alleen de houder toegestaan; consumptie staat vrij. In de praktijk&#13;
is voorts een belangrijk verschil dat de octrooihouder nauwelijks met dwanglicenties&#13;
wordt geconfronteerd. De kwekersrechthouder bij voortduring: hij moet de&#13;
markt voorzien van voldoende teeltmateriaal tegen redelijke prijs. 14. LITERATUUR&#13;
1. Annuaire 1987/1 van de AIPPI, Association Internationale pour la Protection&#13;
de la Propriété Industrielle, o.a. Rapports des représentants de 1'AIPPI p. 81 WIPO&#13;
questionnaire concerning the legal protection of biotechnology inventions (A.H.&#13;
Laird).&#13;
2. Annuaire 1987/V Rapports des Groupes Q93 van de AIPPI, Association Inter&#13;
nationale pour la Protection de la Propriété Industrielle (Relation entre la protection&#13;
par Ie droit des brevets et Ie droit des obtentions végétales pour les inventions biotechnologique;&#13;
protection des obtentions animales). De Engelse tekst van de Neder&#13;
landse werkgroep staat op p. 232-237.&#13;
3. Annuaire 1988/1 van de AIPPI, Summary Question 93 Relationship between&#13;
protection by means of patent for biological inventions and protection of plant varieties,&#13;
patentability of animal breeds, p. 64 e.v.&#13;
4. Eekman, P., bespreking van 7 in: SEW 1984, p. 579/80.&#13;
5. Fikkert, K.A., Het kwekersrecht in Nederland in: Agrarisch recht 1984, p.&#13;
185/95.&#13;
6. Fikkert, K.A., Zaaizaad- en Plantgoedwet, 4e druk, Zwolle, 1985 (nrs. 163 I&#13;
en II, Editie Schuurman &amp; Jordens).&#13;
7. Gielen, Ch., Kwekersrecht, Zwolle, 1983.&#13;
8. Gielen, Ch., Openbaarheid van kwekersrechtaanvragen in: IER, 1986, p. 46.&#13;
9. Haardt, W.L., bespreking van 7 in: Themis-1, 1984, p, 29/32. 10. Heitz, A., Intellectual Property in New Plant Varieties and Biotechnological&#13;
Inventions in: European Intellectual Property Review, October 1988, p. 297&#13;
e.v.&#13;
11. Kras, J.N., bespreking van 7 in: NJB 3 maart 1984, p. 272/4.&#13;
12. Laird, A., Question 93 Notes on presentation on 'Biotechnology', 12 September&#13;
1987, AIPPI, annuaire 1987/VI, p. 142 e.v.&#13;
13. Nieuwenhoven Helbach, E.A. van, Handels- en Faillissementsrecht II, Industriële&#13;
eigendom en mededingingsrecht, 7e druk, Arnhem 1983, afd. 5.&#13;
14. Nieuwenhoven Helbach, E.A. van, bespreking van 7 in: BIE, 16 februari&#13;
1984, p. 60/1.&#13;
15. Verkade, D.W.F., Ongeoorloofde mededinging, 2e druk, Kluwer, Deventer,&#13;
1986, nrs. 7, 12 en 15.&#13;
16. VL, bespreking van 7 in: Ars Aequi, 1983, p. 629.&#13;
17. Wichers Hoeth, L., Drucker-Bodenhausen, Kort begrip van het recht betref&#13;
fende de intellectuele eigendom, 6e druk, Zwolle, 1984, p. 52/8.&#13;
15. JURISPRUDENTIEOVERZICHT VAN KWEKERSRECHTUITSPRAKEN EN DAARMEE VERWANTE&#13;
BESLISSINGEN&#13;
1. President Arrondissementsrechtbank 's-Gravenhage, 25 april 1969, van Staaveren/&#13;
Wülfinghoff FANTASY, NJ 1969, nr. 480. FANTASY is geen soortnaam in&#13;
de zin van de ZPW omdat deze naam werd gebruikt ter onderscheiding van een ras waarvoor geen kwekersrecht was verleend en dus ook niet in het rassenregister ingeschreven.&#13;
FANTASY was dus geen soortnaam maar een merk.&#13;
2. President Arrondissementsrechtbank Zwolle, 14 mei 1969, Rieger c.s./Koppe,&#13;
begoniaras LACHSORANGE, BIE 1972 p. 129/30; NJ 1971, nr. 88. Geen kwekersrechtbescherming&#13;
zonder ingeschreven kwekersrecht. Voor begonia's was toen nog&#13;
geen kwekersrecht mogelijk gemaakt. Nabouw i.c. dus ook geen onrechtmatige&#13;
daad. Het gebruik bij wege van soortnaam door Koppe van de door Rieger als merk&#13;
ingeschreven rasnaam levert geen merkinbreuk op.&#13;
3. Hoge Raad, 7 mei 1971, Friese Coöp. Handelsvereniging voor Zaaizaad en&#13;
Pootgoed/Weston, aardappelras RED PONTIAC, BIE 1971, p. 254/7; NJ 1971 nr.&#13;
381, m.n. LWH. Het merkrecht vervalt van rechtswege als een naam als rasnaam&#13;
wordt ingeschreven, óók als het ras op aanwijzing van de minister is ingeschreven.&#13;
4. President Arrondissementsrechtbank 's-Gravenhage, 5 april 1972, Rijk&#13;
Zwaan/Leen de Mos, kropslaras DECI-MINOR, BIE 1972, p. 233/5. Het spoedkarakter&#13;
van het kort geding gedoogt niet dat eerst de Raad voor het Kwekersrecht&#13;
wordt gehoord. Art. 95 ZPW dus buiten toepassing gelaten.&#13;
5. Gerechtshof Amsterdam, 9 januari 1974, Meilland/Olij c.s., rozenras SWEET&#13;
PROMISE, BIE 1976 p. 114/119. Zonder toestemming van de houder zette een der&#13;
de ogen van SWEET PROMISE op entstammen, die hij tot zetlingen liet vergroeien&#13;
voor verkoop aan telers, die er sierplanten of snijbloemen mee konden winnen. Zijn&#13;
verweer was dat ogen in den regel uitsluitend voor vermeerdering dienden. Dit ver&#13;
weer werd verworpen door het Hof: als ogen van snijbloemen vrijelijk als vermeer&#13;
deringsmateriaal zouden mogen worden gebruikt dan zou de bedoeling van de wet&#13;
worden gefrusteerd.&#13;
6. Hoge Raad, 19 april 1974, Koninklijke Sluis/Enkhuizer Zaadhandel, stamslabonenrassen&#13;
PRELUBEL en PRERESCO, BIE 1975, p. 160/72; NJ 1974, nr. 498&#13;
m.n. L.W.H. (Deze zaak is uitvoerig behandeld door Gielen in zijn Kwekersrecht&#13;
op p. 26/27.) Het langer groen blijven is op zichzelf — dus zonder beoordeling van&#13;
de cultuurwaarde - een van belang zijnde eigenschap van PRERESCO, dat daarom&#13;
een zelfstandig ras is en dus niet een variëteit van PRELUBEL. De Raad voor het&#13;
Kwekersrecht heeft dus terecht kwekersrecht verleend. Het betrof hier een beroep&#13;
in cassatie van een arrest van de kamer voor het kwekersrecht.&#13;
7. President Arrondissementsrechtbank Haarlem, 2 juli 1981, Kon. Gebrs. van&#13;
Zanten/v.d. Salm &amp; Zn.; tulpenras JAN VAN ZANTEN'S MEMORY, BIE 1987,&#13;
p. 72/3. Stelling van gedaagde dat zij de bollen van het ras JAN VAN ZANTEN'S&#13;
MEMORY alleen bezigt om nieuw teeltmateriaal te ontwikkelen ongeloofwaardig&#13;
geoordeeld, mede gezien haar relatie tot een exportbedrijf.&#13;
8. Gerechtshof Arnhem 21 december 1981, NJ 1983, nr. 40. (Dit arrest wordt&#13;
door Gielen behandeld op p. 14 van zijn Kwekersrecht.) Het hof stelde vast dat onder&#13;
teeltmateriaal slechts valt volgroeid en geoogst materiaal. Partijen waren erover&#13;
verdeeld of de opbrengst van een aardappelveld als teeltmateriaal moest worden beschouwd.&#13;
9. Hof van Justitie van de Europese Gemeenschappen, 8 juni 1982, Nungesser&#13;
c.s./Europese Commissie, zaaimaisrassen INRA 190, 200 en 258, BIE 1984 p. 29/39&#13;
m.n. v.d. Z.; SEW 31 november 1983, 11, m.n. D.W.F. Verkade. Het kwekersrecht moet voor de toepassing van het Europese mededingingsrecht in beginsel op dezelfde&#13;
voet geplaatst worden als de andere intellectuele eigendomsrechten.&#13;
10. Hoge Raad, 17 september 1982, Hofstede/Visser, ras van witte begonia HOBLANCHE;&#13;
NJ 1983 nr. 44 met kritische noot LWH. (Door Gielen in zijn Kwekers&#13;
recht behandeld op p. 18/20. Zie ook nr. 2.) Een Franse en een Nederlandse kweker&#13;
hadden onafhankelijk van elkaar een begoniaras gewonnen.&#13;
De Fransman had korter dan vier jaar vóór de Nederlander zijn aanvrage indiende,&#13;
al in Frankrijk teeltmateriaal in het verkeer gebracht. Nadat aan de Nederlander&#13;
kwekersrecht was verleend, werd de nietigverklaring daarvan gevorderd, omdat het&#13;
ras niet nieuw zou zijn geweest ten tijde van de aanvrage. Art. 29,3 ZPW bepaalt,&#13;
dat nieuwheidsschending zich niet voordoet als de aanvrage wordt ingediend binnen&#13;
vier jaar nadat in het buitenland voor het eerst teeltmateriaal in het verkeer werd&#13;
gebracht. De vraag was derhalve of de uitzondering van art. 29,3 ZPW ook opging&#13;
als een derde, i.c. de Fransman, zonder toestemming teeltmateriaal in het verkeer&#13;
bracht. De Raad voor het Kwekersrecht meende van wel, de kamer voor het kwekersrecht&#13;
van het Haagse Gerechtshof echter van niet. De Hoge Raad zag het probleem&#13;
nog genuanceerder. Art. 29,a ZPW eist dat het aangevraagde ras bij de aanvrage&#13;
niet algemeen bekend is. Art. 29,3 daarentegen, aldus de Hoge Raad, behandelt&#13;
de gevolgen als de kweker zijn produkten in het verkeer brengt nog vóór hij een&#13;
aanvrage indient. De Hoge Raad verwees de zaak ter afdoening terug naar het Haagse&#13;
Hof en wel naar diezelfde kamer voor het kwekersrecht (het hof zitting houdend&#13;
als omschreven in art. 61,1 ZWP). Het hof diende na te gaan of het Franse teeltmateriaal&#13;
toch niet van de Nederlandse kweker afkomstig zou zijn, waarna dan eventueel&#13;
de vraag aan de orde kwam of het ras van de Fransman ten tijde van de indiening&#13;
algemeen bekend was.&#13;
11. Gerechtshof 's-Gravenhage, kamer voor het kwekersrecht, 28 december 1983,&#13;
Parigo/van Duyn, alstroemeriaras (incalelie) CARMEN, BIE 1988 p. 19/21. Het ras&#13;
waarop de aanvraag voor kwekersrecht betrekking heeft, moet zich onderscheiden&#13;
van ieder ander ras, waarvan het bestaan algemeen bekend is. Huur en verhuur van&#13;
teeltmateriaal is een vorm van afleveren en kan dus inbreuk maken op kwekersrecht.&#13;
Beproeving - in tegenstelling tot verhandelen - tast de nieuwheid van een ras niet&#13;
aan.&#13;
Uit dit arrest blijkt ook van een bij de Officier van Justitie ingediende strafklacht&#13;
ter zake van inbreuk op kwekersrecht.&#13;
12. Hoge Raad 12 april 1985, van Winsen/van Winsen &amp; Zonen; gladiolenras ELVIRA,&#13;
BIE 1985, p. 393/402; NJ 1985, nr. 577, m.n. LWH. De president meende&#13;
dat het geoorloofd was gladioolknollen te gebruiken voor vermeerdering t.b.v. eigen&#13;
professionele bloemproduktie (het zgn. farmer's privilege). Het Haagse Hof en de&#13;
Hoge Raad volgden de president niet. Het Haagse Hof zetelde hier in zijn gewone&#13;
samenstelling, omdat de kamer voor het kwekersrecht immers alleen oordeelt over&#13;
uitspraken van de Raad voor het Kwekersrecht.&#13;
13. Commissie van de Europese Gemeenschappen, verbodsbeschikking 13 december&#13;
1985, Pbl. 369 (ook kenbaar uit BIE 1987 p. 49) tegen Meilland en Royon. Licenties&#13;
voor het kwekersrechten kunnen een inbreuk opleveren op art. 85,1 Verdrag&#13;
van Rome indien rechten op mutanten, ontdekt bij de licentienemer krachtens licentie, automatisch aan de kweker toevallen. Het betrof hier een beslissing op klachte&#13;
van een licentiehouder en één ambtshalve door de Commissie.&#13;
14. Gerechtshof 's-Gravenhage (kamer voor het kwekersrecht), 7 mei 1986, Claron&#13;
c.s./Proefstation voor Champignoncultuur, champignonrassen HORRONDA&#13;
en HORWITU, IER 1986, p. 77. Vordering tot nietigverklaring van kwekersrecht&#13;
wegens gebreken in de beschrijving van karakteristieke eigenschappen. Het Hof stelt&#13;
de houder in de gelegenheid de beschrijving aan te vullen.&#13;
15. President Arrondissementsrechtbank Haarlem, 16 juli 1986, Pennings/Schoorl;&#13;
tulpenrassen RED WING en FANCY FRILLS, BIE 1987, p. 72/6. Inbreuk op kwekersrecht&#13;
niet aangenomen, gelet op het zeer geringe areaal en de stelling dat de betreffende&#13;
bollen alleen voor veredeling in voorraad waren, hetgeen immers toegestaan&#13;
is. - Uit dit vonnis is kenbaar het vrijsprekende vonnis om dezelfde reden van de&#13;
Economische Politierechter te Haarlem d.d. 7 oktober 1985 in de zaak van het OM&#13;
tegen Schoorl vnd. wegens overtreding van art. 40 ZPW;&#13;
- Voorts is uit dit vonnis kenbaar de beschikking van de Raad voor het Kwekers&#13;
recht d.d. 7 januari 1986 waarbij het verzoek van Schoorl vnd. om te zijnen gunste&#13;
een dwanglicentie te verlenen werd afgewezen, omdat deze onvoldoende aannemelijk&#13;
had gemaakt, dat Pennings de markt onvoldoende van teeltmateriaal voorzag. 16. President Arrondissementsrechtbank Zwolle, 21 augustus 1986, ZPC/Stet &amp;&#13;
Slot; aardappelras DESIREE, IER 1986, p. 119. Art. 10 ZPW verzet zich niet tegen&#13;
produktie van teeltmateriaal in eigen bedrijf zonder toestemming van de houder van&#13;
het kwekersrecht, ook niet als dit geschiedt met het oogmerk om na verstrijken van&#13;
het kwekersrecht de alsdan aanwezige voorraden te gebruiken bij het voortbrengen&#13;
van teeltmateriaal voor handelsdoeleinden.&#13;
17. President Arrondissementsrechtbank Arnhem, 21 januari 1987, Stichting Bescherming&#13;
en Exploitatie Kwekersrechten c.s./Stichting Instituut voor de Veredeling&#13;
van Tuinbouwgewassen c.s., aardbeiras POLKA, KG 1987, nr. 80; (hoger beroep&#13;
ingesteld). Het zou onrechtmatig zijn van de kweker om licentie op te zeggen, alleen&#13;
om een hogere royalty te bedingen, (volkomen tegengesteld arrest in auteursrecht&#13;
zaak Hof Amsterdam 5 september 1985 NJ 1987 nr. 164)&#13;
18. Hoge Raad (strafkamer) 24 maart 1987, OM/Wed. P. Eveleens &amp; Zonen&#13;
B.V., Saintpaulia H. Wendl (Kaaps viooltjesras) ALVA en EVELYN.&#13;
Verdachte werd overtreding ten laste gelegd van art. 40,2 ZPW, zoals gerelateerd&#13;
in een proces-verbaal van de Algemene Inspectie Dienst, AID.&#13;
Ontoereikend bewijs van 'verder verkopen en afleveren' conform art. 40,2 ZPW.&#13;
Het betreft hier een arrest op beroep in cassatie van een vonnis van de Economische&#13;
Politierechter te Haarlem. Volgt vernietiging van diens veroordelende vonnis&#13;
en verwijzing naar de economische strafkamer van het Hof Amsterdam.&#13;
19. Hof van Justitie van de Europese Gemeenschappen, 19 april 1988, Erauw-&#13;
Jacquery/La Hesbignonne (zaak 27/87), nog niet gepubliceerd, rassen E2 en E3&#13;
voor wintergerst.&#13;
De houder van een kwekersrecht moet zich aanzienlijke inspanningen getroosten&#13;
om basiszaad te ontwikkelen. Teneinde misbruik van dit basiszaad te voorkomen,&#13;
staat het hem vrij zelf te bepalen aan wie hij licenties verstrekt voor de vermeerdering van basiszaad, zodat hij&#13;
controle kan uitoefenen. Beperkende voorwaarden in licentie-overeenkomsten zijn&#13;
daarom niet strijdig met art. 85,1 EEG-Verdrag.&#13;
20. (Nog sub judice.)&#13;
Hof van Justitie van de Europese Gemeenschappen, Commissie/Staat der Nederlanden,&#13;
zaak 43/88 (mondelinge behandeling wellicht 1989).&#13;
In Nederland geldt de verplichting van aansluiting bij de NAK-organisaties (art.&#13;
87 ZPW). Niet aangesloten handelaren zouden dan ook niet in teeltmateriaal mogen&#13;
handelen. Naar het oordeel van de Commissie is er daardoor o.a. schending van de&#13;
art. 30-34 EEG-Verdrag. Deswege is Nederland voor het Hof gedaagd.&#13;
21. Minister van Landbouw 5 april 1988, Agrico/Commissie voor Samenstelling&#13;
van de Rassenlijst, Staatscourant 11 april 1988 nr. 69, aardappelras ELLES.&#13;
Aardappels van het ras ELLES zijn giftig en daarom alleen na industriële verwerking&#13;
geschikt voor consumptie. Inschrijving op de rassenlijst werd door de Commissie&#13;
geweigerd met het oog op de volksgezondheid voor het geval er een vergissing&#13;
met deze aardappels zou worden gemaakt.&#13;
De giftige ELLES-aardappelen hebben een hoge D-resistentie tegen bodemaaltjes&#13;
en kunnen om die eigenschap een zekere economische waarde hebben. Met het oog&#13;
op die waarde is het ras ambtshalve door de minister op de rassenlijst geplaatst onder&#13;
nr. J3836. De minister heeft op bezwaarschrift ten gunste van de aanvrage beslist&#13;
(art. 78 ZPW) welke beslissing (ex art. 79 ZPW) in de Staatscourant werd bekend&#13;
gemaakt.</content><legacyfootnotes>10. Wie beroepsmatig scharreleieren wil verkopen, moet zich aansluiten bij de Stichting Scharreleieren-&#13;
Controle en wel krachtens art. 6 Landbouwkwaliteitsbesluit 1981 alsmede art. 9,2 van de Landbouwkwaliteitsbeschikking&#13;
produktiemethoden scharreleieren.&#13;
11. De Raad van Beroep van de keuringsinstellingen legt straffen op aan aangeslotenen, die de regels heb&#13;
ben geschonden. Die Raad moet niet verward worden met de Commissie van Beroep inzake keuringen&#13;
(art. 88g ZPW), die afkeuring van ter keuring aangeboden materiaal aan een heroverweging onderwerpt.&#13;
12. De regel staat dan ook op gespannen voet met art. 17 Gw., het jus de non evocando-beginsel en berooft&#13;
hem aldus van een mensenrecht in de opvatting van het Europees Hof voor de Rechten van de&#13;
Mens. Dat Hoge College heeft immers in de Benthem/Staat der Nederlanden-zaak en kort daarop in de&#13;
zaak Feldbrugge/Staat der Nederlanden laten merken daar zwaar aan te tillen. Europees Hof voor de&#13;
Rechten van de Mens 23 oktober 1985 Benthem tegen Nederland. Uitspraak van het voltallige Hof van&#13;
17 raadsheren, NJ 1986 nr. 102 m.n. E.A.A. Europees Hof voor de Rechten van de Mens 29 mei 1986&#13;
Feldbrugge tegen Nederland, RSV 1987, nr. 23 (gevolgd door arrest van dat Hof, gewezen tussen dezelfde&#13;
partijen, van 27 juli 1987, NJ 1988, nr. 437 m.n. E.A.A.) In het eerste geval oordeelde het Europees Hof&#13;
dat het kroonberoep op de Raad van State niet gelijk stond aan de vereiste vaststelling door een rechterlijke&#13;
of andere onafhankelijke instantie, hetgeen een schending opleverde van art. 6 van het Europees Verdrag&#13;
Mensenrechten. Het betrof hier het recht van de klager om zakelijke activiteiten uit te oefenen en&#13;
aldus van zijn eigendommen gebruik te maken. De eerste Feldbrugge-zaak ging over de vaste-deskundige&#13;
procedure in de Ziektewet, welke vaste deskundige als orgaan van de Administratie werd gezien en dus&#13;
niet een onafhankelijke instantie. (In de tweede zaak poogde mevrouw Feldbrugge haar gestelde immateriële&#13;
schade en haar kosten vergoed te krijgen.) De annotator bij Benthem wijst erop, dat Nederland in&#13;
1980 de wenselijkheid heeft aanvaard, dat bestuurlijk handelen wordt onderworpen aan legaliteitscontrole,&#13;
uit te oefenen door een rechter of een ander onafhankelijk orgaan.&#13;
Zo bezien, is het bindend advies niet met voldoende waarborgen omkleed, zodat de burgerlijke rechter dan&#13;
toch geadieerd kan worden.&#13;
13. In de wet staat 'door Ons in te stellen commissie'. Een commissie is geen zelfstandig lichaam; de commissie&#13;
valt m.i. samen met de 'commissarissen'. Dit betekent dan, dat de commissieleden door de Kroon&#13;
moeten worden benoemd. De daartoe strekkende voordracht aan de Koningin door de minister moet in&#13;
die opvatting dan ook eerst in de ministerraad behandeld worden. Bij vijf Koninklijke Besluiten is louter&#13;
bepaald, dat er een commissie voor de Rassenlijst voor diverse gewassen is. De benoeming van de commissieleden&#13;
is in die vijf Koninklijke Besluiten overgelaten aan de minister van Landbouw.&#13;
14. Van die bevoegdheid heeft de minister ook wel gebruik gemaakt. Gielen (p. 31) noemt in 1980 al vier&#13;
ministeriële beschikkingen terzake.&#13;
15. Het wonderlijke van het transigeren is, dat het OM dit zelden afhankelijk maakt van schadeloosstelling van het&#13;
slachtoffer. De routine bij het OM is voorts niet zodanig dat het slachtoffer op de hoogte wordt gesteld van de dag&#13;
waarop de zaak dient, zodat het slachtoffer ook effectief de mogelijkheid heeft zich beledigde partij te stellen.&#13;
16. p. 103 e.v. van Fikkert deel II van de Schuurman &amp; Jordensreeks, 1985.&#13;
17. Zie in dit verband A. Braun, Précis des marques de produits et de service, 2me édition, Brussel 1987,&#13;
nrs. 300-311.&#13;
18. België, Denemarken, Duitsland (Bondsrepubliek), Frankrijk, Hongarije, Ierland, Israël, Italië, Ja&#13;
pan, Nederland, Nieuw-Zeeland, Spanje, Verenigd Koninkrijk, Verenigde Staten van Amerika, Zuid-&#13;
Afrika, Zweden en Zwitserland. (Bij het Unieverdrag van Parijs zijn 116 staten aangesloten).&#13;
19. Zie voor vertaling van de Herziene Akte Trb. 1979, 158 en Trb. 1981, 205.&#13;
20. De begroting beloopt zo'n 2 miljoen guldens per kalenderjaar.&#13;
21. UPOV heeft mij geschreven op 25 mei 1987, nr. 218 (209)-76: 'L'article 13,6 de la Convention UPOV&#13;
auquel vous vous êtes référés, n'a jamais été appliqué a la lettre mais remplacé par une procedure&#13;
d'échange direct d'informations entre les services officiels des Etats membres.'&#13;
22. Kras: Schuurman &amp; Jordens, deel II, 1985, p. 3/4.&#13;
</legacyfootnotes><footnotes><footnote/></footnotes><auteurs>Drs. P.H.M. Keesom</auteurs><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/6248</htmlpath></article>
</articles></edition>
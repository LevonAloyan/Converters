<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2017</searchword><id>14083</id><udhid>UDH:TvAR/14083</udhid><titel>Pacht - Pachtkamer Hof Arnhem-Leeuwarden,  20 september 2016 ECLI: NL: GHARL: 2016: 7554 - (With/Stichting Sint Anthony Gasthuis) (TvAR 2017/5869)</titel><searchwords><searchword>TvAR 2/2017</searchword><searchword>TvAR 2017/5869</searchword><searchword>UDH:TvAR/14083</searchword></searchwords><attachments><attachment><name>18992.pdf</name><extention>pdf</extention><url>https://denhollander.info/download/18992/ci</url></attachment></attachments><inleiding/><content>&lt;p&gt;(mrs. Th.C.M. Willemse, B.J.H. Hofstee en H.J. Wattel en de deskundige leden mr. ing. H.J. Vinke en ir. H.B.M. Duenk)&lt;/p&gt;&#13;
&lt;p&gt;Met noot B. Nijman&lt;/p&gt;&#13;
&lt;h3 class="jurisprudentieinzake"&gt;Pachtovereenkomst. Indeplaatsstelling. Ontbinding.&lt;/h3&gt;&#13;
&lt;p&gt;[Burgerlijk Wetboek, art. 7:363, art. 7:376]&lt;/p&gt;&#13;
&lt;p&gt;&lt;span class="italic"&gt;Pachter exploiteert al vanaf 2000 geen landbouwbedrijf meer. Verpachter gedoogt voortzetting pacht. Net voor einde gedoogtermijn vordert pachter indeplaatsstelling van zijn dochter en schoonzoon, die op enige afstand een melkveebedrijf exploiteren. Vordering ontbinding van de verpachter wordt toegewezen en de indeplaatsstelling afgewezen. Pachter schiet na einde gedogen tekort in de nakoming, geen opvolging in het bedrijf van de pachter zoals verondersteld bij indeplaatsstelling, maar slechts behoefte aan uitbreiding van het eigen melkveebedrijf van dochter en schoonzoon.&lt;/span&gt;&lt;/p&gt;&#13;
&lt;p&gt;arrest van de pachtkamer inzake&lt;/p&gt;&#13;
&lt;p&gt;1. Fokke de With,&lt;/p&gt;&#13;
&lt;p&gt;wonende te Bolsward, gemeente S&amp;uacute;dwest-Frysl&amp;acirc;n,&lt;/p&gt;&#13;
&lt;p&gt;2. Petra de With,&lt;/p&gt;&#13;
&lt;p&gt;wonende te Exmorra, gemeente S&amp;uacute;dwest-Frysl&amp;acirc;n,&lt;/p&gt;&#13;
&lt;p&gt;3. Wietze Wiersma,&lt;/p&gt;&#13;
&lt;p&gt;wonende te Exmorra, gemeente S&amp;uacute;dwest-Frysl&amp;acirc;n,&lt;/p&gt;&#13;
&lt;p&gt;appellanten in het principaal hoger beroep,&lt;/p&gt;&#13;
&lt;p&gt;ge&amp;iuml;ntimeerden in het incidenteel hoger beroep,&lt;/p&gt;&#13;
&lt;p&gt;hierna: samen De With c.s., afzonderlijk respectievelijk De With, Petra en Wietze,&lt;/p&gt;&#13;
&lt;p&gt;advocaat: mr. P. Stehouwer,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;de stichting Stichting Sint Anthony Gasthuis,&lt;/p&gt;&#13;
&lt;p&gt;gevestigd te Bolsward, gemeente S&amp;uacute;dwest-Frysl&amp;acirc;n,&lt;/p&gt;&#13;
&lt;p&gt;ge&amp;iuml;ntimeerde in het principaal hoger beroep,&lt;/p&gt;&#13;
&lt;p&gt;appellante in het incidenteel hoger beroep,&lt;/p&gt;&#13;
&lt;p&gt;hierna: het gasthuis,&lt;/p&gt;&#13;
&lt;p&gt;advocaat: mr. A.H. van der Wal.&lt;/p&gt;&#13;
&lt;h2&gt;1 Het verdere verloop van het geding in hoger beroep&lt;/h2&gt;&#13;
&lt;p&gt;1.1 Het hof neemt de inhoud van het tussenarrest van 17 mei 2016 hier over. Bij dat arrest is een comparitie van partijen bepaald, die heeft plaatsgevonden op 19 juli 2016. Hierbij is akte verleend van de stukken die bij bericht van 14 juni 2016 (vragenlijst met jaarstukken en gecombineerde opgaven van het bedrijf van Wietze) door mr. Stehouwer namens De With c.s. en de stukken die bij berichten van 7 juni 2016 (vragenlijst) en 1 juli 2016 (akte houdende overlegging uittreksel Kamer van Koophandel van het bedrijf van Wietze) door mr. Van der Wal namens het gasthuis zijn ingebracht. Aan het slot van de comparitie heeft het hof arrest bepaald.&lt;/p&gt;&#13;
&lt;p&gt;1.2 De With vordert in het principaal hoger beroep - kort samengevat en na wijziging van eis - de vernietiging van het vonnis van de pachtkamer te Leeuwarden van 4 juli 2014 en primair Petra en Wietze aan te merken als medepachter en subsidiair hen in de plaats te stellen van De With met veroordeling van het gasthuis in de kosten van beide instanties.&lt;/p&gt;&#13;
&lt;p&gt;1.3 Het gasthuis vordert in het incidenteel hoger beroep - kort samengevat en na wijziging van eis - in conventie de vorderingen van De With af te wijzen en in reconventie de pachtovereenkomst te ontbinden, subsidiair de be&amp;euml;indigingsdatum vast te stellen, met veroordeling van De With tot ontruiming van het gepachte op verbeurte van een dwangsom en in de proceskosten van beide instanties.&lt;/p&gt;&#13;
&lt;h2&gt;2 De vaststaande feiten&lt;/h2&gt;&#13;
&lt;p&gt;Het hof gaat in hoger beroep uit van de volgende feiten:&lt;/p&gt;&#13;
&lt;p&gt;2.1 Op 17 oktober 1985 hebben De With en het gasthuis een pachtovereenkomst gesloten ter zake de hoeve Roohel, gelegen aan de Hichtumerweg 8 te Bolsward, kadastraal bekend gemeente Bolsward, sectie B, nummers 307, 308, 881, 882, 4927, 4500, 4505, 277, 260 en 1502, samen groot 35.54.48 ha. De With heeft op 7 juli 1987 de bedrijfsgebouwen gekocht met een voorkeursrecht tot koop voor het gasthuis op het moment dat de pacht zou eindigen.&lt;/p&gt;&#13;
&lt;p&gt;2.2 De With is vanwege psychische klachten in 2000 arbeidsongeschikt geraakt en heeft de melkveehouderij gestaakt. Met toestemming van het gasthuis heeft hij in 2004 het melkquotum verkocht en is de opbrengst tussen De With en het gasthuis verdeeld. De With heeft het gepachte land aan derden in gebruik gegeven. De bedrijfsgebouwen hebben sedert 2008 geen agrarische bestemming meer en worden verhuurd als caravanstalling.&lt;/p&gt;&#13;
&lt;p&gt;2.3 Bij brief van 14 augustus 2007 heeft De With verzocht om zijn dochter, Petra, als medepachter aan te merken. Bij brief van 15 oktober 2007 heeft het bestuur van het gasthuis daarop geantwoord, voor zover van belang: &lt;span class="italic"&gt;&amp;ldquo;Het bestuur wenst uw verzoek grondig te bestuderen en acht zich thans nog onvoldoende ingelicht over de toekomstige plannen ten aanzien van de exploitatie van de landerijen die van de stichting worden gepacht. Voorop zal moeten staan dat er in de toekomst weer sprake zal zijn van een volledig melkveebedrijf. Het bestuur verzoekt u daarom om een bedrijfsplan op te stellen met daarin de visie van zowel u als die van uw dochter omtrent de toekomstige exploitatie van het gepachte inclusief een financi&amp;euml;le paragraaf.&amp;rdquo; &lt;/span&gt;&lt;/p&gt;&#13;
&lt;p&gt;2.4 Bij brief van 13 februari 2008 heeft het gasthuis de pachtovereenkomst opgezegd tegen 5 maart 2009. Zij heeft dat als volgt toegelicht: &lt;span class="italic"&gt;&amp;ldquo;Begin 2000 hebt u meegedeeld wegens gezondheidsproblemen niet meer in staat te zijn de melkveehouderij voort te zetten. Vanaf die tijd werd het grasgewas van het gepachte door u verkocht en het melkquotum verleast. In 2004 is het melkquotum verkocht nadat door gewijzigde regelgeving het volledig verleasen van het melkquotum niet langer was toegestaan. Bovenstaande ontwikkelingen hebben ertoe geleid dat u zich niet meer houdt, c.q. kunt houden aan het nakomen van verplichtingen zoals die onder meer zijn aangegeven in de Regeling Pacht van het BW. Het gepachte is niet meer voor een bedrijfsmatige uitoefening voor de landbouw bij u in gebruik en dat is grond voor opzegging van de pacht. Verpachter heeft eerder aangegeven dit niet-bedrijfsmatig gebruik niet langer te willen tolereren en het, beider belangen wegend, redelijk te achten te kiezen voor een verpachting op grond van kortlopende pachtovereenkomsten, dit met het oog op haar zakelijke belangen. Dat u kennelijk geen vervolg hebt kunnen of willen geven aan de eerder door u naar voren gebrachte mogelijkheid uw dochter in staat te stellen het bedrijf voort te zetten heeft bij het besluit van verpachter een overwegende rol gespeeld.&amp;rdquo; &lt;/span&gt;&lt;/p&gt;&#13;
&lt;p&gt;2.5 De With heeft zich tegen de opzegging verzet en het gasthuis heeft geen vordering aanhangig gemaakt. Bij brief van 20 maart 2009 heeft het gasthuis De With toestemming verleend om met derdegebruikers grondgebruiksverklaringen aan te gaan tot uiterlijk 31 december 2014. Daarbij heeft het gasthuis opgenomen: &lt;span class="italic"&gt;&amp;ldquo;Zoals eerder aan u kenbaar gemaakt gedoogt de stichting de huidige situatie tot uiterlijk het einde van de thans lopende pachttermijn, die eindigt op 5 maart 2015.&amp;rdquo; &lt;/span&gt;&lt;/p&gt;&#13;
&lt;p&gt;2.6 Bij brief van 21 juni 2013 is namens De With aan het gasthuis verzocht medewerking te verlenen aan de indeplaatsstelling door Petra en Wietze. Bij brief van 20 september 2013 heeft het gasthuis daarop afwijzend gereageerd.&lt;/p&gt;&#13;
&lt;p&gt;2.7 Op 6 december 2013 heeft De With de indeplaatsstelling van Petra en Wietze gevorderd (de inleidende dagvaarding in deze procedure).&lt;/p&gt;&#13;
&lt;p&gt;2.8 Bij brief van 23 december 2013 heeft het gasthuis primair &amp;ldquo;de huur/het gebruik&amp;rdquo; en subsidiair de pacht van de verpachte percelen opgezegd per 31 december 2014, althans per 5 maart 2015.&lt;/p&gt;&#13;
&lt;p&gt;2.9 Bij brief van 14 januari 2014 is namens De With medegedeeld dat hij niet in de opzegging berust omdat enerzijds het gasthuis erin heeft bewilligd dat hij tot eind 2014 de gronden door derden mocht laten gebruiken en anderzijds dat hij de grond feitelijk en duurzaam in gebruik wil geven aan zijn dochter Petra en haar partner Wietze waartoe een vordering indeplaatsstelling is ingediend.&lt;/p&gt;&#13;
&lt;p&gt;2.10 Namens De With is het gasthuis begin 2015 verzocht in te stemmen met het gebruik door derden van de gronden voor het jaar 2015. Het gasthuis heeft geen toestemming gegeven. In 2015 hebben Petra en Wietze de gepachte gronden van De With gepacht en dat gebruik duurt tot heden voort.&lt;/p&gt;&#13;
&lt;h2&gt;3 Het geschil en de beslissing in eerste aanleg&lt;/h2&gt;&#13;
&lt;p&gt;3.1 De With heeft in eerste aanleg de indeplaatsstelling van Petra en Wietze gevorderd. Het gasthuis heeft in reconventie de be&amp;euml;indiging van de pachtovereenkomst gevorderd per 5 maart 2015 en de ontruiming van het gepachte.&lt;/p&gt;&#13;
&lt;p&gt;3.2 De pachtkamer heeft bij vonnis van 4 juli 2014 de vorderingen in conventie en in reconventie afgewezen en de kosten gecompenseerd.&lt;/p&gt;&#13;
&lt;h2&gt;4 De beoordeling van de grieven en de vordering&lt;/h2&gt;&#13;
&lt;p&gt;4.1 Het hof ziet aanleiding om eerst het incidenteel hoger beroep te bespreken. Het gasthuis vordert thans primair de ontbinding van de pachtovereenkomst op de gronden dat er geen sprake is van bedrijfsmatige exploitatie en dat De With de gronden zonder toestemming onderverpacht.&lt;/p&gt;&#13;
&lt;p&gt;4.2 Uit de correspondentie tussen partijen moet worden afgeleid dat het gasthuis De With in 2009 heeft toegestaan tot 31 december 2014 de gepachte gronden aan derden in gebruik te verstrekken en dat hem tot 1 maart 2015, het door het gasthuis veronderstelde einde van de lopende pachttermijn, niet zou worden verweten dat hij het gepachte niet-bedrijfsmatig exploiteerde. Deze toezeggingen moeten aldus worden verstaan dat het gasthuis de tekortkomingen gelegen in de onderverpachting en het niet persoonlijk gebruiken/bedrijfsmatig exploiteren na de eerdere opzegging nog &amp;eacute;&amp;eacute;n pachttermijn, althans tot aan voormelde data heeft gedoogd. De With heeft dat redelijkerwijs ook zo dienen te begrijpen. Vanaf 31 december 2014 respectievelijk 1 maart 2015 schiet De With dan ook tekort in de nakoming van de pachtovereenkomst omdat hij de gronden niet persoonlijk gebruikt en evenmin bedrijfsmatig exploiteert. Daarnaast heeft hij de gronden vanaf 2015 zonder toestemming onderverpacht aan Wietze en Petra. Deze tekortkomingen kunnen in beginsel de vordering tot ontbinding van de pachtovereenkomst dragen.&lt;/p&gt;&#13;
&lt;p&gt;4.3 De With heeft aangevoerd dat het gepachte weer bedrijfsmatig zal worden ge&amp;euml;xploiteerd indien Petra en Wietze worden aangemerkt als medepachter dan wel in de plaats worden gesteld en dat hij vooruitlopend daarop hen de gronden in gebruik heeft gegeven. De vordering tot medepacht/indeplaatsstelling, waartegen het gasthuis zich verzet, ontneemt echter niet het karakter aan de tekortkomingen van De With als pachter bij de pachtovereenkomst. Er is verder onvoldoende reden om de onderverpachting aan Wietze en Petra niet aan te merken als tekortkoming. Het tijdens de zitting nader toegelichte beroep van De With c.s. op (de uitleg van) het oude recht faalt. Houwing/Heisterkamp (artikel 49a Pachtwet, aantekening 530a) gaat er terecht vanuit dat de vordering tot medepacht de achtergrond heeft dat het doelmatig kan zijn dat de zoon of dochter die te zijner tijd de uitoefening van het bedrijf zal overnemen en die reeds feitelijk of in een vorm van een maatschap in het bedrijf meewerkt, juridisch een duidelijke positie krijgt. In voormelde aantekening is het standpunt ingenomen dat feitelijke of juridische pachtuitoefening met een maat die voldoet aan de eisen van artikel 49a, zonder dat de pachter toepassing hiervan vordert, geen wanprestatie meer kan zijn. Het gaat in die opvatting dus om gebruik van het gepachte &amp;lsquo;met een maat&amp;rsquo;, dat wil zeggen de pachter &amp;eacute;n zijn kind, die (nog) niet als medepachter is aangemerkt. Van een en ander is in onderhavig geval echter geen sprake. De omstandigheid dat een vordering tot medepacht/indeplaatsstelling voorligt, kan wel meewegen bij de vraag of de tekortkomingen van De With wegens hun bijzondere aard of geringe betekenis de ontbinding met haar gevolgen rechtvaardigen.&lt;/p&gt;&#13;
&lt;p&gt;4.4 Over de gevolgen die het einde van de pachtovereenkomst voor De With persoonlijk heeft, is niets gesteld. Aannemelijk is dat De With enige inkomsten derft maar het belang daarvan is niet (voldoende) toegelicht. De tekortkomingen kwalificeren niet als gering nu De With essenti&amp;euml;le verplichtingen niet nakomt en hem duidelijk was tot wanneer het gasthuis die situatie wilde gedogen. Dit gedogen was erop gebaseerd, aldus het gasthuis ter zitting, dat zij ten gunste van De With de situatie nog wat langer wilde laten voortduren zodat hij nog wat inkomsten kon verwerven door de onderverpachting van de grond. Dit gedogen had een sociale achtergrond ten behoeve van De With z&amp;eacute;lf. Eventuele plannen van de dochter speelden daarin geen rol, aldus het gasthuis.&lt;/p&gt;&#13;
&lt;p&gt;4.5 De conclusie luidt dan ook dat de tekortkomingen de ontbinding van de pachtovereenkomst met haar gevolgen rechtvaardigen. Daarbij merkt het hof nog het volgende op. Het enkele feit dat Petra de dochter en Wietze de schoonzoon is van De With is onvoldoende om de ontbinding af te wijzen en de vordering tot medepacht/indeplaatsstelling toe te wijzen. Anders dan besloten ligt in de vordering tot medepacht/indeplaatsstelling gaat het hier niet om bedrijfsopvolging van de dochter en haar partner in het bedrijf van haar vader. De With oefent sedert 2000 al geen bedrijf meer uit. Niet is gebleken dat Petra concrete plannen had om het bedrijf van De With samen met haar vader nieuw leven in te blazen. Het hof verwijst naar de correspondentie in 2007 en 2008.&lt;/p&gt;&#13;
&lt;p&gt;4.6 De achtergrond van onderhavige vordering tot medepacht/indeplaatsstelling is dat Petra in 2013 een geregistreerd partnerschap met Wietze is aangegaan en zij sedert 2011 samen met hem een melkveehouderij uitoefent in Exmorra, enkele kilometers van het gepachte gelegen. Petra en Wietze zouden graag extra stalruimte &amp;ndash; de huidige caravanstalling - en grond willen hebben voor de opfok van jongvee en graswinning. Het gepachte zou daarvoor een uitkomst kunnen bieden. De With zou in die opzet toezicht kunnen houden op het jongvee (uitbreken, tochtigheid). Bij memorie van grieven hebben zij een meerjarenbegroting met en zonder het gepachte overgelegd (productie 5) waaruit volgt dat zij met het gepachte tot een betere bedrijfsvoering kunnen komen.&lt;/p&gt;&#13;
&lt;p&gt;4.7 In de gang van zaken zoals hiervoor geschetst, de afspraken en correspondentie tussen De With, de pachter, en het gasthuis, de verpachter, ligt echter besloten dat het gasthuis niet in rechte het pachterschap van Petra en Wietze kan worden opgedrongen. Daar komt bij dat het gasthuis ter zitting heeft medegedeeld dat zij rond Bolsward jonge zittende pachters heeft die eveneens op zoek zijn naar grasland voor hun melkveehouderij.&lt;/p&gt;&#13;
&lt;p&gt;4.8 Al het hiervoor overwogene leidt tot de conclusie dat de vorderingen in reconventie tot ontbinding van de pachtovereenkomst en ontruiming van het gepachte zullen worden toegewezen. Het hof zal de ontruimingstermijn bepalen op na te melden tijdstip. De vorderingen in conventie zullen worden afgewezen. Verder overweegt het hof nog dat voor zover moet worden aangenomen dat de lopende pachttermijn niet afliep op 1 maart 2015, maar op 1 maart 2016 wegens de te late inzending van de pachtovereenkomst uit 1985, dit geen gevolgen heeft voor het hiervoor gegeven oordeel. Overige stellingen en verweren behoeven geen bespreking meer omdat deze, indien besproken, niet tot een ander oordeel zullen leiden.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;4.9 Het incidenteel hoger beroep slaagt zodat het bestreden vonnis in reconventie dient te worden vernietigd. De vorderingen tot ontbinding en ontruiming zullen worden toegewezen waarbij de gevorderde dwangsom zal worden gematigd en gemaximeerd. Het principaal hoger beroep faalt zodat het bestreden vonnis in conventie zal worden bekrachtigd. Het hof ziet aanleiding om de beslissing over de proceskosten in eerste aanleg in conventie en in reconventie in stand te laten omdat de destijds voorliggende vorderingen anders waren. Als de in het ongelijk te stellen partij zal het hof De With c.s. in de kosten van beide hoger beroepen veroordelen. De kosten aan de zijde van het gasthuis zullen worden vastgesteld op &amp;euro; 704 aan griffierecht en op &amp;euro; 2.235 aan salaris advocaat (2,5 punt x tarief II).&lt;/p&gt;&#13;
&lt;h2&gt;5 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;bekrachtigt het vonnis van de pachtkamer te Leeuwarden (rechtbank Noord-Nederland) van 4 juli 2014 voor zover in conventie gewezen;&lt;/p&gt;&#13;
&lt;p&gt;vernietigt het vonnis van de pachtkamer te Leeuwarden (rechtbank Noord-Nederland) van 4 juli 2014 in reconventie, behoudens de proceskostenveroordeling, bekrachtigt dit vonnis in zoverre en doet voor het overige opnieuw recht:&lt;/p&gt;&#13;
&lt;p&gt;ontbindt de pachtovereenkomst bestaande tussen het gasthuis en De With betreffende de percelen kadastraal bekend gemeente Bolsward, sectie B, nummers 307, 308, 881, 882, 1502, 4500, 4505, 277, 260 en 5545, samen groot 34.80.48 ha;&lt;/p&gt;&#13;
&lt;p&gt;veroordeelt De With het gepachte te verlaten met al het hem toebehorende en het gepachte ontruimd op te leveren uiterlijk op 1 december 2016 op verbeurte van een dwangsom van &amp;euro; 500 voor iedere dag dat De With na betekening van dit arrest in gebreke blijft aan de veroordeling te voldoen met een maximum van &amp;euro; 50.000;&lt;/p&gt;&#13;
&lt;p&gt;veroordeelt De With c.s. in de kosten van het hoger beroep, tot aan deze uitspraak aan de zijde van het gasthuis vastgesteld op &amp;euro; 704 voor verschotten en op &amp;euro; 2.235 voor salaris overeenkomstig het liquidatietarief;&lt;/p&gt;&#13;
&lt;p&gt;verklaart dit arrest ten aanzien van de daarin vervatte veroordelingen uitvoerbaar bij voorraad;&lt;/p&gt;&#13;
&lt;p&gt;wijst het meer of anders gevorderde af.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;De verpachter in deze zaak, het gasthuis, toont zich bijzonder lankmoedig. De pachter, De With, wordt lang het voordeel van de twijfel gegund. Als duidelijk is dat het opnieuw beginnen van een melkveebedrijf op het gepachte, met of door zijn dochter, niet mogelijk is, mag hij zelfs gedurende zes jaar de gepachte gronden aan derden in gebruik geven. In die periode is zijn dochter een relatie begonnen met een melkveehouder. Zij wil het door De With gepachte graag bij het door haar en haar partner gevoerde bedrijf betrekken. De verpachter wil dat niet, waarop De With indeplaatsstelling vordert voor zijn dochter en haar partner. Dan overspeelt De With zijn hand. Ondanks de weigering van de verpachter om ingebruikgeving aan derden nog verder toe te staan, verpacht De With de door hem gepachte gronden aan zijn dochter en haar partner. In het hoger beroep vordert De With indeplaatsstelling/medepacht voor zijn dochter en haar partner. Het gasthuis vordert, incidenteel, ontbinding van de pachtovereenkomst.&lt;/p&gt;&#13;
&lt;p&gt;Kennelijk is niet direct duidelijk wat het karakter is van de gebruiksovereenkomst tussen De With en het gasthuis. De verpachter stond in 2009 uitdrukkelijk toe dat De With het gepachte land tot en met 2014 aan derden in gebruik zou geven, om op die manier inkomsten te verwerven (onderdeel 4.4 arrest). Voor die periode kan de vraag worden gesteld of de gronden nog wel ter uitoefening van de landbouw zijn afgestaan. De With had zijn agrarische activiteiten immers gestaakt. Hij trad alleen nog op als (onder-) verpachter. Voor het gasthuis was het karakter van de overeenkomst kennelijk ook niet geheel duidelijk. Eind 2013 heeft zij primair &amp;ldquo;de huur/het gebruik&amp;rdquo; en subsidiair &amp;ldquo;de pacht&amp;rdquo; opgezegd (onderdeel 2.8). Uit de correspondentie tussen partijen leidt het pachthof af dat sprake is van een pachtovereenkomst, waarbinnen het tekortschieten van de pachter is gedoogd. Dit gedogen was uitdrukkelijk aan een termijn gebonden. Volgens het pachthof was daarover door het gasthuis duidelijk gecommuniceerd. De With had dat &amp;lsquo;redelijkerwijs&amp;rsquo; ook zo moeten begrijpen (onderdeel 4.2). Toen na de gedoogperiode de situatie niet veranderde en geen sprake was van persoonlijke en bedrijfsmatige exploitatie door De With, schoot hij tekort. Bovendien was sprake van onderverpachting aan de dochter en haar partner. Dat is volgens het pachthof &amp;lsquo;in beginsel&amp;rsquo; reden tot ontbinding.&lt;/p&gt;&#13;
&lt;p&gt;In beginsel, omdat De With stelt dat de tekortkoming de ontbinding niet rechtvaardigt. Zodra zijn dochter en haar partner als pachters zijn aangesteld, wordt de bedrijfsmatige exploitatie hervat. Hij stelt verder dat de onderverpachting aan zijn dochter en haar partner geen tekortkoming oplevert. Hij heeft immers hun indeplaatsstelling gevorderd. Onder het oude recht kon feitelijke samenwerking in een maatschap, met een kind dat als medepachter aangesteld kan worden, niet als wanprestatie aangemerkt worden, ook indien nog geen aanstelling van het kind als medepachter werd gevorderd. In die redenering gaat het pachthof begrijpelijkerwijs niet mee. De dochter en haar pachter willen immers het bedrijf van De With, voorzover daarvan nog sprake is, niet voorzetten. Zij willen de gronden van het gasthuis en de stal van De With onderdeel maken van hun al bestaande bedrijf, waarbij De With niet als ondernemer is betrokken. Het beroep op de uitleg van het oude recht gaat niet op. Een vergelijkbare situatie deed zich (onder het oude recht) voor in het arrest van het pachthof van 28 januari 2003 inzake Van Rijswijk/Van den Berg (&lt;span class="italic"&gt;TvAR&lt;/span&gt; 2004/5232).&lt;/p&gt;&#13;
&lt;p&gt;Een bijzondere opmerking wordt gemaakt aan het slot van onderdeel 4.3. Daar overweegt het pachthof dat de omstandigheid dat een vordering tot indeplaatsstelling/medepacht voorligt, mee kan wegen bij de beantwoording van de vraag of de tekortkomingen van De With de ontbinding van de pachtovereenkomst rechtvaardigen. Vervolgens worden de bijzondere aard van de tekortkoming of de geringe betekenis daarvan genoemd, de criteria van de tenzij-bepaling van artikel 6:265 BW. Het wordt niet duidelijk of en zo ja, op grond waarvan, hier een bijzonder criterium zou gelden en welke omstandigheden dan kunnen meewegen. Bij iedere ontbindingsvordering kunnen die criteria immers een rol spelen. Wellicht zouden de belangen van de voorgestelde (mede-) pachters een rol kunnen spelen, maar dat blijkt niet uit de afweging die het hof in onderdeel 4.4 maakt. Daar wordt alleen gezocht naar de belangen van De With en gekeken naar de ernst van diens tekortkoming.&lt;/p&gt;&#13;
&lt;p&gt;Misschien speelt de positie van de voorgestelde (mede-) pachter hier een rol. Deze dient op grond van artikel 6 EVRM partij te zijn in de procedure. Dat is bevestigd in het arrest van het pachthof van 9 november 2010 inzake Munneke/Feenstra-Horring I (&lt;span class="italic"&gt;TvAR&lt;/span&gt; 2010/5612). Daardoor kan met (de belangen van) die procespartij rekening worden gehouden, ook bij de beoordeling van een vordering die niet direct de indeplaatsstelling of medepacht betreft. In zijn algemeenheid kan worden opgemerkt dat de tenzij-bepaling van artikel 6:265 BW in de recente jurisprudentie van het pachthof &amp;ndash;naar het lijkt- meer aandacht krijgt dan voorheen. Zie het arrest van 19 juli 2016 inzake Roebroeck/Dassen (&lt;span class="italic"&gt;TvAR&lt;/span&gt; 2016/5857) en het arrest van 7 juni 2016 inzake Koning/Boswinkel (ECLI:GHARL:2016:4486) waar het tenzij-criterium ook voor de opzegging in verband met een tekortkoming wordt toegepast.&lt;/p&gt;&#13;
&lt;p&gt;In onderdeel 4.5 oordeelt het pachthof dat alleen de familieverhouding onvoldoende is om de vordering tot indeplaatsstelling toe te wijzen en de vordering tot ontbinding van het gasthuis af te wijzen. In de vordering tot medepacht/indeplaatsstelling zou besloten liggen dat het moet gaan om bedrijfsopvolging. In dit geval door de dochter en haar partner in het bedrijf van De With.&lt;/p&gt;&#13;
&lt;p&gt;Dat indeplaatsstelling/medepacht steeds bedrijfsopvolging moet inhouden, werd eerder niet aangenomen. Daarvoor moet worden teruggegrepen op Houwing/Heisterkamp. In de toelichting op artikel 49 Pachtwet (oud), aant. 524, p. 615, noot 3, en aant. 529, p. 618g, noot 3, wordt onder verwijzing naar de wetsgeschiedenis (van de Pachtwet) en de jurisprudentie, vermeld dat ook een bedrijfsopvolger die al een zelfstandig bedrijf heeft voor indeplaatsstelling in aanmerking kan komen. Bedrijfsoverneming zou door de wet ook niet worden ge&amp;euml;ist, om voor indeplaatsstelling in aanmerking te komen. Het lijkt er op dat het pachthof in dit arrest een andere lijn kiest.&lt;/p&gt;&#13;
&lt;p&gt;Op dit punt is van belang dat De With geen bedrijf meer voert, zodat van bedrijfsovername geen sprake kan zijn, terwijl de dochter ook niet van plan is het bedrijf van haar vader nieuw leven in te blazen.&lt;/p&gt;&#13;
&lt;p&gt;In de onderdelen 4.6 tot en met 4.8 legt het pachthof uit waarom het gasthuis, na de eerder getoonde lankmoedigheid, niet opnieuw aan de wensen en belangen van De With tegemoet hoefde te komen. Het pachterschap van de dochter van De With en haar partner kan in rechte niet aan het gasthuis worden opgedrongen. Daarbij wordt verwezen naar de gemaakte afspraken en naar de correspondentie waarin het gasthuis duidelijk had aangegeven wat zij (niet) wilde. Gezien de omstandigheden zou een andere uitkomst niet redelijk zijn. Toch was de houding van het gasthuis niet zonder risico&amp;rsquo;s. Met een geliberaliseerde pachtovereenkomst, in combinatie met de toestemming de gronden aan derden in gebruik te geven, was men met minder risico&amp;rsquo;s niet minder lankmoedig geweest.&lt;/p&gt;&#13;
&lt;p&gt;B. Nijman&lt;/p&gt;&#13;
&lt;h2&gt;&amp;nbsp;&lt;/h2&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2017-03-02 15:13:12</published><modified>2017-04-11 12:02:22</modified><editiondate>2017-03-02</editiondate><htmlpath>https://denhollander.info/artikel/14083</htmlpath></article>
</articles></edition>
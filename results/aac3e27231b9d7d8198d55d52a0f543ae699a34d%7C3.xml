<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2009</searchword><id>8138</id><udhid>UDH:TvAR/8138</udhid><titel>Kroniek Wet voorkeursrechten gemeenten 2008</titel><searchwords><searchword>TvAR 7/8/2009</searchword><searchword>UDH:TvAR/8138</searchword></searchwords><attachments><attachment><name>TvAR2009_-07_08_02_Kroniek_Wet_Voorkeursrechten.pdf</name><extention>pdf</extention><url>https://denhollander.info/download/7352/ci</url></attachment></attachments><inleiding>1. Introductie&#13;
Voor de zevende keer op rij wordt in deze kolommen aandacht&#13;
besteed aan recente ontwikkelingen op het terrein van&#13;
de Wet voorkeursrecht gemeenten (Wvg). De jurisprudentie&#13;
die werd gevormd onder oud recht blijft voor het overgrote&#13;
deel van belang voor de praktijk onder de nieuwe Wvg. De&#13;
eerste ervaringenmet de InvoeringswetWet ruimtelijke ordening&#13;
(Wro) zijn, zeker als het om de toepassing van de Wvg&#13;
gaat, niet bijster positief. De nieuwe systematiek, waarbij het&#13;
voorkeursrecht slechts eenmaal door de raad wordt gevestigd&#13;
en automatisch wordt verlengd zolang maar tijdig de planologische&#13;
vervolg-besluitvorming plaatsvindt, roept ondanks&#13;
de ogenschijnlijke eenvoud de nodige vragen op. Het overgangsrecht&#13;
is, evenals het overgangsrecht voor de Wro zelf,&#13;
onvoldoende doordacht.&#13;
De nieuwe Wvg en het bijbehorende overgangsrecht zijn inmiddels&#13;
reeds uitvoerig besproken in andere tijdschriften.1&#13;
Ook de tweede, in aantocht zijnde wetswijziging, is al uitgebreid&#13;
aan bod gekomen.&#13;
In deze bijdrage zullen wij daarom slechts kort stilstaan bij&#13;
de meest recente wetswijziging, die verband houdt met de&#13;
invoering van de Wet algemene bepalingen omgevingsrecht.&#13;
Zoals vanouds bespreken wij natuurlijk ook de interessante&#13;
ontwikkelingen in de jurisprudentie, waarbij een verdeling&#13;
is gemaakt in de geschillen in de vestigingsfase, de aanbiedings-&#13;
en prijsvaststellingsprocedure en de ontwijkingsconstructies.&#13;
Tenslotte besteden wij aandacht aan een interessante&#13;
uitspraak over het overgangsrecht.</inleiding><content>2. Invoeringswet Wabo&#13;
Met de invoering van deWet algemene bepalingen omgevingsrecht&#13;
(Wabo) wordt een groot aantal vergunningen, ontheffingen&#13;
en toestemmingen samengebracht in één vergunning:&#13;
de omgevingsvergunning. Voor de burger brengt dit een&#13;
kwaliteitsverbetering en kostenbesparing mee, omdat alle&#13;
omgevingsvergunningen bij één loket kunnen worden aangevraagd.&#13;
Het projectbesluit gaat eveneens op in de omgevingsvergunning.&#13;
2 Meest opmerkelijk - en van belang voor de&#13;
Wvg - is dat art. 9.14 van het voorstel voor de Invoeringswet&#13;
algemene bepalingen omgevingsrecht (Invoeringswet Wabo)&#13;
bepaalt dat het niet langermogelijk zal zijn omeen voorkeursrecht&#13;
te vestigen op basis van een projectbesluit. Zo komt de&#13;
per 1 juli 2008 geïntroduceerde mogelijkheid wel erg snel weer te vervallen.3 Uit de memorie van toelichting blijkt dat&#13;
deze keuze van de wetgever samenhangt met de wijziging van&#13;
het karakter van een omgevingsvergunning ten opzichte van&#13;
het projectbesluit. Een omgevingsvergunning zal geen ‘kaderstellend&#13;
besluit’ zijn, zoals een structuurvisie of een bestemmingsplan,&#13;
maar een beschikking voor één concreet geval en&#13;
daaromvaak betrekking hebben op een gering aantal percelen.&#13;
Gemeenten kunnen door het al dan niet verlenen van een&#13;
omgevingsvergunning het ruimtelijke ordeningsbeleid op&#13;
perceelsniveau effectueren. Een gemeentelijk voorkeursrecht&#13;
is daar volgens de wetgever niet langer voor nodig.4 Adieu,&#13;
projectbesluit!&#13;
3. Geschillen in de vestigingsfase&#13;
In de Wvg, zoals die per 1 juli 2008 luidt, zijn de vestigingsvereisten&#13;
materieel ongewijzigd gebleven ten opzichte van&#13;
vóór 1 juli 2008. Voor aanwijzing komen nog evenals voorheen&#13;
gronden in aanmerking waaraan vooruitlopend op of&#13;
bij een bestemmingsplan of een structuurvisie (de opvolger&#13;
van het structuurplan) een niet-agrarische bestemming is&#13;
toegekend respectievelijk toegedacht. Ten opzichte van die&#13;
nieuwe bestemming moet het huidige gebruik afwijkend of&#13;
intensiever zijn. Nieuw is dat het gemeentelijk projectbesluit&#13;
(voorlopig nog) als grondslag kan dienen. Nieuw is voorts&#13;
dat provinciale staten en de Minister van VROM een voorkeursrecht&#13;
kunnen vestigen. Als grondslag dient het door&#13;
provinciale staten of de minister vastgestelde inpassingsplan&#13;
of projectbesluit. In alle gevallen kunnen B&amp;W, gedeputeerde&#13;
staten en de minister een tijdelijk voorkeursrecht vestigen in&#13;
het kader van de zgn. voorbescherming.&#13;
Zoals verwacht heeft het afgelopen jaar nog geen relevante&#13;
jurisprudentie opgeleverd waarin de nieuwe vestigingsmogelijkheden&#13;
aan bod komen. Wel zagen de rechtbanken en de&#13;
Afdeling bestuursrechtspraak van de Raad van State zich nog&#13;
altijd geconfronteerd met een grote hoeveelheid bezwaren&#13;
tegen de vestiging van het vervroegde voorkeursrecht (art. 2&#13;
jo. 5 Wvg nieuw) en het reguliere voorkeursrecht op basis&#13;
van bestemmingsplan of structuurvisie (art. 2 jo. 3 lid 1 Wvg&#13;
nieuw).&#13;
3.1. Onvoldoende grondslag vervroegd voorkeursrecht?&#13;
In de zaak die leidde tot de uitspraak van de Afdeling van 2&#13;
april 20085 was onder meer aan de orde de vraag of de toegedachte&#13;
woonbestemming wel afweek van het bestaande gebruik&#13;
dat overeenkomstig het vigerende bestemmingsplan&#13;
plaatsvond en eveneens wonen betrof. De Afdeling verwijst naar haar uitspraak van 3 maart 2004 in de zaak Valkenswaard6&#13;
en geeft aan dat inherent aan de toepassing van het&#13;
vervroegde voorkeursrecht is dat ten tijde van de aanwijzing&#13;
van de gronden nog slechts een globaal beeld bestaat van de&#13;
toekomstige bestemming. In dat stadium van de planvoorbereiding&#13;
kan niet op perceelsniveau worden aangegeven welke&#13;
bestemming zal worden toegekend. Voorts behoeft nog niet&#13;
voor elk in de aanwijzing betrokken perceel duidelijk te zijn&#13;
of het kan worden ingepast:&#13;
‘Nu de toegedachte toekomstige bestemming van de aangewezen&#13;
gronden als geheel afwijkt van het huidige gebruik&#13;
daarvan heeft de rechtbank terecht overwogen dat de aanwijzingsbevoegdheid&#13;
van de raad vaststond en dat het, gelet&#13;
op de onzekerheid van de definitieve invulling van het gebied&#13;
Elspeet-Noord, waar de aangewezen gronden zijn&#13;
gelegen, onlogisch noch onredelijk is dat de raad alle in&#13;
het gebied liggende gronden in de aanwijzing heeft betrokken.’&#13;
Kortom, bij een vervroegd voorkeursrecht gaat het erom dat&#13;
de toekomstige bestemming van het gehele gebied, waarop&#13;
het voorkeursrecht is gevestigd, afwijkt van het huidige gebruik.&#13;
3.2. Onvoldoende grondslag bij structuurvisie?&#13;
De vraag rijst hoe dit zit bij de structuurvisie. Volgens de&#13;
wettekst van de Wro bevat de structuurvisie de hoofdlijnen&#13;
van de voorgenomen ontwikkeling van het gebied en de&#13;
hoofdzaken van het door de gemeente, provincie of rijk te&#13;
voeren ruimtelijk beleid. De structuurvisie gaat tevens in op&#13;
de wijze waarop het bestuursorgaan in kwestie zich voorstelt&#13;
die voorgenomen ontwikkeling te doen verwezenlijken.7&#13;
Anders dan bij het bestemmingsplan (of inpassingsplan) zijn&#13;
nog niet per perceel bestemmingen en daarbij behorende&#13;
voorschriften8 gegeven. Op welk detailniveau moet de structuurvisie&#13;
aanwijzingen geven over de niet-agrarische bestemming&#13;
en het afwijkend gebruik?&#13;
De jurisprudentie was op dit punt vrij schaars. Volgens de&#13;
Afdeling eist de rechtszekerheid dat de aanwijzing in een&#13;
(regionaal) structuurplan en de daarbij behorende kaart voldoende&#13;
concreet is om op basis daarvan te kunnen vaststellen&#13;
op welke kadastraal bekende percelen zij betrekking heeft.&#13;
Alleen dan kan zij dienen als grondslag voor het vestigen van&#13;
een wettelijk voorkeursrecht op een ofmeer van die percelen.9&#13;
Daarmee is nog niet gezegd dat de aanwijzing over de nieuwe&#13;
bestemming tot op perceelsniveau herleidbaar moet zijn. In&#13;
de uitspraak van de Afdeling van 16 juli 2008, waarin het&#13;
Intergemeentelijk Structuurplan Zuidplas centraal stond,&#13;
wordt echter de nodige duidelijkheid verschaft10:&#13;
‘Dat op perceelsniveau nog niet vaststaat hoe het uiteindelijke&#13;
grondgebruik eruit zal gaan zien, is inherent aan de&#13;
vestiging van een voorkeursrecht op basis van een structuurplan.&#13;
Voorts hoeft bij vestiging van een voorkeursrecht op&#13;
basis van een structuurplan nog geen zekerheid te bestaan&#13;
omtrent de verwezenlijking van de beoogde uitwerking,&#13;
waarvoor het voorkeursrecht is gevestigd. De systematiek&#13;
van de Wvg brengt mee, dat op het moment dat het&#13;
voorkeursrecht kan worden aangewend, veelal nog niet&#13;
zeker zal zijn of de geplande uitwerking feitelijk zal kunnen&#13;
worden gerealiseerd.’&#13;
Hier klinkt duidelijk de echo door van rechtspraak van de&#13;
Afdeling over een globaal bestemmingsplan met een uitwerkingsplicht.&#13;
11 In een dergelijk geval behoeft volgens de Afdeling&#13;
geen zekerheid te bestaan over de vraag of de beoogde&#13;
uitwerking daadwerkelijk tot stand zal worden gebracht. Die&#13;
passage is vrijwel letterlijk overgenomen en toegepast op de&#13;
structuurvisie. Dat is wat kort door de bocht. In het globale&#13;
bestemmingsplan is immers wel al een concrete bestemming&#13;
aan de grond toegekend, zij het dat die bestemming nog nader&#13;
moet worden uitgewerkt. Het spreekt welhaast vanzelf dat&#13;
de vorm van die uitwerking nog niet hoeft vast te staan, zolang&#13;
het plan nog niet hoéft te worden uitgewerkt. In de&#13;
tussentijd kan op basis van een globale bestemming een&#13;
voorkeursrecht worden gevestigd. Anders ligt dat bij een&#13;
structuurvisie. Een structuurvisie kan niet worden uitgewerkt,&#13;
maar hooguit worden vertaald in een op termijn door de raad&#13;
vast te stellen bestemmingsplan dat alsdan een nieuwe vestigingsgrondslag&#13;
voor het voorkeursrecht vormt.De structuurvisie&#13;
zelf geeft aanwijzingen over de bestemming die, wil zij&#13;
aan een voorkeursrecht ten grondslag worden gelegd, voldoende&#13;
duidelijk moeten zijn om – gezien de schaalgrootte van&#13;
de kaart – ook op perceelsniveau antwoord te geven op de&#13;
vraag of die visie uitgaat van een niet-agrarische bestemming&#13;
en afwijkend of intensiever gebruik. Dat onzeker is dat de&#13;
bestemming feitelijk zal worden gerealiseerd, doet daarbij&#13;
niet terzake. De definitieve keuze voor de ene of de andere&#13;
bestemming wordt immers pas in de bestemmingsplanfase&#13;
gemaakt.&#13;
De Rechtbank Haarlem heeft dit in een uitspraak van 19&#13;
december 200712 juist gezien. De rechtbank oordeelde dat&#13;
aan de vestiging van een voorkeursrecht op basis van een&#13;
structuurvisie inherent is dat van de toekomstige bestemming&#13;
nog slechts een globaal beeld bestaat. Dit neemt volgens de&#13;
rechtbank echter niet weg dat in voldoende mate vastgesteld&#13;
moet kunnen worden dat sprake is van een afwijkend of intensiever&#13;
gebruik:&#13;
‘Zoals hiervoor weergegeven geldt voor het gebied waar&#13;
zich de percelen van eisers bevinden thans de bestemming&#13;
winkel-, kantoor- en/of horecadoeleinden met bovenwoningen,&#13;
terwijl in het toekomstige plan de percelen de&#13;
globale bestemming winkels/commerciële functies met&#13;
bovenwoningen is toegedacht.De rechtbank is van oordeel&#13;
dat de toegedachte bestemming aldus in grote lijnen overeenkomt&#13;
met de huidige bestemming. De omstandigheid dat op stedenbouwkundig en architectonisch gebied wellicht&#13;
andere accenten zullen worden gelegd, acht de rechtbank&#13;
onvoldoende om te stellen dat sprake is van beter of&#13;
intensiever gebruik.’&#13;
De rechtbank toetst derhalve op perceelsniveau welke bestemming&#13;
de structuurvisie aan de percelen heeft toegedacht. Als&#13;
die in grote lijnen overeenkomt met de huidige bestemming,&#13;
dan gelden zwaardere motiveringseisen om aan te tonen of&#13;
sprake is van afwijkend of intensiever gebruik.&#13;
3.3. Niet-agrarische bestemming&#13;
Ook de vraag of sprake is van een niet-agrarische bestemming&#13;
laat zich niet altijd even eenvoudig beantwoorden. In de&#13;
hiervoor gememoreerde uitspraak van de Afdeling van 16&#13;
juli 2008 stond het Intergemeentelijk Structuurplan Zuidplas&#13;
centraal.Dat plan voorziet voor een deel van het grondgebied&#13;
van de gemeente Zevenhuizen-Moerkapelle in een zgn.&#13;
‘glastuinbouwbedrijvenlandschap’. De Rechtbank&#13;
’s-Gravenhage was van oordeel dat dat plan niet voorzag in&#13;
de vereiste niet-agrarische bestemming, omdat voor 80%&#13;
glastuinbouw – een agrarische bestemming – gehandhaafd&#13;
zou blijven en slechts voor 20%glastuinbouw viameervoudig&#13;
grondgebruik zou worden gecombineerdmet andere functies.&#13;
De Afdeling ziet dit anders. Doorslaggevend acht zij dat uit&#13;
het plan blijkt dat de traditionele glastuinbouw in het gebied&#13;
niet meer mogelijk zal zijn. Voor het gehele glastuinbouwbedrijvenlandschap&#13;
wordt wegens de schaarste van de grond en&#13;
om redenen van duurzaam energiegebruik en milieubeheer&#13;
traditionele tuinbouw uitgesloten. In het gehele glastuinbouwbedrijvenlandschap&#13;
mogen niet-agrarische functies worden&#13;
toegevoegd aan en gecombineerd met een moderne variant&#13;
glastuinbouw en dat zal ook worden gestimuleerd. Gelet&#13;
hierop is de Afdeling van mening dat de raad zich op het&#13;
standpunt mocht stellen dat:&#13;
‘zowel het doen verdwijnen uit het gebied van de traditionele&#13;
tuinbouw als het bevorderen van combinaties van&#13;
functies, een ontwikkeling markeert naar een overwegend&#13;
als niet-agrarisch aan te merken bestemming, die, naar de&#13;
ratio van het voorkeursrecht, een regiefunctie vergt van&#13;
het gemeentebestuur.’&#13;
Van een agrarische bestemming als bedoeld in de Wvg is dus&#13;
geen sprake als de traditionele agrarische bedrijvigheid in de&#13;
toekomst moet wijken.&#13;
3.4. Bestemmingsplan met een spookbestemming?&#13;
De raad van de gemeente Soest had een voorkeursrecht gevestigd&#13;
op de grondslag van een bestemmingsplan dat voorzag&#13;
in een recreatieve bestemmingmet een wijzigingsbevoegdheid&#13;
om de bestemming ‘wonen’ op te nemen. De Stichting&#13;
Dienstbetoon Gezondheidszorg betoogde dat de raad geen&#13;
concrete plannen had om tot realisering van die bestemming&#13;
te komen. Volgens de Stichting was sprake van een ‘spookbestemming’&#13;
en kon het voorkeursrecht niet anders dan bedoeld&#13;
zijn om de grond tegen een lage prijs te verwerven. In de&#13;
uitspraak van 4maart 2009 verwerpt de Afdeling deze beschuldiging13:&#13;
‘Zoals de Afdeling eerder heeft overwogen (uitspraak van&#13;
29 januari 2003 in zaak nr. 200203398/1), brengt de systematiek&#13;
van de Wvg mee dat op het moment waarop het&#13;
voorkeursrecht kan worden aangewend, meestal onzeker&#13;
zal zijn of de geplande ontwikkeling feitelijk zal kunnen&#13;
worden gerealiseerd. Gelet op het doel van de wet, het&#13;
verschaffen van voorrang aan gemeenten bij aankoop van&#13;
grond benodigd voor het realiseren van toekomstige planologische&#13;
ontwikkelingen, staat deze onzekerheid niet in de&#13;
weg aan het gebruik van de bij wet gegeven bevoegdheid&#13;
tot het vestigen van een voorkeursrecht.&#13;
Volgens de Afdeling is geen sprake van een spookbestemming&#13;
en heeft de raad zijn bevoegdheid niet gebruikt voor een ander&#13;
doel dan waarvoor deze is gegeven. Dat de stichting het niet&#13;
eens is met de bestemming ‘recreatieve doeleinden’ en dat in&#13;
het vooroverleg is besproken is dat de bestemming ‘woningbouw’&#13;
zou worden, is volgens de Afdeling niet relevant omdat&#13;
de bestemming onherroepelijk is geworden. Eventuele bezwaren&#13;
tegen de bestemming had de Stichtingmaar in de bestemmingsplanprocedure&#13;
moeten aanvoeren.&#13;
4. Aanbiedings- en prijsvaststellingsprocedure&#13;
Kern van de Wvg vormt de verplichting voor de eigenaar van&#13;
een perceel grond dat met een voorkeursrecht is belast, om&#13;
de grond eerst te koop aan de gemeente14 aan te bieden, indien&#13;
hij voornemens is de grond te vervreemden. Als de gemeente&#13;
tijdig een beginselbesluit tot aankoop neemt, zullen&#13;
beide partijen met elkaar in onderhandeling treden over de&#13;
door de gemeente te betalen prijs. Bereiken partijen daarover&#13;
geen overeenstemming, dan kan de eigenaar de prijsvaststellingsprocedure&#13;
van art. 16 e.v. Wvg entameren. Dat doet hij&#13;
door aan B&amp;W de wens te kennen te geven dat over de prijs&#13;
advies zal worden uitgebracht door deskundigen, die worden&#13;
benoemd door de rechtbank. B&amp;W zullen dan door tussenkomst&#13;
van een advocaat binnen twee weken een verzoekschrift&#13;
moeten indienen. Als één van beide partijen zich niet kan&#13;
vinden in het advies van de deskundigen dan kan die partij&#13;
ingevolge art. 17 Wvg – opnieuw via een advocaat – de&#13;
rechter verzoeken om zelf een oordeel over de prijs te vellen.&#13;
Tegen de uitspraak van de rechtbank staat – in tegenstelling&#13;
tot de onteigeningsprocedure – geen cassatieberoep open.&#13;
Anders dan voorheen worden de uitspraken van de rechtbanken&#13;
gelukkig wel steeds vaker gepubliceerd. Daardoor weten&#13;
wij dat de rechtbanken niet snel het advies van deskundigen&#13;
naast zich neer zullen leggen. Evenals in onteigeningszaken&#13;
staat het de deskundigen in beginsel vrij omnaar eigen inzicht&#13;
de waarderingsmethodiek te bepalen.15&#13;
4.1. Alsnog afzien van aankoop tijdens gerechtelijke&#13;
procedure?&#13;
Op grond van art. 21 Wvg is de gemeente gedurende drie&#13;
maanden aan de uitspraak gebonden, de zgn. koopplicht. In&#13;
verband met deze koopplicht bepaalt art. 17 lid 3 Wvg dat&#13;
B&amp;Walsnog van de aankoop kunnen afzien, als de vervreemder&#13;
het initiatief voor de rechtbankprocedure heeft genomen&#13;
en B&amp;W binnen twee weken een bericht van die strekking&#13;
laten uitgaan. Kan de gemeente ook nog op een latermoment&#13;
in de aanbiedingsprocedure afzien van de aankoop? Deze&#13;
vraag kwam aan de orde in een uitspraak van de Rechtbank&#13;
Maastricht.16 B&amp;W van Heerlen hadden zelf een verzoekschrift&#13;
ingediend omdat zij zich niet konden verenigen met&#13;
het prijsadvies. Later deelden zij mee dat zij alsnog van aankoop&#13;
wilden afzien en het verzoek wilden intrekken. B&amp;W&#13;
van Heerlen trokken ten overstaan van de rechtbank ook nog&#13;
het argument uit de kast dat zij reeds van de koop zouden&#13;
hebben afgezien, omdat het verzoekschrift niet binnen de&#13;
wettelijke vierwekentermijn bij de rechtbank zou zijn ingediend.&#13;
De rechtbank gaat allereerst niet mee in deze redenering&#13;
en oordeelt dat het te laat indienen van het verzoek alleen&#13;
de rechtsgevolgen heeft die art. 17 lid 5 Wvg noemt. Dat&#13;
betekent dat de verkoper het recht heeft om gedurende een&#13;
periode van drie jaar zijn grond eenmalig voorkeursrechtvrij&#13;
aan een derde te vervreemden. Het ingediende verzoek blijft&#13;
echter rechtsgeldig:&#13;
‘Daar de gemeente in het onderhavige geval (eenzijdig)&#13;
wenst af te zien van de aankoop in een geval waarin de&#13;
Wvg dat recht niet aan de gemeente (uitdrukkelijk) toekent,&#13;
is de rechtbank dan ook van oordeel, dat vanwege&#13;
het gesloten systeemvan deWvg ten aanzien van demogelijkheden&#13;
voor de gemeente om af te zien van aankoop van&#13;
de ingevolge de opgave bedoeld in artikel 11 lid 1 Wvg&#13;
aan de gemeente te koop aangeboden gronden, aan de&#13;
mededeling van de gemeente dat zij de verzoeken aan de&#13;
rechtbank een oordeel te geven over de prijs wil intrekken&#13;
rechtens geen relevantie kan worden toegekend.’&#13;
De rechtbank maakte het aldus voor B&amp;W onmogelijk om&#13;
alsnog onder de eventuele koopplicht uit te komen.Ongetwijfeld&#13;
zal voor de rechtbank een rol hebben gespeeld de pogingen&#13;
van B&amp;W om klaarblijkelijk koste wat kost onder deze&#13;
procedure uit te komen. Gelet op het feit dat sprake is van&#13;
een uitvoerige (en welhaast uitputtende) procedureregeling&#13;
die slechts één uitzonderingssituatie noemt, kan de uitspraak&#13;
van de rechtbank volledig worden gebillijkt.&#13;
4.2. Art. 27 Wvg&#13;
Art. 27 Wvg roept een tweede vorm van een koopplicht in&#13;
het leven. De in dit artikel neergelegde regeling biedt de&#13;
mogelijkheid voor de eigenaar om de rechtbank te verzoeken&#13;
te bepalen dat de gemeente gehouden is omaan de overdracht&#13;
van de eigendom mee te werken tegen een door de rechtbank&#13;
te bepalen prijs. Het gaat dan om de gevallen waarin de&#13;
eigenaar zijn grond te koop heeft aangebodenmaar een situatie&#13;
ontstaat waardoor die eigenaar gedurende drie jaar voorkeursrechtvrij&#13;
mag vervreemden, bijvoorbeeld omdat B&amp;W ongebruikt een termijn laten verstrijken of omdat zij na het&#13;
uitbrengen van het advies aangeven dat zij verder afzien van&#13;
aankoop.De rechtbank beoordeelt in dat geval of het redelijk&#13;
is dat een verkoop aan de gemeente, gezien de bijzondere&#13;
persoonlijke omstandigheden die terzake van belang kunnen&#13;
zijn, achterwege zou blijven. De rechtbank moet binnen zes&#13;
maanden uitspraak doen.&#13;
Lang leek art. 27 Wvg een sluimerend bestaan te leiden, tot&#13;
in 2008 de eerste gepubliceerde uitspraak verscheen van de&#13;
Rechtbank Haarlem.17 De eigenaar betoogde in deze zaak&#13;
dat hij nadelige gevolgen ondervond van de ontstane situatie&#13;
omdat hij geen verkoop tegen de reële waarde in het vrije&#13;
verkeer kon realiseren. Voorts lag zijn vermogen vast in het&#13;
perceel terwijl hij reeds de leeftijd van 67 jaar heeft bereikt&#13;
en zijn vermogen had willen aanwenden als ouderdomsvoorziening.&#13;
De rechtbank oordeelt dat de grondeigenaar zijn argumenten&#13;
onvoldoende heeft onderbouwd. Om te kunnen&#13;
spreken van een bijzondere persoonlijke omstandigheid had&#13;
de eiser moeten aantonen, waarom hij zijn grond niet tegen&#13;
reële waarde aan een derde kon vervreemden. Ook had de&#13;
grondeigenaar duidelijk moet maken waarom hij voor zijn&#13;
ouderdomsvoorziening geheel afhankelijk was van de opbrengsten&#13;
van de grond.&#13;
5. Ontwijkingsconstructies&#13;
Veelvuldig is in deze kolommen aandacht besteed aan de&#13;
uitspraken inmet name de lagere rechtspraak, waarin de vaak&#13;
creatieve oplossingen van eigenaren om de gevolgen van het&#13;
voorkeursrecht te omzeilen centraal staan. Art. 26 lid 1 Wvg&#13;
verschaft de gemeente de bevoegdheid om de nietigheid in&#13;
te roepen van rechtshandelingen die zijn verricht met de&#13;
kennelijke strekking afbreuk te doen aan haar in de Wvg geregelde&#13;
voorkeurspositie.Het gaat daarbij omrechtshandelingen&#13;
die de strekking hebben de in art. 10 lid 1 Wvg voorgeschreven&#13;
aanbiedingsplicht te ontduiken en daartoe zodanig&#13;
zijn opgezet dat geen (door de notaris te toetsen) juridische&#13;
levering zal plaatsvinden gedurende het bestaan van het&#13;
voorkeursrecht, doch wel de beschikkingsmacht over en het&#13;
economische belang bij de aan het voorkeursrecht onderworpen&#13;
grond in enigerlei mate wordt overgedragen aan een of&#13;
meer (rechts)personen. In een aantal uitspraken heeft met&#13;
name de Rechtbank ’s-Gravenhage nog verschillende klassieke&#13;
ontwijkingsconstructies nietig verklaard. Die bestaan in de&#13;
regel uit een samenwerkingsovereenkomst tussen een grondeigenaar&#13;
en een ontwikkelaar, bedoeld om de voorziene ontwikkeling&#13;
– al dan niet via een beroep op zelfrealisatie in de&#13;
onteigening – te gaan realiseren. In een dergelijke overeenkomst&#13;
wordt onder meer een koop met uitgestelde levering&#13;
neergelegd, waarbij een gedeeltelijke vooruitbetaling van de&#13;
koopsom plaatsvindt in de vorm van een lening die wordt&#13;
versterkt met een recht van hypotheek. De uiteindelijke&#13;
koopsom hangt af van de precieze bestemming. De ontwikkelaar&#13;
krijgt van de eigenaar een volmacht om plannen te&#13;
ontwikkelen en onderhandelingenmet de gemeente te voeren.&#13;
In de zaak Christianen-Zuidertuin tegen de gemeente Etten-&#13;
Leur ging het om zo’n klassieke casus. Chistianen is eigenaar&#13;
van met voorkeursrecht belaste gronden in het gebied ‘Zuidertuinen’. Na inwerkingtreding van het aanwijzingsbesluit&#13;
heeft Christianen met Conforza, handelende voor zichzelf of&#13;
een nader te noemenmeester,met betrekking tot zijn gronden&#13;
een als ‘Overeenkomst in het kader van zelfrealisatie bestemmingen’&#13;
aangeduide overeenkomst gesloten. Conforza heeft&#13;
nadien Zuidertuin, evenals zij projectontwikkelaar, als de&#13;
nader te noemen meester aangewezen. Op grond van de&#13;
overeenkomst is Christianen onder meer verplicht zijn gronden&#13;
aan Zuidertuin te leveren binnen een maand nadat het&#13;
voorkeursrecht vervalt of de gemeente toestemming voor levering&#13;
verleent. Voorts is Zuidertuin een koopprijs van ruim&#13;
EUR 1miljoen verschuldigd, die afhankelijk van de uiteindelijk&#13;
te realiseren bestemming mogelijk nog wordt verhoogd.&#13;
Het bedrag moet reeds kort na inwerkingtreding van de&#13;
overeenkomst als waarborgsom zijn voldaan. Voorts heeft&#13;
Christianen aan Zuidertuin in de vorm van een bankhypotheek&#13;
een eerste hypotheek op de gronden verleend tot een&#13;
maximumbedrag van EUR 50 miljoen. De Rechtbank Breda&#13;
heeft op verzoek van de gemeente zowel de overeenkomst als&#13;
de hypotheekverlening nietig verklaard. Het Bossche Hof&#13;
laat die uitspraak in stand. In cassatie komt de Hoge Raad&#13;
tot het weinig verrassende oordeel dat naar de bedoeling van&#13;
de wetgever alle rechtshandelingen die zodanig zijn opgezet&#13;
dat geen vervreemding zal plaatsvinden gedurende het bestaan&#13;
van het voorkeursrecht, doch waarbij de beschikkingsmacht&#13;
over en het economisch belang bij de grond in enigerlei mate&#13;
worden overgedragen aan een of meer (rechts)personen,&#13;
blootstaan aan nietigverklaring op grond van art. 26 Wvg.18&#13;
Dat de overeenkomst slechts de strekking zou hebben om te&#13;
dienen als basis voor de realisatie van een (toekomstige) bestemmingmet&#13;
behulp van nadere overeenkomsten is daarvoor&#13;
niet van belang. Op deze wijze heeft ook de Hoge Raad de&#13;
ramen van art. 26 Wvg voorlopig ‘dichtgetimmerd’.&#13;
Een grondeigenaar die aan de werking van het gemeentelijk&#13;
voorkeursrecht wil ontsnappen, kan ook op een anderemanier&#13;
de gemeente dwars zitten. De bewijsplicht in het kader van&#13;
een art. 26-procedure ligt op grond van art. 150 Rv bij de&#13;
gemeente. Voor de gemeente kan een bewijsprobleem ontstaan&#13;
als de ontwijkingsconstructie schuilt in een combinatie&#13;
van documenten, die niet allen in het bezit van de gemeente&#13;
zijn. Voor de praktijk interessant is daarmee de vraag hoe&#13;
moet worden omgegaan met partijen die weigeren om een&#13;
aan de hypotheekakte ten grondslag liggende overeenkomst&#13;
over te leggen. De Rechtbank ’s-Gravenhage beantwoordt&#13;
die vraag op 20 augustus 200819 als volgt:&#13;
‘Voor de vraag of de vestiging van het hypotheekrecht afbreuk&#13;
doet aan de belangen van de gemeente bij haar&#13;
voorkeursrecht en derhalve voor nietigverklaring in aanmerking&#13;
komt, is de inhoud van de onderliggende overeenkomst(&#13;
en) bepalend. In de onderhavige procedure zijn&#13;
[verweerder 1] en [verweerder 2] de enigen die beschikken&#13;
over deze overeenkomst(en). Ondanks diverse verzoeken&#13;
daartoe heeft de gemeente geen afschrift ontvangen van&#13;
de aan de hypotheekakte onderliggende overeenkomst(en).&#13;
De rechtbank is derhalve van oordeel dat [verweerder 1]&#13;
en [verweerder 2] deze overeenkomst(en) in het geding dienen te brengen, teneinde het de gemeente niet bij&#13;
voorbaat onmogelijk te maken aan haar stelplicht en de&#13;
daaruit voortvloeiende bewijslast te voldoen.De rechtbank&#13;
zal derhalve [verweerder 1] en [verweerder 2] op de voet&#13;
van artikel 22 Rv bevelen, de desbetreffende bescheiden&#13;
in het geding te brengen.’&#13;
De rechtbank beveelt derhalve de overlegging van de stukken.&#13;
Als dat niet gebeurt, zo waarschuwt de rechtbank, dan zal&#13;
deze ervan uitgaan dat uit deze overeenkomst volgt dat het&#13;
recht van hypotheek en de onderliggende overeenkomst afbreuk&#13;
doet aan het voorkeursrecht van de gemeente, zodat&#13;
de rechtbank alsdan het verzoek van de gemeente zal toewijzen.&#13;
6. Het overgangsrecht en de prudente notaris&#13;
Tenslotte kwam in 2008 nog een met de Invoeringswet Wro&#13;
samenhangende kwestie van overgangsrechtelijke aard aan&#13;
bod. Het probleem schuilt in de gelijkstelling van de oude&#13;
voorkeursrechten op basis van structuurplannen met de&#13;
nieuwe voorkeursrechten op basis van structuurvisies. Art.&#13;
9.4.1. Invoeringswet Wro bepaalt als volgt:&#13;
‘Een besluit tot aanwijzing van gronden, begrepen in een&#13;
structuurplan als bedoeld in artikel 2, eerste lid, van de&#13;
Wet voorkeursrecht gemeenten zoals dat luidde vóór het&#13;
tijdstip van inwerkingtreding van deze wet, wordt gelijkgesteld&#13;
met een besluit als bedoeld in artikel 4, eerste lid,&#13;
onderdeel a, van de Wet voorkeursrecht gemeenten zoals&#13;
dit luidt na de inwerkingtreding van deze wet. De termijn,&#13;
bedoeld in artikel 9, derde lid, van de Wet voorkeursrecht&#13;
gemeenten zoals dit luidt na de inwerkingtreding van deze&#13;
wet, bedraagt voor een aanwijzingsbesluit als bedoeld in&#13;
de eerste volzin, dat is genomen vóór inwerkingtreding&#13;
van deze wet, twee jaar en vijfmaanden waarbij de gemeenteraad&#13;
deze termijnmet ten hoogste een jaar kan verlengen.’&#13;
De crux schuilt in de termijnregeling van art. 9 lid 3 Wvg,&#13;
dat als volgt luidt:&#13;
‘Indien een structuurvisie is vastgesteld vervalt een besluit&#13;
tot aanwijzing van rechtswege drie jaar na vaststelling van&#13;
die visie, tenzij voor dat tijdstip een bestemmingsplan of&#13;
projectbesluit is vastgesteld.’&#13;
Anders dan voorheen begint de termijn te lopen na vaststelling&#13;
van de structuurvisie en niet na het nemen van het aanwijzingsbesluit.&#13;
Reden daarvoor is dat in de nieuwe Wvg ervan&#13;
wordt uitgegaan dat na het eerste aanwijzingsbesluit door de&#13;
raad geen afzonderlijke aanwijzingsbesluiten meer worden&#13;
genomen,mits tijdig de planologische vervolg-besluitvorming&#13;
wordt vastgesteld.&#13;
Door uit te gaan van de datumwaarop de structuurvisie (vóór&#13;
1 juli 2008 structuurplan geheten) is vastgesteld, zou in de&#13;
gevallen waarin het structuurplan twee jaar en vijf maanden&#13;
vóór 1 juli 2008, dus vóór 1 maart 2006 was vastgesteld, per&#13;
1 juli 2008 direct komen te vervallen, ook als het aanwijzingsbesluit&#13;
op 1 juli 2008 nog geen twee jaar en vijf maanden&#13;
oud was.&#13;
In de zaak die leidde tot de uitspraak van de Rechtbank&#13;
Utrecht van 27 augustus 200820 was de vraag aan de orde of&#13;
een voorkeursrecht gevestigd op 20 maart 2008, met als planologische&#13;
onderlegger een Regionaal Structuurplan d.d. 21&#13;
december 2005, van rechtswege was vervallen met de invoering&#13;
van de nieuwe Wro. De verkopers meenden dat zulks&#13;
het geval was, omdat er binnen de termijn van twee jaar en&#13;
vijf maanden geen bestemmingsplan was vastgesteld of projectbesluit&#13;
was genomen. De notaris weigerde echter om&#13;
medewerking te verlenen aan het passeren van de leveringsakte&#13;
en werd in een kort gedingprocedure betrokken.De rechtbank&#13;
overweegt als volgt:&#13;
‘4.13. Aan A c.s. kan worden toegegeven dat in de eerste&#13;
volzin van artikel 9.4.1 lid 1 InvoeringswetWro is bepaald&#13;
dat een besluit tot het vestigen van een voorkeursrecht op&#13;
gronden begrepen in een structuurplan wordt gelijkgesteld&#13;
met een besluit tot het vestigen van een voorkeursrecht op&#13;
gronden begrepen in een structuurvisie.&#13;
A c.s. kan echter niet worden gevolgd in zijn stelling dat&#13;
deze gelijkstelling, die is ingegeven om te voorkomen dat&#13;
geldende voorkeursrechten opnieuwmoeten worden gevestigd,&#13;
meebrengt dat – in afwijking van het oude recht –&#13;
de termijn waarvoor het voorkeursrecht geldt, aanvangt&#13;
op het moment dat het structuurplan is vastgesteld.&#13;
Uit de (…) parlementaire geschiedenis in onderlinge samenhang&#13;
bezien, volgt dat het de bedoeling van de wetgever&#13;
is geweest dat de werkingsduur van voorkeursrechten&#13;
die vóór 1 juli 2008 op grond van een structuurplan zijn&#13;
gevestigd, wordt geëerbiedigd.Het ligt gelet op deze bedoeling&#13;
niet in de rede dat het de bedoeling van de wetgever&#13;
is geweest dat de in artikel 9.4.1 lid 1 Invoeringswet Wro&#13;
genoemde termijn van twee jaar en vijf maanden aanvangt&#13;
op het moment dat het structuurplan is vastgesteld. Dit&#13;
zou namelijk tot gevolg hebben dat de werkingsduur van&#13;
het onder het oude recht gevestigde voorkeursrecht zou&#13;
worden verkort in plaats van geëerbiedigd. Onder de Wvg&#13;
(oud) gold namelijk dat deze termijn begon te lopen op&#13;
het moment dat het besluit tot het vestigen van een voorkeursrecht&#13;
op gronden begrepen in een structuurplan was&#13;
genomen (artikel 2 lid 4 Wvg (oud)).’&#13;
Nu de oude termijnen volgens de parlementaire geschiedenis&#13;
moeten worden geëerbiedigd, kan het voorkeursrecht niet&#13;
per 1 juli 2008met terugwerkende kracht komen te vervallen.&#13;
De prudente notaris had derhalve terecht zijn medewerking&#13;
mogen weigeren.&#13;
7. Slotsom&#13;
Terwijl de bestuursrechter in het afgelopen jaar nog flink wat&#13;
piketpaaltjes heeft geslagen, leverden de civiele zaken weinig&#13;
nieuwe inzichten op. Die inzichten bieden overigens wel de&#13;
nodige duidelijkheid voor de praktijk. Toch is de Wvg voorlopig&#13;
nog geen rustig bezit. Provincies en rijk zullen in de&#13;
komende periode waarschijnlijk hun eerste ervaringen met&#13;
de Wvg opdoen. Tenslotte staan ons na de Invoeringswet&#13;
Wro weer twee wetswijzigingen te wachten. Zo blijft de Wvg&#13;
ongetwijfeld ook komend jaar weer de gemoederen bezig&#13;
houden.</content><legacyfootnotes>Mr.W.J.E. van derWerf en C. Kuijvenhoven zijn advocaat respectievelijk&#13;
juridisch medewerker bij Van der Feltz advocaten te Den Haag.&#13;
*&#13;
J.B.Mus, 'De InvoeringswetWro en deWet voorkeursrecht gemeenten’,&#13;
BR 2007, p. 480 e.v. en S.M.C. Nuyten en J.F. de Groot, Het wets-&#13;
1.&#13;
voorstel ‘Wijziging van de Wet voorkeursrecht gemeenten’, TBR&#13;
2008/30, p. 147 e.v.&#13;
2. Kamerstukken II 2008/09, 31 953, nr. 3, p. 131.&#13;
3. Kamerstukken II 2008/09, 31 953, nr. 2, p. 72-73.&#13;
4. Kamerstukken II 2008/09, 31 953, nr. 3, p. 131.&#13;
5. ABRS 2 april 2008, LJN BC 8501 (Nunspeet).&#13;
6. ABRS 3 maart 2004, LJN AO4779 (Valkenswaard).&#13;
7. Art. 2.1, 2.2 en 2.3 Wro&#13;
Art. 3.1 lid 1 Wro spreekt niet langer over ‘voorschriften’ maar over&#13;
‘regels’. In het spraakgebruik zal de oude term ongetwijfeld blijven&#13;
8.&#13;
voortbestaan, al is het maar ter onderscheiding van de ‘nadere regels’&#13;
van art. 3.37 Wro en de ‘algemene regels’ van art. 4.1 en 4.3 Wro.&#13;
ABRS 29 augustus 2007, LJNBB2530 (Heeze-Leende), TBR 2008/162,&#13;
p. 853-855, m.nt. Mus. Vergelijk voorts ABRS 10 april 2002, LJN&#13;
9.&#13;
AE1267 (Nieuwegein) en ABRS 7 september 2005, LJN AU2145 (Den&#13;
Haag).&#13;
10. ABRS 16 juli 2008, LJN BD7340 (Zevenhuizen-Moerkapelle).&#13;
ABRS 16 april 2003, Gst. 2004, 103 (Tilburg) en ABRS 25 januari&#13;
2006, LJN AV0268 (Aalsmeer).&#13;
11.&#13;
12. Rechtbank Haarlem, 12 november 2007, LJN BB8860.&#13;
13. ABRS 4 maart 2009, LJN BH4666 (Soest).&#13;
Voor gemeente kan hierna ook worden gelezen: provincie of rijk; voor&#13;
B&amp;W kan worden gelezen: gedeputeerde staten of minister. Art. 9a lid&#13;
14.&#13;
3 Wvg verklaart immers onder meer de artt. 16 tot en met 24 van&#13;
overeenkomtige toepassing indien sprake is van een provinciaal of&#13;
rijksvoorkeursrecht.&#13;
Rechtbank Alkmaar 11maart 2009, LJN BH5887 (Heiloo), Rechtbank&#13;
’s-Gravenhage 2 april 2008, LJN BD0969 (Zevenhuizen-Moerkapelle),&#13;
15.&#13;
28mei 2008, LJNBG1015 (Zevenhuizen-Moerkapelle) en 10 juli 2008,&#13;
LJN BG1018 (Waddinxveen).&#13;
16. RechtbankMaastricht 28 augustus 2008, TBR 2008/195, p. 1041-1045,&#13;
m.nt. Mus (Heerlen).&#13;
17. Rechtbank Haarlem 26 maart 2008, TBR 2008/108, p. 557-560 (Zeevang).&#13;
18 Hoge Raad 27 juni 2008, NJ 2009/79.&#13;
19. Rechtbank ’s-Gravenhage, 20 augustus 2008, LJN BG1038 (Zevenhuizen-&#13;
Moerkapelle)&#13;
20. Rechtbank Utrecht 27 augustus 2008, LJN BE9249.</legacyfootnotes><footnotes><footnote/></footnotes><auteurs>mr. W.J.E. van der Werf en C. Kuijvenhoven</auteurs><published>2009-08-01 00:00:00</published><modified>2009-08-01 00:00:00</modified><editiondate>2009-08-01</editiondate><htmlpath>https://denhollander.info/artikel/8138</htmlpath></article>
</articles></edition>
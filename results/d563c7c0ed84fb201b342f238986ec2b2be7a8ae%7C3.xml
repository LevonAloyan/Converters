<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2013</searchword><id>10509</id><udhid>UDH:TvAR/10509</udhid><titel>Rechtspraak 5721. Bergmans/MVJ (TvAR 2013/5721)</titel><searchwords><searchword>TvAR 5/2013</searchword><searchword>TvAR 2013/5721</searchword><searchword>UDH:TvAR/10509</searchword></searchwords><attachments><attachment><name>TvAR2013_05_07_5721A.pdf</name><extention>pdf</extention><url>https://denhollander.info/download/9019/ci</url></attachment></attachments><inleiding>Voortgezet gebruik. Geliberaliseerde pacht. &#13;
Mondelinge bereidheid van verpachter om de gronden nog­maals één jaar aan pachter te verpachten, mocht pachter in de gegeven omstandigheden redelijkerwijs niet opvatten als een aanbod tot het aangaan van (wederom) een reguliere pachtovereenkomst voor de duur van een jaar. Overweging ten overvloede: beroep van pachter op pachtbescherming naar maatstaven redelijkheid en billijkheid onaanvaardbaar. &#13;
</inleiding><content>1 Het geding in eerste aanleg &#13;
Voor het geding in eerste aanleg verwijst het hof naar de in­houd van het vonnis in kort geding van 23 januari [bedoeld zal zijn:] 2013 dat de pachtkamer van de rechtbank Lim­burg, &#13;
zittingsplaats Sittard-Geleen, tussen MVJ als eiseres en Bergmans als gedaagde heeft gewezen. &#13;
2 Het geding in hoger beroep &#13;
2.1 Het verloop van de procedure blijkt uit: &#13;
- de dagvaarding in hoger beroep d.d. 4 februari 2013 met grieven, &#13;
- de memorie van eis, &#13;
- de memorie van antwoord. &#13;
2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald. &#13;
3 De motivering van de beslissing in hoger beroep &#13;
3.1 Het gaat in dit geding kort samengevat over het vol­gende. MVJ heeft in september 2008 van Bergmans perce­len los land, samen groot 3.03.00 ha, gekocht om te dienen als ruilgrond. Bergmans heeft MVJ verzocht om de gronden nog een tijd te mogen gebruiken. &#13;
AR2013_05.indb 4 4-6-2013 13:51:06 5721 Rechtspraak Tijdschrift voor Agrarisch RechtNr. 5 mei 2013 176 &#13;
&#13;
Aan Bergmans is destijds een pachtovereenkomst voor de periode van 1 december 2008 tot 1 december 2009 aangebo­den in de vorm van een reguliere pachtovereenkomst. Deze overeenkomst is ter goedkeuring verzonden naar de Grond­kamer Zuid. In de zomer van 2009 heeft tussen MVJ en Bergmans telefonisch contact plaatsgevonden over een nieu­we pachtovereenkomst. Bergmans is de gronden na 1 de­cember 2009 blijven gebruiken. &#13;
3.2 In eerste aanleg heeft MVJ – kort samengevat – de ont­ruiming van de betreffende percelen gevorderd en een ver­goeding voor het gebruik van 30 november 2009 tot de dag van ontruiming, te vermeerderen met rente en kosten. Berg­mans heeft verweer gevoerd en onder meer aangevoerd dat partijen in juni 2009 voor de periode van 1 december 2009 tot en met 31 oktober 2010 een nieuwe pachtovereenkomst zijn aangegaan. De pachtkamer, optredend als voorzienin­genrechter, heeft geoordeeld dat naar voorlopig oordeel geen nieuwe pachtovereenkomst tot stand is gekomen en de vor­deringen van MJV grotendeels toegewezen. &#13;
3.3 De grieven I tot en met IV leggen in de kern aan het hof voor de vraag of tussen partijen een nieuwe pachtovereen­komst is gesloten, ingaande 1 december 2009. Bergmans stelt dat hij met MVJ mondeling, tijdens een telefoonge­sprek in juni 2009, een (voorwaardelijke) pachtovereen­komst is overeengekomen. Uit een brief van MVJ van 15 september 2009 blijkt dat MVJ er ook van uitgaat dat een nieuwe pachtovereenkomst is gesloten omdat MVJ in die brief aanspraak maakt op betaling van de pachtprijs, aldus Bergmans. &#13;
3.4 Het hof oordeelt als volgt. Vast staat dat tussen partijen in juni 2009 telefonisch is gesproken over een nieuwe pacht­overeenkomst. Over de aard van die pachtovereenkomst, een reguliere of geliberaliseerde pachtovereenkomst, is toen kennelijk niet gesproken. Vervolgens heeft MVJ Berg­mans bij brief van 24 juni 2009 een schriftelijke pachtover­eenkomst toegestuurd ex artikel 7:397 BW (een zogenoem­de geliberaliseerde pachtovereenkomst). Bergmans heeft dit schriftelijke aanbod van MVJ niet aanvaard. &#13;
3.5 Het hof leidt hieruit af dat Bergmans ervan uitgaat dat partijen mondeling een reguliere pachtovereenkomst heb­ben gesloten. Of dat ook het geval is, moet beoordeeld wor­den op de voet van de artikelen 3:33 en 3:35 BW. Het komt er dan op neer of Bergmans er gerechtvaardigd van uit mocht gaan dat MVJ met hem een reguliere pachtovereen­komst (voor de duur van één jaar, althans tot 1 november 2009) heeft willen aangaan. In het bestek van dit kort geding acht het hof dit onvoldoende aannemelijk (gemaakt). Wel­iswaar had MVJ Bergmans eerder een reguliere pachtover­eenkomst voor de duur van één jaar toegestuurd maar dat brengt niet mee dat Bergmans er gerechtvaardigd op mocht vertrouwen dat MVJ met hem een tweede keer een regulie­re pachtovereenkomst voor beperkte duur wilde aangaan. In juni 2009 was partijen vanwege de lopende procedure bij de Grondkamer over de eerste pachtovereenkomst immers al duidelijk dat voor een reguliere overeenkomst voor een kor­tere dan de wettelijke duur goedkeuring van de Grondkamer was vereist. De mondelinge bereidheid van MVJ de gronden nogmaals voor één jaar aan Bergmans te verpachten, mocht Bergmans dan ook redelijkerwijs niet opvatten als een aan­bod tot het aangaan van (wederom) een reguliere pachtover­eenkomst voor de duur van een jaar. Veel meer voor de hand zou immers liggen dat MVJ, gelet op de lopende procedu­re bij de grondkamer, voor een vorm zou kiezen waarbij ze­ker zou zijn dat na afloop van de overeengekomen periode aan het gebruik een einde zou komen. Dit kan eenvoudiger bewerkstelligd worden met een geliberaliseerde pachtover­eenkomst. Deze keuze heeft MVJ ook gemaakt blijkens haar brief van 24 juni 2009. Nu het gerechtvaardigd vertrouwen van Bergmans op het sluiten van een reguliere pachtover­eenkomst heeft ontbroken en hij het aanbod tot het aangaan van een geliberaliseerde pachtovereenkomst niet heeft aan­vaard, moet het er voorshands voor worden gehouden dat partijen geen nieuwe pachtovereenkomst zijn aangegaan met ingangsdatum 1 december 2009. &#13;
3.6 Gelet op het bovenstaande is waarschijnlijk dat de bo­demrechter, desgevraagd, zal oordelen dat MVJ terecht aanvoert dat Bergmans zonder recht of titel de onderhavi­ge gronden na 1 december 2009 in gebruik heeft gehouden. De grieven I tot en met IV stranden hierop. Ten overvloede voegt het hof aan het voorgaande nog het volgende toe. Voor zover de bodemrechter al zou aannemen dat tussen partijen een nieuwe reguliere pachtovereenkomst zou zijn gesloten, acht het hof voorts aannemelijk dat de bodemrechter tevens zal oordelen dat het beroep op nakoming van Bergmans, ge­let op de achterliggende transactie tussen partijen en de ove­rige omstandigheden van het geval, naar maatstaven van re­delijkheid en billijkheid onaanvaardbaar is. Het hof wijst in dit verband op de verkoop van het land tegen de pacht­vrije waarde en het voor Bergmans kenbare belang van MVJ om na aankoop de vrije beschikking over het land te hebben en eventueel gebruik door derden slechts voor korte duur te willen toestaan. &#13;
3.7 Met grief V komt Bergmans op tegen de toewijzing bij voorraad van een gebruiksvergoeding voor de percelen van 1 december 2009 tot de datum van ontruiming. Hij verwijst naar de terughoudendheid die de voorzieningenrechter moet betrachten bij een gevorderde voorziening in kort geding, bestaande in een veroordeling tot betaling van een geldsom. Bergmans betwist op dit punt dat een spoedeisend belang bestaat en stelt dat sprake is van een restitutierisico. &#13;
3.8 Bergmans ziet over het hoofd dat voormelde terughou­dende toets geldt voor een hoofdvordering in kort geding, bestaande uit betaling van een geldsom. Hier betreft de be­taling van de geldsom echter een nevenvordering die voort­vloeit uit de hoofdvordering. Nu de hoofdvordering toewijs­baar is en voldoende spoedeisend is, valt niet in te zien dat de nevenvordering moet worden afgewezen. De grief faalt. Ten overvloede overweegt het hof dat MVJ niet heeft ge­weigerd een betaling van Bergmans te ontvangen maar al­leen betalingen van Bergmans onder de noemer ‘pacht’. Het enkele feit dat MVJ in haar verhouding tot het moeder­bedrijf een schuld zou hebben en de bouwsector een cri­sis doormaakt, is verder onvoldoende voor de stelling dat er een restitutierisico is voor de terugbetaling van de gebruiks­vergoeding ter hoogte van € 9.421,20 per jaar, mocht de bo­demrechter anders beslissen. Vast staat dat Bergmans hoe dan ook gehouden is MVJ een vergoeding voor het gebruik te betalen totdat aan dat gebruik een einde komt. &#13;
3.9 Als uitgangspunt geldt, gelet op de aard van het kort ge­ding, dat in deze procedure in het algemeen geen plaats is voor uitgebreide bewijslevering. Er is niet voldoende gesteld of gebleken dat er in deze zaak redenen zijn om van dat uit­gangspunt af te wijken. Het hof gaat daarom aan het bewijs­aanbod van Bergmans voorbij. &#13;
Slotsom &#13;
3.10 De grieven I tot en met V falen en dat lot moet grief VI, die daaruit volgt, delen. Als de in het ongelijk te stellen partij zal het hof Bergmans in de kosten van het hoger be­roep veroordelen. De kosten voor de procedure in hoger be­roep aan de zijde van MVJ zullen worden vastgesteld op € 683 aan griffierecht en € 894 voor salaris advocaat (1 punt x tarief II). &#13;
4 De beslissing &#13;
Het hof, recht doende in hoger beroep: &#13;
bekrachtigt het vonnis in kort geding van de pachtkamer van de rechtbank Limburg, &#13;
zittingsplaats Sittard-Geleen, van 23 januari 2013; &#13;
veroordeelt Bergmans in de kosten van het hoger beroep, tot aan deze uitspraak aan de zijde van MVJ vastgesteld op € 683 voor verschotten en op € 894 voor salaris overeenkom­stig het liquidatietarief; &#13;
verklaart dit arrest voor zover het de hierin vermelde proces­kostenveroordeling betreft uitvoerbaar bij voorraad. &#13;
Noot &#13;
Deze uitspraak van het Hof en de beschikking van de Cen­trale Grondkamer, opgenomen onder nr. 5720, vormen het vervolg op Hof Arnhem 12 juni 2012, Agr. R. 2012, nr. 5700, met noot E.H.M. Harbers. In laatstgenoemd arrest kwam vast te staan dat partijen een reguliere pachtovereen­komst voor de korte duur waren aangegaan. Deze moest dus nog door de grondkamer worden goedgekeurd. Hoe­wel de pachter aanvoerde dat de bijzondere omstandigheden voor een korte duur niet aanwezig waren, leidde de centra­le grondkamer uit de omstandigheid dat MVJ de grond had gekocht voor een waarde die overeenkomt met de waarde in pachtvrije staat af, dat MVJ de grond ter beschikking wil­de hebben als ruilgrond. De overeenkomst werd vervolgens goedgekeurd, met de duur van een jaar. Deze overeenkomst eindigde op 1 december 2009. De pachter is de grond daarna blijven gebruiken en heeft daarvoor ook betaald. In onder­havig arrest is de vraag of na 2009 een pachtovereenkomst is ontstaan. Het Hof concludeert nu dat dat niet het ge­val is. Wel is er mondeling gesproken over een nieuwe ver­pachting, maar de door MVJ toegezonden (geliberaliseerde) overeenkomst is door Bergmans niet aanvaard. Er is volgens het Hof dan geen pachtovereenkomst tot stand gekomen. Het Hof acht het kennelijk onwaarschijnlijk dat MVJ zich voor de tweede keer aan dezelfde steen zou stoten. &#13;
D.W. Bruil &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, J. H. Lieber en Th.C.M. Willemse en de deskundige leden mr.ing. J.A. Jansens van Gelli­cum en mr.ing. H. Revoort</auteurs><published>2013-05-01 00:00:00</published><modified>2013-05-01 00:00:00</modified><editiondate>2013-05-01</editiondate><htmlpath>https://denhollander.info/artikel/10509</htmlpath></article>
</articles></edition>
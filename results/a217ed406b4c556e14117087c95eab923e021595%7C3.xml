<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2005</searchword><id>4318</id><udhid>UDH:TvAR/4318</udhid><titel>Wetgeving en literatuur</titel><searchwords><searchword>TvAR 9/2005</searchword><searchword>UDH:TvAR/4318</searchword></searchwords><attachments><attachment><name>2005_nr 9_Wetgeving _Bezemer.pdf</name><extention>pdf</extention><url>https://denhollander.info/download/4276/ci</url></attachment></attachments><inleiding>Europees agrarisch recht&#13;
&#13;
Landbouw- en Visserijraad&#13;
Tijdens de Landbouw- en Visserijraad van 30&#13;
en 31 mei jl. is overeenstemming bereikt over&#13;
de nieuwe financieringsmodaliteiten voor het&#13;
gemeenschappelijk landbouwbeleid voor de&#13;
periode 2007-2013. Hiermee is invulling gegeven&#13;
aan de recente hervormingen van het&#13;
landbouwbeleid en de daarmee samenhangende&#13;
financiële afspraken. Met name de intro-&#13;
ductie van het degressiviteitsinstrument (dat&#13;
wordt ingezet in geval de uitgaven voor&#13;
markt- en prijsbeleid het financiële plafond&#13;
van Brussel voor de periode 2007-2013 dreigen&#13;
te overschrijden) en de bedrijfstoeslagregeling&#13;
is belangrijk voor het financieel&#13;
beheer van de lidstaten.&#13;
De discussie over het risico- en crisisbeheer&#13;
heeft geen concrete actiepunten opgeleverd.&#13;
Het huidige systeem van contingentering van&#13;
productiequota voor aardappelzetmeel&#13;
zoals verwacht, met twee jaar verlengd. (TK&#13;
2004-2005, 21 501-32, nr. 129, brief minister,&#13;
13 juni 2005).&#13;
Tijdens de Landbouw- en Visserijraad van&#13;
20 en 21 juni jl. is onder meer een akkoord&#13;
bereikt over het Plattelandsontwikkelingsfonds.&#13;
Met dit akkoord is voor de periode&#13;
2007-2013 het menu van plattelandsmaatregelen&#13;
vastgesteld dat in aanmerking komt voor&#13;
financiering. De hoogte van het fonds is nog&#13;
niet vastgelegd; dit zal gebeuren bij een toekomstig&#13;
akkoord over de Financiële Perspectieven.&#13;
Wel is overeenstemming bereikt over&#13;
de verdelingscriteria van het fonds. Een deel&#13;
van de gelden zal worden verdeeld op basis&#13;
van objectieve criteria. Voor de komende programmeringsperiode&#13;
biedt dit voor Nederland&#13;
goede perspectieven op vergroting van het&#13;
relatieve aandeel in het fonds (TK 2004-2005,&#13;
21 501-32, nr. 134, 8 juli 2005). Verder verschenen:&#13;
TK 2004-2005, 21 501-32, nr. 130&#13;
(gewijzigde motie, 14 juni 2005); Hand. TK&#13;
14 juni 2005, nr. 90, p. 5365 (stemmingen over&#13;
moties, ingediend bij het debat over het suikerbeleid&#13;
(nrs. 125, 127, 130): alle aangenomen);&#13;
TK 2004-2005, 21 501-32, nr. 131 (brief&#13;
minister met het verslag van de halfjaarlijkse&#13;
informele bijeenkomst van de Europese&#13;
ministers van Landbouw d.d. 3 tot 10 mei&#13;
2005: het thema van de bijeenkomst was ‘De&#13;
toekomst van de landbouw – een uitdaging&#13;
voor jonge boeren’, 14 juni 2005); nr. 132&#13;
(brief minister over geannoteerde agenda&#13;
Landbouw- en Visserijraad van 20 t/m 22 juni&#13;
te Luxemburg: op de agenda staat o.m. het&#13;
Plattelandsontwikkelingsfonds voor de periode&#13;
2007-2013, 14 juni 2005); nr. 133 (verslag&#13;
algemeen overleg, 27 juni 2005); nr. 135 (brief&#13;
minister met onderwerpen voor de Landbouw-&#13;
en Visserijraad van 18 juli 2005: het&#13;
landbouwdeel van de agenda staat voornamelijk&#13;
in het teken van de nieuwe Commissievoorstellen&#13;
voor de hervorming van de suikermarktordening,&#13;
8 juli 2005).&#13;
&#13;
Preferentiële behandeling duurzaam/&#13;
diervriendelijk geproduceerde producten&#13;
Bij brief van 24 juni 2005 heeft de minister de&#13;
uitkomsten van een onderzoek naar de mogelijkheden&#13;
voor het geven van een preferentiële&#13;
behandeling aan duurzaam of diervriendelijk&#13;
geproduceerde producten naar de Tweede&#13;
Kamer gestuurd (TK 2004-2005, 28 461, nr. 3).&#13;
Het onderzoek vloeit voort uit het SERadvies&#13;
‘Naar een doeltreffender, op duurzaamheid&#13;
gericht EU-landbouwbeleid’ van&#13;
juni 2003. Het blijkt lastig te zijn te differentiëren&#13;
tussen diervriendelijk en dieronvriendelijk&#13;
voortgebrachte producten vanwege het&#13;
non-discriminatie-beginsel waarop de WTO&#13;
voor een belangrijk deel is gebaseerd: er mag&#13;
geen onderscheid worden gemaakt tussen&#13;
gelijkwaardige producten, ongeacht het land&#13;
van oorsprong. Omdat tussen diervriendelijk&#13;
en dieronvriendelijk geproduceerde producten&#13;
geen verschillen zijn vast te stellen die zich&#13;
uiten in uiterlijke kenmerken van het product,&#13;
is het niet eenvoudig aan te tonen dat er geen&#13;
sprake is van gelijkwaardige producten. Onderzoekers&#13;
zien nog wel mogelijkheden via etikettering&#13;
producten te differentiëren. De minister&#13;
komt later met een verdere uitwerking van&#13;
de aanbevelingen.&#13;
&#13;
Parlementaria&#13;
– Ministeriële Conferentie van de Wereldhandelsorganisatie&#13;
(WTO), TK 2004-2005,&#13;
25 074, nrs. 90, nr. 91 herdruk, 92-94 (moties,&#13;
21 juni 2005); Hand. TK 21 juni 2005, nr. 93,&#13;
p. 5574-5578 (debat naar aanleiding van een&#13;
algemeen overleg op 15 juni 2005 over de&#13;
WTO-onderhandelingen); Hand. TK 28 juni&#13;
2005, nr. 96, p. 5769-5770 (stemmingen over&#13;
moties nrs. 90-94: alle aangenomen); TK&#13;
2004-2005, 25 074, nr. 96 (brief minister en&#13;
staatssecretaris met reactie op een aantal moties&#13;
over verdere hervorming van het EU-landbouwbeleid&#13;
en het wederom instellen of verhogen&#13;
van exportrestituties, 1 juli 2005)&#13;
– Europese Raad, TK 2004-2005, 21 501-20,&#13;
nr. 288 (brief minister over de lijn waarop&#13;
Nederland ten aanzien van het landbouwhoofdstuk&#13;
binnen het totaalpakket over de&#13;
Financiële Perspectieven wil inzetten, 8 juli&#13;
2005)&#13;
– Milieuraad, TK 2004-2005, 21 501-08,&#13;
nr. 204 (brief staatssecretaris met de geannoteerde&#13;
agenda voor de Milieuraad van 24 juni&#13;
2005 te Luxemburg, 21 juni 2005)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2005-09-01 00:00:00</published><modified>2005-09-01 00:00:00</modified><editiondate>2005-09-01</editiondate><htmlpath>https://denhollander.info/artikel/4318</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1991</searchword><id>7024</id><udhid>UDH:TvAR/7024</udhid><titel>'B en W van Zoeterwoude en B en W van Boskoop / GS van Zuid-Holland' (TvAR 1991/4495)</titel><searchwords><searchword>TvAR 6/1991</searchword><searchword>TvAR 1991/4495</searchword><searchword>UDH:TvAR/7024</searchword></searchwords><attachments><attachment><name>1991_nr 6_Rechtspraak_4495.pdf</name><extention>pdf</extention><url>https://denhollander.info/download/6634/ci</url></attachment></attachments><inleiding>Landinrichtingswet, art. 133,&#13;
Tijdelijke wet Kroongeschillen, art. 2,&#13;
lid 1&#13;
Toewijzing van eigendom, beheer en onderhoud&#13;
van openbare wegen en waterlopen met&#13;
de daarbij behorende kunstwerken, waaronder&#13;
een vangrail, alsmede toewijzing van&#13;
beheer en onderhoud van kaden. Hoewel het&#13;
procedurevoorschrift van art. 133, derde lid&#13;
van de Landinrichtingswet niet volledig in&#13;
acht is genomen, is er, nu appellanten niet in&#13;
hun processuele belangen zijn geschaad, onvoldoende&#13;
aanleiding tot vernietiging van&#13;
het bestreden besluit. Het door verweerders&#13;
gevoerde beleid ten aanzien van de toewijzing&#13;
komt niet onredelijk voor. De toewijzing&#13;
leidt niet tot onredelijke gevolgen als bedoeld&#13;
in art. 133, vijfde lid van de Landinrichtingswet.&#13;
Beroepen verworpen. </inleiding><content>Afdeling geschillen van bestuur van de Raad&#13;
van State, 6 november 1990&#13;
(Dr. Wytzes, mrs. Dorhout en Drop)&#13;
B en W van Zoeterwoude en&#13;
B en W van Boskoop, appellanten&#13;
tegen&#13;
GS van Zuid-Holland, verweerders;&#13;
enz.&#13;
In rechte&#13;
Het geschil is aanhangig gemaakt door beroepen&#13;
op de Kroon. Ingevolge art. 1, eerste&#13;
lid, van de Tijdelijke wet Kroongeschillen is&#13;
evenwel de Afdeling met de beslissing van&#13;
het geschil belast.&#13;
Bij het bestreden besluit van 10 oktober&#13;
1988, voor zover in geding, hebben verweerders&#13;
inzake de ruilverkaveling 'Rijnstreek-&#13;
Zuid' toegewezen de eigendom, het beheer&#13;
en het onderhoud van de openbare wegen&#13;
en waterlopen met de daarbij behorende&#13;
kunstwerken alsmede het beheer en het&#13;
onderhoud van de kaden, als bedoeld in&#13;
art. 133, eerste lid, van de Landinrichtingswet,&#13;
een en ander zoals nader aangegeven in&#13;
het besluit.&#13;
Ten aanzien van het beroep van appellanten&#13;
sub 1 overweegt de Afdeling het volgende.&#13;
De door appellanten - die niet ter zitting&#13;
zijn verschenen - in hun beroepschrift aangevoerde&#13;
bezwaren, nog nader toegelicht bij&#13;
hun schrijven van 23 augustus 1990, verstaat&#13;
de Afdeling aldus dat zij zich niet met het&#13;
bestreden besluit kunnen verenigen voor zover&#13;
daarbij zonder geldelijke verrekening&#13;
aan de gemeente Zoeterwoude is toegewezen&#13;
het onderhoud van kade no. XXV, zijnde -&#13;
een gedeelte van - de boezemkade langs de&#13;
Weipoortsevliet, waarop de Weipoortseweg&#13;
is gelegen.&#13;
Appellanten zijn van mening dat, nu het&#13;
Waterschap De Ommedijck, dat tot dusverre&#13;
voor het onderhoud van deze kade de enige&#13;
verantwoordelijke instantie was, als gevolg&#13;
van het bestreden besluit niet bereid is bij te&#13;
dragen in de kosten van de noodzakelijke&#13;
verbetering van de Weipoortseweg, waarbij&#13;
inbegrepen de kade, de toewijzing van het&#13;
onderhoud van deze kade aan de gemeente&#13;
Zoeterwoude leidt tot onredelijke gevolgen&#13;
in de zin van artikel 133, vijfde lid, van de&#13;
Landinrichtingswet.&#13;
De Afdeling overweegt het volgende.&#13;
Ingevolge "art. 133, eerste lid, van de&#13;
Landinrichtingswet, voor zover hier van&#13;
belang, wijzen gedeputeerde staten het beheer&#13;
en onderhoud van openbare wegen met&#13;
de daarbij behorende kunstwerken toe aan de&#13;
naar hun oordeel daarvoor in aanmerking&#13;
komende openbare lichamen en regelen gedeputeerde&#13;
staten het beheer en het onderhoud&#13;
van de kaden.&#13;
Krachtens het derde lid van art. 133 horen&#13;
gedeputeerde staten, alvorens te besluiten,&#13;
vorenbedoelde openbare lichamen. Ingevolge&#13;
art. 133, vijfde lid, van de Landinrichtingswet&#13;
geschiedt de toewijzing van&#13;
de eigendom, het beheer en het onderhoud&#13;
zonder geldelijke verrekening, met dien&#13;
verstande dat dit in de gegeven omstandigheden&#13;
niet tot onredelijke gevolgen voor het&#13;
betrokken openbaar lichaam mag leiden.&#13;
Alvorens op het daadwerkelijke punt van&#13;
geschil in te gaan ziet de Afdeling eerst&#13;
aanleiding voor een oordeel over de ten aanzien&#13;
van het bestreden besluit gevolgde procedure&#13;
en het beleid dat verweerders ter zake&#13;
van de toewijzing hebben gevoerd.&#13;
De Afdeling constateert, dat alvorens verweerders&#13;
het bestreden besluit namen, zij&#13;
weliswaar overeenkomstig voornoemd art.&#13;
133, derde lid, onder meer de gemeente&#13;
Zoeterwoude hebben gehoord, doch dat zij&#13;
nadien alsnog een wijziging hebben aangebracht&#13;
in de aan de gemeente Zoeterwoude&#13;
voorgelegde voorstellen, in die zin dat het&#13;
onderhoud van kade XXV in plaats van aan&#13;
het waterschap De Ommedijck aan de gemeente&#13;
Zoeterwoude zou worden toegewezen.&#13;
Over deze wijziging hebben verweerders&#13;
de gemeente Zoeterwoude niet opnieuw gehoord&#13;
alvorens daartoe te besluiten.&#13;
Hoewel hiermede het procedurevoorschrift&#13;
van art. 133, derde lid, niet volledig&#13;
inacht is genomen, bestaat hierin, nu appellanten&#13;
hierdoor naar het oordeel van de Afdeling&#13;
niet in hun processuele belangen zijn&#13;
geschaad, onvoldoende aanleiding om in zoverre&#13;
tot vernietiging van het bestreden besluit&#13;
over te gaan.&#13;
Blijkens de stukken én het verhandelde ter&#13;
zitting hebben verweerders in de Ruilverkaveling&#13;
Rijnstreek-Zuid ten aanzien van de&#13;
toewijzing van wegen en kaden het volgende&#13;
beleid gevoerd. Wegen, niet zijnde Rijks- of provinciale&#13;
wegen, worden toegewezen aan gemeenten&#13;
en kaden worden toegewezen aan waterschappen.&#13;
Wanneer het wegen op kaden betreft,&#13;
wordt het onderhoud van de kaden&#13;
toegewezen aan de onderhoudsplichtige van&#13;
de weg, met dien verstande dat onderhoud als&#13;
gevolg van het verzwaren van de keureisen&#13;
komt te berusten bij het desbetreffende&#13;
waterschap.&#13;
Dit beleid komt de Afdeling niet onredelijk&#13;
voor, in verband waarmede de toewijzing&#13;
van het onderhoud van kade XXV aan de&#13;
gemeente Zoeterwoude op zichzelf aanvaardbaar&#13;
is te achten.&#13;
Met betrekking tot het punt van geschil of&#13;
in casu sprake is van onredelijke gevolgen in&#13;
de zin van art. 133, vijfde lid, van de&#13;
Landinrichtingswet, overweegt de Afdeling&#13;
het volgende.&#13;
Op grond van het verhandelde ter zitting&#13;
moet het er voor worden gehouden dat het&#13;
onderhoud van kade XXV, zoals dat tot dusverre&#13;
bij het waterschap De Ommedijck berustte,&#13;
bestond uit het zogenaamde onderhoud&#13;
groene kaden, hetgeen betekent het&#13;
gemiddeld eens in de vijftien jaar op keurafmetingen&#13;
houden van een kade.&#13;
Niet is gebleken, noch gesteld, dat ten tijde&#13;
van het bestreden besluit ten aanzien van de&#13;
onderwerpelijke kade sprake was van achterstallig&#13;
onderhoud.&#13;
Voorts moet als onweersproken worden&#13;
aangenomen, dat de in het kader van de -&#13;
inmiddels voltooide - reconstructie van de&#13;
Weipoortseweg annex Ommedijckseweg&#13;
aan de kade uitgevoerde werkzaamheden&#13;
niet in de eerste plaats verband hielden met in&#13;
de keur ten aanzien van kaden gestelde eisen&#13;
doch veeleer met aan de Weipoortseweg als&#13;
weg te stellen eisen.&#13;
Verder blijkt uit de stukken dat verweerders&#13;
aan appellanten een tegemoetkoming in&#13;
de kosten van de reconstructie van de&#13;
Weipoortseweg annex Ommedijckseweg&#13;
hebben toegezegd van 75%, waarbij is uitgegaan&#13;
van zowel de kosten van reconstructie&#13;
van de weg als die van de kade. Onder vorenomschreven&#13;
omstandigheden kan naar het&#13;
oordeel van de Afdeling niet met vrucht worden&#13;
gesteld dat de toewijzing van het onderhoud&#13;
van kade XXV aan de gemeente&#13;
Zoeterwoude voor dit openbaar lichaam tot&#13;
onredelijke gevolgen leidt in de zin van&#13;
art. 133, vijfde lid, van de Landinrichtingswet.&#13;
De bezwaren van appellanten sub 1 treffen&#13;
mitsdien geen doel. Overigens is ter zitting&#13;
vanwege verweerders nog medegedeeld, dat&#13;
het waterschap De Ommedijck alsnog bereid&#13;
zou zijn een financiële bijdrage aan de gemeente&#13;
Zoeterwoude te verstrekken.&#13;
Appellanten sub 2 kunnen zich niet met het&#13;
bestreden besluit verenigen voor zover daarbij&#13;
aan hen is toegewezen de eigendom en het&#13;
onderhoud van de Nesse, wegno. 418, onderdeel&#13;
van de Baanwegschekade, en de eigendom,&#13;
het beheer en het onderhoud van de&#13;
vangrail langs de Copierekade.&#13;
De bezwaren van appellanten sub 2 tegen&#13;
toewijzing van eigendom en onderhoud van&#13;
de Baanwegschekade komen, zakelijk weergegeven,&#13;
op het volgende neer.&#13;
Het desbetreffende gedeelte van de Nesse&#13;
is gelegen op het grondgebied van de gemeente&#13;
Alphen aan den Rijn. Aangezien deze&#13;
weg een functie vervult ter ontsluiting van&#13;
zowel percelen die in Boskoop zijn gelegen&#13;
als van percelen die in Alphen aan den Rijn&#13;
zijn gelegen, heeft laatstgenoemde gemeente&#13;
naar de mening van appellanten sub 2 belang&#13;
bij gebruik van de weg, welk gebruik huns&#13;
inziens in de nabije toekomst nog zal toenemen.&#13;
Appellanten zijn voorts van mening dat, nu&#13;
het beheer van de Baanwegschekade grotendeels&#13;
is toegewezen aan de gemeente Alphen&#13;
aan den Rijn, gelet op het systeem van&#13;
bekostiging van het wegenbeheer, ook het&#13;
onderhoud bij deze gemeente moet worden&#13;
ondergebracht.&#13;
Ten slotte wijzen appellanten sub 2 er op&#13;
dat toewijzing aan de gemeente Alphen aan&#13;
den Rijn in overeenstemming is met het uitgangspunt&#13;
van verweerders dat het onderhouden&#13;
van openbare wegen behoort tot de&#13;
taak van de gemeente waarin de weg is gelegen.&#13;
Met betrekking tot de Baanwegschekade&#13;
overweegt de Afdeling het volgende.&#13;
Blijkens de stukken is de Baanwegschekade&#13;
- een gedeelte van de Nesse ter&#13;
lengte van ongeveer 600 m - gelegen op de&#13;
grens tussen de gemeenten Alphen aan den&#13;
Rijn en Boskoop. De gemeentegrens ligt op&#13;
de kant van de verharding aan de zuidzijde&#13;
van de weg, zodat deze, behoudens de zuidelijke&#13;
berm, geheel ligt op het grondgebied van de gemeente Alphen aan den Rijn. Het&#13;
beheer van de Baanwegschekade is aan beide&#13;
gemeenten toegewezen, ieder voor zover de&#13;
weg in de betrokken gemeente is gelegen.&#13;
De weg, die geen aansluiting heeft op het&#13;
wegennet van de gemeente Alphen aan den&#13;
Rijn, is in het kader van de landinrichting&#13;
verbreed en-verhard ten behoeve van de ontsluiting&#13;
van percelen die voor het merendeel&#13;
gelegen zijn in de gemeente Boskoop.&#13;
Blijkens het verweerschrift hebben verweerders&#13;
in laatstgenoemde omstandigheid&#13;
aanleiding gezien het onderhoud van de weg&#13;
toe te wijzen aan appellanten sub 2.&#13;
Verweerders hebben daarbij tevens overwogen&#13;
dat de bebouwing in Alphen aan den&#13;
Rijn ten noorden van de Baanwegschekade&#13;
volgens het ontwerp-bestemmingsplan van&#13;
dit gedeelte van die gemeente niet zal worden&#13;
uitgebreid.&#13;
Op grond van het vorenstaande en het&#13;
verhandelde ter zitting moet naar het oordeel&#13;
van de Afdeling worden aangenomen, dat de&#13;
Baanwegschekade voornamelijk dient ter&#13;
ontsluiting van percelen die gelegen zijn op&#13;
het grondgebied van appellanten sub 2.&#13;
Voorts is door appellanten onvoldoende&#13;
aannemelijk gemaakt dat het belang bij het&#13;
gebruik van de weg voor de gemeente&#13;
Alphen aan den Rijn, dat naar het oordeel van&#13;
de Afdeling thans als gering moet worden&#13;
aangemerkt, in de toekomst belangrijk zal&#13;
toenemen. Onder deze omstandigheden en&#13;
mede in aanmerking genomen dat de&#13;
Baanwegschekade geen aansluiting heeft op&#13;
het wegennet van de gemeente Alphen aan&#13;
den Rijn, is naar het oordeel van de Afdeling&#13;
de bestreden toewijzing van eigendom en&#13;
onderhoud van deze weg niet onredelijk.&#13;
Nu niet is gesteld noch is gebleken dat de&#13;
bestreden toewijzing leidt tot voor appellanten&#13;
sub 2 onredelijke gevolgen als bedoeld in&#13;
art. 133, vijfde lid, van de Landinrichtingswet,&#13;
kan hetgeen appellanten sub 2 hebben&#13;
aangevoerd met betrekking tot het systeem&#13;
van bekostiging van het wegbeheer, de Afdeling&#13;
niet tot een ander oordeel leiden.&#13;
De aangevoerde bezwaren treffen derhalve&#13;
geen doel.&#13;
Tegen de toewijzing van eigendom, beheer&#13;
en onderhoud van de vangrail langs de&#13;
Copierekade hebben appellanten sub 2 aangevoerd&#13;
dat hierbij uitsluitend de Gasunie&#13;
belang heeft, nu de vangrail is geplaatst ter&#13;
bescherming van een leiding van de Gasunie&#13;
en de Copierekade ook voor de uitvoering&#13;
van het landinrichtingsplan toegankelijk was&#13;
voor motorvoertuigen.&#13;
De Afdeling overweegt dienaangaande het&#13;
volgende.&#13;
Blijkens de stukken was de Copierekade&#13;
voor uitvoering van het landinrichtingsplan&#13;
een gedeeltelijk verharde kade die één boomkwekerij&#13;
ontsloot en overigens een&#13;
waterstaatkundige functie als peilscheiding&#13;
had.&#13;
De kade had geen aansluiting op de Burgemeester&#13;
Smitweg.&#13;
In het kader van de ruilverkaveling 'Rijnstreek-&#13;
Zuid' is op de Copierekade een&#13;
plattelandsweg aangelegd en is op kosten&#13;
van de Landinrichtingscommissie een vangrail&#13;
geplaatst is verband met een zich in de&#13;
oostelijke berm bevindende leiding van de&#13;
Gasunie. Aan de toewijzing van eigendom,&#13;
het beheer en het onderhoud van de vangrail&#13;
aan appellanten sub 2 hebben verweerders de&#13;
overweging ten grondslag gelegd dat de&#13;
vangrail moet worden beschouwd als een&#13;
voorziening die één geheel vormt met de weg&#13;
en met name dient ter bescherming van de&#13;
weggebruiker.&#13;
Dit standpunt van verweerders komt de&#13;
Afdeling juist voor.&#13;
De stelling van appellanten dat uitsluitend&#13;
de Gasunie belang heeft bij de vangrail, moet&#13;
dan ook worden verworpen.&#13;
Naar het oordeel van de Afdeling berust de&#13;
bestreden toewijzing van de vangrail op&#13;
goede gronden.&#13;
Op grond van het vorenstaande komt de&#13;
Afdeling tot het oordeel dat het bestreden&#13;
besluit niet in aanmerking komt om te worden&#13;
vernietigd op een der in art. 2, eerste lid,&#13;
van de Tijdelijke wet Kroongeschillen genoemde&#13;
gronden.&#13;
Uitspraak&#13;
De Afdeling voor de geschillen van bestuur&#13;
van de Raad van State; Gezien de Tijdelijke&#13;
wet Kroongeschillen, de Wet op de Raad van&#13;
State en de Landinrichtingswet;&#13;
Recht doende in naam der Koningin:&#13;
verwerpt de beroepen. Enz.</content><legacyfootnotes/><footnotes><footnote/></footnotes><auteurs>Dr. Wytzes, mrs. Dorhout en Drop</auteurs><published>1991-06-01 00:00:00</published><modified>1991-06-01 00:00:00</modified><editiondate>1991-06-01</editiondate><htmlpath>https://denhollander.info/artikel/7024</htmlpath></article>
</articles></edition>
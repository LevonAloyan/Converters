<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2002</searchword><id>4650</id><udhid>UDH:TvAR/4650</udhid><titel>Gem. Utrecht / erven Vossenstein (TvAR 2002/5125)</titel><searchwords><searchword>TvAR 10/2002</searchword><searchword>TvAR 2002/5125</searchword><searchword>UDH:TvAR/4650</searchword></searchwords><attachments><attachment><name>2002_nr 10_Rechtspraak_5125.pdf</name><extention>pdf</extention><url>https://denhollander.info/download/4595/ci</url></attachment></attachments><inleiding>[Pachtwet art. 54]&#13;
&#13;
Een aanvankelijk procesrechtelijk gebrek&#13;
inzake de bevoegdheid tot procederen aan&#13;
de zijde van de gemeente is vóór de afloop&#13;
van het geding en mitsdien tijdig geheeld.&#13;
De beslissing naar billijkheid bij een vordering&#13;
tot indeplaatsstelling houdt niet in dat&#13;
(slechts) de belangen van partijen tegen&#13;
elkaar moeten worden afgewogen, maar&#13;
dat acht dient te worden geslagen op alle&#13;
relevante feiten en omstandigheden. Daarbij&#13;
geldt dat de billijkheid meebrengt dat&#13;
– zulks met inachtneming van de bijzondere&#13;
bepalingen van de desbetreffende wetsartikelen&#13;
– de vordering wordt toegewezen&#13;
tenzij de voorgestelde pachter voor de verpachter&#13;
in redelijkheid onaanvaardbaar is.&#13;
In casu biedt de voorgestelde pachter voldoende&#13;
waarborgen voor een behoorlijke&#13;
bedrijfsvoering ten aanzien van het litigieuze&#13;
perceel grond. De behaalde bedrijfsresultaten&#13;
zijn weliswaar bescheiden, maar niet&#13;
van dien aard dat daarin een omstandigheid&#13;
is gelegen die naar billijkheid aan indeplaatsstelling&#13;
in de weg moet staan.</inleiding><content>ARREST VAN 15 FEBRUARI 2000 IN DE&#13;
ZAAK VAN:&#13;
de Gemeente Utrecht, zetelende te Utrecht,&#13;
appellante,&#13;
procureur: mr J.M. Bosnak,&#13;
tegen&#13;
de erven van Willem Vossenstein, zijnde:&#13;
1. Dorathea Vossenstein-den Hartog,&#13;
2. Teunis Willem Vossenstein,&#13;
3. Hendrik Vossenstein,&#13;
4. Elizabeth Johanna Vossenstein, allen&#13;
wonende te Groenekan, gemeente Maartensdijk,&#13;
geïntimeerden,&#13;
procureur: mr A.L. van Soest.&#13;
1 Het geding in eerste aanleg&#13;
De pachtkamer van het kantongerecht te&#13;
Utrecht heeft op 20 juli 1998 tussen partijen&#13;
een vonnis gewezen, dat in fotokopie aan dit&#13;
arrest is gehecht en naar de inhoud waarvan&#13;
wordt verwezen.&#13;
2 Het geding in hoger beroep&#13;
2.1 Appellante – hierna ook te noemen: de&#13;
Gemeente – is bij exploot van 19 augustus&#13;
1998, met gelijktijdige dagvaarding van geïntimeerden&#13;
– hierna te noemen: de erven Vossenstein&#13;
– voor dit hof, in hoger beroep gekomen&#13;
van genoemd vonnis, gewezen tussen Willem&#13;
Vossenstein als eiser en de Gemeente als gedaagde.&#13;
2.2 Bij memorie van grieven is na te melden&#13;
grief aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, Willem Vossenstein&#13;
alsnog niet-ontvankelijk in zijn vordering zal&#13;
verklaren, althans hem die vordering zal ontzeggen,&#13;
met zijn veroordeling in de proceskosten&#13;
van beide instanties.&#13;
2.3 Bij memorie van antwoord, tevens wijziging&#13;
van eis en akte uitlating is verweer&#13;
gevoerd alsmede de eis gewijzigd, een en&#13;
ander met conclusie dat het hof:&#13;
primair Teunis Vossenstein op grond van artikel&#13;
54 Pachtwet in de plaats zal stellen van&#13;
zijn vader Willem Vossenstein in de pachtovereenkomst&#13;
ingegaan d.d. 1 januari 1975&#13;
met betrekking tot de percelen gelegen aan de&#13;
Voordorpsedijk te Groenekan, kadastraal&#13;
bekend gemeente Utrecht, sectie L. nrs. 1005&#13;
en 1122, en gemeente Maartensdijk, sectie F,&#13;
nr. 249, met een totale oppervlakte van 1.74.50&#13;
ha, met veroordeling van de Gemeente in de&#13;
proceskosten; subsidiair, zo nodig onder ver-&#13;
betering en/of aanvulling van de gronden, het&#13;
vonnis, waarvan beroep, zal bekrachtigen, met&#13;
veroordeling van de Gemeente in de proceskosten.&#13;
2.4 De Gemeente heeft zich bij akte verzet&#13;
tegen de wijziging van eis, over welk verzet de&#13;
erven Vossenstein zich bij akte hebben uitgelaten.&#13;
2.5 Bij rolbeschikking van 23 november 1999&#13;
is het verzet van de Gemeente tegen de wijziging&#13;
van eis ongegrond verklaard, met verwijzing&#13;
van de zaak naar de rol voor het desgewenst&#13;
vragen van pleidooi dan wel het fourneren&#13;
van de stukken.&#13;
2.6 Partijen hebben vervolgens de stukken aan&#13;
het hof overgelegd ter fine van arrest.&#13;
3 De grieven&#13;
De grief luidt:&#13;
De pachtkamer van het kantongerecht heeft&#13;
ten onrechte T.W. Vossenstein voor zijn vader&#13;
W. Vossenstein in de plaats gesteld en de&#13;
Gemeente in de proceskosten veroordeeld.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– tussen de Gemeente als verpachtster en Willem&#13;
Vossenstein als pachter bestond sinds&#13;
1 januari 1975 een pachtovereenkomst met&#13;
betrekking tot enkele percelen land aan de&#13;
Voordorpsedijk te Groenekan, kadastraal&#13;
bekend gemeente Utrecht, sectie L, nrs. 1005&#13;
en 1122, alsmede gemeente Maartensdijk, sectie&#13;
F, nr. 249, totaal groot 1.74.50 ha;&#13;
– voormelde pachtovereenkomst is goedgekeurd&#13;
door de grondkamer op 6 augustus&#13;
1975;&#13;
– volgens Willem Vossenstein is deze pachtovereenkomst&#13;
ingegaan op 1 januari 1975 en&#13;
eindigde de ten tijde van het indienen van zijn&#13;
vordering lopende pachttermijn op 31 december&#13;
1999;&#13;
– Willem Vossenstein gebruikte de grond in&#13;
geschil in het kader van de exploitatie van een&#13;
pluimveebedrijf met 1.500 legkippen;&#13;
– Willem Vossenstein is op 16 februari 1999&#13;
overleden, als zijn erfgenamen nalatend zijn&#13;
echtgenote en drie kinderen, tezamen thans&#13;
geïntimeerden in dit geding;&#13;
– de vordering van Willem Vossenstein strekte&#13;
tot indeplaatsstelling van zijn zoon Teunis&#13;
Willem Vossenstein, geboren op 26 november&#13;
1970 en ongehuwd, als pachter in voormelde&#13;
pachtovereenkomst;&#13;
– genoemde zoon heeft in 1988 een opleiding&#13;
aan de Lagere Agrarische School met het&#13;
behalen van het diploma daarvan afgerond;&#13;
– de erven Vossenstein voeren aan dat hij&#13;
voorts een éénjarige cursus aan de detailhandelschool,&#13;
richting pluimvee, heeft gevolgd,&#13;
alsmede dat hij van jongs af aan zijn vader in&#13;
diens bedrijf heeft geholpen.&#13;
5 Beoordeling van het geschil in&#13;
hoger beroep&#13;
5.1 Het hof heeft, alvorens over de aangevoerde&#13;
grief te beslissen, behoefte aan nadere&#13;
inlichtingen. Het zal daartoe een comparitie&#13;
van partijen bepalen, met aanhouding van&#13;
iedere verdere beslissing.&#13;
5.2 Aan de erven Vossenstein wordt verzocht&#13;
om uiterlijk veertien dagen vóór de datum van&#13;
de comparitie van partijen een goed leesbare&#13;
fotokopie van de onderhavige pachtovereenkomst&#13;
en van eventuele wijzigingsovereenkomsten,&#13;
alsmede van de op het litigieuze&#13;
pluimveebedrijf betrekking hebbende boekhoudoverzichten&#13;
(balans plus winst- verliesrekening)&#13;
over de jaren 1996 t/m 1998 en zo&#13;
mogelijk 1999 aan het hof toe te zenden, met&#13;
afschrift daarvan aan de wederpartij.&#13;
6 Beslissing&#13;
Het hof, rechtdoende in hoger beroep:&#13;
bepaalt dat partijen, vergezeld van hun raadslieden,&#13;
op maandag 20 maart 2000 te 10.30 uur&#13;
zullen verschijnen in één der zalen van het&#13;
Paleis van Justitie, Walburgstraat 2-4 te Arnhem,&#13;
voor de pachtkamer van dit hof voor het&#13;
verstrekken van nadere inlichtingen;&#13;
bepaalt dat Teunis Willem Vossenstein dan in&#13;
persoon aanwezig zal zijn en dat de Gemeente&#13;
vertegenwoordigd zal zijn door één of meer&#13;
personen die van de zaak op de hoogte zijn en&#13;
hetzij rechtens bevoegd zijn tot het geven van&#13;
inlichtingen, hetzij daartoe speciaal schriftelijk&#13;
zijn gevolmachtigd;&#13;
verzoekt aan de erven Vossenstein als hierboven&#13;
sub 5.2 overwogen;&#13;
houdt iedere verdere beslissing aan.&#13;
ARREST VAN 4 JULI 2000&#13;
1 Het geding in hoger beroep&#13;
1.1 Het hof heeft in deze zaak op 15 februari&#13;
2000 een tussenarrest gewezen, naar de inhoud&#13;
waarvan wordt verwezen.&#13;
1.2 Ter uitvoering van dat tussenarrest heeft&#13;
op 20 maart 2000 een comparitie van partijen&#13;
plaatsgevonden. Daarvan is proces-verbaal&#13;
opgemaakt dat zich thans bij de stukken&#13;
bevindt en waarvan de inhoud als hier ingelast&#13;
moet worden beschouwd.&#13;
1.3 De Gemeente heeft vervolgens bij akte&#13;
nog een tweetal stukken in het geding gebracht;&#13;
de erven Vossenstein hebben hierop&#13;
bij antwoord-akte gereageerd.&#13;
1.4 Tenslotte hebben partijen andermaal de&#13;
stukken aan het hof overgelegd ter fine van&#13;
arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 De Gemeente heeft bij akte in het geding&#13;
gebracht:&#13;
a) een brief van ir. A.H. Kaft, directeur Ontwikkelingsbedrijf&#13;
van de Gemeente, gedateerd&#13;
31 maart 2000, waarin is vermeld dat de Raad&#13;
van de Gemeente bij besluit van 22 januari&#13;
1981 de bevoegdheid om gerechtelijke geschillen&#13;
te voeren heeft opgedragen aan het College&#13;
van Burgemeester en Wethouders, alsmede&#13;
dat dit college bij besluit van 19 maart 1996&#13;
bedoelde bevoegdheid aan de directeur van de&#13;
Dienst Ontwikkelingsbedrijf heeft opgedragen&#13;
en dat laatstgenoemde instemt met het&#13;
voeren van een gerechtelijke procedure, zo&#13;
nodig tot in hoogste instantie, betreffende het&#13;
pachtgeding Vossenstein;&#13;
b) een door de Burgemeester van de Gemeente&#13;
ondertekende volmacht van 31 maart 2000,&#13;
waarbij deze ter uitvoering van vorengenoemde&#13;
besluiten en brief volmacht verleent aan de&#13;
gemeenteambtenaar K.Griffioen en ieder van&#13;
de medewerkers van het advocatenkantoor&#13;
Wijn &amp; Stael te Utrecht om namens de&#13;
Gemeente in de onderhavige beroepsprocedure&#13;
op te treden.&#13;
2.2 De erven Vossenstein hebben bij antwoord-&#13;
akte aangevoerd dat de instemming&#13;
van de Directeur Ontwikkelingsbedrijf en de&#13;
door de Burgemeester van de Gemeente afgegeven&#13;
volmacht dateren van 31 maart 2000,&#13;
mitsdien van een datum die geruim tijd na het&#13;
aanhangig maken van de onderhavige beroepsprocedure&#13;
is gelegen, dat in die procedure dus&#13;
kennelijk onbevoegd is opgetreden en dat de&#13;
Gemeente daarom niet-ontvankelijk in haar&#13;
hoger beroep moet worden verklaard.&#13;
2.3 De erven Vossenstein hebben de juistheid&#13;
van de inhoud van beide hiervoor genoemde,&#13;
door de Gemeente in het geding gebrachte&#13;
stukken niet betwist, weshalve daarvan in het&#13;
geding moet worden uitgegaan. Het vorenstaande&#13;
brengt mee dat het aanvankelijk&#13;
bestaande procesrechtelijke gebrek, te weten&#13;
het ontbreken van een besluit van de directeur&#13;
van de Dienst Ontwikkeling van de Gemeente&#13;
om het onderhavige geding te voeren c.q. met&#13;
het voeren daarvan in te stemmen, vóór de&#13;
afloop van het onderhavige rechtsgeding is&#13;
geheeld. Zulks is, gelet op de ter zake bestaande&#13;
jurisprudentie van de Hoge Raad, voldoende&#13;
en voor een niet-ontvankelijk verklaren&#13;
van de Gemeente als door de erven Vossenstein&#13;
voorgestaan omdat zijdens de Gemeente&#13;
onbevoegdelijk zou zijn geprocedeerd, is dan&#13;
ook geen plaats.&#13;
2.4 Het hof volhardt bij hetgeen in zijn hierboven&#13;
gemeld tussenarrest onder “De vaststaande&#13;
feiten” is overwogen.&#13;
2.5 Na de wijziging van eis in hoger beroep&#13;
gaat het in de onderhavige zaak thans primair&#13;
om een vordering van de erven Vossenstein ex&#13;
artikel 54, lid 2, van de Pachtwet, ertoe strekkende&#13;
dat Teunis Willem Vossenstein in de&#13;
plaats van wijlen Willem Vossenstein als pachter&#13;
de tussen partijen bestaande pachtovereenkomst&#13;
zal mogen voortzetten en dat de overigen&#13;
van de erven Vossenstein uit de pacht zullen&#13;
worden ontslagen.&#13;
2.6 Ingevolge lid 5 van genoemd wetsartikel&#13;
moet op deze vordering naar billijkheid worden&#13;
beslist, zulks met inachtneming van de&#13;
overige bepalingen van dat artikel; in casu is&#13;
daarvan aan de orde dat bedoelde vordering&#13;
moet worden afgewezen indien Teunis Willem&#13;
Vossenstein geen voldoende waarborgen voor&#13;
een behoorlijke bedrijfsvoering zou bieden.&#13;
2.7 De hiervoor bedoelde billijkheid houdt&#13;
– anders dan in een pachtverlengingsprocedure&#13;
waarin naar billijkheid moet worden beslist –&#13;
niet in dat (slechts) de belangen van partijen&#13;
tegen elkaar moeten worden afgewogen, maar&#13;
dat acht dient te worden geslagen op alle relevante&#13;
feiten en omstandigheden. Daarbij geldt&#13;
dat de billijkheid meebrengt dat, zulks met&#13;
inachtneming van het bepaalde in artikel 54,&#13;
lid 6 e.v., van de Pachtwet, een vordering als&#13;
de onderhavige wordt toegewezen tenzij de&#13;
voorgestelde pachter voor de verpachter in&#13;
redelijkheid onaanvaardbaar is.&#13;
2.8 Uit de stukken en ter gelegenheid van de&#13;
comparitie van partijen is met betrekking tot&#13;
Teunis Willem Vossenstein gebleken:&#13;
– dat hij een landbouwkundige opleiding&#13;
heeft gevolgd, te weten de Lagere Agrarische&#13;
School, alsmede een op de pluimveehouderij&#13;
gerichte cursus;&#13;
– dat hij na zijn schoolopleiding bij de&#13;
bedrijfsverzorgingsdienst is gaan werken en in&#13;
die functie diverse soorten werkzaamheden&#13;
heeft verricht in zowel agrarische als niet&#13;
agrarische bedrijven;&#13;
– dat hij sinds juli 1999 werkzaam is als&#13;
chauffeur in een transportbedrijf;&#13;
– dat hij voorts van jongsaf aan in zijn vrije&#13;
tijd en in zijn vacanties zijn vader behulpzaam&#13;
is geweest in diens pluimveebedrijf;&#13;
– dat hij sinds zijn vader dat door ziekte niet&#13;
meer kon doen alsmede na diens overlijden,&#13;
de exploitatie van dat pluimveebedrijf eerst&#13;
gedeeltelijk en daarna geheel heeft overgenomen,&#13;
zij het dat hij daarin wordt bijgestaan&#13;
door zijn moeder;&#13;
– dat hij de in het bedrijf voorhanden zijnde&#13;
werkzaamheden voor een groot gedeelte voor&#13;
zijn rekening neemt, de administratie ervan&#13;
verzorgt en samen met zijn broer de mestboekhouding&#13;
bijhoudt.&#13;
2.9 Het bedrijf, waarvan de grond in geschil&#13;
deel uitmaakt, is een pluimveebedrijf met&#13;
ongeveer 1500 kippen, met een grondareaal&#13;
van ongeveer 3.50 ha. Ongeveer 1.75 ha, waarop&#13;
twee woonhuizen alsmede de bedrijfsgebouwen&#13;
staan, is eigendom en de rest, zijnde&#13;
de litigieuze 1.74.50 ha, wordt gepacht. De&#13;
cultuurgrond wordt gebruikt als grasland,&#13;
waarover de van het pluimveebedrijf afkomstige&#13;
mest wordt uitgereden en waarvan de&#13;
grasopbrengst wordt verkocht.&#13;
2.10 Gelet op hetgeen hiervoor sub 2.5 en 2.6&#13;
is overwogen, is het hof van oordeel dat Teunis&#13;
Willem Vossenstein voldoende waarborgen&#13;
biedt voor een behoorlijke bedrijfsvoering.&#13;
Zijn theoretische opleiding moet als&#13;
genoegzaam worden aangemerkt en ook zijn&#13;
praktijkervaring komt het hof als voldoende&#13;
voor. Een en ander geldt zeker voor het optreden&#13;
als pachter van het perceel grasland in&#13;
geschil: het hof acht geen plaats voor twijfel&#13;
ten aanzien van het antwoord op de vraag of&#13;
betrokkene in staat is dat perceel als een goed&#13;
pachter te exploiteren en beantwoordt die&#13;
vraag zonder meer bevestigend.&#13;
2.11 De Gemeente heeft nog aangevoerd dat&#13;
het in casu gaat om een marginaal bedrijf met&#13;
weinig of geen toekomstperspectief en dat de&#13;
voorgestelde pachter (ook) deswege geen&#13;
belang heeft bij toewijzing van de vordering.&#13;
Zij wijst er daarbij op dat de bedrijfsuitkomsten&#13;
zeer marginaal zijn. Voorts heeft de&#13;
Gemeente aangevoerd dat de grond in geschil&#13;
die een agrarische bestemming heeft en zal&#13;
behouden, nodig is als compensatiegrond ten&#13;
behoeve van landbouwers die in verband met&#13;
de realisering van het Noorderparkplan grond&#13;
zullen verliezen.&#13;
2.12 Uit de overgelegde boekhoudoverzichten&#13;
blijkt dat het bedrijf in de afgelopen jaren telkens&#13;
een, zij het bescheiden, winst heeft opgeleverd.&#13;
Alleen in 1998 was dat anders, maar&#13;
het hof acht niet onaannemelijk dat zulks verband&#13;
hield met de ziekte van wijlen Willem&#13;
Vossenstein. De behaalde bedrijfsresultaten&#13;
zijn naar het oordeel van het hof in elk geval&#13;
niet van dien aard dat daarin een omstandigheid&#13;
is gelegen die naar billijkheid aan toewijzing&#13;
van de onderhavige vordering in de weg&#13;
zou moeten staan. Dit laatste geldt, wat daarvan&#13;
overigens ook moge zijn, evenzeer ten&#13;
aanzien van hetgeen de Gemeente verder nog&#13;
heeft aangevoerd.&#13;
2.13 Uit het vorenstaande volgt dat de primaire&#13;
vordering van de erven Vossenstein moet&#13;
worden toegewezen. De door de Gemeente&#13;
opgeworpen grief is, voorzover dat nog van&#13;
belang is, ongegrond.&#13;
3 Slotsom&#13;
3.1 Door de wijziging van eis en de daarop&#13;
door het hof te geven beslissing als hiervoor&#13;
sub 2.10 overwogen hebben de erven Vossenstein&#13;
geen belang bij instandhouding van de&#13;
door de pachtkamer van het kantongerecht in&#13;
haar vonnis, waarvan beroep, gegeven beslissing.&#13;
Dat vonnis moet derhalve – met uitzondering&#13;
van de daarin begrepen kostenveroordeling&#13;
– worden vernietigd en beslist moet&#13;
worden als na te melden.&#13;
3.2 De Gemeente moet als de ook in hoger&#13;
beroep in het ongelijk gestelde partij worden&#13;
veroordeeld in de kosten van dat beroep.&#13;
4 Beslissing&#13;
Het hof, rechtdoende in hoger beroep:&#13;
vernietigt het door de pachtkamer van het&#13;
kantongerecht te Utrecht tussen wijlen Willem&#13;
Vossenstein als eiser en de Gemeente&#13;
Utrecht als gedaagde gewezen vonnis van&#13;
20 juli 1998, waarvan beroep, behoudens&#13;
voorzover de Gemeente daarbij is veroordeeld&#13;
in de kosten van het geding,&#13;
en in zoverre opnieuw rechtdoende:&#13;
bepaalt dat Teunis Willem Vossenstein de tussen&#13;
de Gemeente Utrecht als verpachtster en&#13;
de erven Vossenstein als pachters bestaande&#13;
pachtovereenkomst met betrekking tot de&#13;
percelen land kadastraal bekend gemeente&#13;
Utrecht, sectie L, nrs. 1005 en 1122, alsmede&#13;
gemeente Maartensdijk, sectie F, nr. 249,&#13;
totaal groot 1.74.50 ha, als pachter zal mogen&#13;
voortzetten;&#13;
ontslaat de overige pachters uit gemelde pachtovereenkomst,&#13;
zulks met ingang van heden;&#13;
bekrachtigt voormeld vonnis, voorzover de&#13;
Gemeente Utrecht daarbij is veroordeeld in&#13;
de kosten van het geding in eerste aanleg;&#13;
veroordeelt de Gemeente in de in hoger&#13;
beroep tussen partijen gevallen proceskosten,&#13;
tot heden aan de zijde van de erven Vossenstein&#13;
begroot op ƒ 440,– voor verschotten en&#13;
ƒ 5.100,– voor salaris van de procureur.</content><legacyfootnotes/><footnotes><footnote/></footnotes><auteurs/><published>2002-10-01 00:00:00</published><modified>2000-02-15 00:00:00</modified><editiondate>2002-10-01</editiondate><htmlpath>https://denhollander.info/artikel/4650</htmlpath></article>
</articles></edition>
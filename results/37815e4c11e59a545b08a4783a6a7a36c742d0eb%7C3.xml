<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2008</searchword><id>6735</id><udhid>UDH:TvAR/6735</udhid><titel>'X/ X' (TvAR 2008/5432)</titel><searchwords><searchword>TvAR 4/2008</searchword><searchword>TvAR 2008/5432</searchword><searchword>UDH:TvAR/6735</searchword></searchwords><attachments><attachment><name>TAR 2008_4 Rechtspraak 6.pdf</name><extention>pdf</extention><url>https://denhollander.info/download/6463/ci</url></attachment></attachments><inleiding>Toetsingskader ammoniak en Natura 2000.&#13;
[Natuurbeschermingswet, art. 19d, 19e]&#13;
Ernstige twijfels over de vraag of het ‘Toetsingskader ammoniak&#13;
en Natura 2000’ voldoende waarborg biedt dat de&#13;
vergunde uitbreiding geen significante gevolgen heeft voor&#13;
het Natura 2000-gebied. Vergunning wordt vernietigd.&#13;
Met noot D.W. Bruil&#13;
Uitspraak van de voorzitter van de Afdeling bestuursrechtspraak&#13;
van de Raad van State op het verzoek om het treffen&#13;
van een voorlopige voorziening (art. 8:81 van de Algemene&#13;
wet bestuursrecht) in het geding tussen:&#13;
De stichting Stichting Openbare Ruimte, gevestigd te Amsterdam,&#13;
en de Coöperatie Mobilisation for the Environment&#13;
U.A., gevestigd te Nijmegen,&#13;
verzoekers,&#13;
en&#13;
het college van gedeputeerde staten van Noord-Brabant,&#13;
verweerder. </inleiding><content>1. Procesverloop&#13;
Bij besluit van 13 december 2007, nummer 1301889/&#13;
1358078, heeft het college van gedeputeerde staten van Noord-Brabant (hierna: het college) een vergunning krachtens&#13;
art. 19d van de Natuurbeschermingswet 1998 (hierna:&#13;
de Nbw 1998) verleend aan [vergunninghouder] voor de&#13;
uitbreiding/wijziging van het (melkrund)veebestand op zijn&#13;
pelsdier- en rundveehouderij in de omgeving van het Natura&#13;
2000-gebied Kampina en Oisterwijkse Vennen.&#13;
Tegen dit besluit heeft de stichting Stichting Openbare&#13;
Ruimte (hierna: de stichting) bezwaar gemaakt.&#13;
Bij brief, bij de Raad van State ingekomen op 11 januari&#13;
2008, heeft de stichting de voorzitter verzocht een voorlopige&#13;
voorziening te treffen.&#13;
Bij brief, bij de Raad van State ingekomen op 29 januari&#13;
2008, heeft de Coöperatie Mobilisation for the Environment&#13;
U.A. (hierna: de coöperatie) aangegeven zich als partij&#13;
te voegen in het door de stichting ingediende bezwaar en&#13;
verzoek.&#13;
De voorzitter heeft het verzoek ter zitting behandeld op 6&#13;
maart 2008, waar de stichting en de coöperatie, vertegenwoordigd&#13;
door mr. V. Wösten, werkzaam bij Wösten juridisch&#13;
advies, en het college, vertegenwoordigd door mr. drs.&#13;
M. Uittenbosch, ambtenaar in dienst van de provincie, zijn&#13;
verschenen.&#13;
2. Overwegingen&#13;
2.1. Het oordeel van de voorzitter heeft een voorlopig karakter&#13;
en is niet bindend in de bodemprocedure.&#13;
2.2. Ter zitting heeft de vertegenwoordiger van het college&#13;
gesteld dat de stichting niet kan worden aangemerkt&#13;
als belanghebbende nu de omschrijving van de doelstelling&#13;
van de stichting in haar statuten te algemeen&#13;
is om op grond daarvan aan te kunnen nemen dat de&#13;
belangen van de stichting rechtstreeks zijn betrokken&#13;
bij het bestreden besluit.&#13;
2.2.1. Ingevolge art. 1:2, eerste lid, van de Algemene wet bestuursrecht&#13;
(hierna: de Awb) wordt onder belanghebbende&#13;
verstaan: degene wiens belang rechtstreeks bij&#13;
een besluit is betrokken.&#13;
Ingevolge het derde lid worden ten aanzien van&#13;
rechtspersonen als hun belangen beschouwd de algemene&#13;
en collectieve belangen die zij krachtens hun&#13;
doelstellingen en blijkens hun feitelijke werkzaamheden&#13;
in het bijzonder behartigen.&#13;
2.2.2.Op grond van art. 2, eerste lid onder a, van de statuten&#13;
van de stichting heeft zij tot doel het streven naar&#13;
een kwalitatief duurzame leefomgeving voor alle levende&#13;
wezens, omvattende zowel de lokale, nationale&#13;
als mondiale leefomgeving.&#13;
Hieronder wordt meer concreet verstaan:&#13;
– het streven naar een gezond en duurzaam milieu&#13;
voor zowel mensen, dieren als planten, omvattende&#13;
zowel de gecultiveerde als de natuurlijke omgeving;&#13;
– het streven naar een goede ruimtelijke ordening&#13;
voor zowel mensen, dieren als planten. Dit omvat&#13;
mede het bevorderen van een passende biotoop&#13;
voor flora en fauna en een daarop afgestemde zorg&#13;
voor natuur en landschap;&#13;
– het streven naar een beter welzijn voor landbouwdieren&#13;
en proefdieren.&#13;
2.2.3.Dienaangaande is de voorzitter van oordeel dat niet&#13;
boven alle twijfel is verheven dat de doelstelling waarvoor&#13;
de stichting volgens de statuten is opgericht zodanig&#13;
ruim is, dat deze niet in het bijzonder is gericht&#13;
op de behartiging van het belang waarvoor de stichting&#13;
in deze procedure optreedt. Desondanks gaat de&#13;
voorzitter er voor de behandeling van dit verzoek vanuit&#13;
dat de stichting belanghebbende is als bedoeld in&#13;
art. 1:2, derde lid, van de Awb.&#13;
2.3. [vergunninghouder] exploiteert een pelsdier- en rundveehouderij&#13;
aan de [locatie] te [plaats], op een afstand&#13;
van ongeveer 850 meter van de grens van het Natura&#13;
2000-gebied Kampina en Oisterwijkse Vennen. Het&#13;
gebied Kampina is bij besluit van 29 oktober 1986&#13;
aangewezen als speciale beschermingszone als bedoeld&#13;
in Richtlijn 79/409/EEG van de Raad van de Europese&#13;
Gemeenschappen van 2 april 1979 inzake het&#13;
behoud van de vogelstand (Pb L 103; hierna: de Vogelrichtlijn).&#13;
Het gebied Kampina en Oisterwijkse&#13;
Vennen is op 20 mei 2003 aangemeld als speciale beschermingszone&#13;
als bedoeld in Richtlijn 92/43/EEG&#13;
van de Raad van de Europese Gemeenschappen van&#13;
21 mei 1992 inzake de instandhouding van de natuurlijke&#13;
habitats en de wilde flora en fauna (Pb L&#13;
206; hierna: de Habitatrichtlijn). Het Habitatrichtlijngebied&#13;
Kampina maakt voor een groot deel onderdeel&#13;
uit van het Vogelrichtlijngebied Kampina.&#13;
Art. 19d, eerste lid, van de Nbw 1998 is uitsluitend&#13;
van toepassing op gebieden die zijn aangewezen op&#13;
grond van art. 10a, eerste lid, of gebieden waarvan de&#13;
aanwijzing als zodanig in overweging is genomen als&#13;
bedoeld in art. 12, derde lid, van de Nbw 1998. Gelet&#13;
op art. V van de Wet van 20 januari 2005 tot wijziging&#13;
van de Natuurbeschermingswet 1998 in verband&#13;
met Europeesrechtelijke verplichtingen geldt het aanwijzingsbesluit&#13;
van Kampina tot speciale beschermingszone&#13;
in de zin van de Vogelrichtlijn als besluit in&#13;
de zin van art. 10a van de Nbw 1998. De uit art. 19d&#13;
van de Nbw 1998 voortvloeiende verplichtingen strekken&#13;
derhalve tot bescherming van het gebied Kampina&#13;
voor zover dit gebied is aangewezen als speciale beschermingszone&#13;
in de zin van de Vogelrichtlijn.&#13;
Het gebied Kampina en Oisterwijkse Bossen en Vennen&#13;
is door de Europese Commissie op de lijst van&#13;
gebieden van communautair belang voor de Atlantische&#13;
biogeografische regio geplaatst. Uit art. 4, vijfde&#13;
lid, van de Habitatrichtlijn vloeit voort dat het beschermingsregime&#13;
van art. 6, derde lid, van die richtlijn&#13;
voor het gebied geldt. Het gebied is vooralsnog&#13;
niet aangewezen in de zin van art. 10a van de Nbw&#13;
1998. Evenmin is het gebied op grond van art. 12,&#13;
derde lid, van de Nbw 1998 aangewezen. Hieruit&#13;
volgt dat art. 19d van de Nbw 1998 in zoverre niet&#13;
voor het betrokken gebied geldt. Niet gebleken is dat&#13;
op het verlenen van een vergunning als bedoeld in&#13;
art. 19d van de Nbw 1998 anderszins algemeen verbindende&#13;
voorschriften van toepassing zijn die bedoeld&#13;
zijn als implementatie van de uit art. 6, derde&#13;
lid, van de Habitatrichtlijn voortvloeiende verplichtingen.&#13;
Voor zover het Habitatrichtlijngebied Kampina&#13;
tevens is aangewezen als speciale beschermingszone&#13;
op grond van de Vogelrichtlijn, geldt deze wijzing als een aanwijzing op grond van art. 10a van&#13;
de Nbw 1998, zodat art. 19d van de Nbw 1998 van&#13;
toepassing is op het Vogelrichtlijngebied Kampina.&#13;
De voorzitter ziet geen beletsel art. 19d van de Nbw&#13;
1998 richtlijnconform uit te leggen in die zin dat dit&#13;
voorschrift tevens het uit art. 6, derde lid, van de Habitatrichtlijn&#13;
voortvloeiende beschermingsregime voor&#13;
het Habitatrichtlijngebied Kampina omvat, voor&#13;
zover dit gebied tevens is aangewezen als Vogelrichtlijngebied.&#13;
2.4. Bij het bestreden besluit is een vergunning krachtens&#13;
art. 19d van de Nbw 1998 verleend voor de bestaande&#13;
pelsdier- en rundveehouderij, inclusief een&#13;
uitbreiding van het huidige aantal te houden stuks&#13;
vrouwelijk jongvee van 13 met 377 stuks. Tevens is in&#13;
plaats van het houden van 14 stuks van de diercategorie&#13;
‘zoogkoeien, ouder dan 2 jaar’ vergunning verleend&#13;
voor het houden van 24 stuks ‘overig rundvee,&#13;
ouder dan 2 jaar’. De eerder voor dit bedrijf op grond&#13;
van de Nbw 1998 verleende vergunning is bij het bestreden&#13;
besluit ingetrokken.&#13;
Het college heeft de aanvraag getoetst aan het ‘Toetsingskader&#13;
ammoniak en Natura 2000’. Dit beleid&#13;
ziet op uitbreidingen van bestaande veehouderijen in&#13;
de nabijheid van Natura 2000-gebieden en houdt in&#13;
dat een vergunning voor een uitbreiding kan worden&#13;
verleend indien de ammoniakdepositie door een veehouderij&#13;
op de dichtstbijzijnde rand van het natuurgebied&#13;
na uitbreiding niet hoger is dan 5% van de&#13;
kritische depositiewaarde voor het natuurgebied. De&#13;
drempelwaarde van 5% is gebaseerd op het rapport&#13;
‘Onderzoek naar de ammoniakdepositie op 5 habitatgebieden&#13;
ten behoeve van het interim toetsingskader&#13;
Natura 2000 en ammoniak’ van onderzoeksbureau&#13;
Alterra van mei 2007 (hierna: het rapport). De kritische&#13;
depositiewaarde voor het gebied Kampina en&#13;
Oisterwijkse Vennen bedraagt 1071 mol per hectare&#13;
per jaar (hierna: mol/ha/jaar), zodat de drempelwaarde&#13;
voor dat gebied 53,55 mol/ha/jaar bedraagt,&#13;
namelijk 5% van 1071.&#13;
In het bestreden besluit is berekend dat de ammoniakdepositie&#13;
van het bedrijf na uitbreiding op het gebied&#13;
Kampina en Oisterwijkse Vennen maximaal 8,47&#13;
mol/ha/jaar bedraagt. Nu deze ammoniakdepositie&#13;
onder de drempelwaarde van 53,55 mol/ha/jaar ligt,&#13;
heeft het college zich op het standpunt gesteld dat de&#13;
vergunning gezien het ‘Toetsingskader ammoniak en&#13;
Natura 2000’ kan worden verleend.&#13;
2.5. De stichting en de coöperatie kunnen zich niet verenigen&#13;
met dit besluit. Zij stellen dat het college ten&#13;
onrechte geen passende beoordeling heeft verricht nu&#13;
het rapport niet de vereiste zekerheid verschaft dat de&#13;
vergunde handelingen verenigbaar zijn met de instandhoudingsdoelstellingen&#13;
van het Natura 2000-gebied&#13;
Kampina en Oisterwijkse Vennen. Uit het rapport&#13;
blijkt volgens hen niet dat een ammoniakdepositie&#13;
van minder dan 5% van de kritische depositiewaarde&#13;
in het algemeen geen significante gevolgen&#13;
kan hebben op nabijgelegen natuurgebieden. Met de&#13;
vaststelling in het bestreden besluit dat de uitbreiding niet leidt tot een overschrijding van de 5% drempelwaarde,&#13;
staat derhalve niet automatisch vast dat de&#13;
uitbreiding geen significante gevolgen kan hebben op&#13;
het Natura 2000-gebied Kampina en Oisterwijkse&#13;
Vennen, aldus de stichting en de coöperatie.&#13;
2.6. Aan de hand van de art. 19e t/m 19h van de Nbw&#13;
1998 dient het college te beoordelen of een vergunning&#13;
als bedoeld in art. 19d van die wet kan worden&#13;
verleend. Ingevolge art. 19f van de Nbw 1998 dient&#13;
te worden beoordeeld of een project of andere handeling&#13;
significante gevolgen kan hebben voor het desbetreffende&#13;
gebied. Middels het ‘Toetsingskader ammoniak&#13;
en Natura 2000’ is beoogd een invulling te geven&#13;
aan die beoordeling. De voorzitter heeft ernstige twijfel&#13;
of het ‘Toetsingskader ammoniak en Natura 2000’&#13;
voldoende waarborg biedt dat de vergunde uitbreiding&#13;
geen significante gevolgen heeft voor het Natura&#13;
2000-gebied Kampina en Oisterwijkse Vennen. Hierbij&#13;
neemt de voorzitter in aanmerking dat Alterra in&#13;
het rapport stelt dat wordt uitgegaan van het gemiddelde&#13;
depositieniveau op het totale natuurgebied en&#13;
dat de deposities lokaal sterk kunnen afwijken. Langs&#13;
de randen van een natuurgebied is op sommige plekken&#13;
de piekbelasting 5 tot 10 keer zo groot als de gemiddelde&#13;
depositiewaarde, aldus Alterra in het rapport.&#13;
Naar het voorlopige oordeel van de voorzitter&#13;
kan derhalve niet met zekerheid worden uitgesloten&#13;
dat de natuurlijke kenmerken van het gebied Kampina&#13;
en Oisterwijkse Vennen niet zullen worden aangetast&#13;
indien de ammoniakdepositie van de bestaande&#13;
pelsdier- en rundveehouderij inclusief uitbreiding de&#13;
drempelwaarde van 5% van de kritische depositiewaarde&#13;
niet overschrijdt. Hierbij neemt de voorzitter&#13;
nog in aanmerking dat wat cumulatieve ammoniakdepositie&#13;
betreft ter plaatse reeds sprake is van een&#13;
overbelaste situatie en dat tussen partijen niet in geschil&#13;
is dat de bij het bestreden besluit vergunde uitbreiding&#13;
leidt tot een toename van de ammoniakdepositie&#13;
van het bedrijf op het Natura 2000-gebied&#13;
Kampina en Oisterwijkse Vennen. Gelet op het vorenstaande&#13;
ziet de voorzitter aanleiding om bij wijze&#13;
van voorlopig voorziening het bestreden besluit te&#13;
schorsen.&#13;
2.7. Het college dient op na te melden wijze tot vergoeding&#13;
van de proceskosten te worden veroordeeld.&#13;
3. Beslissing&#13;
De voorzitter van de Afdeling bestuursrechtspraak van de&#13;
Raad van State:&#13;
I. schorst bij wijze van voorlopige voorziening het besluit&#13;
van het college van gedeputeerde staten van&#13;
Noord-Brabant van 13 december 2007, nummer&#13;
1301889/1358078, tot en met zes weken na de op de&#13;
voorgeschreven wijze gedane bekendmaking van de&#13;
beslissing op de daartegen ingediende bezwaarschriften,&#13;
met dien verstande dat, wanneer binnen die termijn&#13;
van zes weken de voorzitter is benaderd met een&#13;
verzoek om voorlopige voorziening, de schorsing&#13;
doorloopt totdat de voorzitter op dat verzoek heeft&#13;
beslist; II. veroordeelt het college van gedeputeerde staten van&#13;
Noord-Brabant tot vergoeding van bij de stichting&#13;
Stichting Openbare Ruimte en de Coöperatie Mobilisation&#13;
for the Environment U.A. in verband met de&#13;
behandeling van het verzoek opgekomen proceskosten&#13;
tot een bedrag van € 644,00 (zegge: zeshonderdvierenveertig&#13;
euro) geheel toe te rekenen aan door een&#13;
derde beroepsmatig verleende rechtsbijstand; het&#13;
dient door de provincie Noord-Brabant aan de stichting&#13;
Stichting Openbare Ruimte en de Coöperatie&#13;
Mobilisation for the Environment U.A. onder vermelding&#13;
van het zaaknummer te worden betaald;&#13;
III. gelast dat de provincie Noord-Brabant aan de stichting&#13;
Stichting Openbare Ruimte en de Coöperatie&#13;
Mobilisation for the Environment U.A. het door hen&#13;
voor de behandeling van het verzoek betaalde griffierecht&#13;
ten bedrage van € 285,00 (zegge: tweehonderdvijfentachtig&#13;
euro) vergoedt. Noot&#13;
Er is in Den Haag nogal wat opwinding ontstaan over deze&#13;
voorzittersuitspraak inzake het Toetsingskader Ammoniak&#13;
en Natura 2000. Dit toetsingskader was ontwikkeld door&#13;
de regering in samenspraak met LTO Nederland, de Vereniging&#13;
van Nederlandse Gemeenten en het Interprovinciaal&#13;
Overleg. Aanvankelijk waren de natuurorganisaties daar&#13;
ook bij betrokken, maar die zijn uit het overleg weggelopen.&#13;
Het stuk is in mei 2007 naar de Tweede Kamer gezonden&#13;
( Kamerstukken II2006/07, 30 654, nr. 43). Het toetsingskader&#13;
was bedoeld om te dienen als handvat voor de vergunningverlening&#13;
– zowel de milieuvergunning als de Natuurbeschermingswet-&#13;
vergunning - tot dat voor de Natura&#13;
2000-gebieden een beheersplan zou zijn vastgesteld. Voor&#13;
het maken van die beheersplannen is drie jaar uitgetrokken.&#13;
Het toetsingskader had vooral de bedoeling om nog enige&#13;
ruimte voor ontwikkeling te bieden aan agrarische bedrijven&#13;
in de buurt van Natura 2000-gebieden. Het toetsingskader&#13;
bevat – kort weergegeven - de volgende elementen:&#13;
– Grondgebonden graasdierbedrijven krijgen altijd een&#13;
vergunning;&#13;
– Bedrijven die minder dan 5% van de kritische depositiewaarde&#13;
(de hoeveelheid ammoniak die op een gebied&#13;
zou mogen neerkomen) veroorzaken, krijgen een vergunning.&#13;
Dit heet de ‘drempelwaarde’.&#13;
– Vergunning kan ook worden verleend voor een uitbreiding&#13;
waarbij men niet boven de bestaande depositie uitkomt.&#13;
In deze zaak ging het om de uitbreiding van een rundveeen&#13;
nertsenhouderij. Deze uitbreiding bleef qua ammoniakdepositie&#13;
onder de drempelwaarde die geldt voor het gebied&#13;
Kampina en Oisterwijkse Vennen. Dat was voor GS van&#13;
Noord-Brabant aanleiding geweest de vergunning zonder&#13;
meer te verlenen. De Voorzitter heeft er ernstige twijfels&#13;
over of ‘het ‘Toetsingskader ammoniak en Natura 2000’&#13;
voldoende waarborg biedt dat de vergunde uitbreiding geen&#13;
significante gevolgen heeft voor het Natura 2000-gebied&#13;
Kampina en Oisterwijkse Vennen’. En dat zou, volgens het&#13;
toetsingsschema van de Natuurbeschermingswet (art. 19d&#13;
e.v.), duidelijk moeten zijn, voordat de vergunning verleend kan worden. Met deze uitspraak is het Toetsingskader op&#13;
losse schroeven komen te staan. Het is natuurlijk nog ‘maar’&#13;
een voorlopige voorziening en bovendien zijn niet alle elementen&#13;
van het toetsingskader getoetst. Toch bevestigt de&#13;
Voorzitter wat eerder al in de literatuur werd gesignaleerd:&#13;
het toetsingskader is (waarschijnlijk) in strijd met de Natuurbeschermingswet&#13;
en de habitatrichtlijn. Men zie:&#13;
V.W.M.M. Ampt-Riksen – De Natuurbeschermingswet&#13;
1998 anno 2007, Agr.r. 2007, mei 2007, p. 197, en W. van&#13;
Hardeveld – Beoordeling gevolgen ammoniakemissie van&#13;
veehouderijen, in: Agrarisch Milieurecht; Verslag van de&#13;
94e ledenvergadering van de Vereniging voor Milieu recht&#13;
op 14 december 2006, p. xxx, VMR Publicatiereeks2007-&#13;
3, Utrecht 2007. Een echte verrassing kan de voorzittersuitspraak&#13;
dus ook weer niet zijn.&#13;
D.W. Bruil </content><legacyfootnotes/><footnotes><footnote/></footnotes><auteurs>P.P.A. Bodden</auteurs><published>2008-04-01 00:00:00</published><modified>2017-06-16 16:17:51</modified><editiondate>2008-04-01</editiondate><htmlpath>https://denhollander.info/artikel/6735</htmlpath></article>
</articles></edition>
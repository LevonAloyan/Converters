<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2001</searchword><id>4712</id><udhid>UDH:TvAR/4712</udhid><titel>A. en drie anderen / Minister van LNV (TvAR 2001/5064)</titel><searchwords><searchword>TvAR 5/2001</searchword><searchword>TvAR 2001/5064</searchword><searchword>UDH:TvAR/4712</searchword></searchwords><attachments><attachment><name>2001_nr 5_Rechtspraak_5064.pdf</name><extention>pdf</extention><url>https://denhollander.info/download/4654/ci</url></attachment></attachments><inleiding>[Richtlijn (EEG) nr. 85/511 art. 4, 5, 9, 13, 16;&#13;
Gezondheids- en welzijnswet voor dieren&#13;
art. 17; Besluit gebruik sera en entstoffen&#13;
art. 2, 3; Regeling noodvaccinatie mond- en&#13;
klauwzeer 2001 art. 1]&#13;
&#13;
Ontheffing van het vaccinatieverbod (fictief)&#13;
geweigerd aan vier biologische veehouders,&#13;
niet gelegen in enig toezichtsgebied inzake&#13;
mond- en klauwzeer. Wettelijke grondslag&#13;
voor dergelijke ontheffing ontbreekt. Art. 13&#13;
Richtlijn nr. 85/511 biedt geen uitkomst, nu&#13;
bedrijven niet liggen rond ziektehaard en&#13;
geen besluit van de Commissie bekend is&#13;
dat inenting (zonder doding) zou toestaan.</inleiding><content>UITSPRAAK OP HET VERZOEK OM&#13;
VOORLOPIGE VOORZIENING IN DE&#13;
ZAAK VAN:&#13;
A. en drie anderen, te Marum, Doezum,&#13;
Noordlaren en Tietjerk,&#13;
verzoekers,&#13;
gemachtigde:&#13;
mr. M.B.W. Litjens, te Groningen,&#13;
tegen&#13;
de Minister van LNV,&#13;
verweerder,&#13;
gemachtigden:&#13;
mr. G. de Goede, mr. G.P.G. Kunst en&#13;
dr. A.H.M. Cornelissen.&#13;
1 De procedure&#13;
Verzoekers hebben op 29 maart 2001 een&#13;
bezwaar gemaakt tegen het uitblijven van een&#13;
beslissing op hun verzoek om ontheffing van&#13;
het verbod tot toepassing van het vaccinatieverbod&#13;
tegen mond- en klauwzeer. Voorts&#13;
hebben zij bij verzoekschriften van 29 maart&#13;
2001 aan de president van het College verzocht&#13;
een voorlopige voorziening te treffen,&#13;
inhoudende:&#13;
“primair: dat verzoekers wordt toegestaan&#13;
hun vee in te enten tegen MKZ onder de&#13;
bepaling dat de gevaccineerde dieren niet&#13;
gedood behoeven te worden op grond van het&#13;
feit dat zij gevaccineerd zijn.&#13;
subsidiair: dat het verzoekers wordt toegestaan&#13;
om hun vee in te enten tegen mond- en&#13;
klauwzeer zodra in de directe omgeving van&#13;
de betreffende bedrijven mond- en klauwzeer&#13;
is uitgebroken in de drie noordelijke provincies&#13;
onder de bepaling dat vervolgens de&#13;
betreffende bedrijven niet mogen worden&#13;
geruimd en voorts onder de bepaling dat de&#13;
Minister wordt bevolen om in overleg te treden&#13;
met de Europese Commissie en de Raad&#13;
van Ministers teneinde te bewerkstelligen dat&#13;
het Europese non-vaccinatiebeleid danwel het&#13;
beleid terzake van de noodentingen wordt&#13;
gewijzigd in de door verzoekers gewenste&#13;
zin;”&#13;
[…]&#13;
3 Feiten en omstandigheden&#13;
Bij de beoordeling van het verzoek om voorlopige&#13;
voorziening gaat de president op grond&#13;
van de stukken en het onderzoek ter zitting&#13;
uit van de volgende feiten en omstandigheden.&#13;
– Verzoekers zijn biologische veehouders. Zij&#13;
houden met name geiten, schapen en runderen.&#13;
Hun bedrijven zijn niet gelegen in enig&#13;
op basis van de Richtlijn of de Wet aangewezen&#13;
toezichtgebied inzake mond- en klauwzeer.&#13;
– Bij brieven van resp. 23 en 27 maart 2001&#13;
hebben verzoekers verweerder om toestemming&#13;
tot vaccinatie van hun veestapel verzocht&#13;
en, in aanvulling daarop, om toestemming&#13;
tot vaccinatie tegen mond- en klauwzeer,&#13;
nadat in de directe nabijheid van hun&#13;
bedrijven mond- en klauwzeer is uitgebroken&#13;
onder de bepaling dat vervolgens tot twee&#13;
maanden na vaccinatie niet over gegaan zal&#13;
worden tot ruiming van de betreffende bedrijven&#13;
teneinde de Minister de gelegenheid te&#13;
geven om in Europees verband te komen tot&#13;
wijziging van de regelgeving.&#13;
– Vervolgens is op 28 maart 2001 zijdens verweerder&#13;
aan de gemachtigde van verzoekers&#13;
meegedeeld dat de gevraagde ontheffing niet&#13;
zal worden verleend.&#13;
– Vervolgens hebben verzoekers tegen deze&#13;
door hen als fictieve weigering aangemerkte&#13;
beslissing van verweerder een bezwaarschrift&#13;
ingediend.&#13;
[…]&#13;
6 De beoordeling van het geschil&#13;
[…]Ten tijde dat verzoekers hun bezwaarschrift&#13;
indienden, te weten op 29 maart 2001&#13;
had verweerder nog niet beslist op de voorliggende&#13;
verzoeken tot ontheffing van, kortweg,&#13;
het hier geldende vaccinatieverbod. Verweerder&#13;
moet op zo’n verzoek binnen een redelijke&#13;
termijn beslissen. Door de belangen die in&#13;
gevallen betreffende de MKZ-problematiek op&#13;
het spel staan moet deze – weliswaar korte –&#13;
periode geacht worden te zijn verstreken.&#13;
Gelet op de zijdens verweerder gedane uitlatingen,&#13;
die wijzen op afwijzing van de verzoeken&#13;
om ontheffing, vat de president in dit&#13;
geval het op 29 maart 2001 vigerende fictieve&#13;
besluit op als een fictieve weigering van de&#13;
gevraagde ontheffingen.&#13;
Ten aanzien van de primaire vordering van&#13;
verzoekers, ontheffing van het vaccinatieverbod,&#13;
zonder de gevaccineerde dieren te hoeven&#13;
doden, overweegt de president als volgt.&#13;
Naar verweerder terecht heeft gesteld ontbreekt&#13;
in het onderhavige geval een wettelijke&#13;
grondslag om een ontheffing als gevraagd te&#13;
verlenen.&#13;
De president heeft in zijn uitspraak van&#13;
24 maart 2001, no. 01/96, (dierentuinen) overwogen&#13;
dat het geen twijfel lijdt dat de Richtlijn&#13;
aan de Lidstaten in algemene zin voorschrijft&#13;
het gebruik van MKZ-vaccins te verbieden.&#13;
Artikel 13, derde lid, laatste alinea, van de&#13;
Richtlijn biedt verzoekers derhalve geen uitkomst,&#13;
reeds omdat de bedrijven van verzoekers&#13;
niet gelegen zijn rond enige ziektehaard,&#13;
hetgeen voor de toepasselijkheid van genoemd&#13;
artikelonderdeel vereist is&#13;
Ook het bepaalde bij artikel 13, derde lid, eerste&#13;
volzin van de Richtlijn, kan niet als grondslag&#13;
dienen voor enige bevoegdheid van verweerder&#13;
om tot noodvaccinatie over te gaan.&#13;
Eveneens verwijzend naar meergenoemde uitspraak&#13;
van 24 maart jl. moet de hierbedoelde&#13;
bevoegdheid om noodvaccinaties uit te voeren&#13;
geacht worden te zijn voorbehouden aan de&#13;
Commissie, die, gelet op de thans vigerende&#13;
normatieve kaders tevens zal moeten beoordelen&#13;
wat hier de belangen van de gemeenschap&#13;
zijn, of ook de belangen van individuele&#13;
veehouders daartoe kunnen worden gerekend&#13;
en tot welke communautaire maatregelen een&#13;
zodanige afweging moet leiden.&#13;
Er is aan de president geen besluit van de&#13;
Commissie bekend op grond waarvan tot de&#13;
door verzoekers gewenste inenting (dus zonder&#13;
gevolgd te worden door doding en niet&#13;
rond een ziektehaard) zou zijn toegestaan.&#13;
Hieruit volgt dat het nationale recht thans dan&#13;
ook geen bevoegdheid kent om tot noodvaccinatie&#13;
over te gaan in gebieden, die niet rond&#13;
een besmettingshaard gelegen zijn. De Regeling&#13;
noodvaccinatie, die – onder meer – strekt&#13;
tot uitvoering van artikel 17, eerste lid, van de&#13;
Wet, ziet immers alleen op als zodanig aangewezen&#13;
toezichtsgebieden.&#13;
De primaire vordering van verzoekers komt&#13;
niet voor toewijzing in aanmerking.&#13;
Hetzelfde geldt voor de subsidiaire vordering&#13;
van verzoekers, die strekt tot het verlenen van&#13;
een ontheffing met het oog op een onzekere&#13;
toekomstige gebeurtenis. De president overweegt&#13;
hier ten overvloede dat, zo het subsidiaire&#13;
verzoek al een concrete grondslag zou&#13;
hebben, het af zou stuiten op dezelfde juridische&#13;
belemmeringen, die in het kader van de&#13;
toepasselijkheid van artikel 13, derde lid, zijn&#13;
opgenomen. Daarbij wordt in aanmerking&#13;
genomen dat verweerders beleid tot het uitvoeren&#13;
van noodvaccinaties en daaraan verbonden&#13;
het preventief ruimen binnen een&#13;
door hem te bepalen straal rondom een door&#13;
een MKZ-besmetting getroffen bedrijf, door&#13;
de president, gelet op het epidemisch karakter&#13;
van de ziekte en de belangen die in de gegeven&#13;
omstandigheden met bestrijding van de ziekte&#13;
gemoeid zijn, niet kennelijk onredelijk wordt&#13;
geacht.&#13;
De slotsom moet zijn dat het verzoek moet&#13;
worden afgewezen. […]&#13;
7 De beslissing&#13;
De president wijst het verzoek om een voorlopige&#13;
voorziening af.</content><legacyfootnotes/><footnotes><footnote/></footnotes><auteurs/><published>2001-03-24 00:00:00</published><modified>2001-03-24 00:00:00</modified><editiondate>2001-03-24</editiondate><htmlpath>https://denhollander.info/artikel/4712</htmlpath></article>
</articles></edition>
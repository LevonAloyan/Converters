<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1998</searchword><id>5766</id><udhid>UDH:TvAR/5766</udhid><titel>Over de 'werkelijke waarde' van verpachte grond. Een eenvoudige berekening</titel><searchwords><searchword>TvAR 6/1998</searchword><searchword>UDH:TvAR/5766</searchword></searchwords><attachments><attachment><name>1998_nr 6_Artikel_Luijt.pdf</name><extention>pdf</extention><url>https://denhollander.info/download/5698/ci</url></attachment></attachments><inleiding>Een eenvoudige berekening leert dat, afgezien van de leeftijd van de pachter en de opvolgingssituatie, de verhouding tussen de prijs van verpachte en onverpachte grond wordt bepaald door de pachtprijs en de langetermijnrente; en vanaf 2001, wanneer de pachtprijs volledig aan de vrije grondprijs zal zijn gekoppeld (2%), alleen nog maar door die rente. Is de rente bijvoorbeeld 10%, dan komt de verpachte waarde uit op ongeveer 60% van de vrije grondprijs. Is de rente daarentegen een stuk lager, zoals de laatste jaren het geval is, dan is dat percentage aanzienlijk hoger.&#13;
Aanleiding&#13;
Wanneer een verpachter de door hem verpachte objecten wil verkopen, dienen deze volgens art. 56 van de Pachtwet (Pw) allereerst aan de zittende pachter te worden aan-geboden (voorkeursrecht). Wil de zittende pachter van zijn voorkeursrecht gebruik maken, maar men wordt het niet eens over de prijs, dan kan de verpachter de Grond-kamer verzoeken de waarde van het verpachte te taxeren (art. 56c lid 1 Pw). Indien de pachter de door de Grondkamer getaxeerde prijs niet accepteert, is het voorkeurs-recht gedurende een jaar niet van toepassing. De verpachter mag het pachtobject dan aan iedere willekeurige derde verkopen, doch niet tegen een lagere prijs dan waarvoor hij het de pachter heeft aangeboden, tenzij er openbaar wordt verkocht. In dat geval kan de pachter immers weer meebieden (toelichting art. 56d lid 2 Pw).&#13;
De Grondkamer dient volgens de Pachtwet (art. 56c lid 2) de "werkelijke waarde" van het verpachte te bepalen. De toelichting op art. 56c lid 2 Pw (Vermulst en Walda 1996) geeft aan dat "de grondkamer dient uit te gaan van het algemene prijsniveau in de betreffende regio - dit prijsniveau blijkt uit recente overdrachten van vergelijkbare grond - en voorts rekening te houden met de bijzondere omstandigheden van het geval, zoals de op het pachtobject drukkende zakelijke lasten, de duur van de pacht-overeenkomst, de leeftijd van verpachter, de mogelijkheid van bedrijfsopvolging en verwachtingswaarde ".&#13;
In de praktijk wordt in het taxatierapport van de Grondkamers het verpachte omschreven en de waarde in verpachte staat aangegeven. Het is niet zo dat in het rap-port de waarde in onverpachte staat wordt bepaald om vervolgens daar de waarde in verpachte staat - als percentage - van af te leiden.1 De taxatie van de Grondkamer resulteert over het algemeen in een prijs per hectare van 40 tot 60% van de marktprijs in onverpachte staat. En in geval het een al wat oudere pachter zonder opvolger betreft - louter om die reden - een wat hoger percentage.2 Waarom de taxatie van de verpachte objecten doorgaans op 40 tot 60% van de waarde in onverpachte staat uit-komt (tabel 1), is niet duidelijk. </inleiding><content>Tabel 1: Grond- en pachtprijzen van los bouwland en los grasland in 1996&#13;
1 Gemiddelde pachtprijs&#13;
2 Gemiddelde prijs verpachte grond&#13;
3 Gemiddelde prijs onverpachte grond&#13;
4 Verhouding verpachte en onverpachte grond (2:3)&#13;
Bron: CBS, Den Haag&#13;
De invulling die de Grondkamers geven aan de uitvoering van art. 56c lid 2 Pw - het bepalen van de "werkelijke waarde" van het verpachte - is evenwel niet de enige aan-leiding voor dit artikel. Dit jaar (1998) worden immers de pachtnormen voor de komende drie jaar verhoogd, is de vrije grondprijs in 1996 en vooral in 1997 - voor het eerst sinds 1990 - weer toegenomen en bevindt de rente zich al enige jaren op een relatief laag niveau: ontwikkelingen die gevolgen moeten hebben voor de "werkelijke waarde" van verpachte grond.&#13;
Ten slotte heeft staatssecretaris Vermeend van Financiën in december 1997 in een brief aan de Tweede Kamer het kabinetsstandpunt omtrent de mogelijkheden van verkoop (intensivering) van agrarische domeingronden bekend gemaakt (persbericht 97/198). Het kabinet is daarbij van oordeel "dat het door de Staat in lengte van dagen in eigendom houden en beheren van een omvangrijk areaal agrarische grond niet kan worden gerekend tot de primaire taken van de overheid". Dit betekent volgens dat bericht "dat het areaal in principe overtollig is en zo spoedig mogelijk tegen markt-conforme prijzen moet worden verkocht".&#13;
Inmiddels heeft de Dienst Domeinen van het ministerie van Financiën per 1-1-1998 de verkoopvoorwaarden voor agrarische domeingronden - conform het kabi-netsstandpunt - gewijzigd. Voor wat betreft de verkoop van gronden in verpachte staat zijn onder meer de volgende wijzigingen van belang:&#13;
- Het systeem van plafondprijzen voor onverpachte gronden vervalt. Per 1-1-1998 worden er geen nieuwe plafondprijzen meer vastgesteld.&#13;
- De prijs van verpachte grond wordt niet langer op 60% van de prijs van onver pachte grond gesteld (p. 4/5 Persbericht 97/198).&#13;
- Pachters die ouder zijn dan 50 jaar en geen geschikte opvolger hebben, kunnen kopen voor de getaxeerde vrije waarde onder opneming van een anti-speculatie- beding.&#13;
Vraagstelling&#13;
Zowel in het geval dat de Grondkamers de "werkelijke waarde" taxeren3 als in het geval dat verpachte grond door de Dienst Domeinen "marktconform" wordt ver-kocht, zal er een marktprijs van verpachte grond gevonden moeten worden. Dat geeft aanleiding tot de vraag wat die marktprijs van verpachte grond bepaalt, alsmede tot de volgende vragen: - Hoe verhoudt de marktprijs van verpachte grond zich tot de marktprijs van onver- pachte grond?&#13;
- Welke invloed heeft een stijging van de pachtnorm in 1998 op de prijs van ver- pachte grond?&#13;
Maximale biedprijs van de zittende pachter&#13;
Wanneer de zittende pachter het aanbod krijgt de gepachte objecten aan te kopen, is het voor hem/haar van belang dat de contante of huidige waarde van de toekomstige inkomensdervingen die daarvan het gevolg zijn, wordt goedgemaakt door de vermo-genswinst bij aankoop. De jaarlijkse inkomensderving betreft het verschil tussen enerzijds de rente die over het aankoopbedrag betaald moet worden, inclusief hogere waterschapslasten,4 en anderzijds de weggevallen pachtcanon. De vermogenswinst5 bij aankoop betreft het verschil tussen de waarde van de grond in onverpachte staat en de betaalde prijs voor de grond in verpachte staat. Het verschil tussen de prijs van landbouwgrond in onverpachte staat en die in verpachte staat moet dus minimaal gelijk zijn aan de huidige of contante waarde van de toekomstige inkomensdervingen van de zittende pachter (Van den Noort 1982). Aangezien in de toekomst te ontvan-gen of te betalen bedragen in het heden lager gewaardeerd worden,6 dienen de toe-komstige inkomensdervingen met een bepaalde interestvoet 'contant' te worden gemaakt. Alvorens die berekening uit te voeren, worden er ten aanzien van de zitten-de pachter twee situaties onderscheiden:&#13;
a. De zittende pachter koopt de gepachte objecten met het doel deze zelf (als eige- naar) te blijven gebruiken.&#13;
b. De zittende pachter koopt de gepachte objecten met het doel deze na verloop van tijd in onverpachte staat te verkopen (bijvoorbeeld na afloop van het anti-specula- tiebeding7).&#13;
Ad a. De zittende pachter verkoopt niet door&#13;
Voor de zittende pachter, die de intentie heeft het bedrijf voort te zetten, geldt dat de vermogenswinst die met de aankoop van de gepachte objecten wordt gerealiseerd, opweegt tegen de contante of huidige waarde van de toekomstige inkomensdervingen die het gevolg zijn van de aankoop. De contante of huidige waarde van de toekomsti-ge inkomensdervingen wordt berekend als de som van een oneindig voortlopende meetkundige reeks. Deze is gelijk aan het quotiënt van de jaarlijkse inkomensderving en de interestvoet (Van Asselt e.a. 1983), meestal de langetermijnrente. In afkortingen: TÏ ^ (Pv.r - Pc) r, r, Pc ^ ~r&gt; Pc ^&#13;
Po - Pv = v____________' -&amp;#9658; - Pv = Pv---------Po ^ - 2Pv =-----------Po&#13;
(l)8 Pv = 0,5.Po + 0,5. —&#13;
waarbij:&#13;
Pv = de prijs van grond in verpachte staat&#13;
Po = de geldende grondprijs in onverpachte staat&#13;
Pc = pachtprijs&#13;
r = de langetermijnrente&#13;
Met behulp van vergelijking (1) kan de prijs van verpachte grond in de huidige situatie worden berekend. Daartoe is informatie nodig over de prijs van grond in onverpachte staat, de pachtprijs en de (langetermijn)rente. Een voorbeeld moge dit toelichten.&#13;
Volgens een onlangs verschenen persbericht van het CBS was de gemiddelde prijs van onverpacht los gras- en bouwland in de eerste drie kwartalen van 1997 ruim 47.000 gld/ha. De gemiddelde pachtprijs van los bouw- en grasland was in 1996 onge-veer 570 gld/ha (tabel 1). Indien van een langetermijnrente van 6,5%9 wordt uit-gegaan, resulteert er volgens vergelijking (1) een prijs van verpachte grond van bijna 28.000 gulden per hectare:&#13;
Pv = 0,5.Po + 0,5.Pc/r = 0,5 x 47.000 + 0,5 x 570/0,065 = 27.885 gld/ha&#13;
De berekende prijs van verpachte grond is in dit voorbeeld10 ruim 59% van de prijs van onverpachte grond. Een toename van de pachtprijs van bijvoorbeeld maximaal 120 gulden per hectare11 tot 690 gulden per hectare leidt tot een toename van de prijs van verpachte grond met 923 gulden tot 28.808 gld/ha. De verhouding tussen de prijzen van verpachte- en onverpachte grond stijgt hierdoor tot ruim 61%.&#13;
Pv = 0,5.Po + 0,5.Pc/r = 0,5 x 47.000 + 0,5 x 690/0,065 = 28.808 gld/ha&#13;
In procenten gaat het in dit voorbeeld om een toename van de pachtprijs van 21% en een toename van de prijs van verpachte grond van 3,3%. De verhouding tussen beide is (3,3/21 =) 0,16%. Een stijging van de pachtprijs met 1% leidt dus - bij de gekozen waarden van de prijs van onverpachte grond, de pachtprijs en de langetermijnrente - slechts tot een stijging van de prijs van verpachte grond van 0,16%. Vergelijking (1) geeft aan waarom dit percentage zo klein is. De verdisconteerde waarde van de pachtprijs(stijging) komt immers maar voor de helft in de waarde van de verpachte grond terecht.&#13;
Situatie na 2001&#13;
In 2001 zullen de pachtprijzen het niveau van 2% van de prijzen van onverpachte grond hebben bereikt. De berekening van de verpachte waarde van grond wordt daardoor nog eenvoudiger. Er geldt dan immers:&#13;
(2)&#13;
Pc =0,02.Po&#13;
Wanneer de pachtprijs (Pc) in vergelijking (1) vervangen wordt door 0,02.Po, volgt daaruit:&#13;
Po Pv = 0,5.Po + 0,5 x 0,02. —&#13;
(3)&#13;
In vergelijking (3) is de prijs van verpachte grond alleen nog afhankelijk van de prijs van onverpachte grond en de rente. Om dus de prijs van verpachte grond als percen-tage van de prijs van onverpachte grond te berekenen, is er alleen informatie over de langetermijnrente nodig. Indien die rente bijvoorbeeld gelijk is aan de pacht (2%), moet de prijs van verpachte grond gelijk zijn aan de prijs van onverpachte grond, omdat het directe rendement van verpachten dan gelijk is aan het alternatief: het in de verpachte objecten geïnvesteerde vermogen op een spaarrekening zetten. Vergelijking (3) laat dat ook zien:&#13;
Pv = Po (0,5 +&#13;
= Po (Oj5 + 0,5) = Po&#13;
De hoogte van de rente is vanaf het jaar 2001 nog als enige12 bepalend voor de ver-houding tussen de marktprijs van verpachte grond en de marktprijs van onverpachte grond. Die marktprijs van verpachte grond is 60% van de marktprijs van onverpachte grond bij een rente van 10%. Bij de lage langetermijnrente van de laatste jaren is dat percentage echter aanzienlijk hoger (tabel 2). Tabel 2: Verband tussen de rente en de prijs van verpachte grond (in procenten van de prijs van onverpachte grond) na 2001&#13;
langetermijnrente (%)&#13;
prijs van verpachte grond in procenten van de prijs van onverpachte grond&#13;
2% 3% 4% 5% 6% 7% 8% 9% 10%&#13;
100,0% 83,3% 75,0% 70,0% 66,7% 64,3% 62,5% 61,1% 60,0%&#13;
Volgens vergelijking (3) is de prijs van verpachte grond na 2001, gegeven de eerder gehanteerde prijs van onverpachte grond van 47.000 gld/ha en de rente van 6,5%, gelijk aan 30.731 gld/ha. De verhouding tussen de prijzen van verpachte en onver-pachte grond is, bij de gekozen rentevoet, ruim 65%. De stijging van de verpachte waarde ten opzichte van het eerder berekende bedrag van 27.885 gld/ha ter grootte van 2.846 gld/ha13 is een gevolg van de hogere pachtprijs. Deze stijgt immers met 370 gld/ha van 570 gld/ha in 1996 tot 940 gld/ha (2% van 47.000 gld/ha) na 2001.&#13;
Pv = 47.000 (0,5 + ) = 47.000 (0,5 + 0,154) = 47.000 x 0,654 = 30.731 gld/ha&#13;
Ad b. De zittende pachter verkoopt na tien jaar door&#13;
Indien de zittende pachter de intentie heeft het bedrijf op termijn (bijvoorbeeld na afloop van het anti-speculatiebeding) te beëindigen, dient de som van een tien jaar voortlopende meetkundige reeks te worden bepaald.&#13;
De vermogenswinst14 wordt na tien jaar te gelde gemaakt en er is gedurende tien jaar sprake van een inkomensderving. In afkortingen:&#13;
(Po - Pv)/(1 + r)10 = (Pv.r - Pc) .&#13;
1 - 1/(1 + r)10 1 - 1/(1 + r) &#13;
De contante waarde van de na tien jaar te gelde te maken vermogenswinst moet mini-maal gelijk zijn aan de contante waarde van de inkomensdervingen gedurende die tien jaar. Het laatste betreft de som van een gedurende tien jaar voortlopende meetkun-dige reeks met (Pv.r - Pc) als beginwaarde en 1/(1 + r) als rede.&#13;
Ook in vergelijking (4) is, om de prijs van grond in verpachte staat (Pv) te bepalen, informatie nodig over de prijs van grond in onverpachte staat, de pachtprijs en de lan-getermijnrente. Met behulp van de eerder gebruikte waarden hiervan resulteert er een prijs van verpachte grond van 28.531 gld/ha. Dat is 60,7% van 47.000 gld/ha, de prijs van onverpachte grond. De prijs die een zittende pachter die na tien jaar de in gepachte staat aangekochte objecten pachtvrij van de hand doet, maximaal kan bieden, is slechts 2% (28.531/27.885) hoger dan de prijs die hij maximaal kan bieden wanneer hij niet de intentie heeft de in gepachte staat aangekochte objecten door te verkopen.&#13;
(47000 - Pv)/(1 + 0,065) 10 = (Pv.0,065-570).&#13;
1 - 1/(1+0,065)10 1 - 1/(1 + 0,065)&#13;
&amp;#8594;Pv = 28.531&#13;
Situatie na 2001&#13;
De pachtprijs in vergelijking (4) wordt weer vervangen door 2% van de prijs van de grond in onverpachte staat. In afkortingen:&#13;
(5)&#13;
(Po - Pv).l/(1 + r)10 = (Pv.r - 0,02Po).&#13;
1-1/(1 4-r)1 1 - 1/(1 + r)&#13;
In vergelijking (5) is, om de prijs van grond in verpachte staat (Pv) te bepalen, alleen nog informatie nodig over de prijs van grond in onverpachte staat en de langetermijn-rente. Met behulp van de eerder gebruikte waarden hiervan resulteert er een prijs van verpachte grond van 31.281 gld/ha. Dat is 66,6% van de prijs van onverpachte grond: 47.000 gld/ha. De prijs die de zittende pachter die na tien jaar de in gepachte staat aangekochte objecten pachtvrij van de hand wil doen, maximaal kan bieden, is slechts 1,8% (31.281/30.738) hoger dan de prijs die hij kan bieden wanneer hij niet de inten-tie heeft om door te verkopen.&#13;
(47.000 - Pv).l/(1 + 0,065)10 = (Pv.0,065 - 0,02 x 47.000).&#13;
1 - 1/(1 + 0,065) 1 - 1/(1 + 0,065)&#13;
&gt;Pv = 31.281 Reële of nominale rente?&#13;
Bij een aan de prijs van onverpachte grond gekoppelde pachtprijs bleek de rente de enige factor te zijn die de verhouding tussen de prijzen van verpachte en onverpachte grond bepaalt; voldoende reden om nog even stil te staan bij de vraag of er met een nominale dan wel met een reële rente gerekend dient te worden.&#13;
In het verleden heeft de grondprijsontwikkeling de inflatie min of meer bijgehou-den (Hoeve 1974). In het basismodel van de Commissie Agrarische Domeinen (Koopmans 1997, p. 83 e.v.) wordt dan ook aangenomen dat de stijging van de (nomi-nale) grondprijs in de toekomst gelijk zal zijn aan de inflatie (de Commissie gaat uit van 2,5% per jaar). Landbouwgrond is bij deze aanname dus waardevast. In concreto verwacht men dat de toekomstige toename van de productiviteit van grond, die grondprijsverhogend werkt, alsmede de opwaartse druk op de grondprijs vanwege uit het overheidsbeleid (realisatie EHS, Vinex enz.) voortvloeiende claims op landbouw-grond, de verslechtering van de agrarische ruilvoet15 (vanwege de liberalisatie van het landbouwbeleid) met 2,5% meer dan zal compenseren. Deze verwachting wordt bevestigd door de vorig jaar verschenen grondbalansenstudie van het Landbouw-Economisch Instituut (Luijt 1997), waarin uitgaande van twee van de drie langetermijn-scenario's van het Centraal Planbureau een min of meer waardevaste ontwikkeling van de agrarische grondprijs werd voorspeld.&#13;
De verwachting dat de vrije grondprijs in de toekomst jaarlijks met een gelijkblij-vend inflatiepercentage zal stijgen, betekent dat ook verwacht wordt dat de pacht-opbrengsten jaarlijks met dat percentage zullen toenemen. De pachtprijsontwikkeling is immers na 2001 verbonden met de ontwikkeling van de vrije grondprijs (2%). Bij de bepaling van de waarde van verpachte grond in vergelijking (3) worden de (nomi-nale) pachtopbrengsten verdisconteerd tegen een (nominale) rente. Indien evenwel verwacht wordt dat die nominale pachtopbrengsten jaarlijks met het inflatiepercenta-ge zullen toenemen, dient dat percentage volgens het perpetual appreciation-model (Pasour 1975) van de nominale rentevoet te worden afgetrokken. Dit betekent dat er gerekend zou moeten worden met een (reële) rentevoet van 4% in plaats van een (nominale) rentevoet van 6,5%. Gegeven deze 4% rente is de verhouding tussen de prijs van verpachte en onverpachte grond 75% (tabel 2).&#13;
Nabeschouwing&#13;
Afgezien van de leeftijd van de pachter in combinatie met de opvolgingssituatie en de waterschapslasten wordt na 2001 de verhouding tussen de prijs die de zittende pach-ter voor de door hem/haar gepachte grond maximaal kan betalen en de prijs van die grond in onverpachte staat alleen nog bepaald door de langetermijnrente. Wanneer daarbij wordt verwacht dat de grondprijs in de toekomst de inflatie zal bijhouden, zou er mogelijk met de reële langetermijnrente gerekend kunnen worden.&#13;
Het maakt voor de uitkomst van de berekening van de (maximale) biedprijs van de gepachte objecten verder weinig uit of verondersteld wordt dat de zittende pachter deze na afloop van het anti-speculatiebeding in onverpachte staat van de hand wil doen of niet. Gemakshalve kan er tot 2001 met de eenvoudige uitdrukking (1) en na 2001 met de nog eenvoudiger uitdrukking (3) worden gerekend.&#13;
De vraag die dit artikel ongetwijfeld zal oproepen, is of de geschetste simpele aflei-ding van de prijs van verpachte grond (ten opzichte van de prijs van onverpachte grond) in de praktijk ook zo eenvoudig ligt. In die praktijk gaat het immers om de waardebepaling van verpachte grond in het geval van zittende pachters die een sub-stantieel deel van het bedrijfsareaal of in sommige gevallen zelfs het gehele bedrijfs-areaal overwegen aan te kopen. Daar waar de vrije grondprijs leidraad is bij de waarde-bepaling van de verpachte grond, zullen partijen zich zeker realiseren dat die vrije grondprijs doorgaans wordt betaald door agrarische ondernemers die, ter uitbreiding van het bedrijfsareaal, slechts een beperkt aantal extra hectaren aanschaffen. De prijs van vrije grond wordt daarmee bepaald door de marginale opbrengstwaarde van grond en niet door de veelal lagere gemiddelde opbrengstwaarde. En het is de gemid-delde opbrengstwaarde van de grond, het gemiddelde inkomen per hectare, waaruit de zittende pachter de hogere rentelasten van de grondaankoop moet bekostigen: een toekomstig (grond)inkomen waaraan doorgaans ook nog eens allerlei onzekerheden kleven. Het is niet ondenkbaar dat deze overwegingen in de praktijk een rol van betekenis spelen bij de bepaling van de prijs van verpachte grond voor de zittende pachter.&#13;
LITERATUUR&#13;
Asselt, R. van (eindred.), Wiskunde voor het hoger beroepsonderwijs, deel 1, Educa-boek B.V., Culemborg 1983&#13;
CBS, Persbericht nr. PB98-005a, Ministerie van Economische Zaken, Den Haag 1988&#13;
Hoeve, H., 'Hoe waardevast is agrarisch onroerend goed?' Landbouwkundig tijd-schrift/pt 86-12, 1974&#13;
Koopmans, L., Verkenningen omtrent agrarische domeinen. "Festina lente", Comissie Agrarische Domeinen, 1997&#13;
Luijt, J., Regionale grondbalansen tot 2015: een verkenning van de agrarische grond-markt op basis van drie lange termijn scenario's van het CPB, Onderzoekverslag 157, DLO-Landbouw-Economisch Instituut, Den Haag 1997&#13;
Ministerie van Financiën, Persberichtnr. 97/198, Den Haag, 18 december 1997&#13;
Noort, P.C. van den, 'Pachtnormen, pachtservituut en de teruggang van de pacht in Nederland', ESB 29-9-1982 .&#13;
Pasour, E.C. Jr., 'The capitalization of real property taxes levied on farm real estate', American Journal of Agricultural Economics, november 1975&#13;
Vermulst, A.G.M, en H.C.A. Walda, Pachtwet, Koninklijke Vermande BV, Lelystad 1996</content><legacyfootnotes>1. Informatie van mr. A.R. van Delft Westerhof, secretaris van de Grondkamer te Arnhem.&#13;
2. Informatie van mr. J.G. Bongers, griffier van de Centrale Grondkamer te Arnhem.&#13;
3. Volgens mr. A.R. van Delft Westerhof gaat om 50 tot 100 gevallen per jaar.&#13;
4. Bij aankoop van de gepachte grond krijgt de zittende pachter te maken met de volledige waterschaps-lasten, in plaats van de helft daarvan, zoals hij als pachter diende te betalen. Vanwege de eenvoud wordt van deze post van ongeveer (0,5 x 180 =) 90 gld/ha afgezien.&#13;
5. De vermogenswinst is belast voor de inkomstenbelasting. Afrekening is echter pas aan de orde bij reali-satie van die vermogenswinst. Bij de generatiewisseling kan de latente belastingschuld worden door-geschoven naar de opvolger, enz.&#13;
6. Het tijdselement speelt een belangrijke rol. Iemand is immers beter af met een gulden nu dan met een gulden over een jaar, aangezien er in het laatste geval een jaar rente over die gulden wordt gederfd.&#13;
7. Art. 56i is ingevoegd om onbillijke en niet bedoelde gevolgen van het voorkeursrecht weg te nemen.&#13;
8. Door opname van de waterschapslasten (W) verandert vergelijking (1) in: Pv = 0,5.Po + 0,5.Pc/r - 0,25.W/r&#13;
9. Volgens het Kabinetsstandpunt Heroverweging Disconteringsvoet van 9 januari 1995 dient er gerekend te worden met een discontovoet van 6,5% (4% reëel en 2,5% inflatie).&#13;
10. In Flevoland was de prijs van onverpachte grond in de oogstjaren '95-'96 en '96-'97 gemiddeld 58.000 gld/ha. De pachtprijs voor bouwland was in 1996 875 gld/ha. De prijs van verpachte grond stijgt, bij een toename van de pachtprijs met 120 gld/ha, van 35.731 tot 36.654 gld/ha.&#13;
Flevoland (voor 1998) Pv = 0,5.Po + 0,5.Pc/r = 0,5x58.000 + 0,5x875/0,065 = 35.731 gld/ha Flevoland (na 1998) Pv = 0,5.Po + 0,5.Pc/r = 0,5x58.000 + 0,5x995/0,065 = 36.654 gld/ha&#13;
11. Een voorstel voor de maximale verhoging van de pachtprijs in 1998 wordt, volgens informatie van het ministerie van LNV, binnen enkele maanden aan de Tweede Kamer voorgelegd.&#13;
12. Afgezien van allerlei verwachtingen met betrekking tot de toekomstige ontwikkeling van de pachtprijs en de waterschapslasten.&#13;
13 Het verschil is gelijk aan de helft van de verdisconteerde waarde van de pachtprijsstijging: 0,5 x 370/0,065 = 2.846 gld/ha.&#13;
14. De vermogenswinst, het pachtersvoordeel, is belast voor de inkomstenbelasting. De uitdrukking links van het =-teken wordt daardoor met 1 minus het marginale belastingtarief vermenigvuldigd. De uit-drukking rechts van het =-teken betreft de in de toekomst gederfde inkomsten vanwege de door de aan-koop gestegen grondkosten (rentelasten). Deze rentelasten zijn aftrekbaar voor de inkomstenbelasting. Daardoor dient ook de uitdrukking rechts van het =-teken met 1 minus het marginale belastingtarief te worden vermenigvuldigd. Het gevolg is dat beide (belasting)termen in vergelijking (4) tegen elkaar wegvallen.&#13;
15. Door landbouwers ontvangen prijzen ten opzichte van door landbouwers betaalde prijzen.&#13;
</legacyfootnotes><footnotes><footnote/></footnotes><auteurs>Drs. J. Luijt</auteurs><published>1998-06-01 00:00:00</published><modified>1996-12-17 00:00:00</modified><editiondate>1998-06-01</editiondate><htmlpath>https://denhollander.info/artikel/5766</htmlpath></article>
</articles></edition>
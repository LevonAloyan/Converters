<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2020</searchword><id>16379</id><udhid>UDH:TvAR/16379</udhid><titel>Argumenten voor de samenhang van productierechten met pachtovereenkomsten </titel><searchwords><searchword>TvAR 10/2020</searchword><searchword>UDH:TvAR/16379</searchword></searchwords><attachments><attachment><name>21308.pdf</name><extention>pdf</extention><url>https://denhollander.info/download/21308/ci</url></attachment></attachments><inleiding/><content>&lt;h3&gt;1. Inleiding&lt;/h3&gt;&lt;p&gt;Voor het eerst in 1988, in het arrest &lt;span class="italic"&gt;Pasman/Lippinkhof I&lt;/span&gt;,[2] werd door de pachtkamer van het gerechtshof aangenomen dat een productierecht, namelijk melkquotum, met een pachtovereenkomst samenhing. Dat is dus nu meer dan dertig jaar geleden. Na het melkquotum kwamen in de pachtrechtspraak diverse andere productierechten langs: suikerquotum, mestproductierechten, dierrechten en fosfaatrechten. Ik meen dat het na zoveel jaren goed is om deze rechtspraak te evalueren. Dat doe ik door de vraag centraal te stellen op grond van welke argumenten samenhang tussen productierechten en de pachtovereenkomst is aangenomen en die argumenten te vergelijken en te bespreken. Die argumenten voor samenhang zijn niet steeds dezelfde geweest, wat gedeeltelijk maar niet geheel door onderlinge verschillen tussen de diverse productierechten wordt verklaard. Ik zal bij wijze van contrast ook kort stilstaan bij de inkomenssubsidierechten (toeslagrechten en betalingsrechten). Zoals bekend is wat betreft die rechten géén samenhang met de pachtovereenkomst aangenomen. Wat waren daarvoor de argumenten? &lt;/p&gt;&lt;h3&gt;2. Probleemstelling&lt;/h3&gt;&lt;p&gt;Voordat ik de argumenten voor wel of geen samenhang van de diverse productierechten met de pachtovereenkomst in kaart breng, is het goed om nader te omschrijven wat het probleem is dat tot een ‘oplossing’ gebracht moet worden, alsook de context van het probleem.&lt;/p&gt;&lt;p&gt;De hedendaagse landbouw wordt mede door verregaande overheidsbemoeienis gekenmerkt. Die bemoeienis neemt allerlei vormen aan, variërend van eenvoudige verboden en geboden, al dan niet strafrechtelijk gehandhaafd, tot complexe regelingen, waarvan sommige aan agrarische ondernemers verhandelbare vermogensrechten toekennen. Deze publiekrechtelijke regulering van de landbouw gaat in beginsel alleen de pachter als agrarische ondernemer aan; rechtstreekse invloed op de privaatrechtelijke rechtsverhouding tussen verpachter en pachter hebben de diverse overheidsmaatregelen in het algemeen niet. Met betrekking tot aan de pachter gedurende de pachtverhouding om niet toegekende productierechten heeft de rechtspraak veelal anders geoordeeld en aangenomen dat die rechten met de pachtovereenkomst, of (wat op hetzelfde neerkomt) met het gepachte zodanig samenhangen, dat de verpachter in verband daarmee aanspraken kan doen gelden.&lt;/p&gt;&lt;p&gt;De achtergronden van de diverse vormen van publiekrechtelijke regulering van de landbouw zijn divers. Sommige regelingen bedoelen overproductie tegen te gaan, andere strekken ertoe om te bevorderen dat agrarische ondernemers een passend inkomen verdienen. Beide kan men beschouwen als vormen van marktordening. Nog weer andere overheidsmaatregelen hebben ‘zachtere’ waarden tot achtergrond en beogen bijvoorbeeld het leefmilieu te beschermen of dierwelzijn te bevorderen. Uiteraard kunnen aan een regeling ook verschillende overwegingen tegelijk ten grondslag liggen.&lt;/p&gt;&lt;p&gt;Dat publieke regulering van de landbouw op allerlei &lt;span class="italic"&gt;indirecte&lt;/span&gt; manieren de rechtsverhouding tussen verpachter en pachter beïnvloedt, is niet bijzonder. Enkele voorbeelden. Als overheidsregels de bedrijfsresultaten van agrarische ondernemers beïnvloeden en dus ook die van pachters, heeft dit via de systematiek van art. 4 e.v. Pachtprijzenbesluit 2007 op termijn ook invloed op de hoogst toelaatbare pachtprijs voor los land, zoals die geldt voor reguliere pacht (art. 7:319 lid 1 onder a BW) en geliberaliseerde pacht voor meer dan 6 jaar (art. 7:397 lid 2 BW).[3] Is de prijs niet gereguleerd, dan zullen hogere respectievelijk lagere bedrijfsresultaten invloed kunnen hebben op de vrije marktprijs die pachters bereid zijn te betalen. De norm dat de pachter het gepachte als een goed pachter dient te gebruiken (art. 7:347 BW) zal soms ertoe kunnen leiden dat de pachter ook tegenover de verpachter verplicht is om publiekrechtelijke normen na te leven in verband met een redelijk belang van de verpachter bij die naleving. Schiet de pachter in dit opzicht tekort, dan zal dit onder meer tot beëindiging (art. 7:370 lid 1 onder a BW) of ontbinding (art. 7:376 jo. 6:265 BW) van de pachtovereenkomst kunnen leiden. De voorgestelde pachter in het geval van een vordering tot indeplaatsstelling of tot het aanstellen van een medepachter zal voldoende kennis en ervaring moeten hebben van de relevante overheidsregels, omdat hij anders onvoldoende waarborgen voor een behoorlijke bedrijfsvoering zal bieden (art. 7:363 lid 5 BW), en ook in een eventueel door de pachter overgelegde bedrijfsplan, bedoeld om de haalbaarheid van de indeplaatsstelling of medepacht aan te tonen, zal met relevante regels rekening moeten zijn gehouden.&lt;/p&gt;&lt;p&gt;Partijen kunnen in de pachtovereenkomst eventueel bedingen opnemen die naar overheidsregels verwijzen. Ook los van de precieze inhoud van zulke regels, zal de verpachter zich een of meer van de hiervoor bedoelde ‘zachte’ waarden kunnen aantrekken en voorwaarden stellen, bijvoorbeeld met betrekking tot het gebruik van bestrijdingsmiddelen of kunstmest, modaliteiten met betrekking tot de bewerking van de bodem, het oogsttijdstip enzovoort. Gaan zulke bedingen te ver dan kunnen ze als buitensporige verplichtingen door de grondkamer worden geschrapt (art. 7:319 lid 1 aanhef en onder b BW). In veel gevallen zullen dergelijke bedingen wel degelijk toelaatbaar zijn, al behoort de inperking van de exploitatievrijheid van de pachter die het beding inhoudt, wel tot een lagere pachtprijs te leiden.[4]&lt;/p&gt;&lt;p&gt;Een stelsel van productierechten veronderstelt dat agrarische productie zonder productierecht niet is toegelaten, althans wordt tegengegaan (bijvoorbeeld met een heffing). Waarop het productierecht als zodanig ziet, varieert. Sommige rechten hebben betrekking op het maximum aantal op een agrarisch bedrijf te houden dieren (dierrechten), andere op de hoeveelheid op het bedrijf geproduceerde mest (mestproductierechten, fosfaatrechten) en nog weer andere op de hoeveelheid vanuit het bedrijf op de markt gebracht agrarisch product (melkquotum, suikerquotum). Het resultaat is echter vergelijkbaar: zonder toereikend productierecht is agrarische productie niet toegelaten, althans geheel onaantrekkelijk. De diverse productierechten zijn, in allerlei varianten, overdraagbaar en hebben in verband daarmee waarde. Productierechten plegen te worden toegekend naar aanleiding van voorafgaand aan die toekenning door de agrarische ondernemer gerealiseerde productie in een bepaalde periode (referentiejaar) dan wel het aantal in de agrarische onderneming op een bepaald tijdstip aanwezige dieren (referentietijdstip).&lt;/p&gt;&lt;p&gt;Wordt met betrekking tot een aan de pachter gedurende de pachtverhouding om niet toegekend productierecht aangenomen dat het met de pachtovereenkomst samenhangt, dan gaat dit véél verder dan de zojuist bedoelde indirecte beïnvloeding van de gewone regels van het pachtrecht door publiekrechtelijke normen. De bedoelde samenhang leidt er namelijk toe dat de pachter beperkt wordt in zijn vrijheid om over het desbetreffende productierecht te beschikken en/of dat hij de vermogenswaarde die het recht vertegenwoordigt, met de verpachter moet delen. Hoewel het productierecht volgens de toepasselijke publiekrechtelijke regeling op naam van (het bedrijf van) de pachter geregistreerd is, treden civielrechtelijke rechtsgevolgen in die erop neerkomen dat het productierecht, althans de vermogenswaarde ervan, mede aan de verpachter toekomt.&lt;/p&gt;&lt;p&gt;Wezenlijk is dat het productierecht is ontstaan doordat het gedurende de pachtverhouding om niet aan de pachter is toegekend. Dáárop ziet de (overvloedige) rechtspraak met betrekking tot melkquotum en andere productierechten. Indien de pachter een productierecht aankoopt, gaat dit niet met de pachtovereenkomst samenhangen en komt het productierecht alleen aan de pachter toe. Dat geldt ook voor een productierecht dat door de pachter reeds voor aanvang van de pachtverhouding was verkregen, ook als die verkrijging om niet heeft plaatsgevonden. Omdat de verpachter niet aan het ontstaan van het productierecht heeft bijgedragen, kan hij op het recht geen aanspraak doen gelden.[5] Ook mogelijk is dat de verpachter een aan hem toekomend productierecht aan de pachter ter beschikking stelt, náást de onroerende zaak. Ook in dat geval gaat het productierecht niet met de pachtovereenkomst samenhangen, in ieder geval niet in de gangbare zin van het woord. Welke rechtsgevolgen intreden, wordt bepaald door de inhoud van de overeenkomst waarbij de terbeschikkingstelling van het productierecht heeft plaatsgevonden.[6] &lt;/p&gt;&lt;h3&gt;3. Pluriformiteit van argumenten en juridische grondslag&lt;/h3&gt;&lt;p&gt;In de rechtspraak is voor de samenhang van de diverse productierechten met de pachtovereenkomst niet steeds dezelfde reden gegeven. In feite is sprake van pluriformiteit van de argumenten voor die samenhang. Ik spreek welbewust van ‘argumenten’, ter onderscheiding van de juridische grondslag. &lt;/p&gt;&lt;p&gt;Wat betreft de juridische grondslag is de rechtspraak zeer consequent, die is de aanvullende werking van redelijkheid en billijkheid. Dat ligt voor de hand. In abstracto is denkbaar dat de wetgever regels formuleert met betrekking tot eventuele samenhang van de respectieve productierechten met de pachtovereenkomst. Daarvoor heeft de wetgever echter steeds niet gekozen. Het hof benoemt in het tussenarrest in de zaak &lt;span class="italic"&gt;ASR/Qualm[7]&lt;/span&gt; met betrekking tot fosfaatrechten de mogelijkheid dat gewoonterecht zou zijn ontstaan. In verband met het beperkte tijdsverloop tussen de introductie van fosfaatrechten (1 januari 2018) en het arrest van het hof, alsook de tegenstelling in belangen van verpachters en pachters, verwondert het niet dat het hof tot de conclusie komt dat van gewoonterecht niet kan worden gesproken. Verondersteld dat (ook) partijen in de pachtovereenkomst de kwestie ongeregeld hebben gelaten, zo volgt uit art. 6:248 lid 1 BW dat met toepassing van de aanvullende werking van redelijkheid en billijkheid in die leemte worden voorzien.[8] Redelijkheid en billijkheid is echter een open norm, die als zodanig niet veel houvast geeft. Voor een antwoord in de ene of de andere zin zijn veelal allerlei argumenten te geven. Om die argumenten gaat het nu. &lt;/p&gt;&lt;p&gt;Ik zei dat in feite sprake is van argumentenpluriformiteit. De diverse argumenten zien achtereenvolgens op: de band tussen het productierecht en de bij de pachtovereenkomst ter beschikking gestelde onroerende zaak als bedrijfsmiddel (hierna onder 4); de negatieve invloed die de introductie van het productierecht op de waarde van het verpachte heeft (hierna onder 5); en de omstandigheid dat het productierecht mede dankzij de terbeschikkingstelling van het verpachte is ontstaan (hierna onder 6). Deze indeling in drie categorieën van argumenten dient vooral om de stof te ordenen. Met name de eerste categorie is ook zelf pluriform van karakter, in de zin dat in diverse opzichten, juridisch dan wel landbouwkundig, een band tussen productierecht en bedrijfsmiddel kan bestaan. Ook lopen de diverse categorieën deels in elkaar over en staan zij met elkaar in verband. Dat zal hierna duidelijker worden.&lt;/p&gt;&lt;p&gt;Zulke pluriformiteit van argumenten is niet vreemd. Niet alleen voortschrijdend inzicht bij de pachtkamer van het gerechtshof, waarvan de samenstelling in een periode van meer dan dertig jaren uiteraard niet dezelfde is gebleven, maar ook allerlei variaties in de publiekrechtelijke vormgeving van de diverse productierechten, maken begrijpelijk dat de voor samenhang gehanteerde argumenten variëren (en deels ook de regels met betrekking tot die samenhang). &lt;/p&gt;&lt;p&gt;De pluriformiteit van de diverse voor samenhang te geven argumenten is door het hof voor het eerst in het tussenarrest in de zaak &lt;span class="italic"&gt;ASR/Qualm[9]&lt;/span&gt; uitdrukkelijk onder ogen gezien. Nadat het hof had vastgesteld dat tussen fosfaatrechten en melkquotum geen continuïteit bestaat, terwijl ook de wet of eventueel gewoonterecht geen pasklaar antwoord biedt, kwam het hof met ‘een frisse blik’ (het zijn de woorden van het hof) op wat de eisen van redelijkheid en billijkheid in verband met de aard van de pachtovereenkomst mee behoren te brengen (art. 6:248 lid 1 BW). De rechtvaardiging voor de samenhang van fosfaatrechten met de verpachte onroerende zaak in de gevallen waarin het hof die samenhang aanneemt, bestaat volgens het hof uit drie samenhangende redenen, namelijk langdurige terbeschikkingstelling door de verpachter van bedrijfsmiddelen waarop de pachter zijn bedrijfsvoering heeft kunnen baseren, de bijdrage van die bedrijfsmiddelen aan de omvang van de veestapel en daarmee aan de toegekende fosfaatrechten en de omstandigheid dat de grond en/of gebouwen na het einde van de pachtovereenkomst zonder fosfaatrechten potentieel minder goed zijn te exploiteren. Hierna zal blijken dat het hof in het vervolg van zijn arrest deze redenen gedeeltelijk anders formuleert. Niettegenstaande dit gebrek aan consistentie is het mijns inziens verdienstelijk dat het hof de pluriformiteit van argumenten uitdrukkelijk benoemt.&lt;/p&gt;&lt;p&gt;Pluriformiteit van argumenten past goed bij de aanvullende werking van redelijkheid en billijkheid als juridische grondslag voor samenhang. Volgens art. 3:12 BW moet bij de vaststelling van wat redelijkheid en billijkheid eisen, rekening worden gehouden met algemeen erkende rechtsbeginselen, met de in Nederland levende rechtsovertuigingen en met de maatschappelijke en persoonlijke belangen die bij het gegeven geval zijn betrokken. Deze verwijzing naar rechtsbeginselen, rechtsovertuigingen en maatschappelijke en persoonlijke belangen impliceert dat bij de concretisering van de open norm van redelijkheid en billijkheid argumenten van allerlei aard een rol kunnen spelen. &lt;/p&gt;&lt;p&gt;&lt;/p&gt;&lt;h3&gt;Band tussen productierecht en bedrijfsmiddel&lt;/h3&gt;&lt;p&gt;Algemeen&lt;/p&gt;&lt;p&gt;Een band tussen productierecht en bedrijfsmiddel kan zich in diverse varianten voordoen, die onderling maar beperkt vergelijkbaar zijn. In feite doet de hiervoor bedoelde pluriformiteit van argumenten zich dus ook &lt;span class="italic"&gt;binnen&lt;/span&gt; de eerste categorie van argumenten voor. Meestal wordt de band tussen productierecht en bedrijfsmiddel aangeduid als (een mate van) ‘grondgebondenheid’ van het productierecht. Ook die term heeft echter geen eenduidige betekenis. De band tussen productierecht en bedrijfsmiddel kan zien op de omstandigheid dat het productierecht alleen tezamen met de grond kan worden overgedragen. Zij kan ook zien op een eventuele bedoeling van de regelgever bij gelegenheid van de introductie van het productierecht. Zij kan bovendien ook zien op een (verondersteld) landbouwkundig verband tussen de kwaliteit van de grond en de geschiktheid voor de agrarische productiewijze waarop het productierecht betrekking heeft.&lt;/p&gt;&lt;p&gt;Melkquotum&lt;/p&gt;&lt;p&gt;De band tussen productierecht en bedrijfsmiddel speelde een belangrijke rol bij het aanvaarden van samenhang tussen melkquotum en de pachtovereenkomst en wel in twee opzichten. &lt;/p&gt;&lt;p&gt;In de eerste plaats was overdracht van melkquotum van de ene agrarische ondernemer aan de andere niet mogelijk zonder een grondtransactie, hetzij door overdracht van grond, hetzij door het aangaan van een pachtovereenkomst. Uit het arrest &lt;span class="italic"&gt;Posthumus/Oosterwoud&lt;/span&gt; van het Europese Hof van Justitie[10] bleek dat zelfs de beperkte vrijheid die de Nederlandse regeling aanvankelijk aan de partijen bij een grondtransactie liet om te bepalen hoeveel melkquotum daarbij overging, niet toegelaten was. In verband met die beslissing gold enige tijd een principe van strikte evenredigheid, in de zin dat per hectare overgedragen grond, juist zoveel melkquotum overging als de gemiddelde referentiehoeveelheid heffingsvrije melk per hectare van het bedrijf van de vervreemder.[11] Deze sterke grondgebondenheid van het melkquotum, die dus aanvankelijk onvolkomen in de Nederlandse regeling was neergelegd, is door de pachtkamer van het gerechtshof in &lt;span class="italic"&gt;Pasman/Lippinkhof I[12]&lt;/span&gt; als argument gebruikt voor de samenhang van het melkquotum met de pachtovereenkomst en wel volgens hetzelfde principe van evenredigheid. In verband daarmee werd gangbaar de formulering volgens welke een evenredige hoeveelheid van het aan de pachter toegekende melkquotum met de gepachte gronden samenhing. Later is alsnog een uitvoeringspraktijk ontstaan waarin de overdracht van melkquotum alleen nog formeel met een grondtransactie gepaard ging, maar dat heeft geen verandering gebracht in de opvatting van de rechtspraak dat melkquotum evenredig samenhing met in het referentiejaar door de verpachter aan de pachter verpachte gronden.&lt;/p&gt;&lt;p&gt;Dat, in de tweede plaats, er nog in andere zin een band tussen het melkquotum en het verpachte bedrijfsmiddel bestond, bleek uit een ander het arrest van het Hof van Justitie: Wachauf/Bondsrepubliek Duitsland.[13] Volgens het Hof volgde uit het stelsel van art. 7 lid 1 en 4 Verordening (EEG) nr. 857/84 de bedoeling van de gemeenschapsregelgever om het melkquotum aan het einde van de pacht in beginsel naar de verpachter te laten terugkeren, dat wil zeggen behoudens de bevoegdheid van de lidstaten om te bepalen dat het quotum geheel of ten dele aan de vertrekkende pachter werd toegekend. Nederland had van die bevoegdheid echter geen gebruik gemaakt.[14] Kortom, in 1989 bleek de inmiddels reeds gevestigde rechtspraak van de pachtkamer van het gerechtshof, door het hof uitsluitend gemotiveerd met een beroep op de nationale redelijkheid en billijkheid zoals die de rechtsverhouding tussen verpachter en pachter mede bepaalt, in overeenstemming te zijn met de bedoeling van de gemeenschapsregelgever. Voor het eerst in 2008, in &lt;span class="italic"&gt;Stichting Het Weeshuis/Bergsma c.s.&lt;/span&gt;,[15] verwijst het hof met zoveel woorden naar de bepalingen van de EEG-verordening en naar de rechtspraak van het Hof van Justitie.&lt;/p&gt;&lt;p&gt;Suikerquotum&lt;/p&gt;&lt;p&gt;In de aanvankelijke rechtspraak van de pachtkamer van het gerechtshof met betrekking tot suikerquotum speelde door het hof veronderstelde ‘sterke grondgebondenheid’ een beslissende rol. Volgens het hof in &lt;span class="italic"&gt;Brooijmans/Priem[16] &lt;/span&gt;was het bestaan van een bietenareaal en het ontstaan van een bietenreferentie voornamelijk toe te schrijven aan de aard en kwaliteit van de grond; uitgaande van vakkundige bedrijfsvoering was de invloed van de teler op de opbrengst per hectare volgens het hof beperkt. Voor het hof was dit niet alleen reden om samenhang tussen het suikerquotum en de pachtovereenkomst aan te nemen, maar ook om te ontkennen dat aan de afgaande pachter een vergoeding toekwam. Wat betreft het laatste week het regime voor suikerquotum aldus af van wat voor melkquotum gold. &lt;/p&gt;&lt;p&gt;Deze benadering kwam het hof op kritiek in de literatuur te staan.[17] In het Bruilnummer van dit tijdschrift ben ik daarop reeds min of meer uitvoerig ingegaan.[18] Het hof ging om in twee gelijktijdig gewezen arresten: ﻿&lt;span class="italic"&gt;Van Onna/Fortis&lt;/span&gt; en &lt;span class="italic"&gt;Polderman/Staat.[19] &lt;/span&gt;Het hof overwoog nu dat weliswaar de verpachter door het ter beschikking stellen van voor de bietenteelt geschikte grond een wezenlijke bijdrage heeft geleverd aan de totstandkoming en handhaving van het quotum, maar dat ook de pachter een voor die totstandkoming en handhaving essentiële bijdrage heeft geleverd door de teelt van het gewas en het aanwenden van voor die teelt benodigd(e) zaaizaad, bemesting, gewasbescherming en dergelijke. Het accent kwam nu dus te liggen op de omstandigheid dat de toekenning van het productierecht te danken was aan zowel de terbeschikkingstelling van de gronden door de verpachter als de exploitatie van de gronden door de pachter. Vergelijk voor dit argument hierna. &lt;/p&gt;&lt;p&gt;Grondgebondenheid in andere zin speelt in de arresten &lt;span class="italic"&gt;Van Onna/Fortis&lt;/span&gt; en &lt;span class="italic"&gt;Polderman/Staat&lt;/span&gt; nog wel een rol. In beide zaken had de pachter aangevoerd dat vanaf het Suikersysteem 2002 de grondgebondenheid geheel was losgelaten, in de zin dat het toegestaan was bietenquotum over te schrijven zonder daarbij grond te leveren. Volgens het hof kon dit niet afdoen aan onder eerdere systemen verkregen rechten van verpachters; volgens die eerdere systemen was overdracht van het quotum zonder grond niet mogelijk. Deze beslissing impliceert dat het bestaan van samenhang tussen suikerquotum en de pachtovereenkomst mede zijn rechtvaardiging vond in de aanvankelijke grondgebondenheid van het quotum in de zojuist bedoelde zin.&lt;/p&gt;&lt;p&gt;Overige productierechten&lt;/p&gt;&lt;p&gt;Wat betreft de overige productierechten lijkt een band tussen productierecht en bedrijfsmiddel geen rol te hebben gespeeld, afgezien van de dadelijk te bespreken invloed van de introductie van het productierecht op de waarde van het verpachte. Dit laatste kan men eventueel &lt;span class="italic"&gt;in economische zin&lt;/span&gt; als een band tussen productierecht en bedrijfsmiddel duiden. Wat betreft fosfaatrechten stelt het hof in &lt;span class="italic"&gt;ASR/Qualm[20]&lt;/span&gt; vast dat die rechten vrij overdraagbaar zijn, zonder verplichte overdracht van grond. De rechten zijn niet grondgebonden, alleen bedrijfsgebonden. Dat verklaart, tezamen met andere overwegingen, ook dat het hof in een beperkter aantal gevallen samenhang tussen fosfaatrechten en de pachtovereenkomst aanneemt dan eerder met betrekking tot andere productierechten. &lt;/p&gt;&lt;h3&gt;5. Invloed van het productierecht op de waarde van het verpachte&lt;/h3&gt;&lt;p&gt;Algemeen&lt;/p&gt;&lt;p&gt;Met de introductie van een productierecht wordt de toetreding van nieuwe agrarische ondernemers tot de markt van het gereguleerde product beperkt. Waar zulke toetreders voorheen vooral kosten dienden te maken om bedrijfsmiddelen te verwerven, van welke middelen het benodigde agrarische onroerend goed in de regel verreweg het kostbaarste is – met als alternatief een pachtovereenkomst met betrekking tot zulk onroerend goed – moeten ná de invoering van een productierecht ook kosten worden gemaakt om over een toereikend productierecht te kunnen beschikken. Eventueel kan men het ook zo zeggen dat een &lt;span class="italic"&gt;extra&lt;/span&gt; bedrijfsmiddel moet worden verworven, namelijk het productierecht. Ervan uitgaande dat gelijkblijvende opbrengsten mogen worden verwacht, valt gemakkelijk in te zien dat de meerkosten in verband met de verwerving van het productierecht in een waardedaling van agrarisch onroerend goed zónder productierecht zullen kunnen resulteren. Bij wijze van contrast: de eigenaar die zelf het productierecht om niet op zijn naam krijgt, heeft van de introductie van het productierecht betrekkelijk weinig last, omdat tegenover de waardedaling van het aan hem toebehorende onroerend goed de verkregen waarde van het productierecht staat. De eigenaar die het onroerende goed heeft verpacht, heeft er veelal wél last van, hoewel niet steeds in dezelfde mate. Het effect van waardedaling doet zich namelijk niet of in mindere mate voor indien voor het onroerend goed alternatieve, niet wezenlijk minder lucratieve gebruiksmogelijkheden bestaan. Omgekeerd is het effect op de waarde extra groot indien agrarisch onroerend goed specifiek voor een bepaalde vorm van agrarische productie is ingericht, wat zich vooral met betrekking tot gebouwen zal kunnen voordoen. &lt;/p&gt;&lt;p&gt;Wordt samenhang van het productierecht met de pachtovereenkomst aangenomen, dan leidt dit tot een verplichting voor de pachter om bij het einde van de pachtovereenkomst een evenredig gedeelte van het productierecht aan de verpachter op te leveren. Aldus is de verpachter in staat om de onroerende zaak mét productierecht aan derden aan te bieden, wat dan geheel of gedeeltelijk het negatieve effect van de introductie van het productierecht op de waarde van die onroerende zaak tenietdoet. Tezamen met de hierna te bespreken overweging dat het productierecht mede dankzij de terbeschikkingstelling van het verpachte en dus door toedoen van de verpachter is ontstaan, is dit een krachtig argument om inderdaad zulke samenhang aan te nemen. Er lijkt me verband te bestaan met het beginsel zoals dat ten grondslag ligt aan art. 6:212 BW (ongerechtvaardigde verrijking): door aan te nemen dat de pachter bij het einde van de pacht een evenredig gedeelte van het productierecht aan de verpachter dient op te leveren, wordt een verarming van de verpachter geheel of gedeeltelijk voorkomen en wordt een met die verarming samenhangende verrijking van de pachter geheel of gedeeltelijk tenietgedaan. Ik maakte herhaald het voorbehoud ‘geheel of gedeeltelijk’. Dit hangt ermee samen dat de rechtspraak aanneemt dat de pachter het productierecht niet om niet aan de verpachter behoeft af te staan, maar tegen vergoeding van in beginsel de helft van de waarde ervan.[21] Er vindt dus zeker geen volledige verevening van de financiële voor- en nadelen van de introductie van het productierecht plaats.&lt;/p&gt;&lt;p&gt;Melkquotum en suikerquotum&lt;/p&gt;&lt;p&gt;Melkquotum en suikerquotum waren gerelateerd aan grond. Vanwege alternatieve gebruiksmogelijkheden die er met betrekking tot grond vrijwel altijd zijn, ligt voor de hand dat de invloed van de introductie van deze quota op de waarde van onroerend goed relatief beperkt is geweest. Toch bracht met betrekking tot melkquotum de pachtkamer van het hof in &lt;span class="italic"&gt;Rietman/Cremers c.s.[22] &lt;/span&gt;het argument wel te berde: het belang van de verpachters bij behoud van het melkquotum hing volgens het hof samen met het prijsverschil tussen grond met melkquotum en grond zonder melkquotum, beide in pachtvrije toestand. Of dat sterk was, betwijfel ik. Intussen waren er wat betreft het melkquotum andere argumenten voor samenhang (zie hiervoor en hierna). Als ik het goed zie heeft de rechtspraak wat betreft suikerquotum het argument van waardeverlies nooit gebruikt. Dat lijkt me terecht.&lt;/p&gt;&lt;p&gt;﻿&lt;/p&gt;&lt;p&gt;Mestproductierechten en dierrechten&lt;/p&gt;&lt;p&gt;Ook in de schaarse rechtspraak met betrekking tot de samenhang van mestproductierechten en dierrechten met de pachtovereenkomst is geen beroep gedaan op het argument dat met de introductie van het productierecht de waarde van het agrarisch onroerend goed was afgenomen. Voor zover mestproductierechten en dierrechten zien op vormen van intensieve veehouderij (varkens, pluimvee), ligt intussen voor de hand dat die waardedaling met betrekking tot verpachte gebouwen wel degelijk heeft plaatsgevonden. Naast het door de pachtkamer van het gerechtshof in &lt;span class="italic"&gt;Wolbert/Kamphuis[23]&lt;/span&gt; gehanteerde argument dat het ontstaan van het productierecht op conto van zowel verpachter als pachter kan worden geschreven (hierna te bespreken), bestaat er dus mijns inziens nog een ander overtuigend argument voor de in dat arrest erkende samenhang tussen productierecht en pachtovereenkomst.&lt;/p&gt;&lt;p&gt;Fosfaatrechten&lt;/p&gt;&lt;p&gt;De pachtkamer van het gerechtshof noemt in &lt;span class="italic"&gt;ASR/Qualm[24]&lt;/span&gt; onder 3.14 noemt als een van de redenen voor samenhang van fosfaatrechten met de pachtovereenkomst, dat de grond en/of gebouwen na het einde van de pachtovereenkomst zonder die rechten potentieel minder goed zijn te exploiteren. In het vervolg van het arrest (onder 3.18) formuleert het hof het anders en mijns inziens juister: de potentieel mindere waarde van grond en gebouwen na het einde van de pacht indien deze zonder fosfaatrechten worden opgeleverd, is een reden om voor een beperkte categorie van gevallen samenhang aan te nemen tussen fosfaatrechten en pachtovereenkomst. Bij grotere pachtobjecten als een hoeve, melkveestallen of 15 ha of meer grond zou een opvolgend gebruiker die melkvee houdt aanzienlijk in fosfaatrechten moeten investeren, wat afbreuk doet aan de mogelijkheid voor de verpachter om een groot pachtobject zelf te exploiteren of aan een opvolgend gebruiker ter beschikking te stellen. Voor kleinere oppervlakte land dan 15 ha en voor bedrijfsgebouwen zonder specifieke inrichting is volgens het hof het ontbreken van met de pachtovereenkomst samenhangende fosfaatrechten minder bezwaarlijk. &lt;/p&gt;&lt;p&gt;Een en ander doet er niet aan af dat een verpachter na het einde van de pachtovereenkomst vrij over de eventueel aan hem op te leveren fosfaatrechten kan beschikken. Hij kan de rechten zónder het eerder verpachte onroerend goed aan een derde vervreemden. Ook valt mijns inziens aan te nemen dat hij de fosfaatrechten aan een opvolgend pachter bij afzonderlijke overeenkomst ter beschikking kan stellen en daarbij een tegenprestatie kan bedingen (naast de pachtprijs verschuldigd). Volgens Van Bommel, in haar annotatie in dit tijdschrift, ‘steekt’ dit. Deze kritiek, die mogelijk in de hand wordt gewerkt door de formulering onder 3.14 van het arrest, onderschrijf ik niet. Ik geef toe dat het edelmoedig is wanneer een verpachter in het geval van een nieuwe pachtovereenkomst de aan hem door de afgaande pachter opgeleverde fosfaatrechten om niet aan de opkomende pachter ter beschikking stelt. De samenhang van de fosfaatrechten met de pachtovereenkomst strekt echter niet ter bescherming van het belang van deze opkomende pachter. Die samenhang biedt volgens het voorgaande aan de verpachter compensatie voor het door het hof veronderstelde negatieve effect dat de introductie van het productierecht heeft op de waarde van het aan de verpachter toebehorende onroerend goed. Ook geldt voor de opkomende pachter niet dat hij aan het ontstaan van het productierecht heeft bijgedragen. Consequentie van een en ander is uiteraard dat de opkomende pachter veelal kosten zal moeten maken voor de aankoop van fosfaatrechten. Die omstandigheid zal in geval van geliberaliseerde pacht voor zes jaar of minder (art. 7:397 lid 1 BW) leiden tot een lagere marktprijs voor onroerend goed zónder fosfaatrechten. Met betrekking tot reguliere pacht en geliberaliseerde pacht voor meer dan zes jaar geldt dat de omstandigheid dat agrarische ondernemers in fosfaatrechten moeten investeren, in verband met de pachtprijssystematiek op termijn zal leiden tot een enigszins lagere hoogst toelaatbare pachtprijs.[25] &lt;/p&gt;&lt;h3&gt;6. Het productierecht is mede dankzij de terbeschikkingstelling van het verpachte ontstaan&lt;/h3&gt;&lt;p&gt;Algemeen&lt;/p&gt;&lt;p&gt;Een belangrijk argument voor samenhang van productierechten met de pachtovereenkomst is dat de bedrijfsvoering door de pachter mede door de verpachting mogelijk is gemaakt. Productierechten worden toegekend volgens een stelsel met een referentieperiode of referentietijdstip en dus naar aanleiding van die bedrijfsvoering. Aldus heeft, behalve de pachter, ook de verpachter aan het ontstaan van het productierecht bijgedragen&lt;span class="italic"&gt;. &lt;/span&gt;&lt;/p&gt;&lt;p&gt;Deze derde categorie van argumenten voor samenhang van een aan de pachter toegekend productierecht met de pachtovereenkomst, is mogelijk de meest wezenlijke. Zou het productierecht geheel buiten toedoen van de verpachter zijn verkregen, dan valt niet in te zien op welke grond de verpachter met betrekking tot het recht enigerlei aanspraak zou kunnen doen gelden. Intussen lijkt mij de omstandigheid dat de terbeschikkingstelling van het verpachte de bedrijfsvoering van de pachter mogelijk heeft gemaakt, op zichzelf voor samenhang onvoldoende. Dat spreekt eigenlijk vanzelf: de verpachter kan ook geen aanspraak maken op andere door de pachter dankzij de exploitatie van de verpachte onroerende zaak gerealiseerde voordelen. Kortom, het argument van de bijdrage van de verpachter aan het ontstaan van het productierecht, is voor het aannemen van samenhang van het productierecht met de pachtovereenkomst een noodzakelijke voorwaarde, maar kan een zodanige samenhang alleen tezamen met een of meer andere argumenten rechtvaardigen.&lt;/p&gt;&lt;p&gt;Melkquotum &lt;/p&gt;&lt;p&gt;In &lt;span class="italic"&gt;Pasman/Lippinkhof I[26]&lt;/span&gt; en &lt;span class="italic"&gt;Rietman/Cremers c.s.[27] &lt;/span&gt;– de, op z’n Duits gezegd, grundlegende arresten met betrekking tot de samenhang van melkquotum met het gepachte – verwijst de pachtkamer van het gerechtshof &lt;span class="italic"&gt;niet&lt;/span&gt; naar de bijdrage van de verpachter, naast die van de pachter, aan het ontstaan van het melkquotum. Niettemin is die bijdrage mijns inziens wel verondersteld. Alleen zo kan onder meer worden verklaard waarom de rechtspraak steeds de eis heeft gesteld dat het verpachte direct of indirect aan de melkproductie in het referentiejaar heeft bijgedragen.[28] &lt;/p&gt;&lt;p&gt;Suikerquotum&lt;/p&gt;&lt;p&gt;De aanvankelijke opvatting van het de pachtkamer van het gerechtshof met betrekking tot de samenhang van suikerquotum met de pachtovereenkomst van &lt;span class="italic"&gt;Brooijmans/Priem&lt;/span&gt;,[29] was gebaseerd op veronderstelde ‘sterke grondgebondenheid’. Vergelijk hiervoor. Men kan het echter ook zo zeggen dat in die aanvankelijke opvatting de bijdrage van de verpachter aan het ontstaan van het productierecht volgens het hof maximaal was en de bijdrage van de pachter als teler niet meer dan beperkt.[30] &lt;/p&gt;&lt;p&gt;De nieuwe opvatting van het hof in &lt;span class="italic"&gt;Van Onna/Fortis&lt;/span&gt; en &lt;span class="italic"&gt;Polderman/Staat[31] &lt;/span&gt;steunt met zoveel woorden op de bijdrage van zowel de verpachter als de pachter aan de totstandkoming en handhaving van het bietenquotum. Wat betreft de verpachter noemt het hof die bijdrage wezenlijk, wat betreft de pachter essentieel. Die beide bijdragen, van verpachter en pachter, zijn volgens het hof onlosmakelijk met elkaar verbonden, terwijl de aanspraak op het quotum is terug te voeren op een overheidsmaatregel, zonder dat de inspanningen van pachter en verpachter waren gericht op de verkrijging van dat vermogensrecht en zonder dat zij bij het nemen van hun beslissingen rekening hebben gehouden met de door de invoering van de respectieve suikersystemen ontstane situatie. Dit laatste leidde ertoe dat de pachter, op dezelfde wijze als wat het eerder met betrekking tot melkquotum had aangenomen, tegenover zijn verplichting om bij het einde van de pacht het samenhangende bietenquotum aan de verpachter op te leveren, toch aanspraak kon maken op 50% van de verkeerswaarde van dat quotum. Naast de wederzijdse bijdrage aan het ontstaan van het bietenquotum, was ook de aanvankelijke grondgebondenheid van dat quotum (in de zin dat het alleen tezamen met grond kon worden overgedragen) een argument voor de samenhang van het productierecht met de pachtovereenkomst. Vergelijk hiervoor. &lt;/p&gt;&lt;p&gt;Mestproductierechten en dierrechten&lt;/p&gt;&lt;p&gt;In &lt;span class="italic"&gt;Wolbert/Kamphuis[32] &lt;/span&gt;legt de pachtkamer van het hof alle nadruk op de bijdrage van zowel de pachter als de verpachter aan het ontstaan van het productierecht, de pachter door varkens te houden die hij heeft opgegeven voor de meitelling van 1984 (als referentiejaar bepalend voor de toekenning van mestproductierechten, welke rechten vervolgens in een varkensrecht zijn omgezet), de verpachter door een varkensschuur ter beschikking te stellen. Een ander argument benoemt het arrest niet, maar mijns inziens ligt voor de hand dat de rechtvaardiging voor de samenhang van de mestproductierechten respectievelijk dierrechten met de pachtovereenkomst, mede is gelegen in de omstandigheid dat de introductie van het productierecht ertoe heeft geleid dat de waarde van het door de verpachter aan de pachter ter beschikking gestelde agrarisch onroerend goed is afgenomen, terwijl de pachter met die introductie juist om niet een nieuwe waarde in zijn vermogen heeft verkregen. Vergelijk hiervoor.&lt;/p&gt;&lt;p&gt;Fosfaatrechten&lt;/p&gt;&lt;p&gt;In de meervoudige benadering van het hof in &lt;span class="italic"&gt;ASR/Qualm[33] &lt;/span&gt;wordt de omstandigheid dat de verpachter langdurig bedrijfsmiddelen aan de pachter ter beschikking heeft gesteld waarop de pachter zijn bedrijfsvoering heeft kunnen baseren, als eerste genoemd. Mijns inziens is dat alleszins passend omdat, zoals gezegd, zonder enigerlei bijdrage van de verpachter aan het ontstaan van het productierecht, voor samenhang van dat recht met de pachtovereenkomst geen aanleiding bestaat. Intussen is een belangrijk verschil met de rechtspraak van het hof met betrekking tot onder meer melkquotum, dat samenhang van fosfaatrechten met de pachtovereenkomst beperkt blijft tot het geval van langdurige terbeschikkingstelling door de verpachter van bedrijfsmiddelen aan de pachter, welke bovendien voor het bedrijf van overwegend belang moeten zijn. Dit krijgt vervolgens de uitwerking dat voor samenhang nodig is een reguliere pachtovereenkomst of een geliberaliseerde pachtovereenkomst voor de duur van 12 jaar of langer, terwijl sprake is van hoevepacht, pacht van minimaal 15 ha grond, of pacht van een gebouw dat specifiek is ingericht voor de melkveehouderij en voor de uitoefening daarvan noodzakelijk.[34] Dit is een belangrijk verschil met onder andere de rechtspraak met betrekking tot melkquotum, die geen drempel voor samenhang kende. &lt;/p&gt;&lt;p&gt;Het lijkt erop dat de verklaring voor dit verschil is gelegen in de hiervoor bedoelde sterke band tussen productierecht en bedrijfsmiddel zoals die in het geval van melkquotum bestond, zowel in de zin dat overdracht van het productierecht zonder grond niet mogelijk was, als naar de bedoeling van de gemeenschapsregelgever. Fosfaatrechten zijn zonder beperking overdraagbaar. Een vergelijkbare band tussen productierecht en bedrijfsmiddel is er dus wat betreft fosfaatrechten niet.&lt;/p&gt;&lt;h3&gt;7. Van grondslag en argumenten naar regels met betrekking tot samenhang&lt;/h3&gt;&lt;p&gt;Volgens het voorgaande bestaat pluriformiteit van de argumenten voor samenhang van een productierecht met de pachtovereenkomst. Niet alle argumenten gaan voor ieder productierecht op en al helemaal niet steeds in dezelfde mate. Vanzelfsprekend bestaat er verband tussen de argumenten voor samenhang en de regels die aan die samenhang worden verbonden, dus de rechtsgevolgen voor pachter en verpachter. De belangrijkste van die regels kwamen hiervoor terloops aan de orde: (1) productierechten hangen alleen met de pachtovereenkomst samen indien de pachtverhouding reeds in de referentieperiode respectievelijk op het referentietijdstip bestond, (2) was er in die periode of op dat tijdstip meer onroerend goed bij de pachter in gebruik dan dat van de verpachter alleen, dan hangt een evenredig deel van het toegekende productierecht met de pachtovereenkomst samen, (3) bij het einde van de pachtovereenkomst moet de pachter de met de pachtovereenkomst samenhangende hoeveelheid productierecht aan de verpachter opleveren, maar (4) daartegenover ontvangt de pachter de helft van de waarde daarvan. Aan de orde kwam reeds dat het patroon wat betreft fosfaatrechten deels afwijkt: er gelden bijzonder eisen wat betreft de aard en duur van de pachtovereenkomst (reguliere pacht of geliberaliseerde pacht voor tenminste 12 jaar) en het object van die overeenkomst (hoevepacht, pacht van minimaal 15 ha grond, of pacht van een gebouw dat specifiek is ingericht voor de melkveehouderij en voor de uitoefening daarvan noodzakelijk).&lt;/p&gt;&lt;p&gt;De precieze inhoud van deze regels laat ik in deze bijdrage nu verder onbesproken.[35] Wel wil ik nog benoemen dat ondanks de pluriformiteit van argumenten voor samenhang de pachtkamer van het gerechtshof steeds gekozen heeft voor min of meer eenduidige regels. Dat is niet vanzelfsprekend. Bijvoorbeeld bij de toetsing van exoneratiebedingen heeft de Hoge Raad, beginnend met het bekende arrest &lt;span class="italic"&gt;Saladin/HBU&lt;/span&gt;,[36] gekozen voor een benadering vanuit gezichtspunten: of en in hoeverre aan de schuldenaar een beroep op het exoneratiebeding vrijstaat, hangt af van de omstandigheden van het geval, en in het bijzonder van onder meer de zwaarte van de schuld, de aard en de ernst van de bij enige gedraging betrokken belangen, de aard en de verdere inhoud van de overeenkomst. Het onmiskenbare voordeel van een zodanige benadering is dat de rechter maatwerk kan leveren; het even onmiskenbare nadeel ervan is een gebrek aan duidelijkheid vooraf. Het laatste heeft in de pachtrechtspraak duidelijk het zwaarste gewogen. Voor zover het hof al ruimte heeft gelaten voor uitzonderingen op de geformuleerde regels, is het steeds zeer terughoudend geweest om daadwerkelijk een zodanige uitzondering te aanvaarden.[37] &lt;/p&gt;&lt;p&gt;Het hof heeft meermalen met zoveel woorden naar de behoefte van de praktijk aan eenduidige regels verwezen.[38] In het &lt;span class="italic"&gt;ASR/Qualm[39]&lt;/span&gt; benoemt het hof dat de in dat arrest gemaakte keuze voor een grenswaarde van 15 ha grond arbitrair is, maar volgens het hof vereist de rechtszekerheid eenvoudig toepasbare regels.&lt;/p&gt;&lt;p&gt;Ik meen dat deze keuze voor eenduidige regels de hanteerbaarheid van het recht voor de agrarische praktijk zeer ten goede is gekomen. In de gewone gevallen zoals die aan de orde van de dag zijn, kan iedere bekwame agrarische jurist partijen eenvoudig over hun rechten voorlichten, zonder het voorbehoud te behoeven maken dat, omdat alle omstandigheden van het geval meespelen, het onzeker is hoe een eventuele procedure bij de pachtrechter zal aflopen. Ik heb de overtuiging – gevoed door mijn ervaring in de pachtkamer van het gerechtshof[40] – dat dit alleen mogelijk was door de omstandigheid dat de pachtrechtspraak nog steeds deskundige rechtspraak is, in de zin dat naast de beroepsrechters deskundige leden van de pachtkamers deel uitmaken. Dat heeft het voor de pachtkamer van het hof mogelijk gemaakt om de gevolgen van de diverse keuzes voor de agrarische praktijk min of meer te overzien, wat de &lt;span class="italic"&gt;moed&lt;/span&gt; verschafte om de eenduidige regels te formuleren waarbij die praktijk welvaart. Zonder de synergie tussen goede rechters en uitstekende deskundige leden, gebeurt er wat er in het recht steeds gebeurt: rechters beslissen veilig van geval tot geval; duidelijke regels ontstaan hóógstens gaandeweg. Dat mag men de rechters niet kwalijk nemen: zonder overzicht van de praktijk en dus inzicht in de gevolgen van te maken keuzes, is een keuze voor &lt;span class="italic"&gt;hard and fast rules&lt;/span&gt; een sprong in het duister en van zulke &lt;span class="italic"&gt;overmoed&lt;/span&gt; krijgt men gemakkelijk spijt. Op het voorrecht dat de agrarische praktijk nu geniet, behoren we dus zeer zuinig te zijn.&lt;/p&gt;&lt;h3&gt;8. Inkomenssubsidierechten: waarom hangen niet ook die samen met de pachtovereenkomst?&lt;/h3&gt;&lt;p&gt;Het is tijd voor een zijstap naar andere aan agrarische ondernemers, waaronder pachters, om niet toegekend vermogensrechten dan productierechten: de inkomenssubsidierechten, dat wil zeggen de toeslagrechten, respectievelijk betalingsrechten. &lt;/p&gt;&lt;p&gt;De hoofdlijnen zullen aan vrijwel alle lezers bekend zijn, daarom in het kort. In het kader van het Gemeenschappelijk Landbouwbeleid van de EU worden reeds decennialang de inkomens van agrarische ondernemers ondersteund. Lange tijd had die ondersteuning de vorm van directe inkomenstoeslagen, gekoppeld aan bijvoorbeeld aantallen gehouden dieren, het aantal voor de slacht aangeboden dieren of het telen van bepaalde gewassen. Dit werkte overproductie in de hand en daarom is in het begin van deze eeuw gekozen voor een stelsel van toeslagrechten. Deze verhandelbare rechten werden toegekend op basis van de in het verleden ontvangen subsidies. In 2015 is het stelsel van toeslagrechten omgezet in betalingsrechten. &lt;/p&gt;&lt;p&gt;Omdat toeslagrechten en betalingsrechten verhandelbaar zijn en om niet aan de agrarische ondernemer zijn toegekend, laat zich de vraag stellen of zij niet, evenals productierechten, met de pachtovereenkomst samenhangen, in de zin dat de verpachter op die rechten een aanspraak zou kunnen doen gelden.&lt;/p&gt;&lt;p&gt;Tussen inkomenssubsidierechten en productierechten bestaan zowel overeenkomsten als verschillen. Inkomenssubsidierechten en productierechten zijn beide aan agrarische ondernemers om niet toegekend naar aanleiding van bedrijfsvoering in het verleden. Indien een agrarische ondernemer zijn bedrijfsmiddelen in de referentieperiode geheel of gedeeltelijk pachtte, kan men dus zeggen dat ook de verpachter aan die toekenning een bijdrage heeft geleverd. In sommige gevallen heeft de toekenning van toeslagrechten bovendien geleid tot een verlies van waarde van agrarisch onroerend goed. Een voorbeeld biedt een arrest van de civiele kamer van het Arnhemse hof.[41] De zaak betrof de verkoop van een vleeskalverenbedrijf. Het hof nam aan dat de vervanging van het stelsel van slachtpremies door toeslagrechten ten koste was gegaan van de waarde van het bedrijf, wat een rol speelde bij de vraag of de verkoper gehouden was om aan hem toegekende toeslagrechten aan de koper over te dragen. In een en ander kan men argumenten zien voor een gelijke behandeling van inkomenssubsidierechten met productierechten. Een wezenlijk verschil tussen beide is echter dat de strekking van inkomenssubsidierechten de ondersteuning van de inkomens van agrarische ondernemers is, waarmee een aanspraak van verpachters op die rechten zich bezwaarlijk laat verenigen. Omdat productierechten overproductie tegengaan, zijn weliswaar ook productierechten wel met de inkomens van agrarische ondernemers in verband te brengen, maar dat verband is dan wel veel minder direct dan in het geval van inkomenssubsidierechten. Minstens zo sterk is het verband tussen productierechten en (de waarde van) productiemiddelen.&lt;/p&gt;&lt;p&gt;De pachtkamer te Zwolle zag tussen toeslagrechten en melkquotum meer overeenkomsten dan verschillen en koos voor gelijke behandeling.[42] In hoger beroep stelde de pachtkamer van het gerechtshof prejudiciële vragen aan het Hof van Justitie van de Europese Gemeenschappen. Naar aanleiding van die beantwoording besliste het hof dat aan de verpachter met betrekking tot toeslagrechten geen aanspraak toekomt.[43] Deze uitkomst valt eventueel te betwisten op grond van de hiervoor aangeduide overeenkomsten tussen inkomenssubsidierechten en productierechten, maar is op minstens even goede gronden te rechtvaardigen. Nadat het Europese Hof van Justitie had beslist dat een pachter op grond van het gemeenschapsrecht niet verplicht is om bij het einde van de pacht de pachtgrond met inbegrip van de daarop opgebouwde dan wel daarmee samenhangende toeslagrechten aan de verpachter op te leveren of hem een vergoeding te betalen, had de pachtkamer van het gerechtshof niet werkelijk een keuze meer. Men zou kunnen redeneren dat de omstandigheid dat er naar gemeenschapsrecht geen samenhang bestaat tussen inkomenssubsidierechten en de pachtovereenkomst, niets zegt over de vraag of die samenhang naar nationaal recht bestaat, maar dan ziet men over het hoofd dat het beginsel van gemeenschapstrouw (het hof spreekt van een verplichting tot conforme interpretatie van het nationale recht) in de weg staat aan een uitleg van het nationale recht die het gemeenschapsrecht doorkruist. Dat een zodanige doorkruising van het gemeenschapsrecht zich zou hebben voorgedaan indien het hof ervoor gekozen had om toeslagrechten op gelijke wijze als productierechten te behandelen, acht ik aannemelijk.&lt;/p&gt;&lt;h3&gt;9. Evaluatie&lt;/h3&gt;&lt;p&gt;Wat heeft dit onderzoek naar de argumenten voor samenhang tussen productierechten en de pachtovereenkomst ons gebracht? In ieder geval het inzicht dat die argumenten divers zijn en zeker niet vanzelfsprekend. Ik hoop echter meer dan dat. Afgezien van de valse start van de rechtspraak met betrekking tot het suikerquotum, is het beeld opvallend consistent. Wezenlijk voor het aannemen van samenhang met de pachtovereenkomst is dat het productierecht mede dankzij de terbeschikkingstelling van het verpachte is ontstaan. Is dat niet het geval, dan is er voor het aannemen van samenhang geen grond. Intussen is de omstandigheid dat de terbeschikkingstelling van het verpachte de bedrijfsvoering van de pachter mogelijk heeft gemaakt en zo de toekenning van het productierecht, op zichzelf onvoldoende. Er moet meer zijn dan dat. Dat meerdere kan zijn gelegen zijn in een bijzondere band tussen het productierecht en het verpachte als bedrijfsmiddel, zoals grondgebondenheid van het recht of de wil van de regelgever om productierecht en bedrijfsmiddel bijeen te houden. Dat meerdere kan ook in een meer economische zin bestaan, namelijk de invloed die de introductie van het productierecht heeft op de waarde van het verpachte. Diversiteit in de publiekrechtelijke vormgeving van productierechten leidt tot diversiteit in de redenen voor samenhang en wat betreft het meest recente productierecht, de fosfaatrechten, ook tot variatie wat betreft de vereisten voor samenhang. Maar die diversiteit en variatie is beredeneerd. Bij alle overeenkomsten tussen productierechten en inkomenssubsidierechten, is ook zeer wel verklaarbaar waarom inkomenssubsidierechten een andere behandeling verdienen. &lt;/p&gt;&lt;p&gt;Ik zeg niet dat niet op onderdelen keuzes zijn gemaakt die arbitrair zijn. Waarom moet de verpachter 50% van de waarde van het door de pachter aan hem opgeleverde productierecht vergoeden en niet meer of minder? Waarom bij fosfaatrechten een grens bij 15 hectare voor losse grond en wat betreft geliberaliseerde pacht bovendien bij een duur van 12 jaar? Ook arbitraire keuzes kunnen echter verdienstelijk zijn, vanwege de duidelijkheid die ze de praktijk bieden.&lt;/p&gt;&lt;p&gt;Er bestaat geen aanleiding om te menen dat de overheidsbemoeienis met de landbouw in de tijd die voor ons ligt, zal afnemen. Bij de grote problemen waarvoor de mensheid staat (onder meer als gevolg van klimaatverandering) en de bijzondere uitdaging die de stikstofproblematiek voor Nederland oplevert, is integendeel aannemelijk dat die bemoeienis nog verder zal toenemen. Dat kán eventueel ook de vorm krijgen van de introductie van nieuwe productierechten. Het ligt voor de hand dat de vraag naar eventuele samenhang met de pachtovereenkomst dan opnieuw zal worden gesteld. Ook met oog daarop lijkt me de grote consistentie van de rechtspraak tot nu toe, een groot voordeel. &lt;/p&gt;</content><legacyfootnotes/><footnotes><footnote>1 Mr. W.L. Valk is advocaat-generaal bij de Hoge Raad der Nederlanden. Dit artikel is een bewerking van enkele gedeelten uit de eind 2020 te verschijnen vijfde druk van het deel in de Asser-serie over pacht. In die vijfde druk is het hoofdstuk over productierechten geheel herschreven.</footnote><footnote>2 Pk. Hof Arnhem 9 mei 1988, &lt;span class="italic"&gt;TvAR&lt;/span&gt; 1988/4174 (Pasman/Lippinkhof I).</footnote><footnote>3 Dit in verband met de systematiek van het Pachtprijsbesluit 2007, waarin de zogenaamde grondbeloning een essentiële rol speelt. Zie art. 4 e.v. van het besluit.</footnote><footnote>4 Zie &lt;span class="italic"&gt;Asser/Valk 7-III&lt;/span&gt; 2020/187 en 188.</footnote><footnote>5 Zie &lt;span class="italic"&gt;Asser/Valk 7-III&lt;/span&gt; 2020/586 en 592.</footnote><footnote>6 Vergelijk opnieuw &lt;span class="italic"&gt;Asser/Valk 7-III&lt;/span&gt; 2020/592.</footnote><footnote>7 Pk. Hof Arnhem-Leeuwarden 26 maart 2019, ECLI:NL:GHARL:2019:2544 (tussenarrest), &lt;span class="italic"&gt;TvAR&lt;/span&gt; 2019/8005 m.nt. H.A. van Bommel (ASR/Qualm).</footnote><footnote>8 In deze zin reeds het al genoemde Pk. Hof Arnhem 9 mei 1988, &lt;span class="italic"&gt;TvAR&lt;/span&gt; 1988/4174 (Pasman/Lippinkhof I) met betrekking tot melkquotum. Dat arrest dateerde van vóór de inwerkingtreding van het nieuwe vermogensrecht per 1 januari 1992, maar gebruikte wel reeds de terminologie van het huidige Boek 6 BW door in plaats van te spreken van de (objectieve) ‘goede trouw’ (art. 1374 BW oud), van ‘de redelijkheid en billijkheid’. Behalve met redelijkheid en billijkheid, verbindt het hof de samenhang van melkquotum met de pachtovereenkomst ook met de verplichting van de pachter om het gepachte bij het einde van de pachtovereenkomst in goede staat aan de verpachter op te leveren (thans art. 7:358 BW).</footnote><footnote>9 Pk. Hof Arnhem-Leeuwarden 26 maart 2019, ECLI:NL:GHARL:2019:2544 (tussenarrest), &lt;span class="italic"&gt;TvAR&lt;/span&gt; 2019/8005 m.nt. H.A. van Bommel (ASR/Qualm).</footnote><footnote>10 HvJ EG 6 december 1991, ECLI:EU:C:1991:462, &lt;span class="italic"&gt;TvAR&lt;/span&gt; 1992/4541 (Posthumus/Oosterwoud).</footnote><footnote>11 Vergelijk de toelichting op de wijziging van de Beschikking superheffing 1988, &lt;span class="italic"&gt;Stcrt.&lt;/span&gt; 21 januari 1992, J 92808.</footnote><footnote>12 Pk. Hof Arnhem 9 mei 1988, &lt;span class="italic"&gt;TvAR&lt;/span&gt; 1988/4174 (Pasman/Lippinkhof I).</footnote><footnote>13 HvJ EG 13 juli 1989, nr. 5/88, &lt;span class="italic"&gt;Jur.&lt;/span&gt; 1989, p. 2609 (Wachauf/Bondsrepubliek Duitsland).</footnote><footnote>14 Vergelijk de toelichting op de wijziging van de Beschikking superheffing 1988, &lt;span class="italic"&gt;Stcrt.&lt;/span&gt; 14 oktober 1988, J 88/10439.</footnote><footnote>15 Pk. Hof Arnhem 19 februari 2008, &lt;span class="italic"&gt;LJN&lt;/span&gt; BC7324, &lt;span class="italic"&gt;TvAR&lt;/span&gt; 2009/5528 (Stichting Het Weeshuis/Bergsma c.s.).</footnote><footnote>16 Pk. Hof Arnhem 29 november 1994, &lt;span class="italic"&gt;TvAR&lt;/span&gt; 1995/4742 (Brooijmans/Priem).</footnote><footnote>17 Onder meer D.W. Bruil, ‘Pacht en suiker’, &lt;span class="italic"&gt;TvAR&lt;/span&gt; 1995, p. 125-137.</footnote><footnote>18 W.L. Valk, ‘De brede blik van Bruil op de pacht’, &lt;span class="italic"&gt;TvAR &lt;/span&gt;2020, p. 465.</footnote><footnote>19 Pk. Hof Arnhem 1 maart 2005, &lt;span class="italic"&gt;TvAR&lt;/span&gt; 2005/5281 (Van Onna/Fortis) en Pk. Hof Arnhem 1 maart 2005, &lt;span class="italic"&gt;TvAR&lt;/span&gt; 2005/2582 (Polderman/Staat).</footnote><footnote>20 Pk. Hof Arnhem-Leeuwarden 26 maart 2019, ECLI:NL:GHARL:2019:2544 (tussenarrest), &lt;span class="italic"&gt;TvAR&lt;/span&gt; 2019/8005 m.nt. H.A. van Bommel (ASR/Qualm).</footnote><footnote>21 Vergelijk &lt;span class="italic"&gt;Asser/Valk 7-III&lt;/span&gt; 2020/602.</footnote><footnote>22 Pk. Hof Arnhem 12 december 1988, &lt;span class="italic"&gt;TvAR&lt;/span&gt; 1989/4286 (Rietman/Cremers c.s.).</footnote><footnote>23 Pk. Hof Arnhem 4 november 2003, &lt;span class="italic"&gt;TvAR&lt;/span&gt; 2006/5315 (Wolbert/Kamphuis).</footnote><footnote>24 Pk. Hof Arnhem-Leeuwarden 26 maart 2019, ECLI:NL:GHARL:2019:2544 (tussenarrest), &lt;span class="italic"&gt;TvAR&lt;/span&gt; 2019/8005 m.nt. H.A. van Bommel (ASR/Qualm).</footnote><footnote>25 Vergelijk opnieuw art. 4 e.v. Pachtprijzenbesluit 2007.</footnote><footnote>26 Pk. Hof Arnhem 9 mei 1988, &lt;span class="italic"&gt;TvAR&lt;/span&gt; 1988/4174 (Pasman/Lippinkhof I).</footnote><footnote>27 Pk. Hof Arnhem 12 december 1988, &lt;span class="italic"&gt;TvAR&lt;/span&gt; 1989/4286 (Rietman/Cremers c.s.).</footnote><footnote>28 Vergelijk &lt;span class="italic"&gt;Asser/Valk 7-III &lt;/span&gt;2020/598.</footnote><footnote>29 Pk. Hof Arnhem 29 november 1994, &lt;span class="italic"&gt;TvAR&lt;/span&gt; 1995/4742 (Brooijmans/Priem).</footnote><footnote>30 Zie het arrest onder 8.</footnote><footnote>31 Pk. Hof Arnhem 1 maart 2005, &lt;span class="italic"&gt;TvAR&lt;/span&gt; 2005/5281 (Van Onna/Fortis) en Pk. Hof Arnhem 1 maart 2005, &lt;span class="italic"&gt;TvAR&lt;/span&gt; 2005/2582 (Polderman/Staat).</footnote><footnote>32 Pk. Hof Arnhem 4 november 2003, &lt;span class="italic"&gt;TvAR&lt;/span&gt; 2006/5315 (Wolbert/Kamphuis).</footnote><footnote>33 Pk. Hof Arnhem-Leeuwarden 26 maart 2019, ECLI:NL:GHARL:2019:2544 (tussenarrest), &lt;span class="italic"&gt;TvAR&lt;/span&gt; 2019/8005 m.nt. H.A. van Bommel (ASR/Qualm).</footnote><footnote>34 Vergelijk &lt;span class="italic"&gt;Asser/Valk 7-III&lt;/span&gt; 2020/600.</footnote><footnote>35 Ik verwijs de lezer naar &lt;span class="italic"&gt;Asser/Valk 7-III &lt;/span&gt;2020/591-610.</footnote><footnote>36 HR 19 mei 1967, &lt;span class="italic"&gt;NJ&lt;/span&gt; 1967/261 m.nt. G.J.S. (Saladin/HBU).</footnote><footnote>37 Vergelijk de bij Asser/Valk 7-III 2020/598 besproken rechtspraak.</footnote><footnote>38 Pk. Hof Arnhem 28 december 2004, &lt;span class="italic"&gt;TvAR&lt;/span&gt; 2006/5343 (Natuurmonumenten/Willemsen) en Pk. Hof Arnhem 23 oktober 2007, &lt;span class="italic"&gt;LJN&lt;/span&gt; BB6658.</footnote><footnote>39 Pk. Hof Arnhem-Leeuwarden 26 maart 2019, ECLI:NL:GHARL:2019:2544 (tussenarrest), &lt;span class="italic"&gt;TvAR&lt;/span&gt; 2019/8005 m.nt. H.A. van Bommel (ASR/Qualm).</footnote><footnote>40 Van 2000 tot het vroege voorjaar van 2016 (vanaf 2007 als voorzitter).</footnote><footnote>41 Hof Arnhem-Leeuwarden 2 september 2014 (eindarrest), ECLI:NL:GHARL:2014:6776, &lt;span class="italic"&gt;TvAR&lt;/span&gt; 2015/5790 m.nt. H.A. van Bommel (Van den Top/Hendriks).</footnote><footnote>42 Pk. Zwolle-Lelystad 25 september 2007, &lt;span class="italic"&gt;LJN&lt;/span&gt; BB4140, &lt;span class="italic"&gt;TvAR&lt;/span&gt; 2007/5408 m.nt. D.W. Bruil (Gemeente Kampen/Van Dijk).</footnote><footnote>43 Zie achtereenvolgens: Pk. Hof Arnhem 28 oktober 2008, &lt;span class="italic"&gt;LJN &lt;/span&gt;BG1682, &lt;span class="italic"&gt;TvAR&lt;/span&gt; 2008/5476 m.nt. D.W. Bruil (Van Dijk/Gemeente Kampen), HvJ EG 21 januari 2010, C-470/08, &lt;span class="italic"&gt;TvAR&lt;/span&gt; 2010/5558 (Van Dijk/Gemeente Kampen), en Pk. Hof Arnhem 22 juni 2010, &lt;span class="italic"&gt;LJN &lt;/span&gt;BM8465, &lt;span class="italic"&gt;TvAR&lt;/span&gt; 2010/5584 m.nt. D.W. Bruil (Van Dijk/Gemeente Kampen).</footnote></footnotes><auteurs>mr. W.L. Valk</auteurs><published>2020-10-29 10:19:26</published><modified>2020-10-30 09:42:41</modified><editiondate>2020-10-29</editiondate><htmlpath>https://denhollander.info/artikel/16379</htmlpath></article>
</articles></edition>
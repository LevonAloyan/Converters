<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2002</searchword><id>5589</id><udhid>UDH:TvAR/5589</udhid><titel>Het geluk bij het ongeluk van MKZ</titel><searchwords><searchword>TvAR 6/2002</searchword><searchword>UDH:TvAR/5589</searchword></searchwords><attachments><attachment><name>2002_nr 6_Artikel_Mertens.pdf</name><extention>pdf</extention><url>https://denhollander.info/download/5521/ci</url></attachment></attachments><inleiding>1. Inleiding&#13;
In het kader van de verantwoording van het gevoerde beleid aan de Tweede Kamer&#13;
heeft de Groep Beleidsonderzoek &amp; -Advies b.v. in opdracht van het Ministerie van&#13;
Landbouw, Natuurbeheer en Visserij (LNV) de evaluatie opgesteld van het optreden&#13;
van LNV in het voorjaar van 2001 in de bestrijding van de Mond- en Klauwzeercrisis&#13;
(MKZ).</inleiding><content>2. Rapport&#13;
Het gaat om een rapport van begin maart 2002 van 572 bladzijden, bestaande uit&#13;
441 bladzijden tekst en voor de rest bijlagen.&#13;
Het rapport concludeert:&#13;
1. De genomen maatregelen zijn effectief geweest.&#13;
LNV is vanaf het begin van de crisis op 21 maart 2001 daadkrachtig en doeltreffend&#13;
opgetreden. LNV heeft de marges in de beschikbare maatregelen gebruikt,&#13;
welke maatregelen, op basis van een non-vaccinatiebeleid, waren opgesteld in&#13;
overleg met het bedrijfsleven en de Tweede Kamer en de uitvoering van EU-wetgeving.&#13;
LNV had alerter op de signalen omtrent het virus moeten reageren.&#13;
Er is sprake geweest van geluk dat de uitbraak geen grotere vormen heeft aangenomen.&#13;
2. De uitvoering van de maatregelen is niet altijd goed verlopen omdat LNV onvoldoende&#13;
op een MKZ-crisis was voorbereid.&#13;
3. De tekortkomingen vanuit de voorbereiding konden voor een groot deel worden&#13;
gecompenseerd door inzet, inventiviteit en ervaring van uitvoerders, maar het deel&#13;
dat niet werd gecompenseerd heeft weerstand en boosheid bij betrokkenen veroorzaakt.&#13;
Een deel van de uitvoeringsmaatregelen, zoals testen, ruimingen en vervoerverboden&#13;
is niet adequaat verlopen. 4. De maatschappelijke weerstand tegen het bestrijdingsbeleid is tijdens de crisis toegenomen;&#13;
LNV heeft te weinig aandacht aan die weerstand gegeven.&#13;
LNV was begin 2000 al gewaarschuwd door zijn eigen staatssecretaris dat de&#13;
MKZ-maatregelen, met name het op grote schaal doden van gezonde dieren, grote&#13;
maatschappelijke weerstand zouden oproepen.&#13;
Achteraf blijken er nog twee oorzaken voor die weerstand te zijn geweest. Ten&#13;
eerste het beleid en de uitvoering daarvan bleken onduidelijk in regelgeving, slecht&#13;
van uitvoering, boden geen oplossingen voor de geïsoleerde bedrijven qua melk,&#13;
mest en voer of voor dierenwelzijn, terwijl het optreden van de minister in de&#13;
media als kwetsend door de boeren werd ervaren. Ook de communicatie tussen&#13;
het centrale LNV-crisisberaad en de regionale crisisorganisaties liep niet naar&#13;
behoren.&#13;
In de tweede plaats was er miscommunicatie tussen LNV en mede-overheden en&#13;
maatschappelijke organisaties ter bestrijding van de crisis, hetgeen nadelig werkte&#13;
op behoud van voldoende steun voor het beleid.&#13;
3. Het oog van de naald&#13;
De MKZ-crisis was redelijk vlug bezworen, maar dat was volgens het rapport een&#13;
kwestie van geluk; Nederland kroop in vergelijking met het Verenigd Koninkrijk door&#13;
het oog van de naald.&#13;
Het MKZ-virus verspreidt zich onzichtbaar en is toch adequaat bestreden; daardoor&#13;
bleef de schade beperkt; het openbaar leven heeft slechts in beperkte gebieden&#13;
stil gelegen; de dossiers ten behoeve van de EU-bijdragen zijn waarschijnlijk in orde;&#13;
de wisselwerking tussen LNV, medebestuur en maatschappelijke organisaties heeft op&#13;
ontploffing gestaan maar zij hield; uiteindelijk hoefden er geen zeldzame (dierentuin-)&#13;
dieren geruimd te worden, hetgeen de opinie niet (nog) verder deed afkalven. Geluk dus.&#13;
4. Aanbevelingen&#13;
Het rapport doet drie aanbevelingen.&#13;
1. LNV moet de bestrijding van een dierziektecrisis niet alleen veterinair organiseren&#13;
maar ook met andere organisaties.&#13;
2. Er moeten afspraken over bestrijding komen tussen LNV als eerstverantwoordelijke&#13;
en verantwoordelijkheden van de mede-overheden en maatschappelijke organisaties.&#13;
LNV moet beter aansluiten bij de structuur van het Nationaal Coördinatie Centrum.&#13;
3. LNV moet zich beter praktisch voorbereiden op crises.&#13;
5. Rapportcijfers&#13;
Het rapport geeft LNV een voldoende, en ik geef het rapport ook een voldoende.&#13;
Dat de onderzoekers die betaald worden door LNV zijn bestrijdingsbeleid een&#13;
voldoende geven is niet verwonderlijk. Ik persifleer hun conclusie van het rapport als:&#13;
“de operatie is gelukt en de patiënt is dood”, immers de crisis is bezworen en de&#13;
maatschappelijk ontwrichting was volledig. Dit nooit meer of zo nooit meer, lees ik&#13;
niet in de conclusies. Ik geef het rapport een voldoende omdat de rapporteurs meer dan voldoende&#13;
minutieus onderzoek hebben verricht, goed en uitgebreid verslag hebben gedaan en&#13;
ook kritiek op LNV niet hebben gemeden, maar zij hebben in het rapport ook wat&#13;
steken laten vallen, die ik U niet wil onthouden.&#13;
Voormelde aanbevelingen geven precies de tekortkomingen van LNV weer, maar&#13;
onvermeld blijft dat dezelfde maatregelen bij een nieuwe uitbraak weer nodig zijn&#13;
omdat het EU-beleid tot nu toe niet is veranderd; wil men alsdan maatschappelijk&#13;
draagvlak hebben dan zal dit beleid nu veranderd moeten worden. Hetzelfde geldt&#13;
voor de strafkortingen die nu voor de tegemoetkomingen in de schade gelden; het&#13;
pardon van LNV moet regel worden.&#13;
LNV was gewaarschuwd door de pas meegemaakte crisis door de varkenspest en&#13;
door zijn staatssecretaris, maar bleek onvoldoende op een nieuwe crisis voorbereid en&#13;
kreeg dus te weinig draagvlak voor zijn beleid. Deze conclusie komt in het rapport te&#13;
weinig tot uitdrukking.&#13;
De interpretatie van de regelingen was te breed en de toepassing verliep niet goed.&#13;
Door de snelle opeenvolging van maatregelen, slechts in juridische taal, wist na een&#13;
paar dagen bijna niemand meer waar hij feitelijk aan toe was; dit heeft menig hulpverlener&#13;
tot wanhoop gebracht; u vindt dit nauwelijks terug in het rapport.&#13;
LNV heeft gedacht over een vervoersverbod voor alle dieren; een dergelijk verbod&#13;
is nooit afgekondigd, zelfs niet op 20 maart na ernstige verdenkingen in Oene; het&#13;
bleef beperkt tot evenhoevigen aldus het rapport. De Regeling vervoersbeperkingen&#13;
Maren-Kessel en Berghem MKZ van 30 maart 2001 verbiedt echter wel degelijk het&#13;
vervoer van alle vee.&#13;
Wat te denken van de inzet van de ME-politie bij een taxatie van een bedrijf in de&#13;
buurt van een verdacht bedrijf terwijl er nog een kort geding tegen een eventuele&#13;
ruiming liep; dit is in het rapport niet terug te vinden.&#13;
In het rapport wordt een ministerieel fokverbod geënt op art. 17 van de Gezondheids-&#13;
en welzijnswet voor dieren, terwijl al bij arrest van het CBb van 3 augustus&#13;
2001 bekend was dat een dergelijke maatregel onverbindend is.&#13;
Het rapport vermeldt dat er op 20 maart nog geen vervoersverbod was afgekondigd;&#13;
dit is onjuist: op die dag gold het verbod al in Maren-Kessel en Herpen.&#13;
De beschermings- en toezichtgebieden Sprang-Capelle en Berghem/Maren Kessel&#13;
zijn volgens het rapport opgeheven op 6 april, maar dit was op 5 april.&#13;
6. Oorlog&#13;
De Minister van LNV verkondigde tijdens de crisis als rechtvaardiging van zijn beleid&#13;
dat er een oorlogssituatie bestond, maar LNV heeft niet goed in de gaten gehad dat er&#13;
een oorlogssituatie zou ontstaan tussen de overheid enerzijds en de mede-overheden,&#13;
de eigen burgers en veehouders anderzijds. Het doden van dieren en het afsluiten van&#13;
gebieden leidden tot zoveel weerstand en maatschappelijk ontwrichting dat LNV veel&#13;
straffer een heldere communicatie had moeten bevorderen.&#13;
Op 10 april 2002 deelden de burgemeesters uit de getroffen MKZ-gebieden mede&#13;
dat zij in het vervolg niet zullen meewerken met LNV en zij in het belang van de&#13;
openbare orde hun eigen beleid zullen kiezen; hun rapportcijfer voor de MKZbestrijding&#13;
door LNV is gemiddeld een dikke onvoldoende, namelijk voor de uitvoering een 6 min en voor de communicatie een 3. Deze mening komt in het rapport niet&#13;
goed tot uiting.&#13;
De veeartsen menen dat de grenscontrole in Nederland nog steeds onvoldoende is.&#13;
De Land- en Tuinbouw Organisatie vindt dat LNV steeds achter liep bij de feiten,&#13;
de boeren in een te kwaad daglicht hebben gestaan en zij vindt ook dat wanneer de&#13;
grenscontrole slecht is een hoge gezondheidsstatus van het vee niet haalbaar is.&#13;
Het rapport beveelt op dit vlak echter nauwelijks iets aan.&#13;
Het rapport meldt dat de verslagen van het LNV-crisisberaad summier zijn en ontdaan&#13;
van onderliggende afwegingen; dit geeft mij te denken.&#13;
Van het MKZ-overleg van de crisisstaf van de Rijksdienst voor de keuring van Vee&#13;
en Vlees (RVV) vanaf 13 maart ontbreekt in het rapport zelfs elk verslag, hetgeen mij&#13;
nog meer te denken geeft. Als klap op de vuurpijl komt de RVV op 16 april 2002 trots&#13;
naar buiten met zijn conclusie uit de enquête onder zijn medewerkers: zij zijn in het&#13;
algemeen goed te spreken over de aanpak door hun dienst van de MKZ-crisis!&#13;
7. Conclusie&#13;
Het is goed dat dit rapport is uitgebracht. Het rapport moet alle lezers en betrokkenen&#13;
stimuleren er nu aan te gaan werken dat bestrijding van weer een dierziekte&#13;
straks ook zonder geluk effectief zal zijn en ook nog maatschappelijk draagvlak zal&#13;
hebben.&#13;
Het rapport is helaas in zijn aanbevelingen niet hard genoeg om van dat stimuleren&#13;
ook doordringen van de sector en van de plaatselijke overheden te maken.&#13;
De Minister van LNV schreef op 15 maart 2002 de Tweede Kamer overigens wel&#13;
dat bestrijding van MKZ niet alleen een veterinaire kwestie is maar ook een maatschappelijke&#13;
crisis betekent, en dat optiekverschuiving en investering in relaties met&#13;
derden passen binnen de al veel langer bestaande ontwikkeling van LNV.&#13;
Dit laatste doet de vragen rijzen hoe veel langer die ontwikkeling al bestaat en&#13;
waarom deze eigenlijk geen resultaat heeft.&#13;
Doordringen van de boodschap bij LNV zal nog een hele klus worden.&#13;
Toch een geluk voor de Minister van LNV dat hij inmiddels al om een andere&#13;
reden dan zijn aanpak van de MKZ-crisis is kunnen aftreden.</content><legacyfootnotes/><footnotes><footnote/></footnotes><auteurs>mr. L.P.J. Mertens</auteurs><published>2002-06-01 00:00:00</published><modified>2000-02-08 00:00:00</modified><editiondate>2002-06-01</editiondate><htmlpath>https://denhollander.info/artikel/5589</htmlpath></article>
</articles></edition>
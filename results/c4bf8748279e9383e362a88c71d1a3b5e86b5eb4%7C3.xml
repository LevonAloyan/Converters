<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2001</searchword><id>4722</id><udhid>UDH:TvAR/4722</udhid><titel>Geluk / Goudzwaard (TvAR 2001/5088)</titel><searchwords><searchword>TvAR 11/2001</searchword><searchword>TvAR 2001/5088</searchword><searchword>UDH:TvAR/4722</searchword></searchwords><attachments><attachment><name>2001_nr 11_Rechtspraak_5088.pdf</name><extention>pdf</extention><url>https://denhollander.info/download/4664/ci</url></attachment></attachments><inleiding>[Pachtwet art. 39, 25]&#13;
&#13;
Pachter heeft in 1996 de bedrijfsvoering&#13;
– ook de dagelijkse leiding – afgestaan aan&#13;
derden en ook ten aanzien van andere jaren&#13;
dient op grond van in de beschikking&#13;
vermelde omstandigheden te worden&#13;
getwijfeld aan diens persoonlijke&#13;
betrokkenheid bij de exploitatie. Pachter&#13;
niet persoonlijk verschenen teneinde blijk te&#13;
geven van een dergelijke betrokkenheid bij&#13;
bedrijfsvoering; hij is daartoe kennelijk ook&#13;
niet bereid. Verlengingsverzoek afgewezen.</inleiding><content>BESCHIKKING IN DE ZAAK VAN:&#13;
Cornelia Lena Geluk, wonende te Sint-&#13;
Annaland, gemeente Tholen,&#13;
principaal appellante,&#13;
incidenteel geïntimeerde,&#13;
procureur: mr J.M. Bosnak,&#13;
tegen&#13;
Jan Goudzwaard, wonende te Scherpenisse,&#13;
gemeente Tholen,&#13;
principaal geïntimeerde,&#13;
incidenteel appellant,&#13;
procureur: mr J.M.J. Huver.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Zierikzee heeft op 21 maart 1997, 20 februari&#13;
1998 en 18 juni 1999 tussen partijen beschikkingen&#13;
gegeven, waarbij respectievelijk aan de&#13;
pachter om nadere inlichtingen is verzocht, de&#13;
verpachtster tot bewijslevering is toegelaten en&#13;
de tussen principaal appellante als verpachtster&#13;
en principaal geïntimeerde als pachter&#13;
bestaande pachtovereenkomst met betrekking&#13;
tot een perceel bouwland, kadastraal bekend&#13;
gemeente Poortvliet, sectie M, nrs. 54 geheel en&#13;
223 gedeeltelijk, groot 6.89.10 ha, is verlengd&#13;
met zes jaren, ingaande 30 november 1998.&#13;
1.2 De eindbeschikking is gegeven uit overweging&#13;
dat niet is bewezen dat de pachter het&#13;
gepachte in 1996 aan Nieuwenhuis heeft verhuurd&#13;
dan wel in volledig gebruik heeft gegeven,&#13;
dat het beroep van de verpachtster op&#13;
art. 39 Pw faalt, dat het gestelde eigen gebruik&#13;
voor de verpachtster niet van overwegende&#13;
betekenis is terwijl verlies van het gepachte de&#13;
grondslag van het maatschappelijk bestaan&#13;
van de pachter ernstig zou aantasten en dat de&#13;
billijkheid meebrengt dat de pacht wordt verlengd&#13;
met de normale termijn van zes jaren.&#13;
2 Het geding in hoger beroep&#13;
2.1 De verpachtster is bij op 12 juli 1999 ter&#13;
griffie van het hof ingekomen beroepschrift in&#13;
hoger beroep gekomen van de drie beschikkingen&#13;
met verzoek deze beschikkingen te&#13;
vernietigen en opnieuw beschikkende het verlengingsverzoek&#13;
alsnog af te wijzen, met veroordeling&#13;
van de pachter in de kosten van&#13;
beide instanties.&#13;
2.2 De pachter heeft bij op 16 augustus 1999&#13;
ter griffie van het hof ingekomen verweerschrift&#13;
verweer gevoerd en tevens onder vermeerdering&#13;
van zijn eis tegen de beschikking&#13;
van 18 juni 1999 incidenteel geappelleerd, met&#13;
verzoek dat het hof het hoger beroep van de&#13;
verpachtster zal afwijzen, de beschikkingen&#13;
van 21 maart 1997 en 20 februari 1998 zal&#13;
bekrachtigen, de beschikking van 18 juni 1999&#13;
zal bevestigen voor zover daarin de pachtovereenkomst&#13;
met zes jaren is verlengd, zonodig&#13;
met verbetering van de gronden waarop&#13;
deze berust, de beschikking van 18 juni 1999&#13;
zal vernietigen voor zover de pachter in de&#13;
proceskosten is veroordeeld en in zoverre&#13;
opnieuw beschikkende de verpachtster zal&#13;
veroordelen in de kosten van de procedure in&#13;
beide instanties.&#13;
2.3 Bij op 16 september 1999 ter griffie van het&#13;
hof ingekomen verweerschrift in incidenteel&#13;
appèl heeft de verpachtster verweer gevoerd&#13;
en verzocht dat het hof de pachter in zijn incidenteel&#13;
hoger beroep niet-ontvankelijk zal verklaren,&#13;
althans diens vorderingen zal afwijzen&#13;
en aldus de drie beschikkingen zal vernietigen&#13;
en opnieuw beschikkende het verzoek tot verlenging&#13;
van de pachter alsnog zal afwijzen,&#13;
met veroordeling van de pachter in de kosten&#13;
van beide instanties.&#13;
2.4 Op 29 november 1999 heeft een mondelinge&#13;
behandeling van het hoger beroep plaatsgevonden.&#13;
Aanwezig waren namens de verpachtster&#13;
dhr. A.L. Hage, bijgestaan door mr.&#13;
T.A.H.C. Muller-van der Slikke, advocaat te&#13;
Dordrecht en namens de pachter mr. J.M. den&#13;
Hollander, advocaat te Middelharnis.&#13;
Mr. Muller-van der Slikke heeft aan het hof&#13;
enige op voorhand aan de wederpartij toegezonden&#13;
stukken overhandigd en verklaard de&#13;
in eerste aanleg ingetrokken telefoonnotitie&#13;
alsnog in het geding te willen brengen. Mr den&#13;
Hollander heeft verklaard aan het hof geen&#13;
inlichtingen te kunnen verschaffen buiten die&#13;
welke in het dossier staan alsmede dat het niet&#13;
(willen) verschijnen van de pachter voor de&#13;
mondelinge behandeling waarschijnlijk van&#13;
structurele aard is. De heer Hage heeft verklaard&#13;
dat hij zelf een boerderij heeft, dat het&#13;
de bedoeling is dat, indien de grond pachtvrij&#13;
komt, hij deze ten behoeve van de verpachtster&#13;
voor de teelt van landbouwgewassen zal&#13;
gaan bewerken, dat nog niet bekend is welke&#13;
gewassen dat zullen worden en dat hij wel eens&#13;
met de verpachtster over een winstverdeling&#13;
heeft gesproken.&#13;
2.5 Vervolgens hebben de advocaten de wederzijdse&#13;
standpunten toegelicht.&#13;
3 De grieven&#13;
De grieven in principaal appèl luiden, zakelijk&#13;
weergegeven:&#13;
I. Ten onrechte heeft de pachtkamer van het&#13;
kantongerecht de pachter de gelegenheid gegeven&#13;
om inlichtingen te verschaffen, terwijl al&#13;
eerder werd bevestigd dat hij het gepachte&#13;
niet in eigen exploitatie had.&#13;
II. Ten onrechte heeft de pachtkamer van het&#13;
kantongerecht aan de verpachtster het getuigenbewijs&#13;
opgelegd dat de pachter het gepachte&#13;
heeft verhuurd.&#13;
III. Ten onrechte heeft de pachtkamer van het&#13;
kantongerecht de pachtovereenkomst verlengd&#13;
met zes jaren ingaande 30 november 1998, dus&#13;
tot 30 november 2004.&#13;
De grieven in incidenteel appèl luiden:&#13;
A. Ten onrechte is de pachter gedeeltelijk in&#13;
de proceskosten veroordeeld.&#13;
B. Ten onrechte is de verpachtster niet in de&#13;
kosten van de procedure veroordeeld.&#13;
4 Beoordeling van het geschil in&#13;
hoger beroep&#13;
4.1 De grieven leggen de verlengingsvraag in&#13;
volle omvang aan het hof voor. De eerst aan de&#13;
orde zijnde is de vraag, of de bedrijfsvoering&#13;
van de pachter die is geweest welke een goed&#13;
pachter betaamt. Daarbij speelt in het bijzonder&#13;
een rol de vraag, of de pachter het gepachte&#13;
persoonlijk gebruikt.&#13;
4.2 Uit hetgeen te dien aanzien is gesteld en&#13;
niet (voldoende) is weersproken alsmede uit&#13;
de overgelegde producties blijkt het volgende:&#13;
– de pachter heeft de van zijn vader overgenomen&#13;
boerderij verkocht en heeft alleen nog&#13;
het gepachte in gebruik naast een voltijdse&#13;
werkkring buiten de landbouw;&#13;
– de pachter heeft geen landbouwinspan en&#13;
verricht geen feitelijke werkzaamheden op het&#13;
gepachte;&#13;
– de pachter heeft gesteld dat hij in de buurt&#13;
woont en het gepachte dagelijks inspecteert&#13;
(verweerschrift in hoger beroep, nr. 18), maar&#13;
heeft nergens gesteld dat hij de dagelijkse leiding&#13;
over de feitelijke exploitatie heeft;&#13;
– de verpachtster heeft gesteld dat de pachter&#13;
geestelijk noch lichamelijk tot exploitatie van&#13;
het gepachte in staat is en de pachter heeft dit&#13;
niet met zoveel woorden weersproken. Dit&#13;
roept de vraag op of hij in staat moet worden&#13;
geacht tot het nemen van de noodzakelijke&#13;
bedrijfsbeslissingen, zoals het maken van een&#13;
verantwoord teeltplan. Hij is niet in persoon&#13;
bij de mondelinge behandeling verschenen&#13;
teneinde de twijfels hieromtrent weg te nemen.&#13;
De gang van zaken rond zijn (uiteindelijk niet&#13;
ondertekende) getuigenverklaring voor de&#13;
pachtkamer van het kantongerecht roept voorts&#13;
de vraag op, of hij in staat moet worden&#13;
geacht tot het begrijpen van afspraken met&#13;
derden omtrent de exploitatie van het gepachte&#13;
en dus tot het maken van verantwoorde afspraken&#13;
zonder (bege)leiding van derden;&#13;
– in 1996 heeft op het gepachte aardappelteelt&#13;
plaatsgevonden. Alle feitelijke werkzaamheden&#13;
(leveren pootgoed, ploegen, eggen, poten,&#13;
spuiten, bemesting, rooien, enz. en zelfs onderhoud&#13;
sloten) blijken te zijn uitgevoerd door&#13;
de gebroeders Nieuwenhuis. Zij hebben de&#13;
aardappelen afgenomen en hebben in ieder&#13;
geval een gedeelte van het oogstrisico gedragen,&#13;
een groter gedeelte zelfs dan dat van de&#13;
pachter (indien al niet moet worden uitgegaan&#13;
van een vaste vergoeding voor deze “deelbouw”).&#13;
Niet is gebleken van enige bemoeienis&#13;
van de pachter met de teelt. Zo hier al geen&#13;
sprake is van onderverpachting, dan nog heeft&#13;
de pachter de zeggenschap over de exploitatie&#13;
afgestaan in een mate die het hof niet verenigbaar&#13;
acht met goed pachterschap.&#13;
4.3 Uit het bovenstaande vloeit voort dat de&#13;
pachter in ieder geval in 1996 de bedrijfsvoering&#13;
– ook de dagelijkse leiding – heeft afgestaan&#13;
aan derden en dat dit niet een bedrijfsvoering&#13;
is geweest zoals die een goed pachter&#13;
betaamt. De pachter heeft gesteld (conclusie&#13;
na enquête, nr. 12) dat deze tekortkoming niet&#13;
ernstig genoeg is om de zeer ingrijpende sanctie&#13;
van afwijzing van het verlengingsverzoek&#13;
toe te passen. Wat betreft de ernst van de&#13;
tekortkoming wordt overwogen, dat het onder&#13;
4.2 overwogene ook voor andere jaren dan 1996&#13;
sterke twijfel oproept over de persoonlijke&#13;
betrokkenheid van de pachter bij de exploitatie&#13;
van het gepachte. De pachter heeft weinig&#13;
tot niets gesteld om deze twijfel weg te nemen,&#13;
terwijl ook de overgelegde stukken met betrekking&#13;
tot een eerder geschil tussen partijen ditzelfde&#13;
aspect betreffen en bijdragen tot de&#13;
twijfel. Bovendien is de pachter – hoewel&#13;
daartoe in de gelegenheid – niet persoonlijk&#13;
verschenen teneinde blijk te geven van zijn&#13;
betrokkenheid bij de exploitatie van het&#13;
gepachte en kan uit uitlatingen van zijn advocaat&#13;
worden afgeleid, dat hij daartoe ook niet&#13;
bereid is. Daarmee heeft de pachter niet de&#13;
mogelijkheid benut om aannemelijk te maken&#13;
dat zijn tekortkoming in 1996 wegens haar&#13;
incidentele aard (wellicht) niet ernstig genoeg&#13;
is om aan verlenging van de pacht in de weg te&#13;
staan. Wat betreft de door de pachter gestelde&#13;
ingrijpende “sanctie” van niet-verlenging wordt&#13;
overwogen, dat uit de door de pachter in eerste&#13;
aanleg overgelegde overzichten van zijn&#13;
inkomsten niet blijkt, dat het gemis van het&#13;
gepachte hem – gezien zijn inkomsten uit&#13;
loon – in financiële zin dusdanig ernstig zou&#13;
treffen dat het gestelde hem in dit geding kan&#13;
baten. Het feit dat hij zijn landbouwonderneming&#13;
zal moeten beëindigen weegt naar&#13;
het oordeel van het hof in dit verband evenmin&#13;
zwaar, mede gezien zijn geringe betrokkenheid&#13;
bij de exploitatie van het gepachte en&#13;
het gemis van eigen landbouwwerktuigen.&#13;
4.4 De pachter heeft nog gesteld dat de verpachtster,&#13;
hoewel met zijn persoon bekend,&#13;
hem in de pachtovereenkomst op voorhand als&#13;
pachter heeft aanvaard. Voor zover hij daarmee&#13;
bedoelt te stellen dat de verpachtster&#13;
aldus geacht moet worden op voorhand te&#13;
hebben ingestemd met zijn huidige wijze van&#13;
exploitatie wordt overwogen, dat daarvan onvoldoende&#13;
is gebleken. Namens de verpachtster&#13;
is er in dit verband bij de mondelinge&#13;
behandeling op gewezen dat de pachtovereenkomst&#13;
is gesloten in een periode dat een gehele&#13;
boerderij werd geëxploiteerd, terwijl de pachter&#13;
inmiddels die boerderij heeft verkocht en&#13;
een voltijdse baan buiten de landbouw heeft&#13;
aanvaard. Bovendien kan er nog op worden&#13;
gewezen, dat art. 8 (aanhef en sub “b”) van de&#13;
pachtovereenkomst nadrukkelijk bepaalt dat&#13;
de pachter zonder schriftelijke toestemming&#13;
van de verpachtster het gepachte niet aan een&#13;
ander mag verpachten, in gebruik geven of in&#13;
genot afstaan, in welke vorm of onder welke&#13;
titel ook.&#13;
4.5 Het hof zal de beschikkingen van 21 maart&#13;
1997 en 20 februari 1998 bevestigen. In het&#13;
stadium van het geding waarop die beschikkingen&#13;
werden gegeven was naar zijn oordeel&#13;
nog geen sprake van een zodanige duidelijkheid&#13;
omtrent het gebruik van het gepachte,&#13;
dat de desbetreffende beslissingen zonder nut&#13;
waren. De eindbeschikking van 18 juni 1999&#13;
dient echter te worden vernietigd en het verlengingsverzoek&#13;
dient op grond van het bepaalde&#13;
in artikel 39 van de Pachtwet alsnog te&#13;
worden afgewezen. Het overige door partijen&#13;
in verband met de verlenging aangevoerde kan&#13;
onbesproken blijven. De pachter zal worden&#13;
veroordeeld in de kosten van de procedure in&#13;
beide instanties. De gegrondheid van het principaal&#13;
appèl brengt mee dat het incidenteel&#13;
appèl goeddeels niet kan slagen en dus in&#13;
zoverre niet aan de orde behoeft te komen.&#13;
Voor zover de tweede grief in incidenteel&#13;
appèl zelfstandige betekenis toekomt wordt&#13;
overwogen, dat de pachtkamer van het kantongerecht&#13;
in de beschikking van 18 juni 1999&#13;
heeft overwogen dat de pachter “zonder&#13;
bericht” aanvankelijk niet als getuige is verschenen,&#13;
hetgeen – naar het hof de overweging&#13;
begrijpt – betekent, dat hij een schijn van&#13;
onwilligheid heeft geschapen op grond waarvan&#13;
men zijn dagvaarding noodzakelijk kan&#13;
achten, hetgeen zijn veroordeling in deze kosten&#13;
kan rechtvaardigen. Het hof onderschrijft&#13;
dit oordeel, zodat de grief in zoverre faalt.&#13;
Het hof zal een afzonderlijke kostenveroordeling&#13;
in het incidenteel appèl achterwege&#13;
laten.&#13;
5 De beslissing&#13;
Het hof, beschikkende in principaal en incidenteel&#13;
hoger beroep:&#13;
bevestigt de beschikkingen van de pachtkamer&#13;
van het kantongerecht te Zierikzee van 21 maart&#13;
1997 en 20 februari 1998;&#13;
vernietigt de beschikking van die pachtkamer&#13;
van 18 juni 1999 en, opnieuw beschikkende:&#13;
wijst het verzoek tot verlenging van de tussen&#13;
partijen bestaande pachtovereenkomst met betrekking&#13;
tot een perceel bouwland, kadastraal&#13;
bekend gemeente Poortvliet, sectie M, nrs. 54&#13;
geheel en 223 gedeeltelijk, groot 6.89.10 ha,&#13;
alsnog af;&#13;
bevestigt de beschikking van genoemde pachtkamer&#13;
van 18 juni 1999 voor zover de pachter&#13;
daarin gedeeltelijk in de proceskosten is veroordeeld;&#13;
veroordeelt de pachter ook voor het overige&#13;
in de kosten van de procedure in eerste aanleg,&#13;
aan de zijde van de verpachtster begroot&#13;
op ƒ 165,– wegens getuigentaxe en ƒ 500,–&#13;
wegens salaris gemachtigde, evenals in de kosten&#13;
van het hoger beroep, aan haar zijde&#13;
begroot op ƒ 3.875,– wegens salaris.</content><legacyfootnotes/><footnotes><footnote/></footnotes><auteurs/><published>2001-11-01 00:00:00</published><modified>1999-12-07 00:00:00</modified><editiondate>2001-11-01</editiondate><htmlpath>https://denhollander.info/artikel/4722</htmlpath></article>
</articles></edition>
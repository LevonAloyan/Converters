<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2004</searchword><id>3613</id><udhid>UDH:TvAR/3613</udhid><titel>Marx / Landinrichtingscommissie ruilverkaveling Mergelland (TvAR 2004/5194)</titel><searchwords><searchword>TvAR 2/2004</searchword><searchword>TvAR 2004/5194</searchword><searchword>UDH:TvAR/3613</searchword></searchwords><attachments><attachment><name>2004_nr 2_Rechtspraak_5194.pdf</name><extention>pdf</extention><url>https://denhollander.info/download/3610/ci</url></attachment></attachments><inleiding>[Landinrichtingswet art. 75, 131, 195, 196]&#13;
&#13;
Uit het feit dat de betreffende 2-meterstrook&#13;
is opgenomen in het landinrichtingsplan&#13;
concludeert de rechtbank dat het in de&#13;
bedoeling heeft gelegen om de strook aan&#13;
de gemeente toe te wijzen met het oog op&#13;
het natuur- en landschapsbehoud ter plaatse.&#13;
De strook is niet opgenomen in het begrenzingenplan.&#13;
In de richtlijnen is het in stand&#13;
houden van een zo gevarieerd mogelijk&#13;
milieu door enerzijds handhaving van&#13;
bestaande waarden van natuur en landschap&#13;
en anderzijds door herstellen en/of&#13;
versterken van deze waarden als een van de&#13;
voornaamste doelstellingen van de ruilverkaveling&#13;
vermeld. Om aan deze doelstelling&#13;
te voldoen wordt in het kader van het plan&#13;
van toedeling gestreefd naar het sparen van&#13;
karakteristieke onverharde wegen en het&#13;
behoud van cultuurhistorische, landschappelijke&#13;
en/of natuurwetenschappelijke waardevolle&#13;
gebieden en elementen. Gelet hierop&#13;
ligt toedeling aan de gemeente van de&#13;
bewuste strook in de rede, tenzij het belang&#13;
van reclamant daardoor te zwaar zou worden&#13;
geschaad. In casu weegt belang reclamant&#13;
niet zwaarder dan het belang van de&#13;
gemeente.&#13;
&#13;
</inleiding><content>BEZWAARSCHRIFT INGEDIEND DOOR:&#13;
R.E.J.E. Marx, wonende te Margraten,&#13;
reclamant,&#13;
verschenen in persoon, bijgestaan door zijn&#13;
raadsman mr. G.R.A.G. Goorts,&#13;
bij welk bezwaar betrokken is:&#13;
gemeente Margraten, gevestigd te Margraten,&#13;
belanghebbende,&#13;
vertegenwoordigd door mevr. M.G.L. Claessen&#13;
en ing. Th. A. van Sambeek.&#13;
1 Het verloop van het geding&#13;
(...)&#13;
2 Het bezwaar van reclamant&#13;
2.1 Reclamant heeft één van zijn bezwaren&#13;
tegen het plan van toedeling gehandhaafd.&#13;
Het oorspronkelijke bezwaar ten aanzien van&#13;
de toedeling van een 2-meterstrook aan de&#13;
gemeente Margraten is voorzover deze strook&#13;
grenst aan de Scheuldersteeg door partijen&#13;
middels een overeenkomst opgelost. De&#13;
gemeente Margraten heeft van reclamant de&#13;
kavel 041.075TW, de 2-meterstrook, voor&#13;
zover deze grenst aan de Scheuldersteeg,&#13;
gekocht en doet afstand van dat deel van de&#13;
aan haar toegedeelde 2-meterstrook. Partijen&#13;
verzoeken de rechtbank om in haar uitspraak&#13;
de strook aan reclamant toe te delen.&#13;
2.2 Het bezwaar richt zich derhalve thans nog&#13;
uitsluitend tegen de toedeling aan de gemeente&#13;
Margraten van het deel van de 2-meterstrook&#13;
dat grenst aan de Holstraat. De betreffende&#13;
strook is door reclamant ingebracht en&#13;
maakt deel uit van zijn huiskavel; hij wenst&#13;
die strook weer toegedeeld te krijgen. Daartoe&#13;
verwijst hij in de eerste plaats naar artikel 4&#13;
van de Landinrichtingswet (LIW). In dat artikel&#13;
wordt bepaald, dat de LIW strekt tot verbetering&#13;
van de inrichting van het landelijk&#13;
gebied overeenkomstig de functies van het&#13;
gebied, zoals deze in het kader van de ruimtelijke&#13;
ordening zijn aangegeven. Reclamant&#13;
bestrijdt dat aan de strook in het kader van de&#13;
ruimtelijke ordening een andere dan agrarische&#13;
functie is gegeven. Toedeling van de&#13;
betreffende strook aan de gemeente zou naar&#13;
zijn oordeel dan ook in strijd komen met artikel&#13;
4 van de LIW. Ook overigens zijn er naar&#13;
zijn oordeel geen dragende argumenten aangevoerd&#13;
waarom de strook zou moeten worden&#13;
toegedeeld aan de gemeente. Tijdens de&#13;
zitting van de rechter-commissaris is gebleken&#13;
dat de gemeente de strook toegedeeld wenst&#13;
te krijgen ter bescherming van de aangrenzende&#13;
weg. De strook heeft echter van oudsher in&#13;
eigendom toebehoord aan reclamant en reclamant&#13;
heeft tot dusverre in al die jaren geen&#13;
enkele handeling verricht die nadelig of&#13;
schadelijk is voor de (bruikbaarheid van) de&#13;
Holstraat. Nu het belang van reclamant aanzienlijk&#13;
zwaarder wordt getroffen door de&#13;
betreffende strook van zijn huiskavel niet aan&#13;
hem toe te delen in vergelijking met het&#13;
belang van de gemeente dat wordt gediend&#13;
door toedeling van de betrokken stroken, is&#13;
reclamant van oordeel dat de betreffende&#13;
strook aan hem dient te worden toegedeeld.&#13;
Ter staving van zijn standpunt verwijst hij&#13;
naar een vonnis van de rechtbank Roermond&#13;
d.d. 8 mei 1992, dat is gepubliceerd in de Ruilverkavelingsbode&#13;
nr. 78.&#13;
Voorts is namens reclamant nog aangevoerd&#13;
dat in dit gebied niet-agrarische ontwikkelingen&#13;
te verwachten zijn, om welke reden er&#13;
zeker geen zwaarwegende belangen aan de&#13;
zijde van de gemeente bestaan die toedeling&#13;
van de strook aan de gemeente rechtvaardigen.&#13;
3 Het standpunt van belanghebbende&#13;
3.1 De gemeente Margraten heeft zich op het&#13;
standpunt gesteld dat nu de 2-meterstrook&#13;
niet is opgenomen in het begrenzingenplan,&#13;
de strook via het plan van toedeling aan haar&#13;
dient te worden toegedeeld. De strook dient&#13;
volgens de gemeente aan haar te worden toegedeeld&#13;
ter bescherming van het aangrenzende&#13;
talud. De gemeente stelt dit standpunt&#13;
mede in te nemen in verband met een procedure&#13;
welke aanhangig is over een door reclamant&#13;
aangevraagde kapvergunning van een&#13;
aantal bomen ter plaatse.&#13;
4 Het standpunt van de Landinrichtingscommissie&#13;
en de&#13;
Centrale Landinrichtingscommissie&#13;
4.1 De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie. Van het door de&#13;
vertegenwoordiger van de Centrale Landinrichtingscommissie&#13;
– verder te noemen:&#13;
CLC – gevoerde betoog is een pleitnotitie overgelegd.&#13;
4.2 De CLC heeft betoogd, dat al in het stemmingsrapport&#13;
stond dat voor de 2-meterstroken&#13;
ter bescherming van taluds 15 hectare&#13;
grond verworven zou worden via de korting.&#13;
Bij besluit van Gedeputeerde Staten van&#13;
26 januari 1993 is het landinrichtingsplan&#13;
gewijzigd, waarbij de plaats van de 2-meterstrook&#13;
langs de Holstraat en de Scheuldersteeg&#13;
is aangegeven. In het begrenzingenplan&#13;
dat is vastgesteld op 26 september 1995, zijn&#13;
de stroken langs beide wegen niet opgenomen.&#13;
Dit heeft ook doorgewerkt in het toewijzingsbesluit;&#13;
de beide stroken zijn niet in&#13;
dat besluit opgenomen. Derhalve zijn deze&#13;
stroken niet toegewezen en maken zij deel uit&#13;
van het plan van toedeling.&#13;
4.3 Ten aanzien van het bezwaar van reclamant&#13;
is de CLC van oordeel dat dit ongegrond&#13;
dient te worden verklaard, omdat het&#13;
volgens het door Gedeputeerde Staten gewijzigde&#13;
landinrichtingsplan de bedoeling was&#13;
om de omstreden stroken over te laten gaan&#13;
naar de gemeente Margraten. Nu deze stroken&#13;
als gevolg van een fout niet reeds via de toewijzing&#13;
zijn overgaan naar de gemeente, is de&#13;
CLC van oordeel dat dit alsnog via de toedeling&#13;
moet gebeuren.&#13;
4.4 De door reclamant aangevoerde verwachtingswaarde&#13;
kan naar het oordeel van de CLC&#13;
geen rol spelen in het kader van het plan van&#13;
toedeling, nu er nog geen wijziging van het&#13;
planologische beleid naar buiten is gekomen.&#13;
Verder is de eventuele meerwaarde een zaak&#13;
die reclamant aan de orde kan stellen in het&#13;
kader van de lijst der geldelijke regelingen.&#13;
Artikel 4 van de LIW geeft volgens de CLC&#13;
niet aan dat het landinrichtingsplan in overeenstemming&#13;
moet zijn met het bestemmingsplan.&#13;
Het uitgangspunt is het streekplan; dat&#13;
plan wordt aangepast na uitvoering van het&#13;
landinrichtingsplan.&#13;
5 Het oordeel van de rechtbank&#13;
5.1 Na afweging van alle bij het bezwaar&#13;
betrokken belangen is de rechtbank tot het&#13;
oordeel gekomen dat het bezwaar ongegrond&#13;
dient te worden verklaard. Daartoe heeft de&#13;
rechtbank als volgt overwogen.&#13;
5.2 Op grond van artikel 73 van de LIW&#13;
wordt voor een gebied met betrekking waartoe&#13;
het besluit tot ruilverkaveling is genomen,&#13;
een landinrichtingsplan vastgesteld. Ingevolge&#13;
artikel 75, eerste lid, aanhef en onder c, van de&#13;
LIW bevat het landinrichtingsplan de.voornemens,&#13;
alsmede de overwegingen waarop&#13;
deze zijn gegrond inzake de toewijzing, met&#13;
de daarbij in acht te nemen voorwaarden, van&#13;
onder meer de eigendom van elementen van&#13;
landschappelijke, recreatieve, cultuurhistorische&#13;
en natuurwetenschappelijke waarde, die&#13;
voor ruilverkaveling overeenkomstig het vierde&#13;
lid, onder b, op kaarten zijn aangegeven.&#13;
Op grond van artikel 131, eerste lid, van de&#13;
LIW stelt de LC voor een gebied waarvoor&#13;
een landinrichtingsplan is vastgesteld in zijn&#13;
geheel of in gedeelten een ontwerp van een&#13;
begrenzingenplan op. Zij vervaardigt daartoe&#13;
onder andere één of meer kaarten, waarop zo&#13;
nauwkeurig mogelijk de elementen van landschappelijke,&#13;
recreatieve, cultuurhistorische of&#13;
natuurwetenschappelijke waarde worden aangegeven.&#13;
Het tweede en vierde lid van artikel 131 van&#13;
de LIW bepalen vervolgens dat de LC het&#13;
ontwerp aan de CLC toezendt, die deze zendt&#13;
aan Gedeputeerde Staten vergezeld van een&#13;
voorstel tot vaststelling van het begrenzingenplan,&#13;
alsmede, onder andere, vergezeld van&#13;
een voorstel inzake de toewijzing van de&#13;
eigendom van de in het eerste lid, onder b,&#13;
bedoelde elementen. Binnen zes maanden na&#13;
ontvangst van de in artikel 131, tweede en&#13;
vierde lid, van de LIW bedoelde voorstellen,&#13;
wijzen Gedeputeerde Staten ingevolge artikel&#13;
137 van de LIW de eigendom van elementen&#13;
van landschappelijke, recreatieve, cultuurhistorische&#13;
of natuurwetenschappelijke waarde,&#13;
met uitzondering van die, bedoeld in artikel&#13;
133, toe aan het Rijk, dan wel in overeenstemming&#13;
met de Minister van Landbouw en Visserij&#13;
aan een ander openbaar lichaam of een&#13;
andere rechtspersoon dan het Rijk, indien&#13;
deze andere rechtspersoon daarmee instemt.&#13;
5.3 Onbestreden is dat in het landinrichtingsplan,&#13;
zoals dat op 26 januari 1993 gewijzigd is&#13;
vastgesteld, de plaats van een 2-meterstrook&#13;
langs de Holstraat aangegeven is ter bescherming&#13;
van het talud ter plaatse, doch dat deze&#13;
strook niet is toegewezen in het begrenzingenplan.&#13;
Ingevolge artikel 196, eerste lid, van de&#13;
LIW ontwerpt de LC met betrekking tot ieder&#13;
blok, met inachtneming van de richtlijnen, een&#13;
plan van toedeling. Het plan van toedeling&#13;
bevat onder andere ingevolge het tweede lid,&#13;
aanhef en onder b, van artikel 196 LIW de toedeling&#13;
ingevolge Titel 1 van de rechten met&#13;
betrekking tot de gronden, die niet ingevolge&#13;
de artikelen 133 en 137 zijn toegewezen. Ter&#13;
beoordeling van de rechtbank staat aldus de&#13;
vraag of de 2-meterstrook aan de Holstraat,&#13;
dat wil zeggen het resterende deel van kavel&#13;
041.075, terecht en op goede gronden aan de&#13;
gemeente Margraten is toegedeeld.&#13;
De rechtbank concludeert uit het feit dat de&#13;
betreffende 2-meterstrook is opgenomen in&#13;
het landinrichtingsplan, dat het in de bedoeling&#13;
heeft gelegen om die strook aan de&#13;
gemeente Margraten toe te wijzen met het&#13;
oog op het natuur- en landschapsbehoud ter&#13;
plaatse. De strook is weliswaar niet opgenomen&#13;
in het begrenzingenplan, doch dit plan is&#13;
slechts een administratief kadastrale uitwerking&#13;
van het landinrichtingsplan. De richtlijnen&#13;
voor het opmaken van het plan van toedeling&#13;
vermelden onder paragraaf 1.2, dat het&#13;
landinrichtingsplan als voornaamste doelstelling&#13;
onder andere vermeld het in stand houden&#13;
van een zo gevarieerd mogelijk milieu&#13;
door enerzijds handhaving van bestaande&#13;
waarden van natuur en landschap en anderzijds&#13;
door herstellen en/of versterken van&#13;
deze waarden. Om aan deze doelstelling te&#13;
voldoen wordt in het kader van het plan van&#13;
toedeling gestreefd naar het sparen van karakteristieke&#13;
onverharde wegen en het behoud&#13;
van cultuurhistorische, landschappelijke en/of&#13;
natuurwetenschappelijke waardevolle gebieden&#13;
en elementen. Gezien de vermelding in het&#13;
landinrichtingsplan en gezien vorenvermelde&#13;
doelstelling van het plan van toedeling ligt een&#13;
toedeling aan de gemeente Margraten van de&#13;
strook aan de Holstraat in de rede, tenzij het&#13;
belang van reclamant daardoor te zwaar zou&#13;
worden geschaad. De rechtbank ziet echter&#13;
niet in dat het belang van reclamant in deze&#13;
zwaarder zou dienen te wegen dan het belang&#13;
van de gemeente Margraten. Reclamant mag&#13;
de bewuste strook immers om niet blijven&#13;
gebruiken, zodat hij bij de uitoefening van&#13;
zijn bedrijf geen hinder zal ondervinden van&#13;
het feit dat deze strook hem niet in eigendom&#13;
is toegedeeld. Het door reclamant aangevoerde&#13;
belang is louter een financieel belang. Dat&#13;
mogelijke financieel belang van reclamant kan&#13;
naar het oordeel van de rechtbank echter niet&#13;
opwegen tegen het belang van bescherming&#13;
van de natuur ter plaatse van kavel 041.075TW.&#13;
Reclamant verwacht met name dat hij financieel&#13;
nadeel zal leiden bij een mogelijke&#13;
bestemmingswijziging van het gebied in verband&#13;
met niet-agrarische ontwikkelingen.&#13;
Deze bestemmingswijziging stond op de peildatum,&#13;
en staat nog immer, niet vast. De randvoorwaardenkaart&#13;
geeft ter plekke geen&#13;
gronden aan met een andere dan agrarische&#13;
(toekomstige) bestemming. Deze factor speelt&#13;
dan ook bij de belangenafweging in het kader&#13;
van de toedeling aldus geen rol. Indien reclamant&#13;
echter toch schade mocht lijden ten&#13;
gevolge van een eventuele meerwaarde van de&#13;
grond, dan kan hij dit aan de orde stellen in&#13;
het kader van de lijst der geldelijke regelingen.&#13;
5.4 Nu partijen een akkoord bereikt hebben&#13;
over het gedeelte van kavel 041.075TW grenzend&#13;
aan de Scheuldersteeg, zal de rechtbank&#13;
overeenkomstig dat akkoord beslissen.&#13;
6 De kosten&#13;
(...)&#13;
7 De beslissing&#13;
De rechtbank:&#13;
– verklaart het bezwaar van reclamant gegrond&#13;
ten aanzien van het gedeelte van kavel&#13;
041.075TW dat grenst aan de Scheuldersteeg&#13;
en dat door reclamant is verkocht aan de&#13;
gemeente Margraten en deelt dat gedeelte van&#13;
kavel 041.075TW toe aan reclamant;&#13;
– verklaart het bezwaar voor het overige&#13;
ongegrond.&#13;
(...)</content><legacyfootnotes/><footnotes><footnote/></footnotes><auteurs/><published>2004-02-01 00:00:00</published><modified>2004-02-01 00:00:00</modified><editiondate>2004-02-01</editiondate><htmlpath>https://denhollander.info/artikel/3613</htmlpath></article>
</articles></edition>
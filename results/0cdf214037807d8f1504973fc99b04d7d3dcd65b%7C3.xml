<edition><articles><article><jaar>1988</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1988</searchword><id>6301</id><udhid>UDH:TvAR/6301</udhid><titel>De Beschikking superheffing in relatie tot de Beschikking beheersovereenkomsten</titel><searchwords><searchword>TvAR 7/8/1988</searchword><searchword>UDH:TvAR/6301</searchword></searchwords><attachments><attachment><name>1988_nr 78_Artikel_deVries.pdf</name><extention>pdf</extention><url>https://denhollander.info/download/6085/ci</url></attachment></attachments><inleiding>INLEIDING&#13;
In 1975 is de relatienota vastgesteld.&#13;
De relatienota beschrijft de relatie tussen de landbouw en het natuur- en landschapsbehoud&#13;
en stelt maatregelen voor om die in de loop der laatste decennia verstoorde&#13;
relatie te verbeteren.&#13;
Als maatregelen worden onder andere voorgesteld het vormen van beheersgebieden&#13;
en van reservaatsgebieden en de mogelijkheid tot het afsluiten van beheersovereenkomsten&#13;
tussen boeren in die gebieden en het Rijk.&#13;
De aanwijzing van relatienotagebieden met genoemde onderverdeling vindt plaats&#13;
door het Rijk in overleg met de provinciale besturen.&#13;
In beheersgebieden wordt ernaar gestreefd om de landbouw blijvend te handhaven,&#13;
waarbij de bedrijfsvoering mede is gericht op doeleinden van natuur- en landschapsbeheer.&#13;
Voor het meewerken aan deze doeleinden kunnen ondernemers in de landbouw&#13;
een (beheersvergoeding ontvangen, zodra zij een beheersovereenkomst afsluiten.&#13;
Voor reservaatsgebieden wordt gekozen indien de grote kwetsbaarheid van de&#13;
aanwezige natuurwetenschappelijke en landschappelijke waarden een gespecialiseerd&#13;
natuur- en landschapstechnisch beheer vereist en het beheer van de waarden&#13;
niet inpasbaar is in de agrarische bedrijfsvoering, terwijl het gewenste beheer een&#13;
zeer hoge vergoeding noodzakelijk zou maken.&#13;
Het is daarbij de bedoeling dat gronden gelegen in reservaatsgebieden worden&#13;
aangekocht en in beheer komen bij een natuurbeschermingsinstantie. Zolang echter&#13;
deze gronden nog niet op vrijwillige basis zijn verworven is het mogelijk te blijven&#13;
boeren. Wordt de agrarische bedrijfsvoering voortgezet, dan komen de ondernemers&#13;
in deze gebieden ook in aanmerking voor het aangaan van beheersovereenkomsten.&#13;
Het afsluiten van beheersovereenkomsten is geregeld in de Beschikking beheersovereenkomsten&#13;
1983.&#13;
In dit artikel zal ik niet nader ingaan op het afsluiten van beheersovereenkomsten.&#13;
Wel zal ik nader ingaan op de koopplicht die het Bureau Beheer Landbouwgronden&#13;
voor deze gebieden heeft op grond van genoemde Beschikking en hoe de relatie is&#13;
van de koopplicht van de grond met de prijs van de melk indien bij de transactie&#13;
melk wordt meegeleverd. Het leveren de van melk is namelijk niet gebaseerd op de Beschikking beheersovereenkomsten&#13;
1983, maar op de Beschikking superheffing.</inleiding><content>DE VORMEN VAN KOOPPLICHT&#13;
De gronden, welke binnen relatienotagebieden zijn gelegen, kunnen veelal niet landbouwkundig&#13;
optimaal worden gebruikt. Dit wordt meestal veroorzaakt door beperkende&#13;
bepalingen in het bestemmingsplan ten aanzien van de uitvoering van cultuurtechnische&#13;
werken (o.a. verlaging waterpeil) en door veelal kwalitatief slechtere&#13;
gronden. Door het afsluiten van beheersovereenkomsten verslechtert vanuit landbouwkundig&#13;
oogpunt onder andere de kwaliteit van de zode en de bemestingstoestand;&#13;
vanuit de natuur gezien is dit een goede zaak, hetgeen de reden is dat middels&#13;
een beheersovereenkomst een vergoeding voor extensievere landbouw wordt betaald.&#13;
Het afsluiten van beheersovereenkomsten houdt derhalve in dat de ondernemer&#13;
zichzelf beperkingen oplegt ten aanzien van zijn bedrijfsvoering op die gronden. Dat&#13;
er wel eens geen reële belangstelling van derden zou kunnen bestaan voor het verwerven&#13;
van deze beheersgronden en van reservaatsgronden is tijdig onderkend. Net&#13;
als overal, vinden ook in de landbouw dagelijks transacties plaats. Hoe zit het nu&#13;
met de mogelijkheden tot verkoop van gronden waarop beheersovereenkomsten&#13;
rusten?&#13;
In de Beschikking beheersovereenkomsten zijn bepalingen opgenomen waaraan&#13;
de gedachte ten grondslag ligt dat de ondernemer vermogensrechtelijk niet in een nadeliger&#13;
positie mag komen als hij beheersovereenkomsten met het Bureau Beheer&#13;
Landbouwgronden afsluit of als hij gronden bezit die binnen een aangewezen reservaat&#13;
liggen.&#13;
Voor reservaten houdt dit in dat het Bureau:&#13;
- een optierecht bezit op tot reservaatsgebied behorende percelen grond of een&#13;
gedeelte daarvan, mits daarop een beheersovereenkomst van kracht is. Dit optierecht&#13;
is van toepassing zodra de ondernemer dit perceel(sgedeelte) niet langer zelf&#13;
in eigendom en gebruik wil hebben (art. 62, lid 1). Het optierecht heeft betrekking&#13;
op het recht van eigendom of een zakelijk genotsrecht en het verplicht de ondernemer&#13;
om het Bureau bij voorrang boven ieder ander in de gelegenheid te stellen het&#13;
hem ter zake toekomend recht te verwerven. Deze verplichting bestaat niet indien&#13;
de ondernemer wordt opgevolgd door één of meer personen genoemd in art. 62, lid&#13;
2 van de Beschikking (vnl. familieleden). Het derde lid bevat een ontheffingsmogelijkheid&#13;
voor zover de betrokken partij een publiekrechtelijk lichaam of een particuliere&#13;
terreinbeherende natuurbeschermingsorganisatie is en mits zulks naar het oor&#13;
deel van het Bureau verenigbaar is met het beheersplan;&#13;
- een koopplicht heeft. Wanneer met betrekking tot één of meer percelen grond&#13;
die in een reservaatsgebied zijn gelegen - derhalve niet beperkt tot gronden waarop&#13;
een beheersovereenkomst rust - aan het Bureau een recht van eigendom of een bestaand&#13;
zakelijk genotsrecht wordt aangeboden, is het Bureau gehouden het hem&#13;
aangeboden recht te verwerven. Ten aanzien van beheersgebieden bestaat geen optierecht; wel is er - onder voorwaarden&#13;
- een koopplicht, maar die plicht is er uitsluitend ten aanzien van gronden&#13;
waarop een beheersovereenkomst rust. Doet de ondernemer een beroep op de koopplicht&#13;
dan moet hij aan de volgende voorwaarden voldoen:&#13;
De ondernemer zal moeten aantonen dat hij getracht heeft om de gronden inclusief&#13;
de daarop rustende beheersovereenkomst aan derden te vervreemden, maar dat&#13;
dit niet tot bevredigende resultaten heeft geleid óf omdat er geen koper is te vinden,&#13;
óf omdat een eventuele koper ver beneden de waarde wil kopen, óf omdat de koper&#13;
de beheersovereenkomst niet wil overnemen. Op grond van een kettingbeding, welke&#13;
deel uitmaakt van de beheersovereenkomst, zijn opvolgende vervreemders namelijk&#13;
verplicht te bedingen dat de verkrijgers zich verplichten om met het Bureau een beheersovereenkomst&#13;
aan te gaan.&#13;
De achtergrond van deze verschillende benaderingen is gelegen in de hierboven genoemde&#13;
filosofie inzake het onderscheid tussen reservaats- en beheersgebieden.&#13;
In reservaatsgebieden zijn de natuurwetenschappelijke en landschappelijke waarden&#13;
zo kwetsbaar dat een samengaan met een agrarisch gebruik moeilijk uitvoerbaar is.&#13;
Het streven is er dan ook op gericht om deze gronden veilig te stellen. Wil de ondernemer&#13;
de gronden vervreemden dan moet hij deze reservaatsgronden - voor zover er&#13;
een beheersovereenkomst op rust - eerst aan het Bureau aanbieden (optierecht).&#13;
Voor gronden gelegen in beheersgebieden wordt ervan uitgegaan dat een samengaan&#13;
van de landschappelijke waarden met een - aangepaste - agrarische bedrijfsvoering&#13;
mogelijk is. Deze gronden kunnen derhalve in beginsel in agrarische handen&#13;
blijven.&#13;
SUPERHEFFING&#13;
De vraag kan nu worden gesteld hoe bij koopplicht de waarde van melk moet worden&#13;
bepaald, indien melk wordt meegeleverd.&#13;
Op grond van de Beschikking superheffing zoals deze luidt na de ingrijpende wijziging&#13;
van september 1986, moeten partijen samen overeenkomen of er melk wordt&#13;
meegeleverd en zo ja, hoeveel. Uiteindelijk bepaalt de ondernemer of de melk wordt&#13;
meegeleverd. Indien er melk wordt meegeleverd is de hoeveelheid gebonden aan een&#13;
maximum te weten 20 000 kg/ha.&#13;
Indien het Bureau Beheer Landbouwgronden gronden met een melkquotum verwerft&#13;
dan wordt voor de melk - cf. het beleid van de minister van Landbouw -&#13;
65 cent per kg betaald. Wordt er bij verwerving van reservaatsgronden melk meegeleverd,&#13;
dan komt deze melk in de zgn. 'natuurpot'. Deze melk kan worden uitgegeven&#13;
op pachtcontracten met beperkingen van reservaatsgebieden. Deze verpachting&#13;
kan door het Staatsbosbeheer of door de particuliere natuurbeschermingsorganisaties&#13;
worden gedaan.&#13;
De vraag is nu of dit beleid integraal kan en moet worden toegepast als het Bureau&#13;
een koopplicht heeft, en met name of er alsdan 65 cent moet worden betaald voor&#13;
een kg melk. Op grond van de Beschikking beheersovereenkomsten kan een ondernemer in de&#13;
hierboven omschreven gevallen de gronden aan het Bureau aanbieden en het Bureau&#13;
heeft dan een koopplicht. De ondernemer biedt derhalve grond aan. Op het bedrijf&#13;
van de ondernemer zit melk. Het beleidsuitgangspunt van het Bureau is dat in beginsel&#13;
een evenredig deel van het melkquotum wordt meegeleverd. Of dit reëel is is de&#13;
vraag. De ondernemer bepaalt of hij melk wil meeleveren. Aangezien de Beschikking&#13;
beheersovereenkomsten en de Beschikking superheffing naast elkaar staan en&#13;
elkaar niet uitsluiten, is er geen reden voor het Bureau - behoudens uitzonderingsgevallen&#13;
- om van dit beleid af te wijken. Dit kan tot de volgende situatie leiden.&#13;
Een ondernemer heeft op zijn gronden, gelegen in een beheersgebied, beheersovereenkomsten&#13;
gesloten. Thans wenst hij deze gronden af te stoten. De ondernemer&#13;
vindt een gegadigde die de gronden met de beheersovereenkomst wil verwerven.&#13;
De ondernemer wil echter het melkquotum geheel bij zijn overblijvend bedrijf laten,&#13;
maar de koper wil uitsluitend de gronden verwerven als een evenredig deel van het&#13;
melkquotum wordt meegeleverd. De transactie gaat dan ook uiteindelijk niet door.&#13;
Kan nu gesteld worden dat er geen koper is? De vervreemder stapt naar het Bureau&#13;
en doet een beroep op de koopplicht.&#13;
Ik denk dat dat kan worden gesteld. De vraag of er bij een grondtransactie melk&#13;
wordt meegeleverd ligt bij de verkoper. Hij bepaalt dat.&#13;
De koopplicht bestaat er alleen voor de grond. De waarde van de grond wordt&#13;
mede beïnvloed door de omstandigheid of er melk opzit en wordt meegeleverd. De&#13;
conclusie is dan ook dat de verkoper geen geschikte koper kan vinden voor grond&#13;
zonder melk en dat het Bureau gehouden is aan de koopplicht.&#13;
Hoewel dit heel legaal is kan hier wel misbruik van worden gemaakt. De ondernemer&#13;
gaat voor een perceel een beheersovereenkomst aan. Het rendement van dat&#13;
perceel is laag en de ondernemer biedt vervolgens het perceel aan het Bureau aan,&#13;
echter zonder melk. De ondernemer behoudt dan op een eenvoudige wijze de melk&#13;
op een kleiner bedrijf waarop hij een efficiëntere bedrijfsvoering kan plegen. Maar&#13;
nogmaals, de regelingen verzetten zich niet hiertegen.&#13;
Daarnaast is er de vraag welke prijs er voor de melk moet worden betaald, voor&#13;
zover de melk wordt meegeleverd, indien de gronden in het kader van de koopplicht&#13;
moeten worden verworven. Een voorbeeld.&#13;
Op een bedrijf van 24 ha zit een melkquotum van 270 000 kg melk. Van deze 24&#13;
ha ligt de helft binnen reservaatsgebied. De ondernemer van het bedrijf wenst zijn&#13;
bedrijf te beëindigen en biedt de gronden aan het Bureau aan. In de streek wordt&#13;
voor melk gemiddeld ƒ3,- per kg betaald. Zoals bekend betaalt het Bureau 65 cent&#13;
per kg. Aangezien de ondernemer de marktprijs voor de melk wil hebben wordt er&#13;
geen overeenstemming bereikt. De ondernemer verkoopt de 12 ha welke buiten het&#13;
reservaat ligt aan een derde, inclusief 240 000 kg melk. Meer melk mag hij bij die&#13;
transactie niet overdragen. De ondernemer doet vervolgens een beroep op de koopplicht.&#13;
Op de resterende gronden, gelegen binnen reservaatsgebied rust nog 30 000&#13;
kg melk. De ondernemer stelt dat hij geen keus heeft in de tegenpartij en dat het&#13;
doel van de koopplicht is om de ondernemer vermogensrechtelijk in dezelfde positie&#13;
te laten. Dit houdt volgens de ondernemer in dat voor de melk de marktprijs moet&#13;
worden betaald. De melk is door zijn bestemming onroerend geworden en dat houdt in dat de waarde van de gronden naast ontsluiting, ligging en kwaliteit mede wordt&#13;
bepaald door de hoeveelheid melk die daarop rust. Aangezien het hier om een bedrijfsbeëindiging&#13;
gaat zou de ondernemer een beroep kunnen doen op de opkoopregeling,&#13;
maar de vergoeding welke hiervoor voor de melk wordt gegeven is lager dan&#13;
de marktwaarde. Bovendien wordt in het handelsverkeer tussen agrariërs voor de&#13;
totale waarde geen splitsing gemaakt tussen grond en melk; fiscaal wordt er wel&#13;
splitsing gemaakt. Het enige onderscheid dat in de praktijk wordt gemaakt is grond&#13;
met melk en grond zonder melk. Er kan dan ook niet meer worden gesteld dat de&#13;
waarde van de melk en de waarde van de grond twee losstaande eenheden zijn. Hoewel&#13;
er derhalve een koopplicht voor het Bureau bestaat komen partijen niet tot overeenstemming.&#13;
Het Bureau wil niet meer dan 65 cent per kg melk betalen.&#13;
In deze situatie heeft de ondernemer het recht om beroep te doen op een taxatiecommissie&#13;
cf. de Beschikking beheersovereenkomsten. Hierin benoemen beide partijen&#13;
één taxateur en deze beide een derde. Deze taxateurs zijn deskundig op dit terrein.&#13;
De uitspraak is moreel bindend voor het Bureau. Gelet op mijn praktijkervaring&#13;
met deskundigencommissies heb ik de stellige verwachting dat deze taxatiecommissies&#13;
de melk op de marktprijs zullen waarderen, c.q. de grond zullen waarderen&#13;
op grond met melk en daarbij de marktwaarde hanteren. Uitgangspunt is immers&#13;
dat de ondernemer er vermogensrechtelijk niet op achteruit mag gaan. De melk is&#13;
aan de grond gekoppeld en in dit geval is dat zeker een waardebepalende factor.&#13;
Naar mijn mening is het nog slechts een kwestie van tijd voordat een beroep wordt&#13;
gedaan op zo'n taxatiecommissie. Ik betreur het daarbij dat het Bureau het zover&#13;
zal laten komen. Inspelen op de marktsituatie is naar mijn mening een reëel uitgangspunt.&#13;
Bovendien beschikt het Bureau over mogelijkheden die per kwartaal&#13;
overzichten geven over de ontwikkeling van zowel de grondprijs als van de melkprijs&#13;
per gebiedsindeling.&#13;
SLOT&#13;
Niet alleen in deze situatie, maar ook in andere situaties waarbij het Bureau grond&#13;
moet verwerven is de huidige vergoedingenregeling naar mijn mening weinig bevredigend&#13;
voor zover het de melk betreft.&#13;
Voor het verwerven van grond worden taxaties gemaakt en wordt de actuele&#13;
grondwaarde vergoed. Het Bureau volgt hierbij voorzichtig de grondwaarden die&#13;
door derden in die streek worden betaald.&#13;
Nu zo langzamerhand de marktwaarde van de melk zich heeft uitgekristalliseerd zou&#13;
het in de lijn der verwachtingen liggen dat ook de minister van Landbouw en Visserij&#13;
zich ter zake naar de praktijk zou richten en naast de marktwaarde voor de grond ook&#13;
de marktwaarde voor de melk zou gaan betalen. Een andere mogelijkheid is dat de&#13;
minister de praktijk volledig volgt door prijsniveaus te hanteren voor grond met melk&#13;
en grond zonder melk, aangezien de grondwaarde mede wordt bepaald door de&#13;
hoeveelheid melk die wordt meegeleverd.&#13;
Zoals gesteld is dit technisch mogelijk. Alle transacties tussen derden worden geregistreerd&#13;
en bij het Bureau in de automatisering ingevoerd. Bij voldoende transacties per periode binnen een prijsgebied is het daarbij eenvoudig om per&#13;
gebied de gemiddelde marktwaarde vast te stellen.&#13;
Op het ministerie van Landbouw en Visserij is men echter nog niet zover.&#13;
Daarbij zou nog wel moeten worden nagegaan of de EEG-regeling deze&#13;
beleidswijziging zou toestaan.&#13;
Culemborg, mei 1988</content><legacyfootnotes/><footnotes><footnote/></footnotes><auteurs>Mr. H.S. de Vries</auteurs><published>1988-07-01 00:00:00</published><modified>1988-07-01 00:00:00</modified><editiondate>1988-07-01</editiondate><htmlpath>https://denhollander.info/artikel/6301</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1992</searchword><id>5371</id><udhid>UDH:TvAR/5371</udhid><titel>Schouten / De Gemeente Hoorn (TvAR 1992/4588)</titel><searchwords><searchword>TvAR 12/1992</searchword><searchword>TvAR 1992/4588</searchword><searchword>UDH:TvAR/5371</searchword></searchwords><attachments><attachment><name>1992_nr 12_Rechtspraak_4588.pdf</name><extention>pdf</extention><url>https://denhollander.info/download/5369/ci</url></attachment></attachments><inleiding>Pachtwet, art. 1, 128&#13;
&#13;
Vordering gebaseerd op bestaan van voorovereenkomst&#13;
tot aangaan van pachtovereenkomst;&#13;
de pachtrechter is bevoegd. Destijds&#13;
gesloten overeenkomst verplichtte gemeente&#13;
de gronden aan Schouten c.s. te verpachten&#13;
zolang zij (gemeente) deze niet zelf ging gebruiken&#13;
voor een niet-agrarische bestemming.&#13;
Ingevolge art. 1-5 Pw wordt slechts in de&#13;
daar genoemde gevallen onder landbouw&#13;
bosbouw begrepen. Buiten die gevallen is&#13;
bosbouw dus geen landbouw, of het nu om&#13;
bos met een recreatieve functie dan wel om&#13;
bos ten behoeve van de houtproduktie gaat.</inleiding><content>Arrest in de zaak van:&#13;
1. Cornelis Adrianus Schouten, 2. Johan&#13;
Schouten, beiden wonende te Blokker, appellanten,&#13;
tevens incidenteel geïntimeerden, procureur:&#13;
mr. J.M. Bosnak, tegen&#13;
De Gemeente Hoorn, zetel houdende te&#13;
Hoorn, geïntimeerde, tevens incidenteel appellante,&#13;
procureur: mr. J.M.J. Huver.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Hoorn tussen partijen gewezen&#13;
vonnissen van 4 augustus 1989 en 3 augustus&#13;
1990, die in fotocopie aan dit arrest zijn gehecht;&#13;
Overwegende:&#13;
Appellanten - hierna ook te noemen: Schouten&#13;
c.s. - zijn bij exploit van 22 augustus 1990&#13;
in hoger beroep gekomen van voormeld vonnis&#13;
van 3 augustus 1990 met gelijktijdige dagvaarding&#13;
van geïntimeerde - hierna ook te&#13;
noemen: de Gemeente - voor dit hof.&#13;
Bij memorie van grieven is na te melden&#13;
grief aangevoerd met conclusie dat het hof het&#13;
vonnis, waarvan beroep, zal vernietigen en&#13;
alsnog de aanvankelijke vorderingen van&#13;
Schouten c.s. zal toewijzen, met veroordeling&#13;
van de Gemeente in de kosten van het geding.&#13;
Bij memorie van antwoord, tevens incidentele&#13;
memorie van grieven, is verweer gevoerd&#13;
en zijn voorts na te melden grieven aangevoerd&#13;
met conclusie dat het hof de grief van&#13;
Schouten c.s. ongegrond zal verklaren en op&#13;
grond van de incidentele grieven de beide&#13;
door de pachtkamer van het kantongerecht&#13;
tussen partijen gewezen vonnissen zal vernietigen,&#13;
Schouten c.s. in hun vordering niet-ontvankelijk&#13;
zal verklaren, althans hun die&#13;
vordering zal ontzeggen, alles met veroordeling&#13;
van Schouten c.s. in de kosten van beide&#13;
instanties.&#13;
Schouten c.s. hebben bij akte-verzoek nog&#13;
een aantal stukken in het geding gebracht en&#13;
voorts bij incidentele memorie van antwoord&#13;
de in het incidenteel hoger beroep aangevoerde&#13;
grieven bestreden.&#13;
Ter zitting van het hof van 14 oktober&#13;
1991 heeft de Gemeente bij akte nog een drietal&#13;
stukken in het geding gebracht en is de&#13;
zaak vervolgens bepleit, voor Schouten c.s.&#13;
door mr. P.J.L.J. Duijsens, advocaat te 's-Gravenhage,&#13;
en voor de Gemeente door mr.&#13;
R.J.A. van Wijk, advocaat te Amsterdam.&#13;
Daarna hebben partijen de stukken, waaronder&#13;
de pleitnotities van de advocaten, aan&#13;
het hof overgelegd voor het wijzen van arrest.&#13;
De grieven&#13;
De grief in het principaal hoger beroep luidt:&#13;
Ten onrechte overweegt de pachtkamer&#13;
van het kantongerecht: 'Uit de toelichting van&#13;
beide partijen ter gelegenheid van de descente&#13;
is gebleken dat van de 20 hectaren (afgerond),&#13;
welke eisers in pacht hadden, de Gemeente 16&#13;
hectaren zelf is gaan gebruiken. Een belangrijk&#13;
gedeelte daarvan (volgens de Gemeente&#13;
10 hectaren en volgens eisers 8 hectaren) is&#13;
als permanent bos bestemd en het resterende&#13;
deel is - in afwachting van eventuele stedebouwkundige&#13;
ontwikkelingen - als bos bestemd.'&#13;
en&#13;
'In het permanente gedeelte zijn jonge bomen&#13;
aangebracht, waterpartijen, zitbanken, niveauverschillen&#13;
en paden en toegangsweg&#13;
vanuit de nieuwbouwwijk Kersenboogerd. In&#13;
het daarop aansluitende gedeelte met de bestemming&#13;
bosbouw in afwachting van eventuele&#13;
stedebouwkundige ontwikkeling zijn&#13;
inmiddels populieren en struiken geplant en&#13;
paden aangelegd. Het totaal is toegankelijk&#13;
voor het publiek en bedoeld als recreatieve&#13;
groenvoorziening.' en&#13;
'Indien meer woningbouw noodzakelijk&#13;
blijkt c.q. planologische inzichten veranderen&#13;
dan kan het gedeelte dat thans met snelgroeiende&#13;
populieren is bebost, een ander gebruik&#13;
krijgen waarbij alsdan de houtopbrengst van&#13;
dat deel een positief effect zal hebben op de&#13;
kosten van de inrichting, aanleg en onderhoud&#13;
van dit deel.' en&#13;
'Gezien de door de Gemeente getoonde situatieschets,&#13;
waarvan de inhoud niet door eisers&#13;
wordt betwist en gezien de wijze waarop&#13;
daaraan uitvoering is gegeven, zoals de pachtkamer&#13;
uit eigen waarneming heeft geconstateerd,&#13;
is in deze niet komen vast te staan dat&#13;
de Gemeente de betreffende percelen vanaf&#13;
1988 in gebruik heeft genomen met een agrarische&#13;
bestemming. Noch de geformuleerde&#13;
bestemming, noch de wijze waarop daaraan&#13;
uitvoering is gegeven, geven grond voor de&#13;
stelling dat hier sprake is van een agrarische&#13;
bestemming.' en&#13;
'Deze conclusie heeft tot gevolg dat evenmin&#13;
is komen vast te staan dat de Gemeente in&#13;
strijd heeft gehandeld met haar contractuele&#13;
verplichtingen de landerijen nimmer aan een&#13;
ander te zullen verpachten dan aan eisers en&#13;
wel totdat de Gemeente deze gronden voor&#13;
een andere dan agrarische bestemming in gebruik&#13;
zal nemen.' en&#13;
'De vordering zal derhalve moeten worden&#13;
afgewezen nu de feiten het gestelde niet dragen.&#13;
Eisers dienen als de in het ongelijk gestelde&#13;
partij de kosten van deze procedure te&#13;
dragen.'&#13;
De grieven in het incidenteel hoger beroep&#13;
luiden:&#13;
I. Ten onrechte overweegt de pachtkamer&#13;
van het kantongerecht in het tussenvonnis van&#13;
4 augustus 1989 onder punt 8: 'Eisers verlangen&#13;
nakoming door de Gemeente van de verplichtingen&#13;
zoals opgenomen in de&#13;
overeenkomst van 25 augustus 1975 en in de&#13;
akte van 3 juni 1985, inhoudende dat de Gemeente&#13;
alle percelen (20.37.23 ha) ook na 1&#13;
januari 1988 in pacht geeft aan eisers totdat de&#13;
Gemeente de grond voor een andere dan agrarische&#13;
bestemming in gebruik neemt.' Ten onrechte&#13;
overweegt de pachtkamer van het&#13;
kantongerecht in het vonnis van 3 augustus&#13;
1990 onder punt 1: 'Het meest verstrekkende&#13;
verweer van de Gemeente is het beroep op de&#13;
niet-ontvankelijkheid op grond van artikel 37,&#13;
lid 2, der Pachtwet. De pachtkamer verwerpt&#13;
deze stelling. Immers, er wordt in deze geen&#13;
verlenging gevorderd, maar veroordeling tot&#13;
het aangaan van een pachtovereenkomst op&#13;
grond van een tussen partijen bestaande overeenkomst.&#13;
De pachtkamer neemt van een dergelijke&#13;
vordering kennis, gezien het bepaalde&#13;
in artikel 128c Pachtwet, zodat eisers ontvankelijk&#13;
zijn.'&#13;
II. Ten onrechte heeft de pachtkamer van&#13;
het kantongerecht in de beroepen vonnissen&#13;
overwogen dat de mate waarin het recreatieve&#13;
gebruik zich verhoudt tot het productieve karakter&#13;
van het bos bepalend is voor het antwoord&#13;
op de vraag of de Gemeente de grond&#13;
gebruikt voor 'een andere dan agrarische bestemming.'&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken staat ten processe&#13;
het navolgende vast:&#13;
- bij overeenkomst van 25 augustus 1975 is&#13;
tussen partijen onder meer overeengekomen,&#13;
dat de Gemeente de verplichting op zich nam&#13;
om de percelen grond, thans kadastraal bekend&#13;
gemeente Hoorn, sectie K, nrs. 638, 810,&#13;
2228, 1253, 1254, 636, 637, 812, 2223, 2222&#13;
en 1217, totaal groot 17.26.12 ha, nimmer aan&#13;
een ander te zullen verpachten dan aan Schouten&#13;
c.s. en wel totdat de Gemeente die percelen&#13;
voor een andere dan agrarische&#13;
bestemming in gebruik zal nemen;&#13;
- bij overeenkomst van 3 juni 1985 is tussen&#13;
partijen onder meer overeengekomen, dat de&#13;
Gemeente de percelen grond kadastraal bekend&#13;
gemeente Hoorn, sectie K, nrs. 307 en&#13;
308, totaal groot 3.31.11 ha, nimmer aan een&#13;
ander zal verpachten dan aan Schouten c.s. en&#13;
wel tot het moment waarop de Gemeente ge&#13;
melde percelen voor een andere dan agrarische&#13;
bestemming in gebruik zal nemen;&#13;
- de Gemeente heeft alle hiervoor genoemde&#13;
percelen tot en met 1987 aan Schouten c.s.&#13;
verpacht, zulks telkens bij 1-jarige door de&#13;
grondkamer goedgekeurde pachtovereenkomst;&#13;
- de litigieuze gronden waren eerst bestemd&#13;
voor woningbouw, maar nadat de gemeente&#13;
raad had besloten die bestemming te wijzigen&#13;
in bos met recreatief medegebruik, zijn met&#13;
inachtneming van de daartoe wettelijk vereis&#13;
te planologische besluitvorming de betreffen&#13;
de percelen (samen met andere) voor een&#13;
groot gedeelte met bos ingeplant;&#13;
- een gedeelte van het ingeplante bos is bedoeld&#13;
als permanent bos en een ander gedeelte&#13;
als produktiebos dat na enige tijd weer zal&#13;
worden gerooid om plaats te maken voor woningbouw;&#13;
- dat Burgemeester en Wethouders van de gemeente&#13;
Hoorn, daartoe gemachtigd door de&#13;
Raad van die gemeente, bij besluiten van 31&#13;
augustus 1990 en 27 februari 1991 hebben besloten&#13;
in de onderhavige procedure in hoger&#13;
beroep verweer te voeren respectievelijk in&#13;
die procedure tevens incidenteel appel in te&#13;
stellen.&#13;
Behandeling van het geschil in hoger beroep&#13;
1. Het hof zal eerst grief I van het incidenteel&#13;
hoger beroep bespreken, aangezien deze van&#13;
de verste strekking is.&#13;
2. Voor zover partijen erover strijden of de&#13;
destijds tussen hen gesloten overeenkomsten&#13;
moeten worden aangemerkt als voorovereenkomsten&#13;
tot het aangaan van een pachtovereenkomst&#13;
dan wel als voorwaardelijke pacht&#13;
overeenkomsten, hebben zij daarbij geen belang&#13;
omdat in beide gevallen de pachtrechter&#13;
bevoegd is van een geschil daaromtrent ken&#13;
nis te nemen.&#13;
De vordering van Schouten c.s. is erop gebaseerd&#13;
dat sprake is van voorovereenkomsten&#13;
tot het aangaan van een pachtovereenkomst&#13;
en ingevolge het bepaalde in&#13;
art. 128, sub c, der Pachtwet is de pachtrechter&#13;
bevoegd van zulk een vordering kennis te&#13;
nemen, in het midden gelaten of de vordering&#13;
al dan niet voor toewijzing in aanmerking&#13;
komt. De pachtkamer van het kantongerecht&#13;
heeft hen dan ook terecht daarin ontvangen.&#13;
3. Blijkens de toelichting op haar eerste&#13;
grief bedoelt de Gemeente daarmede tevens te&#13;
betogen, dat de destijds gesloten overeenkom&#13;
sten voor haar niet de verplichting meebrachten&#13;
om de litigieuze percelen aan Schouten&#13;
c.s. te verpachten, maar slechts de gehoudenheid&#13;
om, als zij zou besluiten die grond te ver&#13;
pachten, dit alsdan te doen aan Schouten c.s.&#13;
Het hof kan haar hierin evenwel niet volgen.&#13;
Hoewel de strikte bewoordingen van de betreffende&#13;
overeenkomsten wellicht een uitleg&#13;
als te dezen door de Gemeente aangedragen&#13;
mogelijk maken, is de kennelijke strekking&#13;
van het overeengekomene dat de Gemeente&#13;
zich verplichtte om de onderhavige gronden&#13;
aan Schouten c.s. te verpachten zolang zij&#13;
deze niet ging gebruiken voor een niet-agrarische&#13;
bestemming. Partijen kwamen in de&#13;
overeenkomst van 25 augustus 1975 voor het&#13;
jaar 1976 zelfs al een pachtprijs overeen.&#13;
Voorts hebben zij conform de hiervoor bedoelde&#13;
kennelijke strekking van de gesloten&#13;
overeenkomsten met betrekking tot het overgrote&#13;
gedeelte van de ten processe bedoelde&#13;
percelen jarenlang zonder onderbreking telkens&#13;
1-jarige pachtovereenkomsten met elkaar&#13;
gesloten. Op grond van een en ander, dat tesamen&#13;
en in onderling verband bezien, staat het&#13;
de Gemeente in het onderhavige geding dan&#13;
ook redelijkerwijze niet vrij aan de gesloten&#13;
overeenkomsten thans een uitleg te geven als&#13;
hiervoor gerelateerd.&#13;
4. Op grond van het vorenoverwogene is&#13;
de eerste grief van het incidenteel hoger beroep&#13;
ongegrond.&#13;
5. Partijen strijden ook in hoger beroep&#13;
over de vraag of en met name in hoeverre er&#13;
sprake is van blijvend bos met een recreatieve&#13;
functie dan wel van bos dat uitsluitend of vrij&#13;
wel uitsluitend is aangelegd ten behoeve van&#13;
de productie van hout.&#13;
Het antwoord op die vraag is evenwel voor&#13;
de beslissing in het onderhavige geding niet&#13;
relevant. In art. 1, lid 5, der Pachtwet is bepaald&#13;
dat voor de toepassing van de art. 40,&#13;
41, 48, 51, 52 en 62 der Pachtwet onder landbouw&#13;
wordt begrepen bosbouw. Hieruit volgt&#13;
dat dit niet geldt in gevallen als het onderhavige&#13;
waarin alleen andere dan de genoemde&#13;
wetsartikelen van toepassing zijn: bosbouw is&#13;
in die gevallen niet aan te merken als landbouw.&#13;
In casu komt daar nog bij dat, gelet op&#13;
de planologische aspecten zoals daarvan ten&#13;
processe is gebleken, ook in dat opzicht kennelijk&#13;
sprake is van de realisering ener nietlandbouwkundige&#13;
bestemming.&#13;
Aan een en ander doet niet af hetgeen door&#13;
dit hof in zijn beschikking van 30 mei 1988 is&#13;
overwogen, nu het in die zaak juist ging over&#13;
één der uitzonderingsgevallen als bedoeld in&#13;
art. 1, lid 5, der Pachtwet.&#13;
6. Uit het vorenstaande volgt, dat de bestemming&#13;
bos, waarvoor de Gemeente de litigieuze&#13;
gronden inmiddels voor het grootste&#13;
deel in gebruik heeft genomen, moet worden&#13;
aangemerkt als een andere dan agrarische bestemming.&#13;
Bedoelde ingebruikname is mits&#13;
dien te beschouwen als een gebeurtenis die&#13;
ingevolge het destijds tussen partijen overeengekomene&#13;
meebrengt dat de Gemeente niet&#13;
langer was gehouden de betreffende percelen&#13;
aan Schouten c.s. te verpachten.&#13;
7. Het vorenstaande brengt mede dat de in&#13;
het principaal hoger beroep aangevoerde grief&#13;
geen doel treft. Grief II van het incidenteel&#13;
hoger beroep is, voorzover daarin wordt bedoeld&#13;
erover te klagen dat de aangevallen&#13;
overweging in het vonnis, waarvan beroep,&#13;
niet van belang is voor de beslissing op de&#13;
vordering van Schouten c.s., gegrond.&#13;
Uit het hiervoor overwogene volgt ook, dat&#13;
Schouten c.s. geen belang hebben bij het leveren&#13;
van het door hen ter gelegenheid van de&#13;
pleidooien aangeboden bewijs dat primair&#13;
sprake is van een productiebos, weshalve het&#13;
hof aan dat aanbod voorbijgaat.&#13;
8. Blijkens het door partijen verklaarde is&#13;
een gedeelte van de litigieuze gronden (nog)&#13;
niet ingeplant met bos en zou het landbouw&#13;
kundig gebruik daarvan nog enige tijd kunnen&#13;
worden voortgezet. Ter zitting van het hof&#13;
werd van de zijde van de Gemeente medegedeeld&#13;
dat zij in verband daarmee het gebruik&#13;
van dat gedeelte aan Schouten c.s. heeft aan&#13;
geboden, zij het niet in pacht maar als gebruik&#13;
om niet; laatstgenoemden lieten daarop weten&#13;
dat aanbod van de hand te hebben gewezen.&#13;
De vraag of de Gemeente op grond van de&#13;
destijds tussen partijen gesloten overeenkomsten&#13;
gehouden is in elk geval nog het hiervoor&#13;
bedoelde gedeelte aan Schouten c.s. te verpachten&#13;
totdat zij ook dat voor een andere dan&#13;
agrarische bestemming in gebruik zal nemen,&#13;
behoeft geen beantwoording, aangezien CA.&#13;
Schouten namens Schouten c.s. ter zitting van&#13;
het hof heeft verklaard daarvoor geen belangstelling&#13;
te hebben; hun vordering, zo volgt uit&#13;
zijn betreffende verklaring, is alleen gericht&#13;
op het verkrijgen van een pachtovereenkomst&#13;
met betrekking tot alle ten processe bedoelde&#13;
percelen.&#13;
9. Schouten c.s. hebben ook nog doen aan&#13;
voeren dat zij bij het kunnen pachten van de&#13;
grond in geschil groot belang hebben in ver&#13;
band met het kunnen volmelken van een hun&#13;
toegekend melkquotum van 440 000 kilo&#13;
gram. Deze omstandigheid doet evenwel, wat&#13;
daarvan op zichzelf ook moge zijn, niets af&#13;
aan al het hiervoor overwogene.&#13;
Slotsom&#13;
De vonnissen, waarvan beroep, moeten worden&#13;
bekrachtigd met wijziging van de gronden&#13;
als voormeld.&#13;
Schouten c.s. dienen als de ook in hoger&#13;
beroep in het ongelijk gestelde partij te worden&#13;
veroordeeld in de kosten van dat hoger&#13;
beroep.&#13;
Rechtdoende in hoger beroep: in het&#13;
principaal en in het incidenteel hoger&#13;
beroep:&#13;
Bekrachtigt de door de pachtkamer van het&#13;
kantongerecht te Hoorn tussen partijen gewezen&#13;
vonnissen van 4 augustus 1989 en 3 augustus&#13;
1990, waarvan beroep, met wijziging&#13;
van de gronden als voormeld.&#13;
Veroordeelt Schouten c.s. in de kosten van&#13;
het geding in hoger beroep, aan de zijde van&#13;
de Gemeente tot heden begroot op f 300 voor&#13;
verschotten en f 3600 voor salaris van de procureur.</content><legacyfootnotes/><footnotes><footnote/></footnotes><auteurs/><published>1992-12-01 00:00:00</published><modified>1991-11-25 00:00:00</modified><editiondate>1992-12-01</editiondate><htmlpath>https://denhollander.info/artikel/5371</htmlpath></article>
</articles></edition>
<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2005</searchword><id>4168</id><udhid>UDH:TvAR/4168</udhid><titel>ridder Massange de Collombs / erven Nelen (TvAR 2005/5254)</titel><searchwords><searchword>TvAR 1/2005</searchword><searchword>TvAR 2005/5254</searchword><searchword>UDH:TvAR/4168</searchword></searchwords><attachments><attachment><name>2005_nr 1_Rechtspraak_5254.pdf</name><extention>pdf</extention><url>https://denhollander.info/download/4127/ci</url></attachment></attachments><inleiding>[Pachtwet art. 25, 50, 54, 55; BW art. 6:265]&#13;
&#13;
Pachter brengt gepachte in in BV, waarvan&#13;
hij voor 90% aandeelhouder is en ook (enig)&#13;
bestuurder. De inbreng heeft een fiscale&#13;
achtergrond. Voorzover onder die omstandigheden&#13;
een inbreng van het gepachte in&#13;
een besloten vennootschap al als een tekortkoming&#13;
zou moeten worden beschouwd,&#13;
kan die tekortkoming in ieder geval niet de&#13;
ontbinding van de pachtovereenkomst&#13;
rechtvaardigen. In dit verband is tevens van&#13;
belang dat de pachtprijs in 1996, 1997, 1998&#13;
en 1999 door de BV is voldaan en de verpachter&#13;
daartegen toen niet heeft&#13;
geprotesteerd.&#13;
Onderverpachtingen voor steeds één teeltseizoen&#13;
in verband met door de pachter&#13;
gewenste vruchtwisseling zijn van onvoldoende&#13;
gewicht om ontbinding te kunnen&#13;
rechtvaardigen, nu de verpachter voor het&#13;
eerst in deze procedure ondubbelzinnig&#13;
duidelijk heeft gemaakt dat hij tegen dergelijke&#13;
onderverpachtingen bezwaar heeft. Een&#13;
vordering tot ontbinding op grond van het&#13;
derde lid van artikel 54 Pachtwet dient&#13;
volgens het vijfde lid van dat artikel naar&#13;
billijkheid te worden beslist, met inachtneming&#13;
van het overigens in genoemd&#13;
artikel bepaalde. Bedoelde billijkheidsbeslissing&#13;
houdt niet in een afweging van&#13;
de wederzijdse belangen, doch een beoordeling&#13;
aan de hand van alle relevante feiten&#13;
en omstandigheden. Een ontbinding als in&#13;
dit verband aan de orde grijpt bovendien&#13;
tussentijds in in een lopende duurovereenkomst&#13;
waarbij zich ook andere – reguliere&#13;
en door de wet nader ingevulde – mogelijkheden&#13;
tot beëindiging voordoen. Een en&#13;
ander brengt mee dat de verpachter als&#13;
oorspronkelijk eiser dusdanige feiten en&#13;
omstandigheden zal moeten stellen dat&#13;
deze de slotsom rechtvaardigen dat het&#13;
billijker is de pachtovereenkomst te&#13;
ontbinden dan deze te laten doorlopen. Het&#13;
hof verwijst in dit verband naar zijn arrest&#13;
van 3 september 2002 in de zaak met rolnummer&#13;
2001/539 (erven Bouw/Van Wee).&#13;
Hier doet zich niet voor het geval dat de&#13;
voortzetting van de pachtovereenkomst is&#13;
gevorderd in de zin van het achtste lid van&#13;
artikel 54 Pachtwet. De opleiding en&#13;
bekwaamheden van de pachters en andere&#13;
waarborgen voor een behoorlijke bedrijfsvoering&#13;
zijn niettemin van belang in het&#13;
kader van de in de vorige alinea bedoelde&#13;
beslissing naar billijkheid.&#13;
Weduwe van oorspronkelijke pachter maakt&#13;
weliswaar voor feitelijke uitvoering van&#13;
diverse werkzaamheden gebruik van de&#13;
arbeidskracht van derden maar, is niettemin&#13;
actief bij de exploitatie betrokken en neemt&#13;
ook zelf de voor die exploitatie van wezenlijk&#13;
belang zijnde beslissingen. Het hof acht&#13;
haar daar ook toe in staat. Geen ontbinding&#13;
van de pachtovereenkomst te haren aanzien.&#13;
Wel ontbinding ten aanzien van de&#13;
beide dochters die onvoldoende persoonlijk&#13;
betrokken zijn bij de exploitatie van het&#13;
gepachte.</inleiding><content>ARREST IN DE ZAAK VAN:&#13;
ridder Maurice Marie Joseph Ferdinand&#13;
Ghislain Massange de Collombs, wonende te&#13;
Brussel,&#13;
appellant,&#13;
procureur: mr. F.J. Boom,&#13;
tegen&#13;
de gezamenlijke erfgenamen van J.P.M. Nelen,&#13;
namelijk:&#13;
1. Adriana Wilhelmina Maria Nelen-Reijnders,&#13;
2. Johanna Maria Adriana Nelen,&#13;
3. Cindy Maria Leontine Nelen, allen wonende&#13;
te Oud-Gastel,&#13;
geïntimeerden,&#13;
procureur: mr. R.P. Elzas.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
8 augustus 2001 en 9 januari 2002, die de pachtkamer&#13;
te Bergen op Zoom tussen appellant&#13;
(hierna te noemen: Massange de Collombs) als&#13;
eiser en geïntimeerden (hierna gezamenlijk te&#13;
noemen: Nelen c.s., en afzonderlijk als respectievelijk:&#13;
Nelen-Reijnders, Johanna Nelen en&#13;
Cindy Nelen) als gedaagden heeft gewezen.&#13;
Het vonnis van 9 januari 2002 is volgens de&#13;
tekst ervan gewezen door de pachtkamer van&#13;
het kantongerecht te Bergen op Zoom, maar&#13;
daarmee is klaarblijkelijk bedoeld de vanaf&#13;
1 januari 2002 bestaande pachtkamer van de&#13;
rechtbank te Breda, sector kanton, locatie&#13;
Bergen op Zoom. Van genoemde vonnissen is&#13;
een fotokopie aan dit arrest gehecht.&#13;
2 Het geding in hoger beroep&#13;
2.1 Massange de Collombs heeft bij exploot&#13;
van 4 februari 2002 aangezegd van genoemd&#13;
vonnis van 9 januari 2002 in hoger beroep te&#13;
komen, met dagvaarding van Nelen c.s. voor&#13;
dit hof.&#13;
2.2 Bij memorie van grieven heeft Massange&#13;
de Collombs vijf grieven tegen het bestreden&#13;
vonnis aangevoerd en toegelicht, heeft hij zijn&#13;
eis vermeerderd, heeft hij bewijs aangeboden&#13;
en een aantal nieuwe producties in het geding&#13;
gebracht, en heeft hij geconcludeerd dat het&#13;
hof het bestreden vonnis zal vernietigen en&#13;
opnieuw rechtdoende:&#13;
1. de pachtovereenkomst van 30 april 1961,&#13;
ingaande op 1 november 1960, zal ontbinden&#13;
ten aanzien van Nelen-Reijnders, Johanna&#13;
Nelen en Cindy Nelen, althans ten aanzien&#13;
van Nelen-Reijnders en/of Johanna Nelen&#13;
en/of Cindy Nelen, met ingang van de dag&#13;
van het in deze zaak te wijzen arrest, dan wel&#13;
op een door het hof te bepalen datum;&#13;
2. Nelen-Reijnders, Johanna Nelen en Cindy&#13;
Nelen, althans Nelen-Reijnders en/of Johanna&#13;
Nelen en/of Cindy Nelen zal veroordelen om&#13;
het gepachte met alle daarin aanwezige goederen&#13;
binnen 14 dagen na betekening van in deze&#13;
te wijzen arrest, althans binnen een door het&#13;
hof in goede justitie te bepalen termijn te ontruimen&#13;
en te verlaten, met machtiging aan&#13;
Massange de Collombs om, indien zij na betekening&#13;
van het in deze te wijzen arrest per&#13;
datum ontbinding met de ontruiming in&#13;
gebreke blijven, deze op hun kosten te doen&#13;
uitvoeren, desnoods met behulp van de sterke&#13;
arm van politie en justitie;&#13;
3. Nelen-Reijnders, Johanna Nelen en Cindy&#13;
Nelen, althans Nelen-Reijnders en/of Johanna&#13;
Nelen en/of Cindy Nelen, ieder hoofdelijk,&#13;
des de één betaald hebbende de ander zal zijn&#13;
gekweten, zal veroordelen in de kosten van de&#13;
procedure in eerste en tweede aanleg.&#13;
2.3 Bij memorie van antwoord hebben Nelen&#13;
c.s. de grieven bestreden en verweer gevoerd,&#13;
hebben zij bewijs aangeboden en een aantal&#13;
nieuwe producties in het geding gebracht, en&#13;
hebben zij geconcludeerd dat het hof bij&#13;
arrest, voorzover de wet zulks toelaat uitvoerbaar&#13;
bij voorraad, eventueel onder verbetering&#13;
van de gronden, het bestreden vonnis zal&#13;
bekrachtigen, een en ander met veroordeling&#13;
van Massange de Collombs in de kosten van&#13;
de procedure van (bedoeld zal zijn:) het hoger&#13;
beroep.&#13;
2.4 Ter zitting van 12 mei 2003 hebben partijen&#13;
de zaak doen bepleiten, Massange de Collombs&#13;
door mr. W.M. Bijloo, advocaat te Middelharnis,&#13;
en Nelen c.s. door mr. G.J.M. de Jager,&#13;
advocaat te Tilburg; beiden hebben daarbij&#13;
pleitnotities en nadere producties in het geding&#13;
gebracht.&#13;
2.5 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
De pachtkamer in eerste aanleg heeft in het&#13;
vonnis van 8 augustus 2001 onder 3 (tot de&#13;
laatste alinea op p. 2 van het vonnis) feiten&#13;
vastgesteld. Aangezien tegen de daar opgenomen&#13;
feiten als zodanig geen grieven zijn aangevoerd&#13;
of bezwaren zijn geuit, zal ook het&#13;
hof in hoger beroep van die feiten uitgaan.&#13;
4 Beoordeling van het geschil in hoger beroep&#13;
4.1 Het gaat in dit geding om het volgende.&#13;
Tot zijn overlijden op 29 februari 2000 was&#13;
J.P.M. Nelen pachter. Thans is Massange de&#13;
Collombs enig verpachter. In dit geding vordert&#13;
Massange de Collombs ontbinding van&#13;
de pachtovereenkomst respectievelijk (in die&#13;
zin heeft zijn raadsman de vordering ter gelegenheid&#13;
van pleidooi in hoger beroep nader&#13;
toegelicht) ontslag uit de pacht van Nelen-&#13;
Reijnders en/of Johanna Nelen en/of Cindy&#13;
Nelen. Aan zijn (vermeerderde) vordering&#13;
legt Massange de Collombs ten grondslag:&#13;
a. dat het gepachte is ingebracht in een besloten&#13;
vennootschap;&#13;
b. dat het gepachte in 1999 en 2000 is onderverpacht;&#13;
c. dat Nelen c.s. onvoldoende waarborgen bieden&#13;
voor een behoorlijke bedrijfsvoering;&#13;
d. dat Nelen c.s. het gepachte niet persoonlijk&#13;
gebruiken.&#13;
De grieven stellen tezamen de toewijsbaarheid&#13;
van de vordering opnieuw aan de orde.&#13;
4.2 Nelen c.s. stellen zich in hun memorie van&#13;
antwoord op het standpunt dat de in de vorige&#13;
alinea onder a en b bedoelde feitelijke stellingen&#13;
in dit geding niet van belang zijn, omdat&#13;
een en ander in een procedure ex artikel 54&#13;
Pachtwet niet, althans niet ten volle aan de&#13;
orde zou kunnen komen. Bovendien stellen&#13;
zij zich op het standpunt dat voorzover door&#13;
wijlen J.P.M. Nelen eventueel een of meer&#13;
tekortkomingen zouden zijn begaan, die&#13;
tekortkomingen in een procedure ex artikel 54&#13;
Pachtwet buiten beschouwing zouden moeten&#13;
blijven. Dit betoog faalt. De vordering van&#13;
Massange de Collombs is weliswaar mede&#13;
gebaseerd op het bepaalde in het derde lid van&#13;
artikel 54 Pachtwet (en wat betreft de subsidiair&#13;
gevorderde ontslag uit de pacht mede op&#13;
het bepaalde in het tweede lid van artikel 50&#13;
Pachtwet), maar wat betreft de in de vorige&#13;
alinea onder a en b bedoelde feiten en omstandigheden&#13;
klaarblijkelijk uitsluitend op artikel&#13;
6:265 Burgerlijk Wetboek, in verband met het&#13;
in het zevende lid van artikel 55 Pachtwet&#13;
bepaalde. Wat betreft laatstbedoelde grondslag&#13;
zijn uiteraard ook eventuele door wijlen&#13;
J.P.M. Nelen begane tekortkomingen van&#13;
belang.&#13;
4.3 Met betrekking tot de inbreng van het&#13;
gepachte in de besloten vennootschap met&#13;
beperkte aansprakelijkheid J.P.M. Nelen B.V.&#13;
overweegt het hof als volgt.&#13;
4.4 Wat betreft de periode tot aan het overlijden&#13;
van J.P.M. Nelen volgt uit de door Massange&#13;
de Collombs niet betwiste producties&#13;
bij de memorie van antwoord dat wijlen&#13;
J.P.M. Nelen behalve bestuurder van de vennootschap&#13;
ook voor 90% aandeelhouder was;&#13;
de overige aandelen werden door Nelen-&#13;
Reijnders gehouden. Ook heeft Massange de&#13;
Collombs niet betwist dat de inbreng in de&#13;
besloten vennootschap een fiscale achtergrond&#13;
had. Voorzover onder die omstandigheden&#13;
een inbreng van het gepachte in een besloten&#13;
vennootschap al als een tekortkoming zou&#13;
moeten worden beschouwd, kan die tekortkoming&#13;
in ieder geval niet de ontbinding van&#13;
de pachtovereenkomst rechtvaardigen. In dit&#13;
verband is tevens van belang dat volgens door&#13;
Massange de Collombs zelf overgelegde producties&#13;
de pachtprijs in 1996, 1997, 1998 en&#13;
1999 door J.P.M. Nelen B.V. is voldaan en&#13;
Massange de Collombs daartegen toen niet&#13;
heeft geprotesteerd.&#13;
4.5 Na het overlijden van J.P.M. Nelen is&#13;
Nelen-Reijnders enig bestuurder en enig aandeelhouder&#13;
van de vennootschap geworden.&#13;
Via haar zeggenschap in de besloten vennootschap&#13;
bezit Nelen-Reijnders derhalve de volledige&#13;
zeggenschap over het gepachte. Daaruit&#13;
volgt dat het onderhavige geval zich wat&#13;
betreft Nelen-Reijnders niet relevant onderscheidt&#13;
van dat waarin het gepachte niet in een&#13;
besloten vennootschap is ingebracht. Van een&#13;
tekortschieten in de verplichting tot persoonlijk&#13;
gebruik van het gepachte is wat betreft&#13;
Nelen-Reijnders derhalve geen sprake. Wat&#13;
betreft de positie van Johanna en Cindy&#13;
Nelen verwijst het hof naar hetgeen hierna&#13;
onder 4.15 wordt overwogen.&#13;
4.6 Wat betreft de gestelde onderverpachtingen&#13;
gaat het hof er veronderstellenderwijs&#13;
vanuit dat die hebben plaatsgevonden. Kennelijk&#13;
betreffen bedoelde onderverpachtingen&#13;
steeds één teeltseizoen in verband met door&#13;
wijlen J.P.M. Nelen gewenste vruchtwisseling.&#13;
Massange de Collombs heeft voor het eerst in&#13;
deze procedure ondubbelzinnig duidelijk gemaakt&#13;
dat hij tegen dergelijke onderverpachtingen&#13;
bezwaar heeft.&#13;
Tegen deze achtergrond zijn de (veronderstelde)&#13;
onderverpachtingen onvoldoende van&#13;
gewicht om de ontbinding van de pachtovereenkomst&#13;
te kunnen rechtvaardigen.&#13;
4.7 Het hof merkt in dit verband nog op dat&#13;
Nelen c.s. thans het standpunt van Massange&#13;
de Collombs als verpachter kennen, wat meebrengt&#13;
dat over een op nieuwe onderverpachtingen&#13;
gebaseerde toekomstige vordering van&#13;
Massange de Collombs mogelijkerwijs anders&#13;
dient te worden geoordeeld.&#13;
4.8 Voorzover de bedoelde vordering van&#13;
Massange de Collombs is gebaseerd op het&#13;
ontbreken van voldoende waarborgen voor&#13;
een behoorlijke bedrijfsvoering overweegt het&#13;
hof als volgt.&#13;
4.9 Voorop kan worden gesteld dat een vordering&#13;
tot ontbinding op grond van het derde lid&#13;
van artikel 54 Pachtwet volgens het vijfde lid&#13;
van dat artikel naar billijkheid dient te worden&#13;
beslist, met inachtneming van het overigens&#13;
in genoemd artikel bepaalde. Bedoelde&#13;
billijkheidsbeslissing houdt niet in een afweging&#13;
van de wederzijdse belangen, doch een&#13;
beoordeling aan de hand van alle relevante feiten&#13;
en omstandigheden. Een ontbinding als in&#13;
dit verband aan de orde grijpt bovendien tussentijds&#13;
in in een lopende duurovereenkomst&#13;
waarbij zich ook andere – reguliere en door&#13;
de wet nader ingevulde – mogelijkheden tot&#13;
beëindiging voordoen. Een en ander brengt&#13;
mee dat Massange de Collombs als oorspronkelijk&#13;
eiser dusdanige feiten en omstandigheden&#13;
zal moeten stellen dat deze de slotsom&#13;
rechtvaardigen dat het billijker is de pachtovereenkomst&#13;
te ontbinden dan deze te laten&#13;
doorlopen. Het hof verwijst in dit verband&#13;
naar zijn arrest van 3 september 2002 in de&#13;
zaak met rolnummer 2001/539 (erven Bouw/&#13;
Van Wee).&#13;
4.10 Hier doet zich niet voor het geval dat de&#13;
voortzetting van de pachtovereenkomst is&#13;
gevorderd in de zin van het achtste lid van artikel&#13;
54 Pachtwet. De opleiding en bekwaamheden&#13;
van de pachters en andere waarborgen voor een&#13;
behoorlijke bedrijfsvoering zijn niettemin van&#13;
belang in het kader van de in de vorige alinea&#13;
bedoelde beslissing naar billijkheid.&#13;
4.11 Ter gelegenheid van het pleidooi zijn aan&#13;
Nelen-Reijnders diverse vragen gesteld over de&#13;
huidige wijze van bedrijfsvoering. Uit de&#13;
beantwoording van die vragen blijkt weliswaar&#13;
dat Nelen-Reijnders voor de feitelijke uitvoering&#13;
van diverse werkzaamheden gebruikmaakt&#13;
van de arbeidskracht van een boerenzoon uit&#13;
haar omgeving en de diensten van een loonwerkbedrijf,&#13;
maar tevens dat zij niettemin zelf&#13;
actief bij de exploitatie van het gepachte is&#13;
betrokken en ook alle voor die exploitatie van&#13;
wezenlijk belang zijnde beslissingen zelf&#13;
neemt. In verband met de indruk die het hof&#13;
ter zitting van de bekwaamheden van Nelen-&#13;
Reijnders heeft gekregen, acht het hof haar&#13;
daartoe ook in belangrijke mate in staat.&#13;
4.12 De machines waarover Nelen c.s. volgens&#13;
de – door Massange de Collombs niet nader&#13;
betwiste – mededelingen van Nelen-Reijnders&#13;
ter gelegenheid van pleidooi beschikken, zijn&#13;
voor de exploitatie van het gepachte ruim voldoende.&#13;
In dit verband is van belang dat&#13;
Nelen c.s. ook gebruikmaakt van de diensten&#13;
van een loonwerkbedrijf. Ook de omvang van&#13;
de landbouwgrond waarover Nelen c.s. kunnen&#13;
beschikken, is niet zodanig beperkt dat&#13;
een behoorlijke exploitatie niet mogelijk zou&#13;
zijn. Gelet op de overgelegde jaarstukken&#13;
bestaat vooralsnog geen aanleiding tot twijfel&#13;
of Nelen c.s. de – in hoogte beperkte – pachtprijs&#13;
zullen kunnen voldoen. Weliswaar waren&#13;
de resultaten van de door J.P.M. Nelen B.V.&#13;
gedreven onderneming in de afgelopen jaren&#13;
weinig gunstig, maar dat wijkt niet af van het&#13;
algemene beeld in de akkerbouw. Niet op&#13;
voorhand valt uit te sluiten dat de resultaten&#13;
in de toekomst zullen verbeteren.&#13;
4.13 Volgens de mededelingen van Massange&#13;
de Collombs ter gelegenheid van het pleidooi&#13;
weet hij nog niet zeker wat hij met het gepachte&#13;
zal gaan doen in het geval dat de pachtovereenkomst&#13;
met Nelen c.s. zou eindigen.&#13;
4.14 Gelet op hetgeen in de voorgaande alinea’s&#13;
is overwogen, heeft Massange de Collombs&#13;
onvoldoende gesteld om de slotsom te rechtvaardigen&#13;
dat het billijker is dat de pachtovereenkomst&#13;
wordt ontbonden dan dat hij de&#13;
pachtverhouding met Nelen-Reijnders voortzet.&#13;
Wat betreft de positie van Johanna en&#13;
Cindy Nelen verwijst het hof naar hetgeen&#13;
hierna wordt overwogen.&#13;
4.15 Uit de beantwoording van vragen ter&#13;
gelegenheid van het pleidooi volgt dat Johanna&#13;
en Cindy Nelen weliswaar een aandeel&#13;
nemen in de exploitatie van de door J.P.M.&#13;
Nelen B.V. gedreven agrarische onderneming&#13;
wat betreft het kweken van chrysanten respectievelijk&#13;
buxusplanten, maar ook dat op het&#13;
gepachte geen in dat verband relevante activiteiten&#13;
plaatsvinden. Daaruit volgt dat zij niet&#13;
persoonlijk betrokken zijn bij de exploitatie&#13;
van het gepachte, zodat de gevorderde ontslag&#13;
uit de pacht te hunnen aanzien toewijsbaar is.&#13;
Weliswaar heeft Nelen-Reijnders ter zitting&#13;
verklaard dat zij alle belangrijke beslissingen&#13;
“aan de keukentafel” met Johanna en Cindy&#13;
Nelen bespreekt, maar dat is onvoldoende om&#13;
te kunnen spreken van persoonlijke betrokkenheid&#13;
van Johanna en Cindy Nelen bij de&#13;
exploitatie van het gepachte.&#13;
4.16 Uit hetgeen in de vorige alinea is overwogen,&#13;
volgt dat ten aanzien van Johanna en&#13;
Cindy Nelen de inbreng van het gepachte in&#13;
J.P.M. Nelen B.V. en hun opleiding en bekwaamheden&#13;
niet meer van belang zijn.&#13;
4.17 Beide partijen hebben bewijs aangeboden.&#13;
Die aanbiedingen hebben echter geen&#13;
betrekking op feiten of omstandigheden die&#13;
– indien bewezen – tot een ander oordeel zouden&#13;
kunnen leiden dan hiervoor is gegeven.&#13;
4.18 De slotsom is dat de grieven deels slagen&#13;
en voor het overige falen. Johanna en Cindy&#13;
Nelen dienen te worden ontslagen uit de&#13;
pacht, onder afwijzing van het meer of anders&#13;
gevorderde. Bij de gevorderde ontruiming van&#13;
het gepachte heeft Massange de Collombs in&#13;
dit verband geen belang, omdat niets is gesteld&#13;
of gebleken omtrent de aanwezigheid op het&#13;
gepachte van Johanna en/of Cindy Nelen dan&#13;
wel aan hen toebehorende zaken. In het belang&#13;
van de inzichtelijkheid van de beslissing zal&#13;
het hof het bestreden vonnis volledig vernietigen&#13;
en een geheel nieuw dictum formuleren.&#13;
4.19 Massange de Collombs is in het gelijk&#13;
gesteld voorzover het de positie van Johanna&#13;
en Cindy Nelen betreft. Het debat in deze&#13;
procedure heeft echter voornamelijk geschilpunten&#13;
betroffen die mede de positie van&#13;
Nelen-Reijnders aangaan. In een en ander ziet&#13;
het hof aanleiding om Massange de Collombs&#13;
te veroordelen in tweederde van de kosten&#13;
van de procedure aan de zijde van Nelen c.s.&#13;
gevallen, zowel wat betreft het geding in eerste&#13;
aanleg als wat betreft het geding in hoger&#13;
beroep. Bij de gevraagde uitvoerbaarbijvoorraadverklaring&#13;
hebben Nelen c.s. geen belang,&#13;
omdat in pachtzaken geen cassatie mogelijk is&#13;
en dit arrest uit dien hoofde tussen partijen&#13;
onmiddellijk kracht van gewijsde heeft.&#13;
5 Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van&#13;
de rechtbank te Breda, sector kanton, locatie&#13;
Bergen op Zoom, van 9 januari 2002 en doet&#13;
opnieuw recht;&#13;
ontslaat Johanna Nelen en Cindy Nelen uit de&#13;
pacht;&#13;
wijst af het anders of meer gevorderde;&#13;
veroordeelt Massange de Collombs in tweederde&#13;
van de kosten van beide instanties aan&#13;
de zijde van Nelen c.s. gevallen, tot aan deze&#13;
uitspraak voor wat betreft de eerste aanleg&#13;
begroot op € 794,– voor salaris procureur en&#13;
voor wat betreft het hoger beroep begroot op&#13;
€ 2.314,– voor salaris procureur en op € 193,–&#13;
voor verschotten, derhalve voor een bedrag&#13;
van in totaal € 2.200,67.</content><legacyfootnotes/><footnotes><footnote/></footnotes><auteurs/><published>2005-01-01 00:00:00</published><modified>2005-01-01 00:00:00</modified><editiondate>2005-01-01</editiondate><htmlpath>https://denhollander.info/artikel/4168</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1993</searchword><id>6070</id><udhid>UDH:TvAR/6070</udhid><titel>OPINIE. De Hinderwet: recht en praktijk</titel><searchwords><searchword>TvAR 1/1993</searchword><searchword>UDH:TvAR/6070</searchword></searchwords><attachments><attachment><name>1993_nr 2_Artikel_Bruil.pdf</name><extention>pdf</extention><url>https://denhollander.info/download/5879/ci</url></attachment></attachments><inleiding>De Afdeling geschillen van bestuur van de Raad van State heeft voor commotie gezorgd door een uitspraak inzake een Hinderwetvergunning voor een veehouderijbedrijf. De uit-spraak (volgende maand in dit tijdschrift) komt erop neer dat de gemeente Ambt Delden bij de verlening van de vergunning ten onrechte geen rekening heeft gehouden met de al-daar reeds zeer hoge zgn. achtergronddepositie. Dit ondanks het gegeven dat de ecologi-sche richtlijn, welke de gemeente correct had toegepast, daarmee evenmin rekening houdt. Deze richtlijn is volgens de Raad van State dus niet de enige factor die bij de ver-gunningverlening in acht moet worden genomen. Met name wordt gewezen op de toelich-ting bij art. 13 Hinderwet (1981), waarin werd aangegeven dat cumulatieve effecten ook moeten worden meegenomen. In andere jurisprudentie is dit trouwens reeds lang praktijk. Kortom: de richtlijn deugt niet en van de gemeente die die richtlijn strikt toepast wordt de vergunning vernietigd. Aangezien de Vereniging Milieudefensie te Hengelo systematisch bezwaar aantekent tegen Hinderwetvergunningen - men vindt dat de veestapel in de regio absoluut niet mag worden uitgebreid - staan heel wat bedrijven voor het eind. Minister Alders en enkele Tweede-Kamerleden hebben geschrokken gereageerd. De minister had het eerst over 'een generaal pardon' en vervolgens over 'noodwetgeving'.&#13;
Op het eerste gezicht is het standpunt van de Raad van State juridisch juist. Wel komt de door de Afdeling gehanteerde norm voor de achtergronddepositie (2600 Mol) uit de lucht vallen. Bovendien is de kritiek op de richtlijn op zijn minst nogal verrassend in het licht van eerdere uitspraken waarbij de (op geen enkele bevoegdheid gebaseerde) richtlijnen zowat onaantastbaar werd verklaard. En de desbetreffende Hinderwet-bepaling bestaat al meer dan tien jaar!&#13;
Wat zijn nu de posities?&#13;
De Vereniging Milieudefensie lacht het eerst, maar niet het laatst, gezien de reactie van de minister. De gevraagde uitspraak van de Raad van State heeft de zaak te zeer op scherp gezet en zal wellicht contraproduktief blijken te zijn.&#13;
De boeren in de regio zijn boos: op de Raad van State; op de gemeenten die de zaak vaak jarenlang op zijn beloop hebben gelaten; op de milieubeweging die wordt beschul-digd van misbruik van (proces)recht; op de centrale overheid die er maar niet in slaagt nu eens met een eenduidige normering te komen, bijvoorbeeld in de vorm van een amvb. Op die manier verdwijnt het 'draagvlak' voor noodzakelijke milieumaatregelen snel.&#13;
De regering en de Staten-Generaal worden nu geconfronteerd met de praktische conse-quenties van grote ambities van milieuwetgeving en milieubeleid. Het zou voor alle par-tijen beter zijn als dat ambitieniveau eens wat omlaag geschroefd werd, waardoor ook tot daadwerkelijke uitvoering gekomen zou kunnen worden.</inleiding><content/><legacyfootnotes/><footnotes><footnote/></footnotes><auteurs>Willem Bruil</auteurs><published>1993-01-01 00:00:00</published><modified>1993-01-01 00:00:00</modified><editiondate>1993-01-01</editiondate><htmlpath>https://denhollander.info/artikel/6070</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2006</searchword><id>3832</id><udhid>UDH:TvAR/3832</udhid><titel>Wetgeving en literatuur</titel><searchwords><searchword>TvAR 2/2006</searchword><searchword>UDH:TvAR/3832</searchword></searchwords><attachments><attachment><name>2006_nr 2_Wetgeving_Bezemer.pdf</name><extention>pdf</extention><url>https://denhollander.info/download/3821/ci</url></attachment></attachments><inleiding>Agrarisch milieubeleid&#13;
&#13;
Uitvoeringsbesluit Meststoffenwet&#13;
Op 29 december 2005 is het Uitvoeringsbesluit&#13;
Meststoffenwet in het Staatsblad verschenen&#13;
(Stb. 645). Alle ingevolge de Meststoffenwet&#13;
bij amvb te stellen uitvoeringsregels&#13;
zijn geclusterd in het Uitvoeringsbesluit.&#13;
Het gaat om de vaststelling van de kaarten&#13;
waarop kleigronden, veengronden en zand- of&#13;
lössgronden zijn aangeduid; de systematiek&#13;
van de berekening van de omvang van de relevante&#13;
oppervlakte per gebruiksnorm; de verplichtingen&#13;
inzake de minimaal noodzakelijke&#13;
opslagcapaciteit voor dierlijke meststoffen; de&#13;
hoofdlijnen van de administratieve verplichtingen&#13;
voor zowel de landbouwers als hun&#13;
afnemers en leveranciers (de zogenoemde&#13;
ketenpartijen); regels met betrekking tot het&#13;
vervoer van meststoffen; en regels inzake de&#13;
hoeveelheidbepalingen. De nadere uitvoeringsregelingen&#13;
zijn geclusterd in de Uitvoeringsregeling&#13;
meststoffenwet (Stcrt. 2005, 226).&#13;
&#13;
Besluit ammoniakemissie huisvesting&#13;
veehouderij&#13;
Op 8 december 2005 is het langverwachte&#13;
Besluit ammoniakemissie huisvesting veehouderij&#13;
vastgesteld (Stb. 675). Het besluit bevat&#13;
voorschriften met betrekking tot de ammoniakemissie&#13;
uit dierenverblijven die behoren&#13;
tot een veehouderij. Het besluit is van toepassing&#13;
op vergunningplichtige veehouderijen.&#13;
Ten aanzien van veehouderijen die onder de&#13;
werking van een amvb op grond van artikel&#13;
8.40 Wm vallen, het Besluit akkerbouwbedrijven&#13;
milieubeheer en het Besluit melkrundveehouderijen&#13;
milieubeheer, worden dezelfde&#13;
voorschriften opgenomen in het toekomstige&#13;
Besluit landbouw milieubeheer, waarin beide&#13;
genoemde besluiten zullen opgaan. In het&#13;
Besluit ammoniakemissie huisvesting veehouderij&#13;
wordt bepaald dat geen huisvestingssystemen&#13;
meer mogen worden toegepast&#13;
waarvan de emissiefactor, zoals die op dat&#13;
moment is opgenomen in de Regeling ammoniak&#13;
en veehouderij, hoger is dan de in bijlage&#13;
1 opgenomen maximale emissiewaarde.&#13;
&#13;
Ontwerp-Besluit landbouw milieubeheer&#13;
Het ontwerp van het Besluit landbouw&#13;
milieubeheer is inmiddels voor advies voorgelegd&#13;
aan de Raad van State (TK 2005-2006,&#13;
30 300 XI, nr. 71, brief staatssecretaris VROM,&#13;
1 december 2005). Het gaat om de eerste fase&#13;
van het Besluit landbouw milieubeheer waarbij&#13;
het besluit van toepassing wordt op inrichtingen&#13;
die nu onder het Besluit akkerbouwbedrijven&#13;
milieubeheer of het Besluit melkrundveehouderijen&#13;
milieubeheer vallen. Verder wordt&#13;
de werkingssfeer uitgebreid met onder meer&#13;
gemechaniseerde loonbedrijven, kleinschalige&#13;
intensieve veehouderijen en inrichtingen voor&#13;
de opslag van vaste mest. Later, In de tweede&#13;
fase, wordt het besluit uitgebreid met mestbassins&#13;
(ter vervanging van het Besluit mestbassins&#13;
milieubeheer) en met intensieve veehouderijen.&#13;
&#13;
Mestdistributie&#13;
In een brief van 12 december 2005 gaat de&#13;
minister in op de ingediende initiatieven voor&#13;
alternatieve verantwoordingssystemen in de&#13;
mestdistributie, de ‘spoor 2’-initiatieven (TK&#13;
2005-2006, 28 385, nr. 65). Spoor 1 houdt in&#13;
dat de bestaande verplichting tot het bemonsteren&#13;
en analyseren van elke vracht dierlijke&#13;
mest wordt uitgebreid met de verplichting tot&#13;
het gebruik van automatische gegevens registratie&#13;
(AGR) en GPS. Tot 1 juli 2006 geldt&#13;
dat transporten zonder AGR/GPS nog mogen&#13;
plaatsvinden, mits vooraf gemeld bij de&#13;
Dienst Regelingen. In de praktijk is de wens&#13;
geuit om – naast spoor 1 – te komen tot alternatieve&#13;
wijzen van verantwoording en borging&#13;
van de mestdistributie. Uiteindelijk zijn&#13;
4 initiatieven ingediend en door de minister&#13;
voor advies voorgelegd aan prof. dr. Ph.&#13;
Eijlander, hoogleraar in Tilburg en destijds lid&#13;
van de commissie Welschen. In zijn brief gaat&#13;
de minister in op de ingediende initiatieven.&#13;
Een tweetal initiatieven wordt gedeeltelijk&#13;
gehonoreerd. De andere twee, waaronder dat&#13;
van LTO/Mestac, acht de minister onvoldoende&#13;
praktijkrijp en bij honorering ervan&#13;
zou een onaanvaardbaar groot milieurisico&#13;
worden genomen.&#13;
&#13;
Parlementaria&#13;
– Evaluatie Meststoffenwet, TK 2005-2006,&#13;
28 385, nr. 64 (lijst van vragen en antwoorden,&#13;
2 december 2005)&#13;
– Wijziging Wet milieubeheer i.v.m. uitvoering&#13;
richtlijn nr. 2001/42/EG (milieu-effectrapportage&#13;
plannen), EK 2005-2006, 29 811, B&#13;
(voorlopig verslag, 2 december 2005)&#13;
&#13;
Wet- en regelgeving&#13;
– Beschikking van de Commissie van 8 december&#13;
2005 tot verlening van een door&#13;
Nederland gevraagde derogatie op grond van&#13;
Richtlijn 91/676/EEG van de Raad inzake de&#13;
bescherming van water tegen verontreiniging&#13;
door nitraten uit agrarische bronnen (Kennisgeving&#13;
geschied onder nummer C(2005)&#13;
4778), PbEG 2005 L 324, p. 89 - 93&#13;
– Inwerkingtreding Wijziging Besluit uniforme&#13;
beginselen gewasbeschermingsmiddelen,&#13;
Stb. 2005, 663 (het besluit van 23 juli 2005 tot&#13;
wijziging van het Besluit uniforme beginselen&#13;
gewasbeschermingsmiddelen en intrekking van&#13;
het Besluit milieutoelatingseisen bestrijdingsmiddelen&#13;
(Stb. 413) treedt in werking m.i.v.&#13;
23 december 2005)&#13;
– Wijziging Besluit glastuinbouw, Stb. 2005,&#13;
707 (op grond van de opgedane ervaring in de&#13;
afgelopen jaren wordt een aantal wijzigingen&#13;
aangebracht in het systeem van registreren&#13;
en in de bodembeschermende voorschriften;&#13;
daarnaast correctie van enkele verschrijvingen&#13;
en onjuistheden)&#13;
– Wijziging Regeling ammoniak en veehouderij,&#13;
Stcrt. 6 december 2005, nr. 237 (aanvulling&#13;
bijlage met een nieuw huisvestingssysteem&#13;
voor vleeskuikens)&#13;
– Regeling houdende CTB-besluit wijziging&#13;
prioritering werkzame stoffen, Stcrt. 6 december&#13;
2005, nr. 237 (actualisering lijst aangewezen&#13;
stoffen)&#13;
– Wijziging Regeling toelating bestrijdingsmiddelen&#13;
1995 en Regeling uitzondering&#13;
bestrijdingsmiddelen, Stcrt. 9 december 2005,&#13;
nr. 240 (wijziging betreft tweetal correcties)&#13;
– Tarievenbesluit CTB 2006, Stcrt. 13 december&#13;
2005, nr. 242&#13;
– Beleidsregel bestuurlijke boetes Meststoffenwet,&#13;
Stcrt. 19 december 2005, nr. 246&#13;
– Vrijstellingen gewasbeschermingsmiddelen&#13;
2006, Stcrt. 19 december 2005, nr. 246 (vrijstelling&#13;
van verboden op grond van art. 16aa van de&#13;
Bestrijdingsmiddelenwet 1962 voor de toepassing&#13;
van gewasbeschermingsmiddelen voor andere&#13;
teelten dan waarvoor deze zijn toegelaten)&#13;
– Regeling uitwerking uniforme beginselen&#13;
gewasbeschermingsmiddelen, Stcrt. 21 december&#13;
2005, nr. 248 (nadere nationale uitwerking&#13;
van de Europese Uniforme Beginselen voor&#13;
drie milieutoelatingscriteria, t.w. persistentie&#13;
in de bodem, uitspoeling naar grondwater, en&#13;
risico voor waterorganismen)&#13;
&#13;
Literatuur&#13;
– F. de Lange, ‘Milieurecht en recht van de&#13;
ruimtelijke ordening’, Ars Aequi Katern&#13;
december 2005/nr. 97, p. 5400-5403&#13;
– B. Lowijs, H. Bulthuis en F. van de Wetering,&#13;
‘Invloed wijzigingen nieuwe stankwet en&#13;
Wav’, Journaal Milieu Agrarische Sector&#13;
december 2005/nr. 10, p. 239-243 (samenvatting&#13;
van de belangrijkste wijzigingen en consequenties&#13;
voor de praktijk)&#13;
– H.A. Oldenziel, ‘De uniforme openbare&#13;
voorbereidingsprocedure Awb en de milieuwetgeving.&#13;
De stand van zaken per 1 juli&#13;
2005’, Milieu &amp; Recht 2005/nr. 10, p. 633-635&#13;
– M.A. Robesin, ‘Moderne milieuregels’,&#13;
RegelMaat december 2005/nr. 6, p. 186-195&#13;
(bespreking van de herijking van de VROMwetgeving,&#13;
in het bijzonder van de ontwikkelingen&#13;
op het gebied van de milieuregels)&#13;
&#13;
Jurisprudentie&#13;
– ABRvS 7 september 2005 (Cumulatie&#13;
stankhinder. Implementatie IPPC-richtlijn.&#13;
MER-beoordelingsplicht. Bijzondere omstandigheden.&#13;
Landbouw.), JM 2 december 2005,&#13;
nr. 115 (m.nt. Bokelaar)&#13;
– ABRvS 7 september 2005 (Hoofdzaakcriterium&#13;
melkrundveehouderij. Melkrundvee.&#13;
Ammoniak. Landbouw.), JM 2 december&#13;
2005, nr. 116 (m.nt. Bokelaar)&#13;
– ABRvS 7 september 2005 (Ammoniakemissie:&#13;
geen toets aan Vogel- en Habitatrichtlijn?),&#13;
Milieu &amp; Recht 2005/nr. 10, p. 680,&#13;
nr. 106 (m.nt. J.M. Verschuuren)&#13;
– ABRvS 14 september 2005 (Stankhinder.&#13;
Omrekeningsfactoren voor geiten. Geen onderscheid&#13;
binnen diercategorie.), Journaal Milieu&#13;
Agrarische Sector december 2005/nr. 10, p. 244,&#13;
nr. 257&#13;
– ABRvS 14 september 2005 (Stankhinder.&#13;
Berekeningsmethode omrekeningsfactor. Relatieve&#13;
bijdrage verwaarloosbaar.), Journaal&#13;
Milieu Agrarische Sector december 2005/&#13;
nr. 10, p. 244, nr. 258&#13;
– CBb 19 augustus 2005 (Bestrijdingsmiddelen.&#13;
Verlenging toelating; toepassing drinkwaternorm&#13;
oppervlaktewater.), Milieu &amp; Recht&#13;
2005/nr. 10, p. 673, nr. 104 (m.nt. E.M. Vogelezang-&#13;
Stoute onder nr. 105)&#13;
– CBb 4 oktober 2005 (Bestrijdingsmiddelen.&#13;
Verlenging toelating, hulpstoffen, geïntegreerde&#13;
bestrijding, drinkwaternorm.), Milieu&#13;
&amp; Recht 2005/nr. 10, p. 677, nr. 105 (m.nt.&#13;
E.M. Vogelezang-Stoute)&#13;
&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-02-01 00:00:00</published><modified>2006-02-01 00:00:00</modified><editiondate>2006-02-01</editiondate><htmlpath>https://denhollander.info/artikel/3832</htmlpath></article>
</articles></edition>
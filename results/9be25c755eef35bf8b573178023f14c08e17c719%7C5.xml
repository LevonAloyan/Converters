<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2018</searchword><id>14809</id><udhid>UDH:TvAR/14809</udhid><titel>Reactie op artikel ‘Fosfaatrechten en pacht; een eerste verkenning’</titel><searchwords><searchword>TvAR 3/2018</searchword><searchword>UDH:TvAR/14809</searchword></searchwords><attachments><attachment><name>19655.pdf</name><extention>pdf</extention><url>https://denhollander.info/download/19655/ci</url></attachment></attachments><inleiding/><content>&lt;p&gt;In het &lt;span class="italic"&gt;Tijdschrift voor Agrarisch Recht &lt;/span&gt;van januari 2018 geven mr. H.A. Verbakel - van Bommel en mr. G.M.F. Snijders een visie op de wijze waarop civielrechtelijke aanspraken op fosfaatrechten in pachtsituaties verdeeld zouden kunnen worden. Ongetwijfeld is het laatste woord hiermee nog niet gezegd en een woord van dank aan de schrijvers voor het openen van de discussie is op zijn plaats. Het artikel betreft slechts een eerste verkenning, die uitnodigt tot een reactie. In deze reactie beperk ik mij tot het becommentariëren van enkele denklijnen en (prille) gedachtes van de schrijvers. &lt;/p&gt;&lt;p&gt;Allereerst valt op dat schrijvers concluderen dat fosfaatrechten – anders dan bij het melkquotum het geval was – niet samenhangen met grond maar met een bedrijf, en dus samenhangen met grond en gebouwen. Hoewel daar wellicht wel wat voor valt te zeggen, gaat RVO pragmatisch om met de begripsomschrijving ‘bedrijf’ zoals omschreven in de Meststoffenwet. Vanuit de praktijk is mij bekend dat RVO bij de overdracht en splitsing van bedrijven ook alleen percelen grond zonder bijbehorende gebouwen voor de toekenning van fosfaatrechten als ‘bedrijf’ kwalificeerde. Daarmee kunnen vraagtekens worden geplaatst bij de verregaande conclusie van schrijvers dat civielrechtelijke aanspraken op fosfaatrechten niet alleen met grond maar ook altijd met gebouwen samenhangen. &lt;/p&gt;&lt;p&gt;Een fosfaatrecht is een productierecht dat het recht verschaft een bepaalde hoeveelheid fosfaat (lees: mest) te produceren. Melkquotum werd destijds toegekend aan de percelen die hadden bijgedragen aan de totstandkoming van het quotum. Onmiskenbaar is dat grond heeft bijgedragen aan zowel het melkquotum als de fosfaatrechten. Wellicht zijn er hele intensieve bedrijven waartoe nauwelijks grond behoort, maar dergelijke bedrijven waren er ook ten tijde van de invoering van de melkquotering. Praktisch gezien is duidelijk dat geproduceerde mest slechts tijdelijk in (mestkelders onder) gebouwen kan worden opgeslagen maar zijn definitieve bestemming uiteindelijk toch op of in de grond zal (moeten) vinden. Ook om die (praktische) reden ligt een samenhang met grond meer voor de hand. &lt;/p&gt;&lt;p&gt;Ik waag te betwijfelen of het een weloverwogen en verstandige keuze is geweest fosfaatrechten bij de invoering niet (meteen) grondgebonden te maken, maar feit is dat de regering daar (nog) niet voor heeft gekozen. Met het latere besluit van de Tweede Kamer geen generieke korting toe te passen op grondgebonden bedrijven, is al wel een belangrijke stap in die richting gezet. &lt;/p&gt;&lt;p&gt;Desondanks concluderen schrijvers dat fosfaatrechten met grond en gebouwen samenhangen. De redenering dat het voor de hand zou hebben gelegen fosfaatrechten op 50/50 basis over grond en gebouwen te verdelen omdat ‘&lt;span class="italic"&gt;de rechtspraak inzake productierechten en pacht en een sterke voorkeur heeft voor ronde percentages&lt;/span&gt;’, gaat mij te kort door de bocht. Een 50/50 verdeling gaat ook volledig voorbij aan de grote verschillen in het vermogensaandeel dat grond respectievelijk gebouwen per bedrijf vertegenwoordigen. In geval van verpachte hoeves is het bovendien zo dat meestal een deel van de gebouwen eigendom is van verpachter en een deel (economische eigendom is) van pachter.&lt;/p&gt;&lt;p&gt;Zou de conclusie dat de civielrechtelijke aanspraak op fosfaatrecht verdeeld moet worden over grond en gebouwen gerechtvaardigd blijken, ligt een verdeling van deze aanspraken op basis van de daadwerkelijke vermogenswaarde die in beslag wordt genomen door de waarde van grond en gebouwen meer voor de hand. Daarmee is meer maatwerk mogelijk en om ingewikkelde discussies te voorkomen lijkt het niet onredelijk de WOZ waarde van de gebouwen en de fiscale normwaarde van grond dan als uitgangspunt te nemen . &lt;/p&gt;&lt;p&gt;Schrijvers maken in hun artikel ook melding van het amendement Ouwehand waarmee werd beoogd fosfaatrechten niet toe te kennen op basis van het aantal gehouden stuks melkvee op 2 juli 2015, maar op grond van het aantal hectares landbouwgrond van een bedrijf en een hoeveelheid fosfaat per hectare. Het is teleurstellend en in het licht van de (milieu)doelstellingen die met de invoering van het stelsel van fosfaatrechten beoogd zijn zelfs onbegrijpelijk dat het amendement door de staatssecretaris sterk is ontraden en door de Kamer werd verworpen. In relatie hiermee wordt in paragraaf 3.3 beschreven dat de staatssecretaris het begrip grondgebondenheid in zijn reactie op het amendement in twee verschillende betekenissen gebruikt en verwart. Het is opvallend dat schrijvers vervolgens de conclusie lijken te trekken dat de staatssecretaris met zijn (verwarde) reactie zou hebben willen aangeven dat fosfaatrechten niet met grond zouden samenhangen. In paragraaf 3.5 geven schrijvers overigens zelf aan dat de staatssecretaris volgens hen met zijn uitspraken niet heeft beoogd civielrechtelijke uitspraken te doen en lijken schrijvers op hun eigen conclusie terug te komen. Zoals schrijvers zelf constateren kan dit dus niet als argument gebruikt worden in de discussie over de aanspraak op fosfaatrechten. &lt;/p&gt;&lt;p&gt;Wordt vervolgd! &lt;/p&gt;</content><legacyfootnotes/><footnotes><footnote>1 Frans van Lynden is rentmeester NVR te Hemmen.</footnote></footnotes><auteurs>ing. F. A. van Lynden</auteurs><published>2018-03-21 14:03:54</published><modified>2018-03-21 16:41:25</modified><editiondate>2018-03-21</editiondate><htmlpath>https://denhollander.info/artikel/14809</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1997</searchword><id>4895</id><udhid>UDH:TvAR/4895</udhid><titel>Couperus / Gemeente Wymbritseradiel (TvAR 1997/4871)</titel><searchwords><searchword>TvAR 5/1997</searchword><searchword>TvAR 1997/4871</searchword><searchword>UDH:TvAR/4895</searchword></searchwords><attachments><attachment><name>1997_nr 5_Rechtspraak_4871.pdf</name><extention>pdf</extention><url>https://denhollander.info/download/4837/ci</url></attachment></attachments><inleiding>Pachtwet, art. 51 en 52;&#13;
Beschikking superheffing 1984, art. 5&#13;
&#13;
Met bepaald land samenhangend melkquotum kan in beginsel alleen beschouwd worden als melkquotum dat is verkregen dankzij de melk-produktie in 1983 met behulp van aan dieproduktie dienstbaar land. Evenzo gaat in beginsel met land, dat zonder melkquotum is verpacht, geen al eerder aan de pachter toegekend melkquotum samenhangen. Dus geen latere verdikking of verdunning. De toepassing van dit uitgangspunt kan in verband met bijzondere omstandigheden voor (één van) partijen leiden tot in redelijkheid niet aanvaardbare gevolgen, welke alsdan tot een andere conclusie aanleiding zouden kunnen geven. In casu is daarvan niets gesteld of gebleken. Aanbod compensatieland. Onvoldoende komen vast te staan dat het niet tot stand komen van een regeling op basis van dat aanbod in overwegende mate aan de pachter is te wijten.&#13;
Omvang schade; daarvoor in dit geval van belang zijnde factoren. Hof stelt bedrag der schadeloosstelling zelf vast.</inleiding><content>Arrest van 23 mei 1995&#13;
In de zaak van:&#13;
Wiebe Couperus,&#13;
wonende te Woudsend, gemeente Wymbritse-radiel, appellant, procureur: mr. J.M.J. Huver,&#13;
tegen&#13;
De Gemeente Wymbritseradiel, zetel houdende te Ijlst, geïntimeerde, procureur: mr. P.C. Plochg.&#13;
Het geding in eerste aanleg&#13;
De pachtkamer van het kantongerecht te Sneek heeft op 7 juli 1993 en 16 maart 1994 tussen partijen vonnissen gewezen, die in fotocopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep Appellant - hierna ook te noemen: Couperus -is bij exploit van 14 april 1994, met gelijktijdige dagvaarding van geïntimeerde - hierna ook te noemen: de Gemeente - voor dit hof, in hoger beroep gekomen van genoemde vonnissen, waarbij de tussen partijen bestaande pachto-vereenkomst met betrekking tot een perceel grasland met ingang van 1 november 1993 werd ontbonden respectievelijk de vordering van Couperus tot vaststelling van een schade-loosstelling als bedoeld in artikel 52 der Pacht-wet werd afgewezen.&#13;
Bij memorie van grieven zijn na te melden grie-ven aangevoerd, met conclusie dat het hof de vonnissen, waarvan beroep, zal vernietigen en, opnieuw rechtdoende, de Gemeente alsnog niet-ontvankelijk zal verklaren in haar vorde-ring, althans haar deze vordering zal ontzeggen als zijnde ongegrond en/of onbewezen, met haar veroordeling van de kosten van beide in-stanties.&#13;
Bij memorie van antwoord is verweer gevoerd met conclusie dat het hof de door Couperus aangevoerde grieven ongegrond zal verklaren en de vonnissen, waarvan beroep, zal bekrach-tigen, zo nodig onder aanvulling of verbetering van de gronden, met veroordeling van Coupe-rus in de kosten van beide instanties. Vervolgens hebben partijen de stukken aan het hof overgelegd voor het wijzen van arrest.&#13;
De grieven&#13;
De grieven luiden:&#13;
I. Ten onrechte heeft de pachtkamer van het kantongerecht in de overwegingen 4.4 en 4.5 van het vonnis d.d. 7 juli 1993, welke overwe- gingen later herhaald en ingelast zijn in het vonnis d.d. 16 maart 1994, bepaald dat appel- lant zich uit zou dienen te laten over de door hem gevorderde schadeloosstelling.&#13;
II. Ten onrechte heeft de pachtkamer van het kantongerecht nagelaten zelf de door appellant te lijden schade en de hoogte of vorm van de&#13;
daarvoor te bieden schadeloosstelling te bepa-len.&#13;
III. Ten onrechte, althans op onjuiste gronden, althans onvoldoende gemotiveerd, heeft de pachtkamer van het kantongerecht in het von- nis d.d. 16 maart 1994 in overweging 8 overwo- gen zoals zij heeft gedaan, zonder daarbij na te gaan of het aanbod van vervangende grond wel voldoende schadebeperkend was en of appel- lant het aanbod op goede gronden heeft gewei- gerd.&#13;
IV. Ten onrechte heeft de pachtkamer van het kantongerecht het aanbod van geïntimeerde om aan Couperus compensatiegrond te bieden bij de beslissing inzake de schadevergoeding in aanmerking genomen, terwijl niet vast stond dat het aanbod nog niet van kracht zou zijn ge durende een bepaalde tijd na het in kracht van gewijsde gaan van de uitspraak waarbij over de schadevergoeding is beslist.&#13;
V. Ten onrechte heeft de pachtkamer van het kantongerecht in haar vonnis d.d. 16 maart 1994 geoordeeld dat aan appellant geen schade- loosstelling als bedoeld in artikel 52 Pachtwet (meer) toekomt.&#13;
VI. Ten onrechte heeft de pachtkamer van het kantongerecht in haar vonnis d.d. 16 maart 1994 geoordeeld dat appellant door het verkrij- gen van het melkquotum voldoende gecom- penseerd is.&#13;
VIL Ten onrechte heeft de pachtkamer van het kantongerecht overwogen zoals zij heeft ge-daan bij overweging 7 in het vonnis van 16 maart 1994.&#13;
VIII. Ten onrechte heeft de pachtkamer van het kantongerecht in haar vonnis van 16 maart 1994 appellant veroordeeld in de kosten van het geding in eerste instantie, aan de zijde van de gemeente Wymbritseradiel gevallen, be-groot op een bedrag aan verschotten van ƒ 221,82 inclusief BTW over de exploitatiekos-ten, en ƒ 1000,- aan salaris voor haar gemach-tigde.&#13;
De vaststaande feiten&#13;
In hoger beroep kan, mede aan de hand van in het geding gebrachte bescheiden, van de vol-gende, als erkend of niet (voldoende) betwist, vaststaande feiten worden uitgegaan: - dat bij pachtovereenkomst van mei 1959 door dr. M.H. Tromp aan S. Couperus, de vader van&#13;
appellant, is verpacht een boerderij, kadastraal bekend gemeente Langweer, sectie E, nrs. 55, 56 ged., 4022 ged., 3,2224 en 5024, en gemeente Woudsend, sectie A, nrs. 237,1855 en 1854, to-taal groot ongeveer 14.36.30 ha, zulks voor de duur van 12 jaar;&#13;
- dat in voormeld pachtobject als gedeelte van de daarin als gemeente Woudsend sectie A, nrs. 237,1855 en 1854, aangeduide percelen begre- pen was het perceel, dat later werd aangeduid als gemeente Woudsend, sectie A, nr. 2180 ged. (nieuw 2702);&#13;
- dat Couperus de uit voormelde pachtover- eenkomst voortvloeiende pachtrechten van zijn vader heeft overgenomen;&#13;
- dat de rechtsopvolgster van M.H. Tromp voornoemd onder meer het perceel kadastraal bekend gemeente Woudsend, sectie A, nr. 2180 ged. heeft verkocht en in eigendom overgedra gen aan de Gemeente, zulks bij akte van 7 april 1989 (voorlopige koopakte van 31 oktober 1988);&#13;
- dat in voormelde verkoop en eigendomsrecht niet begrepen was de met de verkochte perce len samenhangende heffingvrije hoeveelheid melk;&#13;
- dat Couperus bij overeenkomst van 17 no-vember 1988 met betrekking tot onder meer een gedeelte van 0.50 ha van perceel A 2180 ged. afstand van zijn pachtrechten heeft ge- daan, zulks met ingang van 1 januari 1989 en dat de pachtovereenkomst met betrekking tot de rest van perceel A 2180 ged., groot nog on- geveer 2.75.00 ha, is blijven voortduren totdat de na te noemen nieuwe pachtovereenkomst met betrekking tot dit perceel was ingegaan;&#13;
- dat de Gemeente bij pachtovereenkomst van 16 oktober 1989, goedgekeurd door de grond kamer voor Friesland op 19 oktober 1989, aan Couperus heeft verpacht enige percelen gras land, kadastraal bekend gemeente Woudsend, sectie A, nr. 2180 ged. (nr. 2702 nieuw), groot ongeveer 2.75.00 ha, en sectie D, nr. 1087 ged. (nr. 1154 nieuw), groot ongeveer 2.50.00 ha;&#13;
- dat de overeenkomst is aangegaan voor de duur van 6 jaar, ingaande 10 april 1989 en mits dien eindigend 9 april 1995;&#13;
- dat bij besluit van de Raad van de gemeente Wymbritseradiel van 2 juni 1981 is vastgesteld het bestemmingsplan "De Doken", welk be- sluit is goedgekeurd door Gedeputeerde Staten&#13;
van de provincie Friesland op 10 mei 1982;&#13;
- dat in dit - thans nog vigerende - bestem- mingsplan aan het perceel, kadastraal bekend gemeente Woudsend, sectie A, nr. 2180 ged., (nieuw 2702) ter grootte van ongeveer 2.75.00 ha de bestemming "nijverheidsbedrijven" en "wegen" is gegeven;&#13;
- dat de Gemeente voormelde niet-agrarische bestemmingen wil (doen) realiseren;&#13;
- dat partijen overleg met elkaar hebben ge- voerd om te komen tot een beëindiging van de tussen hen bestaande pachtovereenkomst met betrekking tot laatstgenoemd perceel grasland, doch daarbij niet tot overeenstemming zijn ge komen.&#13;
Beoordeling van het geschil in hoger beroep&#13;
1. Grief I is ongegrond. Het stond de pachtka- mer van het kantongerecht vrij om, alvorens te beslissen over de eventueel aan Couperus toe komende schadeloosstelling, aan partijen c.q. één van hen ter zake nadere inlichtingen te vra- gen en in dat verband aan Couperus te verzoe- ken zich over de door hem gevorderde schade- loosstelling nader uit te laten.&#13;
2. Grief II mist feitelijke grondslag en faalt mits dien eveneens. De pachtkamer van het kanton gerecht heeft geoordeeld dat aan Couperus geen schadeloosstelling toekomt. Dit impliceert de vaststelling van het bedrag van die schadeloos stelling op nihil. De eventuele omstandigheid dat dit oordeel op zichzelf niet juist is - over welke vraag het hof naar aanleiding van enkele andere grieven nog zal beslissen - doet aan die vaststelling als zodanig niet af.&#13;
3. Ten aanzien van grief VI overweegt het hof het volgende.&#13;
4. Blijkens artikel 5, lid 1, van de (eerste) Be schikking superheffing 1984 werd aan melk producenten voor een op 2 april 1984 ingaande periode een heffingvrije hoeveelheid melk toe gekend, gebaseerd op de in 1983 (aan de melk fabriek) afgeleverde hoeveelheid melk, vermin- derd met 8,65%. Aldus zijn de melkquota ontstaan en, afgezien van latere wijzigingen in de omvang ervan, gehandhaafd.&#13;
Dit brengt mee dat als met bepaald land samen-hangend melkquotum in beginsel alleen kan worden beschouwd melkquotum dat is verkre-gen dankzij de melkproduktie in 1983 met be-&#13;
hulp van aan die produktie dienstbaar land. Met land dat de melkproducent nadien in pacht heeft verkregen, gaat in beginsel geen gedeelte van dat melkquotum samenhangen omdat de exploitatie van dat land niet aan de toekenning van dat melkquotum heeft bijgedragen. Een andere opvatting zou leiden tot het onredelijke resultaat dat bij beëindiging van die latere pachtovereenkomst melkquotum van de pach-ter naar de betreffende verpachter zou over-gaan terwijl het pachtobject zelf niet heeft bij-gedragen aan de toekenning van dat melk-quotum.&#13;
5. Evenzo zal een latere verkrijging in eigen dom van land door een pachter er in redelijk- heid niet toe kunnen leiden dat het hem op 1 april 1984 toegekende melkquotum alsnog ook met dat later verkregen land gaat samenhangen met als gevolg dat met het in 1983 geëxploi- teerde land samenhangend melkquotum als het ware zou worden verdund ten nadele van de verpachter van de al in 1983 verpachte grond.&#13;
6. Het hiervoor onder 4 en 5 overwogene geldt als in beginsel te hanteren uitgangspunt. De toepassing van dit uitgangspunt kan in verband met de bijzondere omstandigheden van een be- paald geval voor (één van) de partijen leiden tot in redelijkheid niet aanvaardbare gevolgen, welke alsdan tot een andere conclusie aanlei- ding zouden kunnen geven.&#13;
7. In casu staat tussen partijen vast dat bij het aangaan van de onderhavige pachtovereen- komst sprake was van land waarmee geen hef- fingvrije hoeveelheid melk samenhing. Of, met andere woorden, de Gemeente heeft in het ka der van deze pachtovereenkomst grond zonder daarbij behorend melkquotum aan Couperus ter beschikking gesteld.&#13;
Uit het hiervoor overwogene volgt mutatis mutandis dat de enkele omstandigheid dat Couperus het gepachte vervolgens is gaan (in feite: is blijven) gebruiken ten behoeve van zijn melkveebedrijf, onvoldoende is om daaraan de conclusie te verbinden dat daardoor weer wel melkquotum met de grond in geschil is gaan samenhangen. Van bijzondere omstandighe-den als hiervoor in rechtsoverweging 6 be-doeld, die tot een andere conclusie zouden moeten leiden, is ten processe niets gesteld of anderszins gebleken.&#13;
8. De Gemeente heeft in haar tot een andere&#13;
slotsom leidende betoog verwezen naar de door dit hof op 11 januari 1993 gegeven be-schikking in de zaak Burggraaf/Diaconie der Nederlandse Hervormde Gemeente van Nieuw-Loosdrecht.&#13;
Dienaangaande overweegt het hof dat het is te-ruggekomen van het in die beschikking in een pachtverlengingsprocedure te lezen uitgangs-punt dat bij vergroting van een melkveebedrijf met grond zonder melkquotum geldt dat dan in beginsel het al eerder in dat bedrijf aanwe-zige melkquotum ook met die erbij gekomen grond gaat samenhangen. Voor de daaraan ten grondslag liggende overwegingen verwijst het hof naar het hierboven overwogene.&#13;
9. Uit het vorenstaande volgt dat grief VI te recht is voorgedragen.&#13;
10. Alvorens de overige grieven te bespreken, heeft het hof behoefte aan nadere inlichtingen van partijen. Het zal daarom tot het verkrijgen daarvan een comparitie van partijen bepalen, welke comparitie tevens zal worden benut om na te gaan of partijen het op één of meer pun- ten wellicht alsnog met elkaar eens kunnen worden.&#13;
11. Aan de Gemeente wordt verzocht om ui- terlijk drie weken vóór de datum van de com- paritie van partijen aan het hof te zenden (met afschrift daarvan aan Couperus):&#13;
a. een duidelijke kadastrale kaart op schaal van de grond in geschil, alsmede van de overige bij Couperus in gebruik zijnde gronden en van de door de Gemeente aan hem aangeboden c.q. aan te bieden compensatiegrond;&#13;
b. een duidelijke kaart van het bestemmings- plan "De Dolten" met de daarbij behorende voorschriften.&#13;
12. Aan Couperus wordt verzocht om met in achtneming van dezelfde termijn aan het hof toe te zenden (met afschrift daarvan aan de Ge- meente):&#13;
a. De op zijn melkveebedrijf betrekking heb bende boekhoudoverzichten over de jaren 1991/92, 1992/93 en 1993/94;&#13;
b. de meitellingformulieren van 1992, 1993 en 1994 en 1995;&#13;
c. de officiële opgaven van de ten name van Couperus staande melk- en mestproduktie- rechten in de jaren 1992, 1993 en 1994 en zo mogelijk 1995.&#13;
Beslissing&#13;
Het hof, rechtdoende in hoger beroep: Beveelt dat partijen, vergezeld van hun raadslieden, op een nader te bepalen datum en tijdstip zullen verschijnen in één der zalen van het Paleis van Justitie, Walburgstraat 2 te Arnhem, voor het lid van dit hof mr. Kok, die hierbij tot raadsheer-commissaris wordt benoemd, en voor de raad baron de Weichs de Wenne, om aan dezen inlichtingen te verstrekken en om dezen te laten onderzoeken of partijen het op één of meer punten met elkaar eens kunnen worden.&#13;
Bepaalt dat Couperus dan in persoon aanwezig moet zijn en dat de Gemeente dan vertegen-woordigd dient te zijn door een of meer perso-nen die van de zaak op de hoogte zijn en hetzij rechtens bevoegd zijn tot het geven van inlich-tingen en het aangaan van een beschikking, hetzij tot een en ander speciaal schriftelijk zijn gevolmachtigd.&#13;
Verzoekt partijen om toezending van de stuk-ken als hiervoor in rechtsoverweging 11 en 12 aangegeven.&#13;
Verwijst de zaak naar de rolzitting van 20 juni 1995 voor opgave van de verhinderdata van partijen en hun raadslieden, ambtshalve pe-remptoir. Houdt iedere verdere beslissing aan.&#13;
Arrest van 14 mei 1996&#13;
In de zaak van:&#13;
Wiebe Couperus,&#13;
wonende te Woudsend, gemeente Wymbritse-&#13;
radiel, appellant, procureur: mr. J.M.J. Huver,&#13;
tegen&#13;
De Gemeente Wymbritseradiel,&#13;
zetel houdende te Ijlst, geïntimeerde, procu-reur: mr. P.C. Plochg.&#13;
Het geding in hoger beroep&#13;
Het hof heeft in deze zaak op 23 mei 1995 een tussenarrest gewezen, naar de inhoud waarvan wordt verwezen.&#13;
Ter uitvoering van dat tussenarrest heeft op 27 september 1995 een comparitie van partijen plaats gevonden. Daarvan is proces-verbaal opgemaakt, welk proces-verbaal zich thans bij de stukken bevindt en waarvan de inhoud als hier ingelast moet worden beschouwd.&#13;
Partijen hebben vervolgens een conclusie na comparitie respectievelijk een conclusie van antwoord na comparitie gewisseld, waarna zij andermaal de stukken aan het hof hebben over-gelegd ter fine van arrest.&#13;
Verdere beoordeling van het geschil in hoger beroep&#13;
1. Het hof neemt hier over hetgeen in zijn hier boven genoemd tussenarrest onder "De vast staande feiten" en "Beoordeling van het ge schil in hoger beroep" is overwogen en beslist. Het volhardt daarbij.&#13;
2. Ten processe is genoegzaam komen vast te staan dat de destijds tussen partijen gevoerde onderhandelingen gericht waren op het treffen van een regeling in de vorm van het door de Gemeente aan Couperus ter beschikking stel- len van vervangende grond, zulks al dan niet met een aanvullende schadeloosstelling in geld. Ook de wensen van Couperus waren aanvan- kelijk daarop gericht; deze laatste zijn eerst ge durende de loop van het geding in prima gewij- zigd.&#13;
Partijen zijn het er voorts over eens dat de Ge-meente het perceel kadastraal bekend gemeente Woudsend, sectie D, nr. 1153, groot 3.01.20 ha, aan Couperus als compensatiegrond heeft aan-geboden. Laatstgenoemde voert aan dat hem ook nog een ander perceel respectievelijk per-ceelsgedeelte zijn aangeboden, maar dat is van de zijde van de Gemeente niet - zonder meer -erkend.&#13;
3. Het hof kan de Gemeente niet volgen in haar betoog dat Couperus het hem als compensatie- grond aangeboden perceel Woudsend D 1153 in elk geval had moeten aanvaarden, zulks al dan niet met een voorbehoud ten aanzien van zijn eventuele recht op een aanvullende scha- deloosstelling in geld, en dat de omstandigheid dat hij dit niet heeft gedaan, medebrengt dat hij geen aanspraak meer heeft op een schadever- goeding.&#13;
4. Vast staat dat de aangeboden grond ongun- stiger ten opzichte van de bedrijfsgebouwen van Couperus is gelegen dan het perceel waar van de Gemeente de pacht wenste te ontbinden en het ligt in de rede dat eerstgenoemde zijn al dan niet instemmen met aanvaarding van de compensatiegrond - mede - wilde laten afhan- gen van overeenstemming inzake alle aspecten&#13;
van de tussen partijen te treffen regeling. Onvoldoende aannemelijk is voorts geworden dat de Gemeente het perceel Woudsend D 1153 speciaal ten behoeve van Couperus heeft gekocht, althans dat te dien aanzien sprake is geweest van feiten en omstandigheden waarvan de gevolgen - mede - voor rekening van Cou-perus diende te komen in dier voege dat het hem niet meer vrijstond het aangeboden per-ceel van de hand te wijzen.&#13;
5. Gelet op het ter zake door partijen aange voerde, is het hof van oordeel dat onvoldoende is komen vast te staan dat het niet tot stand ge komen zijn van een regeling op basis van com- pensatie met meergenoemd perceel Woudsend D 1153 in overwegende mate aan Couperus is te wijten, nog in het midden gelaten of die om- standigheid er dan toe zou moeten leiden dat hij geen aanspraak meer kan maken op een schadeloosstelling in geld.&#13;
Het stond - zoals reeds overwogen - Coupe-rus vrij om een complete regeling te verlangen, terwijl niet gebleken is van feiten of omstan-digheden die meebrachten dat hij in meerdere mate dan de Gemeente gehouden was om er-voor te zorgen dat tussen partijen een regeling tot stand kwam op basis van compensatie met het door de Gemeente aangeboden perceel. Grief III is derhalve gegrond en grief IV be-hoeft geen bespreking meer. Dit laatste geldt ook voor de (overigens niet, althans onvol-doende onderbouwde) stelling van de Ge-meente dat zij schade heeft geleden tengevolge van de aankoop van het perceel Woudsend D 1153.&#13;
6. Uit het hiervoor overwogene volgt in sa- menhang met hetgeen het hof in zijn tussenar rest van 23 mei 1995 heeft beslist dat Couperus zijn in artikel 52 Pachtwet neergelegde recht op schadeloosstelling niet heeft verspeeld. Ook grief V treft daarom doel. 7.&#13;
Bij de beoordeling van de omvang van de schade, die Couperus lijdt tengevolge van het verlies van de grond in geschil, is het navol-gende van belang:&#13;
- uitgegaan moet worden van het verlies van het gebruik van grond waarmede ten tijde van de pachtontbinding geen heffingvrije hoeveel- heid melk (meer) samenhing;&#13;
- sprake is van een pachter die in verband met zijn gezondheidstoestand bezig is zijn bedrijf&#13;
af te bouwen, althans over te gaan op een meer extensieve wijze van exploitatie daarvan;&#13;
- van de tot die afbouw aanleiding gevende fei- ten en omstandigheden was reeds sprake ten tijde van de pachtontbinding met betrekking tot de grond in geschil;&#13;
- gelet op hetgeen Couperus dienaangaande bij de comparitie van partijen heeft verklaard, moet rekening gehouden worden met een ver dere afbouw en verkleining van zijn bedrijf in de nabije toekomst;&#13;
- blijkens de door Couperus aan het hof over gelegde boekhoudgegevens over de jaren 1990/ 1991 tot en met 1993/1994 was toen reeds sprake van matige en steeds verder teruglo- pende bedrijfsresultaten.&#13;
8. Het vorenstaande in aanmerking genomen en mede gelet op hetgeen het hof inzake de be- drijfsuitkomsten van bedrijven als het onder- havige uit eigen wetenschap bekend is, taxeert het hof de door Couperus ter zake van de on- derhavige pachtontbinding te lijden schade op netto ƒ 1500,- per ha per jaar, zulks na verreke- ning van zwaarder drukkende lasten op het overblijvende gedeelte enerzijds en aftrek we- gens vrijkomend kapitaal alsmede vrijkomende arbeid anderzijds, zulks inclusief de door be- trokkene te lijden belastingschade. Gerekend met de te dezen gebruikelijke kapitalisatiefac- tor 8 is dit voor de grond in geschil, groot 2.75.00 ha, een bedrag van totaal ƒ 33.000,-.&#13;
9. Bij vorenstaande schadetaxatie is het hof er van uitgegaan dat Couperus, gezien zijn leef tijd, zonder pachtontbinding enerzijds de ex ploitatie van de grond in geschil nog geruime tijd zou kunnen hebben voortzetten – wes halve geen aanleiding bestaat tot het toepassen van een lagere kapitalisatiefactor dan de ten deze gebruikelijke factor 8 - maar dat ander- zijds in verband met zijn gezondheidstoestand daarbij sprake zou zijn geweest van beperkte bedrijfsresultaten.&#13;
Grief VII is mitsdien gedeeltelijk gegrond.&#13;
10. In een geval als het onderhavige komen de proceskosten in beginsel ten laste van de ver pachter, met name als het bedrag van de uitein- delijk aan de pachter toe te kennen schadeloos stelling hoger is dan het ter zake door de verpachter aangeboden bedrag. In casu is sprake van een daarmee vergelijkbaar geval, terwijl ook overigens - mede gezien hetgeen&#13;
het hof hiervoor met betrekking tot aanbod en afwijzing van compensatiegrond heeft over-wogen en beslist - geen sprake is van feiten of omstandigheden die tot een ander oordeel zou-den moeten leiden. Ook grief VIII treft doel.&#13;
Slotsom&#13;
Het vonnis van 7 juli 1993, waarvan beroep, moet worden bekrachtigd; het vonnis van 16 maart 1994, waarvan beroep, moet worden vernietigd en beslist moet worden als na te mel-den.&#13;
De Gemeente moet als de hoofdzakelijk in het ongelijk gestelde partij worden veroordeeld in de proceskosten van beide instanties.&#13;
Beslissing&#13;
Het hof, rechtdoende in hoger beroep: Bekrachtigt het door de pachtkamer van het kantongerecht te Sneek tussen partijen gewe-zen vonnis van 7 juli 1993, waarvan beroep. Vernietigt het door genoemde pachtkamer tus-sen partijen gewezen vonnis van 16 maart 1994, waarvan beroep,&#13;
en in zoverre opnieuw rechtdoende: Veroor-deelt de Gemeente om tegen behoorlijk bewijs van kwijting aan Couperus ter zake van de pachtontbinding van de grond in geschil een schadeloosstelling te betalen ten bedrage van totaal ƒ 33.000,-.&#13;
Wijst af het meer of anders gevorderde. Ver-oordeelt de Gemeente in de in beide instanties tussen partijen gevallen proceskosten, aan de zijde van Couperus tot heden begroot voor de eerste aanleg op ƒ 115,- voor verschotten en ƒ1000,- voor salaris van de gemachtigde en voor het hoger beroep op ƒ486,15 voor ver-schotten en ƒ 3500,- voor salaris van de procu-reur.</content><legacyfootnotes/><footnotes><footnote/></footnotes><auteurs/><published>1997-05-01 00:00:00</published><modified>1995-05-23 00:00:00</modified><editiondate>1997-05-01</editiondate><htmlpath>https://denhollander.info/artikel/4895</htmlpath></article>
</articles></edition>
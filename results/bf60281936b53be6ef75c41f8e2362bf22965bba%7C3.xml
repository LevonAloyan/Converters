<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1992</searchword><id>6099</id><udhid>UDH:TvAR/6099</udhid><titel>Agrarisch recht leeft in Wageningen</titel><searchwords><searchword>TvAR 1/1992</searchword><searchword>UDH:TvAR/6099</searchword></searchwords><attachments><attachment><name>1992_nr 1_Artikel_Bruil.pdf</name><extention>pdf</extention><url>https://denhollander.info/download/5908/ci</url></attachment></attachments><inleiding>1. Dat het agrarisch recht springlevend is werd bewezen op 31 oktober in Wageningen.&#13;
En wel in twee opzichten. De Vakgroep Agrarisch Recht van de Landbouwuniversiteit&#13;
bloeit en is er bij zijn tweede lustrum (weer) in geslaagd een goed georganiseerd symposium&#13;
van de grond te krijgen.1 Bovendien was de opkomst ditmaal bijzonder groot: zo'n&#13;
tweehonderd belangstellenden waren afgekomen op een dagje agrarisch recht, in het bij&#13;
zonder pachtrecht. Als 'De toekomst van het pachtrecht' op het spel staat, willen velen&#13;
kennelijk meedenken.</inleiding><content>2. Nadat de dagvoorzitter, prof. Brussaard, enkele prominente gasten had verwelkomd,&#13;
gooide Heida meteen de knuppel in het hoenderhok door voor liberalisering van de Pacht&#13;
wet te pleiten (zie de bijdrage in dit nummer) onder het motto 'de tijden veranderen, de&#13;
pacht verandert, ook Heida verandert'. Kaptein stak zijn vreugde over de 'liberale Paulus'&#13;
niet onder stoelen of banken. Over het concrete voorstel van Heida over de prijstoetsing&#13;
(niet preventief, maar periodiek door de meest gerede partij ter toetsing voor te leggen)&#13;
ontstond enige discussie. Prof. Van den Noort waarschuwde voor de consequenties die in&#13;
Duitsland verbonden worden aan een dergelijke toetsing: de rechter ontbindt dan de overeenkomst&#13;
en de pachter staat met lege handen. Ook Wind wilde het naadje van de kous&#13;
weten, terwijl Van Nispen erop wees dat aan de toetsing hoge kosten verbonden kunnen&#13;
zijn (advocaten). Heida verduidelijkte nog eens zijn op de huur van bedrijfsruimte gebaseerde&#13;
voorstel: de rechter zou de - in vergelijking met gemiddeld in de regio geldende&#13;
prijzen - te hoge of te lage prijs voor de toekomst moeten aanpassen. De pachtprijs is dus&#13;
vrij, maar excessen kunnen worden geredresseerd. Hij benadrukte dat de pachtduur wat&#13;
hem betreft niet hoeft te veranderen, juist ook omdat de financiers zekerheid willen omtrent&#13;
de duur van de pacht. Het is niet de bedoeling om hier - zoals bij bedrijfsruimte - de&#13;
kamers van koophandel als adviseur in te schakelen. De deskundigen van de grondkamer&#13;
zijn goed in staat om een extreem prijsniveau te kunnen constateren.&#13;
Naar aanleiding van de rede van prof. Heisterkamp (zie de bijdrage in dit nummer)&#13;
kwam de vraag aan de orde of tegen de uitspraken van het Pachthof cassatie zou moeten&#13;
worden opengesteld, eventueel in de vorm van 'cassatie in het belang der wet'. Vrijwel&#13;
niemand zag de voordelen van cassatie, onder meer omdat bij de Hoge Raad de deskundigheid&#13;
zou ontbreken, omdat pachtzaken toch vaak zeer 'feitelijk' van karakter zijn, omdat&#13;
toch terugverwezen moet worden naar hetzelfde hof. Cassatie in het belang der wet is&#13;
geen oplossing voor ontevreden burgers. Polak suggereerde dat wellicht de prejudiciële&#13;
procedure, zoals die als zgn. rechtseenheidsvoorziening in de komende Algemene wet bestuursrecht&#13;
wordt opgenomen, van toepassing zou kunnen worden verklaard. Naar aanleiding&#13;
van een vraag van Mertens over de komende herziening van de rechterlijke&#13;
organisatie en het mogelijke verdwijnen van de lekenrechtspraak daarbij, merkte Heisterkamp op dat daarover nog niets bekend is. Weliswaar verdwijnen de leken bij de Raden&#13;
van Beroep, maar over pachtrechtspraak is tot nu toe niet gesproken. Hij nam aan dat - nu&#13;
de kantongerechten verdwijnen - gewoon speciale pachtkamers bij de rechtbanken kunnen&#13;
worden ingesteld.&#13;
Naar aanleiding van de bijdrage van Bongers klom Van Nispen op de barricade. Hij&#13;
wilde voorlopig niets weten van ingrijpende wijzigingen in de Pachtwet. Wij zouden eerst&#13;
maar eens moeten beginnen met normaal de huidige Pachtwet na te leven, in plaats van&#13;
de wet voortdurend te ontduiken. Overeenkomsten moeten steeds schriftelijk worden&#13;
vastgelegd. Er zou bovendien een kadastrale pachtregistratie van de grond moeten komen.&#13;
Daartoe zouden notarissen kunnen worden ingeschakeld. Voor waterschappen is&#13;
zo'n registratie toch al noodzakelijk als zij pachters in de omslag willen betrekken. De&#13;
bijzondere pachtregeling (12 jaar) noemde de spreker 'flauwekul': de huidige korte-duurpacht&#13;
is best geschikt om in de behoefte te voorzien. Hét grote probleem zit niet in de&#13;
Pachtwet, maar in het pachtnormen-systeem. Daarin zou veel meer differentiatie moeten&#13;
worden gebracht. Bongers wilde niet ontkennen dat de Pachtwet op grote schaal wordt&#13;
ontdoken, maar vroeg zich vervolgens af, hoe deze maatschappelijke realiteit te verklaren&#13;
is. Kennelijk voorziet de huidige Pachtwet niet langer in de behoeften van de praktijk, zowel&#13;
van pachters als van verpachters. De art. 70f - pacht kan wél in een praktijkbehoefte&#13;
voorzien. Met betrekking tot de aanpassing van de pachtnormen erkende Bongers dat het&#13;
huidige systeem niet optimaal is. Maar het is nog niet zo eenvoudig om een ander systeem&#13;
te ontwerpen en toe te passen. Op dit moment loopt er een onderzoek naar aanpassing&#13;
van pachtnormen.&#13;
Spoor stelde de indeplaatsstelling aan de orde. Heida wilde de indeplaatsstelling terugdringen.&#13;
Spoor beschreef een (Zeeuwse) situatie: de zoon van een boer heeft een landbouwkundige&#13;
opleiding, en werkt in de vrije tijd vaak mee op het bedrijf. Omdat het&#13;
bedrijf te klein is om een inkomen te bieden voor twee gezinnen, heeft de zoon in afwachting&#13;
van bedrijfsopvolging een baan buiten de landbouw. Moet de indeplaatsstelling&#13;
nu niet doorgaan? Heida meende inderdaad van niet. De indeplaatsstelling is bedoeld als&#13;
bescherming voor diegenen die afhankelijk zijn van de landbouw. Kinderen die geen bescherming&#13;
nodig hebben (bijvoorbeeld omdat zij elders een - vaak beter belegde - boterham&#13;
hebben gevonden) hoeven die ook niet te krijgen. Dat opent de mogelijkheid voor&#13;
nieuwkomers in de landbouw. Het aloude adagium 'Er zijn twee erfelijke beroepen:&#13;
staatshoofd en boer' moet maar eens doorbroken worden. Overigens staat niets er aan in&#13;
de weg dat in het door Spoor bedoelde geval de partijen onderling tot overeenstemming&#13;
komen, zodat het bedrijf alsnog aan de zoon wordt verpacht.&#13;
Naar aanleiding van de toespraak van Van Wijmen vroeg Wolff hoe deze dacht over&#13;
het zijns inziens verwerpelijke voornemen van de minister van VROM om het schadevergoedingsartikel&#13;
uit de WABM (art. 6lab) te schrappen. Van Wijmen beaamde dat dit een&#13;
verkeerde weg is. De Hoge Raad heeft in het Swill-arrest (Leffers/De Staat) bepaald dat&#13;
ook schade ten gevolge van een besluit van algemene strekking verdergaand gecompenseerd&#13;
dient te worden en het ministeriële voornemen staat daar volstrekt haaks op. Spreker&#13;
raadde de Tweede Kamer aan om dit niet te nemen.&#13;
Hartman had in de beschouwingen de Europese dimensie gemist. Verandert er dan helemaal&#13;
niets na 1992? Van den Noort stelde dat er in Europa geen enkele behoefte bestaat&#13;
aan unificatie van het pachtrecht. Iemand als Winkler - die in de bondsrepubliek wel gewend is aan verschillende wetgeving per land - ziet geen voordelen in een uniform Europees&#13;
pachtrecht.&#13;
Een schriftelijke vraag, of de niet-grondgebonden landbouw gebruik mag maken van&#13;
de Pachtwet dan wel dat daarvoor de bedrijfsruimte-huur de aangewezen constructie is,&#13;
werd in laatstgenoemde zin beantwoord. Van Wij men meende dat hierbij in het geheel&#13;
geen sprake is van landbouw, maar van industrie (agro-business) zodat de Pachtwet niet&#13;
geldt. Heida voegde daaraan toe dat men dit ook gerust aan het gezond verstand van de&#13;
betrokkenen kan overlaten.&#13;
Van Eldijk vroeg aandacht voor het feit dat, gezien de crisis in de landbouw, 40% van&#13;
de bedrijven over 10 jaar niet meer zal bestaan. De huidige voorstellen voor herziening&#13;
van de Pachtwet zijn dan ook te beschouwen als crisis-maatregelen. Door pacht kunnen&#13;
financiële risico's worden afgewenteld. Hoewel Van den Noort ontkende dat er nu een&#13;
zeer bijzondere crisis is - er wordt al sinds jaar en dag afgevloeid in de landbouw - was&#13;
hij het ermee eens dat de pacht grote voordelen heeft boven eigendom: pacht maakt geld&#13;
vrij voor financiering van bedrijfsmiddelen en het risico van investeren in grond ligt niet&#13;
(of althans in mindere mate) bij de boer.&#13;
3. De waarde van de studiedag voor de toekomst van het pachtrecht moet worden afgewacht.&#13;
Eind 1991 worden nieuwe voorstellen voor herziening van de Pachtwet bekend.&#13;
De aanwezige directeur JBZ van het Ministerie van Landbouw, Natuurbeheer en Visserij&#13;
(mr. Van der Hende) heeft in ieder geval voldoende materiaal aangedragen gekregen.&#13;
Hoe dan ook, in ieder geval was sprake van een geanimeerde en geïnspireerde bijeenkomst,&#13;
zodat met recht kan worden vastgesteld dat de pacht de geesten zal blijven bezighouden.</content><legacyfootnotes>1 Zie voor de viering van het eerste lustrum: Agrarisch Recht maart 1987 (themanummer).</legacyfootnotes><footnotes><footnote/></footnotes><auteurs>Mr. D.W. Bruil</auteurs><published>1992-01-01 00:00:00</published><modified>1992-01-01 00:00:00</modified><editiondate>1992-01-01</editiondate><htmlpath>https://denhollander.info/artikel/6099</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1998</searchword><id>4844</id><udhid>UDH:TvAR/4844</udhid><titel>Haartsen / LNV (TvAR 1998/4911)</titel><searchwords><searchword>TvAR 3/1998</searchword><searchword>TvAR 1998/4911</searchword><searchword>UDH:TvAR/4844</searchword></searchwords><attachments><attachment><name>1998_nr 3_Rechtspraak_4911.pdf</name><extention>pdf</extention><url>https://denhollander.info/download/4786/ci</url></attachment></attachments><inleiding>Besluit structuurverbetering landbouwbedrijven (Bestuursbesluit nr. 352, Stcrt. 1985, 188, van de Stichting Ontwikkelings- en Saneringsfonds voor de Landbouw)&#13;
&#13;
Op grond van dit Besluit kunnen bijdragen worden verleend in investeringen ter verbetering van de landbouwstructuur. Een voor-&#13;
waarde voor subsidieverlening is, dat door middel van een vaste berekening moet worden aangetoond dat de aangevraagde investering een positief rendement heeft. Bij deze berekening wordt in beginsel uitgegaan van landelijke gemiddelden. Een berekening op grond van deze cijfers leidde tot een negatief rendement en dus tot afwijzing van de aanvraag.&#13;
De aanvrager maakte hiertegen bezwaar bij de minister van Landbouw, Natuurbeheer en Visserij (verder: verweerder) en mocht aantonen dat in zijn geval andere gegevens van toepassing waren. Hij kreeg daarvoor een termijn van één maand. Een verzoek om verlenging van deze termijn bereikte verweerder pas na de gestelde termijn. De afwijzing van de aanvraag is op grond daarvan gehandhaafd. Aanvrager stelt dat al eerder, binnen de termijn, een verzoek om uitstel is gedaan. Dit is door verweerder echter niet ontvangen. De Afdeling acht het redelijk dat een termijn gesteld wordt voor de indiening van nadere gegevens en dat de aanvrager aan deze termijn wordt gehouden. Wanneer een verzoek om uitstel door de subsidieverlenende instantie niet - of niet tijdig - is ontvangen, is dit voor het risico van de aanvrager. Nu deze niet kan aantonen dat binnen de termijn een verzoek om uitstel is verzonden, is de handhaving van de afwijzing niet onredelijk.</inleiding><content>Uitspraak in het geschil tussen: J.F. Haartsen te Bant, gemeente Noordoostpolder (appellant)&#13;
en&#13;
de Minister van Landbouw, Natuurbeheer en Visserij (verweerder).&#13;
Bij besluit van 25 oktober 1991 heeft de Directeur Landbouw, Natuur en Openlucht-recreatie in de provincie Flevoland de aan-vraag van appellant voor een bijdrage op grond van het Besluit structuurverbetering landbouwbedrijven afgewezen.&#13;
Tegen dit besluit heeft appellant bij schrijven van 15 november 1991 een bezwaarschrift ingediend bij het Bestuur van de Stichting Ontwikkelings- en Saneringsfonds voor de Landbouw.&#13;
Bij besluit van 2 juli 1992 heeft bovenge-noemd bestuur het bezwaarschrift van appel-lant gegrond verklaard, maar de aanvraag van appellant voor een bijdrage op grond van het Besluit structuurverbetering landbouwbedrij-ven alsnog afgewezen op andere gronden. Tegen dit besluit heeft appellant bij schrijven van 11 juli 1992 een bezwaarschrift ingediend bij verweerder.&#13;
Bij besluit van 10 juni 1993 heeft verweerder het bezwaar van appellant ongegrond ver-klaard. Dit besluit is aan deze uitspraak gehecht.&#13;
Tegen dit besluit heeft appellant bij schrijven van 8 juli 1993, ingekomen bij de Raad van State op 9 juli 1993, beroep ingesteld bij de Afdeling rechtspraak van de Raad van State. Het beroepschrift is aan deze uitspraak gehecht.&#13;
Desgevraagd heeft verweerder bij schrijven van 14 oktober 1994 een verweerschrift inge-diend.&#13;
Het geschil is op 12 januari 1996 behandeld in een openbare vergadering van een Enkelvou-dige Kamer van de Afdeling, waarin appellant, vertegenwoordigd door J. Doorn en J.L. Olthuis, gemachtigden, en verweerder, verte-genwoordigd door mr. A. Hofstede-Bron, ambtenaar ten departemente, hun standpun-ten hebben toegelicht.&#13;
In rechte&#13;
Op 1 januari 1994 is in werking getreden de Wet van 16 december 1993 tot wijziging van de Wet op de rechterlijke organisatie, de Alge-mene wet bestuursrecht, de Wet op de Raad van State, de Beroepswet, de Ambtenarenwet 1929 en andere wetten, alsmede intrekking van de Wet administratieve rechtspraak over-heidsbeschikkingen (voltooiing eerste fase herziening rechterlijke organisatie), Stb. 1993, 650, welke nadien is gewijzigd. Uit de in deel 6, artikel I, van deze wet neergelegde over-gangsbepalingen volgt dat het geschil dient te worden behandeld met toepassing van het recht dat gold vóór 1 januari 1994, behoudens&#13;
ten aanzien van de regeling inzake de proces-kostenveroordeling in de artikelen 8:75 en 8:75a van de Algemene wet bestuursrecht. Ingevolge artikel 2 van het Besluit structuur-verbetering landbouwbedrijven (Bestuursbe-sluit no. 352, Stcrt. 1985, 188, zoals gewijzigd bij bestuursbesluit no. 420), hierna te noemen: het Besluit, wordt ter stimulering van de ver-betering van de doeltreffendheid van de land-bouwstructuur een bijdrage verleend voor subsidiabele investeringen die gericht zijn op een drietal nader omschreven doeleinden, waaronder de verbetering van de kwaliteit en omschakeling van de produktie, aan de hand van de behoeften van de markt. Ingevolge artikel 5, eerste lid, aanhef en onder a, van het Besluit, moet het verbeteringsplan dat gelijktijdig met de aanvraag wordt ingediend tenminste voorzien in een positief rendement van de investeringen waarvoor een bijdrage wordt verleend. Ingevolge artikel 6, eerste lid, van het Besluit dient het verbeteringsplan alle gegevens te bevatten die een toezegging aan de in artikel 5 genoemde voorwaarden mogelijk maakt. Deze gegevens bestaan tenminste uit een beschrijving van de situatie van het bedrijf op het tijdstip van indiening van het bedrijfsverbeteringsplan en een beschrijving van de situatie na voltooiing van het bedrijfsverbeteringsplan.&#13;
Bij besluit van 2 juli 1992 heeft het Bestuur van de Stichting Ontwikkelings- en Sane-ringsfonds voor de Landbouw de aanvraag van appellant voor een bijdrage op grond van het Besluit structuurverbetering landbouw-bedrijven alsnog afgewezen, omdat niet was voldaan aan de eis van artikel 5, eerste lid, onderdeel a, van het Besluit: het rendement van de investeringen waarvoor een bijdrage was gevraagd, was negatief. Appellant heeft in zijn bezwaarschrift tegen dit besluit gesteld dat de berekening van de meeropbrengsten niet juist was. Hij heeft daartoe ondermeer aangevoerd dat moest worden uitgegaan van een meeropbrengst van ƒ 80,- per ton pootaardappelen, in plaats van ƒ70,-.&#13;
Naar aanleiding van dit bezwaarschrift is appellant bij schrijven van 11 februari 1993 in de gelegenheid gesteld aan te tonen dat de&#13;
meeropbrengst per ton pootaardappelen ƒ 80,-bedraagt. Appellant is verzocht het betreffen-de bewijs binnen één maand te leveren. In het bestreden besluit is overwogen dat appellant ruimschoots na het verstrijken van de termijn nog geen bewijs had gezonden omtrent de gestelde meeropbrengst van ƒ 80,- per ton pootaardappelen. Verweerder heeft de meer-opbrengst daarom berekend met behulp van het in de KWIN (Kwantitatieve informatie voor de akkerbouw en de groenteteelt in de vollegrond) opgenomen gemiddelde van ƒ 70,-per ton, hetgeen een negatief rendement oplevert. Appellant heeft in zijn beroepschrift aange-voerd dat bij schrijven van 5 maart 1993, en vervolgens van 27 april 1993 is verzocht om uitstel voor het leveren van het bovengenoem-de bewijs.&#13;
Het verzoek dat appellant bij schrijven van 27 april 1993 heeft gedaan, is door verweerder afgewezen bij schrijven van 12 mei 1993, aan-gezien dit verzoek binnen bovengenoemde termijn van één maand had moeten worden gedaan.&#13;
Ten aanzien van het beweerdelijke verzoek van 5 maart 1993 heeft verweerder in zijn ver-weerschrift gesteld dat dit schrijven niet door hem is ontvangen, terwijl ook niet is gebleken dat het is verzonden. De Afdeling overweegt als volgt. Ingeval een poststuk niet aangetekend wordt verzonden, aanvaardt de verzender in beginsel het risico dat het betreffende stuk nimmer wordt ontvangen. Dit brengt mee dat de door verweerder naar voren gebrachte stelling dat geen uitstel is gevraagd binnen één maand, alleen dan ter zijde kan worden gesteld indien de ontvangst voldoende aannemelijk is geworden.&#13;
Het ligt met name op de weg van de afzender dit aan te tonen.&#13;
De Afdeling is van oordeel dat uit de stukken en het verhandelde ter zitting niet voldoende is gebleken dat het schrijven van 5 maart 1993 door appellanten is verzonden. Voorts acht de Afdeling de handelwijze van verweerder ten aanzien van het strak hanteren van de bovengenoemde termijn van één maand onjuist noch redelijk.&#13;
Bij de berekening van de meeropbrengst mocht verweerder derhalve uitgaan van de&#13;
gegevens zoals appellant deze bij de aanvraag heeft verstrekt, aangevuld met gemiddelden, zoals deze zijn opgenomen in de KWIN. Vast staat dat op basis van deze gegevens het ren-dement van de investeringen waarvoor een bijdrage is gevraagd, negatief is. De Afdeling is voorts niet gebleken van bijzondere feiten en/of omstandigheden die verweerder hadden moeten nopen ten gunste van appellanten van het Besluit en het in dezen gevoerde beleid af te wijken. Gelet hierop kan niet staande worden gehouden dat verweerder in redelijkheid niet heeft kunnen komen tot de gewraakte handhaving van de afwijzing van de aanvraag van appellant. Aangezien evenmin is gebleken dat het bestreden besluit in aanmerking komt om te worden vernietigd op een der andere gronden genoemd in artikel 8, eerste lid, van de Wet administratieve rechtspraak overheidsbeschikkingen, dient het beroep te worden verworpen. De Afdeling acht geen termen aanwezig toepassing te geven aan artikel 8:75 van de Algemene wet bestuursrecht.&#13;
Beslissing&#13;
De Afdeling bestuursrechtspraak van de Raad van State;&#13;
Recht doende in naam der Koningin: verwerpt het beroep.&#13;
</content><legacyfootnotes/><footnotes><footnote/></footnotes><auteurs/><published>1998-03-01 00:00:00</published><modified>1996-10-22 00:00:00</modified><editiondate>1998-03-01</editiondate><htmlpath>https://denhollander.info/artikel/4844</htmlpath></article>
</articles></edition>
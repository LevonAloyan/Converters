<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2007</searchword><id>5146</id><udhid>UDH:TvAR/5146</udhid><titel>De bedrijfstoeslagregeling:twee jaar later</titel><searchwords><searchword>TvAR 11/2007</searchword><searchword>UDH:TvAR/5146</searchword></searchwords><attachments><attachment><name>TAR_2007_11-1 ST.pdf</name><extention>pdf</extention><url>https://denhollander.info/download/5084/ci</url></attachment></attachments><inleiding>1. Inleiding&#13;
De tijd vliegt; de zogenoemde bedrijfstoeslagregeling1 is al&#13;
weer bijna twee jaar geleden van kracht geworden. Dienst&#13;
Regelingen van het ministerie van LNV heeft inmiddels&#13;
bijna alle bedrijven het vaststellingsbesluit toeslagrechten&#13;
2006 toegezonden.&#13;
In 2007 heeft de integratie van de melkpremie in het bedrijfstoeslagrecht&#13;
plaatsgevonden. Wederom besluitvorming&#13;
vanuit LNV richting de melkveehouders over de hoogte van&#13;
de hen toekomende toeslagrechten!&#13;
Inmiddels hebben ook alle toeslagrechten een uniek nummer&#13;
gekregen; alle landbouwers hebben een lijst toegezonden&#13;
gekregen met daarop aangegeven alle voor hen geregistreerde&#13;
toeslagrechten met de betreffende bijbehorende&#13;
unieke nummers en de waarde per toeslagrecht. Tevens is&#13;
door Dienst Regelingen in dit overzicht aangegeven of het&#13;
betreffende toeslagrecht in het subsidiejaar 2006 volgens&#13;
hun administratie is verzilverd. Het laatste is van belang&#13;
voor twee onderdelen van de bedrijfstoeslagregeling. Ten&#13;
eerste in verband met het vervallen van toeslagrechten als&#13;
deze niet eenmaal in een periode van drie jaren worden verzilverd.&#13;
Ten tweede kan een landbouwer toeslagrechten&#13;
overdragen aan een derde zonder landbouwgrond als de&#13;
landbouwer in één kalenderjaar ten minste 80% van de in&#13;
2006 aan hem toegewezen toeslagrechten heeft verzilverd.&#13;
Dienst Regelingen was voornemens in week 41 alle relaties&#13;
te hebben geïnformeerd over het nieuwe overzicht met geregistreerde&#13;
toeslagrechten, inclusief de korting vanwege de&#13;
nationale reserve.2</inleiding><content>De landbouwers zijn derhalve in 2006 en 2007 weer ‘verwend’&#13;
met post over de bedrijfstoeslagregeling. Telkens&#13;
moet men weer alert zijn of in de betreffende envelop een&#13;
appellabel besluit zit waarop eventueel tijdig gereageerd&#13;
moet worden. Uiteraard voer voor juristen! De eerste uitspraken&#13;
van het College van Beroep voor het Bedrijfsleven&#13;
zijn dan ook verschenen. Een aantal uitspraken over het begrip&#13;
‘overmacht’ zal ik in deze bijdrage onder uw aandacht&#13;
brengen.&#13;
Allereerst wordt echter op een aantal algemene onderwerpen&#13;
omtrent de werking van de bedrijfstoeslagregeling ingegaan.&#13;
2. Integratie melkpremie&#13;
De integratie van de melkpremie, ook wel zuiveltoeslag genoemd,&#13;
in het stelsel van toeslagrechten heeft het afgelopen&#13;
jaar plaatsgevonden.&#13;
Door deze integratie is de melkpremie, voorheen als aparte&#13;
subsidie gekoppeld aan geregistreerd gebruiksquotum, nu&#13;
ontkoppeld en toegevoegd aan het bedrijfstoeslagrecht. De basis voor het verwerken van deze integratie was de referentiehoeveelheid&#13;
melk die voor een producent was geregistreerd&#13;
bij het Productschap voor Zuivel op 31 maart 2007.&#13;
Hierbij werd overigens niet alleen de referentiehoeveelheid&#13;
melk bedoeld die permanent was geregistreerd voor een&#13;
melkveehouder, maar ook de hoeveelheid melk die op tijdelijke&#13;
basis werd gebruikt (leasemelk).&#13;
In het kader van de ontkoppeling van de melkpremie, werd&#13;
de betreffende referentiehoeveelheid melk vermenigvuldigd&#13;
met een subsidiebedrag (€ 35,47 per 1.000 kg melk). Dit&#13;
bedrag werd vervolgens verdeeld over de toeslagrechten die&#13;
voor de melkveehouder waren geregistreerd op 15 mei&#13;
2007. Hiermee wordt bedoeld de toeslagrechten die voor&#13;
hem als ‘permanent’ waren geregistreerd in de registers van&#13;
Dienst Regelingen. Als de melkveehouder op genoemde&#13;
peildatum toeslagrechten tijdelijk had overgedragen aan een&#13;
derde, werd het bedrag ook over deze rechten verdeeld.&#13;
Als de waarde van de toeslagrechten door deze actie uiteindelijk&#13;
boven het bedrag van € 5000,- per toeslagrecht uitkomt,&#13;
worden het speciale toeslagrechten met de bijbehorende&#13;
voorwaarden betreffende verzilvering en overdraagbaarheid.&#13;
Speciale voorwaarden kunnen worden benut zonder&#13;
het exploiteren van een oppervlakte landbouwgrond.&#13;
Hier moet jaarlijks een melding worden gedaan. Een landbouwer&#13;
met toeslagrechten met speciale voorwaarden moet&#13;
voldoende GrootVeeEenheden (GVE) aanhouden binnen&#13;
zijn bedrijf. Hoofdregel is dat hij minimaal 50% van de tijdens&#13;
de referentieperiode (2000 t/m 2002) uitgeoefende&#13;
landbouwactiviteit, uitgedrukt in GVE, handhaaft. Aan&#13;
deze voorwaarde wordt hij geacht te hebben voldaan als het&#13;
gemiddeld aantal GVE 50% is, doch gedurende een&#13;
periode van tenminste 10 maanden in geen geval minder&#13;
dan 25% is.&#13;
Als een melkveehouder in 2007 niet over toeslagrechten beschikte,&#13;
werd het aantal toeslagrechten bepaald door het&#13;
aantal hectaren landbouwgrond welke de betreffende melkveehouder&#13;
in 2007 in eigendom had (peildatum 15 mei&#13;
2007). Als hij echter in 2007 zowel niet over toeslagrechten&#13;
beschikte als over eigendomsgrond, zijn speciale toeslagrechten&#13;
vastgesteld.&#13;
3. Overdracht van toeslagrechten&#13;
3.1. Tijdelijk of permanent&#13;
Zoals bekend zijn toeslagrechten overdraagbaar.3 Kort de&#13;
hoofdlijnen van de spelregels omtrent het overdragen van&#13;
toeslagrechten.&#13;
Toeslagrechten kunnen permanent of tijdelijk worden overgedragen.&#13;
Als de rechten tijdelijk worden overgedragen, moeten deze&#13;
worden overgedragen in combinatie met de tijdelijke overdracht&#13;
van grond. Aan deze overdracht van grond hoeven&#13;
geen voorgeschreven juridische titel zoals eigendom of pacht&#13;
ten grondslag te liggen. Meest relevant is dat het feitelijke&#13;
gebruik van de grond wordt overgedragen. Met één hectare&#13;
landbouwgrond, waarop een subsidiabel landbouwproduct&#13;
wordt geteeld4, kan één toeslagrecht worden overgedragen.&#13;
Na beëindiging van het grondgebruik moeten partijen richting&#13;
Dienst Regelingen melden dat de toeslagrechten weer&#13;
ten name van de ‘vervreemder’ moeten worden gesteld.&#13;
Toeslagrechten die permanent worden overgedragen, kunnen&#13;
mét of zonder grond worden overgedragen.&#13;
Als de toeslagrechten permanent worden overgedragen in&#13;
combinatie met een overdracht van een oppervlakte landbouwgrond,&#13;
zal de grond eveneens op permanente basis&#13;
moeten worden overgedragen. In de praktijk derhalve in&#13;
combinatie met de overdracht van de eigendom van grond.&#13;
Als een landbouwer de toeslagrechten permanent wil overdragen&#13;
zonder landbouwgrond, kan dit alleen als de vervreemder&#13;
in één kalenderjaar ten minste 80% van zijn toeslagrechten&#13;
heeft benut oftewel zelf heeft verzilverd.&#13;
3.2. Lopende subsidiejaar&#13;
Van de overdracht van toeslagrechten dienen de vervreemder&#13;
en de verkrijger Dienst Regelingen van LNV in kennis&#13;
te stellen met gebruikmaking van het door deze Dienst&#13;
voorgeschreven formulier. De uiterlijke datum voor indiening&#13;
van het formulier is 31 maart van het desbetreffende&#13;
subsidiejaar; alleen als het formulier vóór deze datum door&#13;
Dienst Regelingen is ontvangen, kan de desbetreffende&#13;
overdracht voor het lopende subsidiejaar gelden.&#13;
3.3. 6-weken termijn&#13;
In artikel 25, lid 3 van EG Verordening 795/20045 is bepaald&#13;
dat de overdracht zes weken na de kennisgevingdatum&#13;
plaatsvindt, tenzij de bevoegde autoriteit, in Nederland&#13;
Dienst Regelingen als uitvoeringsinstantie van het ministerie&#13;
van LNV, bezwaar maakt tegen overdracht en zij de vervreemder&#13;
daarvan binnen die 6 weken periode in kennis&#13;
stelt. Vervolgens is in het betreffende artikel opgenomen dat&#13;
de bevoegde autoriteit alleen tegen een overdracht bezwaar&#13;
mag maken als de overdracht niet in overeenstemming is&#13;
met Verordening (EG) nr. 1782/2003. In welke gevallen is&#13;
strijd met deze verordening?&#13;
Een overdracht van toeslagrechten uit de nationale reserve is&#13;
in strijd is met de verordening. In lid 8 van artikel 42 van&#13;
Verordening (EG) nr. 1782/2003 is immers bepaald dat&#13;
toeslagrechten uit de nationale reserve gedurende een periode&#13;
van vijf jaar vanaf de toekenning niet overgedragen&#13;
kunnen worden.&#13;
Een andere reden om bezwaar te maken tegen een overdracht&#13;
is gelegen in artikel 46 lid 1 van genoemde EG Verordening.&#13;
Op basis van dit artikel kunnen toeslagrechten&#13;
uitsluitend worden overgedragen aan een andere landbouwer&#13;
die in dezelfde lidstaat is gevestigd.6&#13;
In hetzelfde artikel is in het tweede lid vervolgens bepaald&#13;
dat verhuur van toeslagrechten alleen is toegestaan indien&#13;
de overdracht van de toeslagrechten gepaard gaat met de&#13;
overdracht van een overeenkomstig aantal subsidiabele&#13;
hectaren.&#13;
Bovendien wordt in dit lid bepaald dat een landbouwer, behalve&#13;
in geval van overmacht of uitzonderlijke omstandigheden,&#13;
zijn toeslagrechten alleen zonder grond mag overdragen&#13;
als hij ten minste 80% van zijn toeslagrechten gedurende&#13;
ten minste een kalenderjaar heeft gebruikt dan wel&#13;
nadat hij alle toeslagrechten die hij gedurende het eerste&#13;
(toekennings)jaar7 niet heeft gebruikt, vrijwillig heeft afgestaan&#13;
aan de nationale reserve.&#13;
Uit de praktijk is gebleken dat Dienst Regelingen het afgelopen&#13;
jaar op weinig kennisgevingformulieren heeft gereageerd&#13;
en dus in weinig gevallen bezwaar heeft gemaakt&#13;
tegen de kennisgeving van deze overdrachten. Indien achteraf&#13;
mocht blijken dat een overdracht niet voldoet aan het&#13;
bepaalde in Verordening (EG) nr. 1782/2003 kan dat in beginsel&#13;
op basis van het bepaalde in artikel 25, lid 3 van deze&#13;
Verordening niet aan de betrokken partijen worden tegengeworpen.&#13;
Dienst Regelingen had tijdig bezwaar moeten&#13;
maken.&#13;
Voor Dienst Regelingen is echter sprake van een aantal escapemogelijkheden&#13;
in dergelijke gevallen; deze ‘escapes’ zijn&#13;
geformuleerd in artikel 73bis lid 3 van Verordening (EG)&#13;
nr. 796/2004.8 Als na toewijzing van de toeslagrechten aan&#13;
de landbouwers blijkt dat een aantal toeslagrechten ten onrechte&#13;
aan een landbouwer is toegewezen, moet de betrokken&#13;
landbouwer de ten onrechte toegewezen toeslagrechten&#13;
afstaan aan de nationale reserve. Als deze rechten ondertussen&#13;
echter zijn overgedragen aan een andere landbouwer,&#13;
geldt deze verplichting ook voor de overnemer van de rechten&#13;
naar evenredigheid van het aantal toeslagrechten dat&#13;
aan hem is overgedragen, als de landbouwer aan wie de toeslagrechten&#13;
aanvankelijk waren toegewezen niet meer over&#13;
voldoende toeslagrechten beschikt. De ten onrechte toegewezen&#13;
toeslagrechten worden geacht van meet af aan niet te&#13;
zijn toegewezen.&#13;
Ook als een landbouwer zich niet heeft gehouden aan de&#13;
hierboven omschreven 80%-eis, of toeslagrechten tijdelijk&#13;
heeft overgedragen zonder een (bijbehorende) tijdelijke&#13;
overdracht van grond, kan Dienst Regelingen de situatie&#13;
herstellen alsof de overdracht nooit heeft plaatsgevonden.&#13;
Een dergelijke ontsnappingsclausule zie ik voor Dienst Regelingen&#13;
van LNV niet geformuleerd voor bijvoorbeeld overdrachten van rechten uit de nationale reserve. Een gerechtvaardigd&#13;
beroep op het verstrijken van de zes weken&#13;
termijn door de landbouwer lijkt dan ook mogelijk. Naar&#13;
alle waarschijnlijkheid zal jurisprudentie over de besluitvorming&#13;
omtrent de aanvragen tot het registreren van overdrachten&#13;
van toeslagrechten niet uitblijven.&#13;
4. 10-maanden periode en de AGF-clausule&#13;
Jaarlijks zal door de landbouwer een aanvraag tot uitbetaling&#13;
ingediend moeten worden om de toeslagrechten te&#13;
kunnen verzilveren. Deze aanvraag wordt gecombineerd&#13;
met het indienen van de (jaarlijkse) verzamelaanvraag, ook&#13;
wel Gecombineerde Data Inwinning (GDI) genoemd.&#13;
Om één toeslagrecht tot uitbetaling te laten komen moet&#13;
door de betreffende landbouwer één hectare landbouwgrond&#13;
geëxploiteerd worden. De juridische titel op basis&#13;
waarvan de oppervlakte in gebruik is bij het bedrijf is niet&#13;
relevant. Feitelijk gebruik en opgave van de percelen bij de&#13;
GDI is doorslaggevend.&#13;
De volgende voorwaarden zijn gesteld aan het feitelijke gebruik&#13;
van de betreffende grond:&#13;
• de grond moet gedurende een periode van ten minste&#13;
10 maanden in gebruik zijn bij de landbouwer (aanvrager).&#13;
Deze periode loopt in beginsel van 1 januari tot&#13;
1 november, tenzij de landbouwer vóór 1 september&#13;
van het voorafgaande jaar heeft gemeld dat de aanvangsdatum&#13;
op een ander tijdstip gelegen is. De aanvangsdatum&#13;
van de 10 maanden-periode moet in ieder&#13;
geval gelegen zijn tussen 1 september en 1 april;&#13;
• de grond moet kunnen worden aangemerkt als landbouwgrond.&#13;
Een aantal gewassen is echter (toch) niet&#13;
toegestaan. Dit betreft op hoofdlijnen: groenten (inclusief&#13;
wortelen en uien), fruit, consumptieaardappelen,&#13;
pootaardappelen en blijvende teelten. Dit zijn gewassen&#13;
die niet als subsidiabel worden aangemerkt. Deze eis&#13;
wordt in de praktijk ook wel de AGF-clausule (Aardappelen,&#13;
Groente, Fruit) genoemd.&#13;
Op de hierboven omschreven 10 maanden termijn is vanuit&#13;
de praktijk kritiek gekomen. Het uitvoeren van deze voorwaarde&#13;
blijkt moeilijk uitvoerbaar en heeft een onevenredige&#13;
invloed op de grondmarkt. Reden voor Commissaris&#13;
Fischer Boel om een vereenvoudigingsvoorstel te presenteren&#13;
in de Landbouw- en Visserijraad die op 26 september&#13;
2007 heeft plaatsgevonden. De zogenoemde 10 maandenregel&#13;
zou op basis van dit voorstel gewijzigd worden in een&#13;
vaste jaarlijkse peildatum: 15 juni. De minister van LNV&#13;
heeft te kennen gegeven voorstander te zijn van dit voorstel,&#13;
maar wil graag als peildatum 15 mei hanteren in plaats van&#13;
het voorgestelde 15 juni.9 Dit vanwege het feit dat de&#13;
datum van 15 mei gelijk loopt met andere nationale wetgeving&#13;
(onder andere Meststoffenwet en Landbouwwet). Ten&#13;
tijde van het redigeren van dit artikel was de definitieve besluitvorming&#13;
omtrent het vervallen van de 10 maanden periode&#13;
(nog) niet gepubliceerd. Wel is vanuit Dienst Regelingen&#13;
aangegeven dat men ervan uitgaat dat in het jaar 2008&#13;
een peildatum gehanteerd gaat worden. De beroemde ‘slag&#13;
om de arm’ moet ik hier echter houden.&#13;
Niet alleen bovenomschreven 10-maanden periode zal wellicht&#13;
komen te vervallen; Europa heeft ook de genoemde&#13;
AGF-clausule laten vervallen. Lidstaten hebben echter de&#13;
mogelijkheid deze clausule te behouden. Ik heb begrepen&#13;
dat onze minister van LNV hieromtrent inmiddels heeft besloten&#13;
het standpunt van Europa te volgen. Dit zou betekenen&#13;
dat voortaan ook toeslagrechten kunnen worden verzilverd&#13;
door middel van hectaren waarop aardappelen, groente&#13;
en fruit worden geteeld. Het besluit van de minister was ten&#13;
tijde van het samenstellen van dit artikel nog niet gepubliceerd.&#13;
Ook hier geldt dat de bekendmaking moet worden&#13;
afgewacht.&#13;
5. Braaklegging&#13;
Aan de verzilvering van braakleggingstoeslagrechten zijn diverse&#13;
voorwaarden gesteld. Allereerst moet voldaan worden&#13;
aan de braakleggingsverplichting, tenzij sprake is van een&#13;
biologisch bedrijf. Het braakleggen van percelen moet geschieden&#13;
op percelen die onder andere voldoen aan de definitie&#13;
akkerland, en wel de nieuwe definitie akkerland.10 De&#13;
percelen moeten vervolgens minimaal een oppervlakte hebben&#13;
van 0,1 hectare en een breedte van 10 meter.&#13;
De Europese Raad heeft echter besloten om akkerbouwers&#13;
niet langer te verplichten om hun grond braak te leggen.11&#13;
Het betreft echter een éénmalige beslissing voor het seizoen&#13;
2007/2008. De grote vraag naar granen en de hoge prijzen&#13;
die daar het gevolg van zijn, hebben tot dit besluit geleid.&#13;
Tijdens de evaluatie van het GLB zal de Raad volgend jaar&#13;
spreken over de lange termijn toekomst van de braakleggingsregeling.&#13;
Dit betekent dat in afwijking van het bepaalde omtrent&#13;
braakleggingstoeslagrechten in Verordening (EG) nr.&#13;
1782/200312 landbouwers, voor 2008, de voor braakleggingstoeslagrechten&#13;
in aanmerking komende hectaren niet&#13;
uit productie hoeven te nemen om in aanmerking te komen&#13;
voor het in het kader van die rechten vastgestelde bedrag.&#13;
Braakleggingstoeslagrechten mogen hierdoor worden verzilverd&#13;
op hectaren die voor de productie worden gebruikt&#13;
binnen een landbouwbedrijf. Alle overige voorwaarden omtrent&#13;
braakleggingstoeslagrechten zouden wel van toepassing&#13;
blijven. Dienst Regelingen is voornemens bekend te&#13;
maken welke voorwaarden dit betreft en op welke wijze&#13;
deze moeten worden nageleefd. 6. Jurisprudentie&#13;
In 2007 zijn diverse uitspraken van het College van Beroep&#13;
voor het Bedrijfsleven inzake de Regeling GLB inkomenssteun&#13;
2006 gepubliceerd. Een groot aantal van deze uitspraken&#13;
heeft betrekking op het al dan niet terechte beroep van&#13;
een belanghebbende op overmacht en/of een uitzonderlijke&#13;
omstandigheid zoals opgenomen in artikel 40 van Verordening&#13;
(EG) nr. 1782/2003. In dit artikel is het volgende bepaald:&#13;
‘1. In afwijking van artikel 37 heeft een landbouwer wiens&#13;
productie gedurende de referentieperiode nadelig werd&#13;
beïnvloed door een geval van overmacht of uitzonderlijke&#13;
omstandigheden dat/die zich vóór of gedurende die referentieperiode&#13;
heeft/hebben voorgedaan, het recht te verzoeken&#13;
dat het referentiebedrag wordt berekend op basis van het&#13;
kalenderjaar of de kalenderjaren in de referentieperiode&#13;
dat/die niet is/zijn beïnvloed door het geval van overmacht&#13;
of uitzonderlijke omstandigheden.&#13;
2. Indien de hele referentieperiode door het geval van overmacht&#13;
of uitzonderlijke omstandigheden werd beïnvloed,&#13;
berekent de lidstaat het referentiebedrag op basis van de periode&#13;
van 1997 tot en met 1999 of, ...’.&#13;
In de uitspraken van het College inzake het al dan niet terechte&#13;
beroep van een landbouwer op overmacht en/of een&#13;
uitzonderlijke omstandigheid wordt verwezen naar de vaste&#13;
rechtspraak omtrent dit onderwerp van het Hof van Justitie&#13;
van de Europese Gemeenschappen. Hierbij wordt verwezen&#13;
naar het arrest van 11 juli 2002, Käserei Champignon Hofmeister&#13;
GmbH &amp; Co.13 Door het Hof is bepaald dat het&#13;
begrip overmacht inzake landbouwverordeningen alsdus&#13;
moet worden uitgelegd, dat zich abnormale en onvoorzienbare&#13;
omstandigheden hebben voorgedaan, die vreemd zijn&#13;
aan degene die zich erop beroept, en waarvan de gevolgen&#13;
in weerwil van alle mogelijke voorzorgen niet hadden kunnen&#13;
worden vermeden.&#13;
Voor zover mij bekend zijn in vrijwel alle beroepsprocedures&#13;
op basis van de Regeling GLB inkomenssteun 2006 de&#13;
voorgedragen overmachtsituaties door het College afgedaan&#13;
als situaties die niet voldoen aan bovenstaand criterium.&#13;
Volgens het College komen de navolgende situaties niet in&#13;
aanmerking voor de overmachtregeling:&#13;
• In een aan het College voorgelegde situatie was sinds&#13;
1983 sprake van vervuilde grond. Een beroep op overmacht&#13;
kon niet slagen omdat een sinds 1983 bestaande&#13;
situatie niet als abnormaal en onvoorzien kan worden&#13;
aangemerkt. Ook een beroep op overmacht in verband&#13;
met heupoperaties kon in casu niet ingewilligd worden,&#13;
omdat niet was aangetoond dat tengevolge van deze&#13;
operaties de productie was gedaald. Evenmin was aannemelijk&#13;
dat de beslissing om het bedrijf te staken in&#13;
maart 2002 in verband met de heupproblemen het gevolg&#13;
was van een situatie van overmacht als bedoeld in&#13;
bovenomschreven criterium. Het leek meer aannemelijk&#13;
dat het bedrijf vanwege een ondernemersbeslissing&#13;
was gestaakt.14&#13;
• In een andere casus hadden appellanten betoogd dat de&#13;
slechte gezondheidstoestand van vader de productie van&#13;
diens bedrijf over de gehele referentieperiode nadelig&#13;
had beïnvloed. Vader had in 1984 een voorwandinfarct&#13;
gehad. Daarna kreeg hij suikerziekte. Vader is in 2003&#13;
op de leeftijd van 79 jaar overleden. Het College overwoog&#13;
dat vader al vanaf 1984 over een minder goede&#13;
gezondheid beschikte. Appellanten konden niet aannemelijk&#13;
maken dat de slechte gezondheidstoestand van&#13;
vader per 2000 onverwacht en onvoorzien was. Door&#13;
appellanten was onvoldoende aangetoond dat er gedurende&#13;
de jaren 2000 tot en met 2002 sprake was van&#13;
een permanente situatie van overmacht zoals vereist in&#13;
het arrest Käserei Champignon Hofmeister. Bovendien&#13;
woonden nog 2 zonen thuis die het werk deden. Onduidelijk&#13;
was of dit werk alleen betrekking had op de&#13;
verzorging van vader.15&#13;
• Het in foutief invullen van de bijdragecode in een&#13;
steunaanvraag welke betrekking had op een referentiejaar&#13;
kon niet als overmacht worden aangemerkt.16 Hetzelfde&#13;
uitgangspunt gold voor het niet tijdig indienen&#13;
van een aanvraag.17&#13;
• Het College oordeelde in een zaak dat een beroep op&#13;
overmacht vanwege de uitbraak van de besmettelijke&#13;
dierziekte MKZ in 2001 niet aan de orde was, omdat&#13;
de productie in dat jaar hoger was dan in 2000. De&#13;
MKZ had geen negatieve invloed gehad op de runderproductie.&#13;
Ook het feit dat het bedrijfshoofd in de periode&#13;
2001/2002 ernstig ziek werd, uiteindelijk arbeidsongeschikt,&#13;
mocht niet baten. Hoezeer de opvang van hun&#13;
zieke vader de andere leden van de maatschap ook zal&#13;
hebben belast; van in maatschapsverband samenwerkende&#13;
ondernemers mag worden verwacht dat zij zodanige&#13;
maatregelen treffen, dat ook in die moeilijke omstandigheden&#13;
de normale bedrijfsvoering kan worden&#13;
voortgezet.&#13;
Dat dat laatste absoluut onmogelijk was, was volgens&#13;
het College in de betreffende casus onvoldoende komen&#13;
vast te staan. De keuze voor een andere bedrijfsopzet,&#13;
varkens in plaats van runderen, was een zelfstandige&#13;
niet uit overmacht voortvloeiende ondernemersbeslissing.&#13;
18 &#13;
7. Tot slot&#13;
Verwacht wordt dat de komende jaren de jurisprudentie&#13;
van het College van Beroep voor het Bedrijfsleven omtrent&#13;
de Regeling GLB inkomenssteun 2006 in omvang sterk zal&#13;
toenemen. Niet alleen ten aanzien van de vaststellingsbesluiten,&#13;
maar ook ten aanzien van de registratie van gemelde&#13;
overdrachten van toeslagrechten, het vervallen van toeslagrechten&#13;
aan de nationale reserve en (vooral) het al dan niet&#13;
voldoen aan alle subsidievoorwaarden.&#13;
Reden te meer om in de toekomst in dit tijdschrift aandacht&#13;
te blijven schenken aan dit onderwerp. De bedrijfstoeslagregeling,&#13;
en de uitwerking daarvan, zal de gemoederen&#13;
voorlopig bezig houden.</content><legacyfootnotes>* Mr. R. Verbakel – Van Bommel is jurist bij Remie Fiscaal Juridisch&#13;
Adviesbureau te Uden.&#13;
1. Regeling van 1 december 2005, Stcrt. 2005, 235, laatstelijk gewijzigd&#13;
bij regeling van 26 september 2007, Stcrt. 2007, 188.&#13;
2. 2,485%.&#13;
3. Artikel 22 Regeling GLB inkomenssteun 2006.&#13;
4. Zie lijst behorende bij EG Vo 1782/2003, PbEU L 270.&#13;
5. PbEu L141.&#13;
6. Tenzij in het geval van overdrachten door vererving.&#13;
7. 2006.&#13;
8. PbEU L141.&#13;
9. Verslag Landbouw- en Visserijraad 26 september 2007/ Brief Minister&#13;
van LNV d.d. 9 oktober 2007; kenmerk IZ.2007/2100.&#13;
10. Alle grond die tot het bedrijf behoort en die in 2003 niet in gebruik&#13;
was als blijvend grasland, bosgrond, grond voor blijvende teelten of&#13;
grond voor niet-agrarische doeleinden kan aangemerkt worden als&#13;
grond die voldoet aan de nieuwe definitie akkerland. Blijvend grasland&#13;
in 2003 betekent dat het perceel op 15 mei 2003 gedurende vijf&#13;
voorafgaande jaren in gebruik is geweest als grasland (vanaf 16 mei&#13;
1998 tot en met 15 mei 2003).&#13;
11. Verslag Landbouw- en Visserijraad 26 september 2007/ Brief Minister&#13;
van LNV d.d. 9 oktober 2007; kenmerk IZ.2007/2100.&#13;
12. Artikel 54, lid 3.&#13;
13. Europees Hof van Justitie 11 juli 2002 KG, C-210/00, Jur. I-6453,&#13;
punt 79.&#13;
14. College van Beroep voor het Bedrijfsleven 3 oktober 2007, LJN&#13;
BB5665 zaaknr. AWB 06/885. Deze en de hierna weergegeven uitspraken&#13;
zijn elders in dit nummer opgenomen.&#13;
15. College van Beroep voor het Bedrijfsleven 3 oktober 2007, LJN&#13;
BB5668, AWB 06/941.&#13;
16. College van Beroep voor het Bedrijfsleven 3 oktober 2007, LJN&#13;
BB5656, AWB 06/755.&#13;
17. College van Beroep voor het Bedrijfsleven 8 augustus 2007, LJN&#13;
BB3574, AWB 06/820.&#13;
18. College van Beroep voor het Bedrijfsleven 5 oktober 2007, LJN&#13;
BB5611, AWB 06/887.</legacyfootnotes><footnotes><footnote/></footnotes><auteurs>mr. R. Verbakel – Van Bommel</auteurs><published>2007-11-01 00:00:00</published><modified>2017-06-16 16:17:51</modified><editiondate>2007-11-01</editiondate><htmlpath>https://denhollander.info/artikel/5146</htmlpath></article>
</articles></edition>
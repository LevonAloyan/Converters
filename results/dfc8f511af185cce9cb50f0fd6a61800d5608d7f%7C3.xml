<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2002</searchword><id>4682</id><udhid>UDH:TvAR/4682</udhid><titel>Van der Hooft / Cosun II (TvAR 2002/5122)</titel><searchwords><searchword>TvAR 7/8/2002</searchword><searchword>TvAR 2002/5122</searchword><searchword>UDH:TvAR/4682</searchword></searchwords><attachments><attachment><name>2002_nr 78_Rechtspraak_5122.pdf</name><extention>pdf</extention><url>https://denhollander.info/download/4627/ci</url></attachment></attachments><inleiding>[Suikersysteem 1998, art. 16]&#13;
&#13;
Vervolg op vonnis Van der Hooft / Cosun &#13;
Vertrouwen niet bewezen.</inleiding><content>ARBITRAAL VONNIS&#13;
De Arbitragecommissie bedoeld in artikel 31&#13;
van het Suikersysteem 1998, bestaande uit&#13;
prof. mr G.M.F. Snijders, wonende te Eck en&#13;
Wiel, gemeente Buren, voorzitter, en de leden&#13;
de heer B.J.A. Hakvoort, wonende te Slootdorp,&#13;
gemeente Wieringermeer, en de heer&#13;
R.F. Marquinie, wonende te Sas van Gent,&#13;
heeft het volgende vonnis gewezen in de zaak&#13;
van:&#13;
P.J. van der Hooft, wonende te Biervliet,&#13;
verzoeker,&#13;
gemachtigde: aanvankelijk mr N.S. Commijs,&#13;
thans mr J.T. Fuller,&#13;
tegen&#13;
Coöperatie Cosun U.A., gevestigd te Breda,&#13;
verweerster,&#13;
gemachtigde: aanvankelijk mevrouw mr&#13;
M.J.C.W. van den Maagdenberg, thans&#13;
mevrouw mr F. Brugman.&#13;
Verloop van de procedure&#13;
1. Bij tussenvonnis van 25 juli 2001 heeft de&#13;
arbitragecommissie verzoeker opgedragen te&#13;
bewijzen, dat bietentelers al langer gebruik&#13;
maken van de door hem beschreven constructie&#13;
om referentie over te dragen zonder reële&#13;
overdracht van grond en dat door of namens&#13;
verweerster daarmee is ingestemd, zodat hij er&#13;
op heeft mogen vertrouwen dat de overschrijving&#13;
niet ongedaan gemaakt zou worden.&#13;
2. Op 12 september 2000 heeft verzoeker ter&#13;
uitvoering van deze bewijsopdracht als getuigen&#13;
doen horen de heer J.W.M.J. van Roessel&#13;
te Goirle, de heer T. Schiphouwer te Breda en&#13;
de heer H. van der Steege te Zwolle. Vervolgens&#13;
heeft verzoeker op 8 december 2000&#13;
doen horen mevrouw C. Hooijer te Barneveld,&#13;
alsmede verzoeker (partijgetuige). Op&#13;
5 april 2001 heeft verzoeker tenslotte nog&#13;
doen horen de heer C.G. Geschiere te Espel&#13;
en de heer J.A. te Velde te Gorssel. Cosun&#13;
heeft afgezien van de mogelijkheid van contra-&#13;
enquête. Kopie van de door de getuigen&#13;
afgelegde en ondertekende verklaringen is aan&#13;
dit vonnis gehecht.&#13;
3. Bij brief van zijn gemachtigde d.d. 4 mei&#13;
2001 heeft verzoeker zich naar aanleiding van&#13;
het gehouden getuigenverhoor uitgelaten.&#13;
Vervolgens werd zijdens verweerster op 21 mei&#13;
2001 een conclusie na enquête genomen.&#13;
4. De zaak is in staat van wijzen gekomen; het&#13;
vonnis is bepaald op heden.&#13;
De verdere beoordeling van het geschil&#13;
3. De arbitragecommissie is van oordeel dat&#13;
verzoeker niet is geslaagd in het leveren van&#13;
het hem opgedragen bewijs. Hetgeen de&#13;
getuigen hebben verklaard, leidt niet tot de&#13;
slotsom dat verweerster bij verzoeker het vertrouwen&#13;
heeft gewekt, dat zij de door hem&#13;
beschreven constructie – waarbij verzoeker&#13;
grond in pacht heeft gegeven aan een derde,&#13;
die derde de desbetreffende grond op dezelfde&#13;
datum in onderpacht heeft uitgegeven aan&#13;
verzoeker, en verweerster vervolgens is verzocht&#13;
om in samenhang met laatstbedoelde&#13;
overeenkomst referentie van de derde naar&#13;
verzoeker over te schrijven – zou tolereren,&#13;
zodat verzoeker er op heeft mogen vertrouwen&#13;
dat de onderhavige overschrijving niet&#13;
ongedaan zou worden gemaakt.&#13;
4. In verband hiermee overweegt de arbitragecommissie&#13;
om te beginnen, dat noch de verklaring&#13;
van de getuige Hooijer, noch door&#13;
verzoeker zelf als partijgetuige afgelegde verklaring,&#13;
aan het opgedragen bewijs kan bijdragen.&#13;
Mevrouw Hooijer, voormalig medewerkster&#13;
van Agrarisch Adviesbemiddelingsbureau&#13;
Steegro B.V., heeft verklaard nooit zelf van&#13;
een medewerker van een van de industrieën te&#13;
hebben gehoord, dat een constructie zoals bij&#13;
verzoeker is toegepast was toegestaan. Zij&#13;
bleek in feite niet meer te kunnen verklaren&#13;
dan hetgeen zij via haar toenmalige directeur&#13;
Van der Steege heeft vernomen. Uit eigen&#13;
wetenschap was haar omtrent het al dan niet&#13;
door verweerster wekken van het door verzoeker&#13;
gepretendeerde vertrouwen niets bekend.&#13;
Verzoeker heeft verklaard dat ene Quaak,&#13;
landbouwkundig medewerker van verweerster,&#13;
hem had verteld geen mogelijkheden tot&#13;
overdracht van quotum te zien. Voor zover er&#13;
desondanks vertrouwen bij hem was opgewekt&#13;
dat de toegepaste constructie door de&#13;
beugel kon, blijkt dit te zijn gewekt door de&#13;
medewerkers van Steegro. Zij kwamen betrouwbaar&#13;
op hem over en zeiden dat de&#13;
pacht/onderpacht-constructie kon; verzoeker&#13;
zag geen aanleiding om aan de juistheid van&#13;
hun opvatting in dezen te twijfelen. Verzoeker&#13;
heeft voorts nog verklaard, dat hij de constructie&#13;
niet heeft voorgelegd aan Quaak, en&#13;
evenmin aan enige andere medewerker van&#13;
verweerster.&#13;
7. De getuige Van der Steege heeft verklaard&#13;
dat de pacht/onderpacht-constructie in zijn&#13;
regelmatige contacten met Van Roessel en/of&#13;
Schiphouwer, beiden bij verweerster werkzaam,&#13;
aan de orde is geweest. Volgens zijn verklaring&#13;
zou verweerster bereid zijn gebleken&#13;
om aan zijn constructies mede te werken,&#13;
indien de zaak op papier maar klopte. De heer&#13;
Schiphouwer zou hij exact hebben uitgelegd,&#13;
wat hij onder een pacht/onderpacht-constructie&#13;
verstond en wel met name in de vorm waarin&#13;
deze in het geval van verzoeker is toegepast.&#13;
8. De verklaringen van de – door verzoeker&#13;
zelf voortgebrachte – getuigen Van Roessel,&#13;
Schiphouwer, Geschiere en Te Velde zijn met&#13;
die van Van der Steege in tegenspraak.&#13;
Bedoelde verklaringen komen er op neer, dat&#13;
zij pas achteraf op de hoogte zijn geraakt van&#13;
het feit dat in deze zaak van een pacht/onderpacht-&#13;
constructie sprake was. Van Roessel en&#13;
Schiphouwer hebben verklaard dat het hen&#13;
ten tijde van het behandelen van het onderhavige&#13;
verzoek tot overschrijving van basisreferentie&#13;
niet bekend was, dat de toegepaste&#13;
constructie pachtrechtelijk mogelijk was; zij&#13;
zijn hier pas in de loop van de onderhavige&#13;
procedure mee bekend geworden. Schiphouwer&#13;
heeft voorts nog verklaard dat Van der&#13;
Steege hem nimmer tijdens een telefoongesprek&#13;
met pacht/onderpacht-constructies&#13;
heeft geconfronteerd. Ook Geschiere en Te&#13;
Velde zijn werkzaam bij verweerster. Geschiere&#13;
zou de constructie eerst kennen uit een faxbericht&#13;
van Steegro d.d. 31 mei 1999, terwijl&#13;
Te Velde heeft verklaard zich er niet van&#13;
bewust te zijn dat hij ooit een pacht/onderpacht-&#13;
constructie onder ogen heeft gehad.&#13;
9. Dat Van Roessel, Schiphouwer, Geschiere&#13;
en Te Velde pas achteraf van het in de praktijk&#13;
toepassen van pacht/onderpacht-constructies&#13;
op de hoogte zijn geraakt, is niet verwonderlijk&#13;
indien de betrokken medewerkers van&#13;
Steegro, zoals de getuige Hooijer heeft verklaard,&#13;
in voorkomende gevallen slechts één&#13;
van beide pachtovereenkomsten aan de industrie&#13;
plachten toe te zenden.&#13;
Blijkens bijlage 1 bij de brief van verweerster&#13;
aan de secretaris van de arbitragecommissie&#13;
d.d. 20 juni 2000, door middel van welke brief&#13;
verweerster alsnog kopie heeft overgelegd van&#13;
de bij verweerschrift aangekondigde stukken,&#13;
is dat in het voorliggende geval ook zo&#13;
geschied. De bijlage bestaat immers uit een&#13;
brief van mevrouw Hooijer aan verweerster&#13;
d.d. 20 april 1998, geschreven in verband met&#13;
de beoogde overschrijving van basisreferentie&#13;
van Van Waes naar verzoeker, waarbij slechts&#13;
de pachtovereenkomst is gevoegd met Van&#13;
Waes als verpachter en verzoeker als pachter.&#13;
Dat in feite van onderpacht sprake is, valt uit&#13;
het stuk niet op te maken, laat staan dat de&#13;
onderpachter dezelfde is als de verpachter bij&#13;
de hoofdpacht.&#13;
10. De getuige Schiphouwer heeft verklaard&#13;
dat verweerster in het algemeen onderzoek&#13;
start, zodra haar een gerucht bereikt dat er iets&#13;
in een zaak niet klopt. Indien het gerucht juist&#13;
blijkt te zijn, wordt de zaak rechtgezet. Onregelmatigheden&#13;
zouden niet worden getolereerd,&#13;
omdat het Suikersysteem daarmee wordt&#13;
ondergraven. Van Roessel heeft verklaard, dat&#13;
in alle gevallen waarin van een constructie&#13;
sprake bleek te zijn, ofwel overschrijving is&#13;
geweigerd, ofwel ongedaan gemaakt. Geschiere&#13;
heeft het handhavingsbeleid van verweerster&#13;
in dit kader omschreven als strikt.&#13;
11. In een aantal verklaringen van getuigen is&#13;
de correspondentie ter sprake gekomen, die&#13;
op 19 september 1997 is gevoerd tussen de&#13;
heren Van der Steege en Schiphouwer, inzake&#13;
de transactie Peters/Van Schendel. In verband&#13;
hiermee overweegt de arbitragecommissie het&#13;
volgende.&#13;
11.1. Van der Steege deed Schiphouwer bij&#13;
faxbericht van genoemde datum een voorstel&#13;
voor de afwikkeling van de transactie. De&#13;
tekst luidde als volgt:&#13;
Wij hebben grond beschikbaar in Hengelo&#13;
(Gld).&#13;
Het voorstel is om de heer Peters dit te laten&#13;
pachten, waarmee de heer Peters het weer&#13;
onder kan verpachten aan de mts van Schendel&#13;
zodat de polsuiker rechten kunnen overgaan.&#13;
Met de pachtovereenkomst gaan polsuikerrechten&#13;
over op de pachter.&#13;
Wij verzoeken u om dit voorstel te bekijken&#13;
en vernemen graag uw reactie.&#13;
11.2. Schiphouwer reageerde bij faxbericht&#13;
van dezelfde datum met de volgende tekst.&#13;
Voor overdracht van referentie moet Peters&#13;
verpachten aan Van Schendel.&#13;
</content><legacyfootnotes/><footnotes><footnote/></footnotes><auteurs/><published>2002-07-01 00:00:00</published><modified>2000-06-06 00:00:00</modified><editiondate>2002-07-01</editiondate><htmlpath>https://denhollander.info/artikel/4682</htmlpath></article>
</articles></edition>
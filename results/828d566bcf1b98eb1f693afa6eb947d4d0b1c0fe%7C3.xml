<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2007</searchword><id>3928</id><udhid>UDH:TvAR/3928</udhid><titel>Bergmans / Jeurissen c.s. (TvAR 2007/5398)</titel><searchwords><searchword>TvAR 6/2007</searchword><searchword>TvAR 2007/5398</searchword><searchword>UDH:TvAR/3928</searchword></searchwords><attachments><attachment><name>TvAR_2007_6-jurisprudentie.pdf</name><extention>pdf</extention><url>https://denhollander.info/download/235/ci</url></attachment><attachment><name>19173.pdf</name><extention>pdf</extention><url>https://denhollander.info/download/19173/ci</url></attachment></attachments><inleiding>&lt;p&gt;[Pw, art. 41, 44] Verpachter heeft voldoende aannemelijk gemaakt dat hij serieus van plan is om het verpachte naast huidige bedrijf in gebruik te nemen. Geen aanwijzingen dat dit gebruik niet feitelijke uitvoerbaar zou zijn. In geschil is vooral de vraag of het gebruik financieel uitvoerbaar moet worden geacht. Ongewijzigde voortzetting van alleen de bestaande bedrijfsvoering op langere termijn niet mogelijk. Samenvoeging met verpachte zal leiden tot mestafzetkosten en investeringen met daaraan verbonden toenemende negatieve kapitaalspositie, maar wel tot een verbetering ten opzichte van de voortzetting van het huidige bedrijf. Geen voldoende duidelijke aanwijzingen dat eigen gebruik niet uitvoerbaar k&amp;aacute;n zijn. Verpachter krijgt voordeel van de twijfel. Gebruik is van overwegende betekenis. Verlengingsverzoek afgewezen onder bepaling van een bedrag ex art. 44 lid 3 Pw.&lt;/p&gt;</inleiding><content>&lt;p&gt;Beschikking in de zaak van: Martinus Hendrikus Jozef Marie Bergmans, wonende te Einighausen, gemeente Sittard-Geleen, appellant, procureur: mr. J.M. Bosnak, tegen: 1. Jozef Gerardus Franciscus Marie Jeurissen, wonende te Doenrade, gemeente Schinnen, 2. Franciscus Jozef Jeurissen, wonende te Doenrade, gemeente Schinnen, ge&amp;iuml;ntimeerden, procureur: mr. J.B.R. Dani&amp;euml;ls. 1. De procedure in eerste aanleg De pachtkamer van de rechtbank te Maastricht, sector kanton, locatie Sittard-Geleen heeft op 12 oktober 2005 een beschikking gegeven tussen appellant (verder te noemen: Bergmans) als verweerder en ge&amp;iuml;ntimeerden (verder gezamenlijk noemen Jeurissen c.s. of afzonderlijk Jeurissen sr. respectievelijk Jeurissen jr.) als verzoekers. Van die beschikking is een afschrift aangehecht. Naar die beschikking wordt verwezen voor het procesverloop en de beslissing in eerste aanleg. Eveneens is aangehecht een kopie van de beschikking van dit hof van 1 mei 2001, rekestnummer P006/2001, waarin de tussen partijen geldende pachtovereenkomst is verlengd &amp;ndash; met een kortere dan de wettelijke duur &amp;ndash; tot 1 november 2005. 2. De procedure in hoger beroep 2.1. Bij op 11 november 2005 ter griffie van het hof ingekomen beroepschrift is Bergmans onder aanvoering van zes grieven en overlegging van enkele nieuwe producties in hoger beroep gekomen van genoemde beschikking van 12 oktober 2005 met verzoek dat het hof bij beschikking, voor zover mogelijk uitvoerbaar bij voorraad, die beschikking zal vernietigen en opnieuw recht doende het verlengingsverzoek van Jeurissen c.s. alsnog zal afwijzen, met veroordeling van Jeurissen c.s. in de kosten van de procedure, zowel in eerste aanleg als in hoger beroep. 2.2. Bij op 16 december 2005 ter griffie van het hof ingekomen verweerschrift hebben Jeurissen c.s. onder overlegging van producties verweer gevoerd met conclusie dat het hof bij beschikking, voor zover de wet zulks toelaat uitvoerbaar bij voorraad, Bergmans in zijn beroep niet-ontvankelijk zal verklaren, althans de beschikking voor zover nodig met verbetering of aanvulling van de gronden waarop deze berust zal bekrachtigen en het verlengingsverzoek zal toewijzen, zulks met veroordeling van Bergmans in de kosten van (het hof leest:) het hoger beroep. 2.3. Op 20 februari 2006 heeft de mondelinge behandeling plaatsgevonden. Verschenen zijn Bergmans in persoon, bijgestaan door zijn financieel adviseur dhr. Beekman en vergezeld door mr. G.M.F. Snijders, advocaat te Utrecht, alsmede Jeurissen sr. en jr. in persoon, bijgestaan door hun financieel adviseur mw. Wouters en vergezeld door mr. A.M.H.C. Coppens, advocaat te Deurne. Partijen hebben aan het hof inlichtingen verstrekt, waarna beide advocaten de wederzijdse standpunten hebben toegelicht, beide mede aan de hand van pleitnotities en mr. Snijders mede aan de hand van op 30 januari, 8 februari en 17 februari 2006 op voorhand aan het hof toegezonden produc- ties. Ook hebben beide financieel adviseurs een toelichting op de stukken gegeven. 2.4. Vervolgens is een datum voor beschikking bepaald. 3. De vaststaande feiten 3.1. Het hof verwijst naar de feiten die zijn vastgesteld in zijn beschikking van 1 mei 2001. 3.2. Aan die feiten wordt toegevoegd dat bij vonnis van de pachtkamer van de rechtbank te Maastricht, sector kanton, locatie Sittard-Geleen van 11 april 2002 Jeurissen jr. is aangemerkt als medepachter naast Jeurissen sr. Dit vonnis is in kracht van gewijsde gegaan. 3.3. Bovendien kan als vaststaand worden aangemerkt dat Stienstra bij brief van 22 december 2005 aan Bergmans heeft laten weten niet te zullen overgaan tot bijbetaling en dat Bergmans aan Stienstra heeft laten weten zijn terugkooprecht te zullen uitoefenen. 4. De mondelinge behandeling Ter zitting is &amp;ndash; zakelijk weergegeven &amp;ndash; door partijen het navolgende verklaard: Door Jeurissen sr. en jr.: Jeusissen sr. is 61 jaar oud, is gehuwd en heeft twee kinderen, naast Jeurissen jr. een dochter van 36 jaar oud die uitwonend is. Jeurissen jr. is 37 jaar oud, is gehuwd en heeft een zoon van 6 en een dochter van 3 jaar oud. Het bedrijf op de Limpenshoeve is nog steeds een gemengd bedrijf (melkvee en akkerbouw) met een oppervlakte van inmiddels 36,59 ha, bestaande uit het object in geschil (waarop alle gebouwen staan), 8,93 ha eigen grond en circa 3 ha grond met grondgebruikersverklaring. Alle grond ligt rondom de bedrijfsgebouwen. Van het beschikbare areaal is circa 23 ha bouwland en de rest grasland. Op het bouwland worden aardappelen, tarwe, bieten en ma&amp;iuml;s geteeld. Er is verder nog een stuk van minder dan &amp;frac12; ha met kerstbomen. De veestapel omvat momenteel 40 melkkoeien en 35 stuks jongvee. Die bedrijfsgebouwen worden gevormd door een ligboxenstal, twee open loodsen en een voeropslag. E&amp;eacute;n van de loodsen is voor de helft door de verpachter bekostigd, de andere loods en de kuilplaat zijn geheel door de pachter bekostigd. Het melkquotum bedraagt 315.248 kg, het bietenquotum bijna 60.000 kg. De mest kan op eigen grond worden uitgereden, maar er is wel een opslagprobleem: voor 1 september moet er opslagcapaciteit voor 400 m3 bij. Het bedrijf wordt uitgeoefend in maatschapsverband tussen Jeurissen sr., diens echtgenote en Jeurissen jr. De winstverdeling is 35:35:30. Jeurissen sr. is nog steeds voor 40% arbeidsongeschikt. Jeurissen jr. werkt part-time (80%) in de bedrijfsvoorlichting rundveehouderij. Er is sprake van een jaarcontract omdat part-time wordt gewerkt. Als Jeurissen jr. dat wenst wordt het contract steeds verlengd. Zijn echtgenote werkt als kassi&amp;egrave;re voor maximaal 12 uren in de week. Jeurissen jr. woont op 2 km van het bedrijf. De resultaten van het bedrijf zijn nog steeds positief. Naast inkomsten uit het bedrijf geniet Jeurissen sr. inkomsten uit de verhuur van twee woonhuizen en heeft hij een uitkering wegens arbeidsongeschiktheid (ongeveer &amp;euro; 400 per maand). De uitkering van de particuliere verzekering is be&amp;euml;indigd toen Jeurissen sr. 60 werd. Door Bergmans: Ik ben 52 jaar oud, ben gehuwd en heb twee kinderen. Mijn dochter heeft na de MBO-opleiding &amp;eacute;&amp;eacute;n jaar aan de HAS gestudeerd en volgt nu dichter bij huis de HEAO. Zij studeert daar nu af op een veehouderijproject en wil op mijn bedrijf blijven. Mijn zoon heeft een MBO opleiding motorvoertuigentechniek gevolgd en zit nu thuis. Hij werkt thans mee in het agrarisch bedrijf en wil dat ook in de toekomst blijven doen, hoewel ik dat laatste zelf liever anders had gezien. Ik exploiteer een gemengd bedrijf (vleesvee en akkerbouw) op circa 31 ha grond. Daarvan is ongeveer 15.80 ha mijn eigendom, heb ik circa 2.48 ha gepacht van mijn zuster en heb ik nog de beschikking over de circa 11 ha die ik &amp;eacute;&amp;eacute;nmalig had gepacht van Stienstra. Die pacht is eind 2005 ge&amp;euml;indigd, maar ik ga deze grond terugkopen. Er is nog een probleem met de waarde in verband met daarop intussen gevestigde zakelijke rechten. De 2.29 ha die ik op jaarbasis van het bouwfonds had gepacht is inmiddels ge&amp;euml;indigd. Afgezien van 4 &amp;agrave; 5 ha grasland is alle grond bouwland. Mijn veestapel omvat circa 250 stuks mestrunderen en 19 paarden voor de paardenfok- en sportactiviteiten van mijn dochter. Van mijn mestproductierechten voor 2005 is 2862 kg fosfaat niet grondgebonden. Op het bouwland teel ik tarwe, aardappelen, suikerbieten en ma&amp;iuml;s. In mijn bedrijfsgebouwen is sedert 2001 geen wijziging gekomen. Ik ontvang ook nog steeds een uitkering op basis van 14% arbeidsongeschiktheid. Mijn huidige bedrijf is ingeklemd tussen het Fortuna-stadion en woningen en ik voorzie op termijn problemen bij het houden van vee. Uitbreiden op deze locatie is uitgesloten. Het is mijn bedoeling beide bedrijven samen te voegen en die op hun bestaande basis met mijn dochter en zoon te exploiteren. Ik zelf zal dan naar de Limpenshoeve verhuizen. Mijn dochter en zoon blijven op de oude locatie. Zo mogelijk zal ik investeren in de Limpenshoeve. Daarvoor heb ik nu weinig ruimte. 5. Beoordeling van het geschil in hoger beroep 5.1. Naar het oordeel van het hof heeft Bergmans voldoende aannemelijk gemaakt dat hij serieus van plan is om &amp;ndash; samen met zijn dochter en zoon &amp;ndash; de Limpenshoeve naast zijn huidige bedrijf in landbouwkundig gebruik te nemen. Het hof heeft voorts geen aanwijzingen dat dit voornemen van Bergmans niet feitelijk uitvoerbaar zou zijn in die zin, dat Bergmans niet bereid en in staat zou zijn om samen met zijn kinderen de met de bedrijfsvoering gemoeide werkzaamheden te verrichten. In geschil is vooral de vraag of het door Bergmans beoogde gebruik financieel uitvoerbaar moet worden geacht. 5.2. Bergmans heeft een grote hoeveelheid gegevens in het geding gebracht. Hij heeft een rapport overgelegd ter onderbouwing van zijn standpunt. Uit dat rapport volgt &amp;ndash; voor zover thans nog van belang &amp;ndash; dat het ongewijzigd voortzetten van het bestaande bedrijf met uitoefening van het terugkooprecht het voortbestaan van de bedrijfsvoering op langere termijn niet mogelijk maakt, onder meer in verband met de mestsituatie. Samenvoeging met de Limpenshoeve zou volgens het rapport naar verwachting weliswaar een negatief bedrijfsresultaat opleveren, doch dit zou in de loop van de jaren afnemen en er zou steeds sprake zijn van een positieve cash-flow. 5.3. Jeurissen c.s. hebben de nodige kritische kanttekeningen bij de opstelling van Bergnams geplaatst. Het hof acht hetgeen zij hebben gesteld over eventueel aan hen te vergoeden kosten van pachtersinvesteringen te vaag om daaruit voor Bergmans een te verwachten financi&amp;euml;le last van betekenis te kunnen afleiden. Voor een ander gedeelte lijken hun tegenwerpingen echter niet irre&amp;euml;el. Zo zal het bij samenvoegen van beide bedrijven onder voortzetting van zowel de melkveehouderij als het vleesstierenbedrijf in de huidige omvang noodzakelijk zijn om mestafzetkosten te maken, nu niet alle mest zal kunnen worden afgezet op het eigen bedrijf. Ook zullen er dan investeringen noodzakelijk zijn om de melkveehouderij te hervatten (melkvee, meer quotum, eventueel aanpassingen aan melkinstallatie), ook indien &amp;ndash; hetgeen het hof voldoende aannemelijk acht &amp;ndash; de aanvankelijk voorgenomen investeringen achterwege worden gelaten. Er zal sprake zijn van een toenemend negatieve kapitaalspositie. Tegenover de tegenwerpingen van Jeurissen c.s. staat echter de berekening uit het rapport waaruit volgt &amp;ndash; in zoverre niet door hen tegengesproken &amp;ndash; dat de vooruitzichten bij voortzetting van de huidige bedrijfsvoering na uitoefening van het terugkooprecht zullen leiden tot een n&amp;oacute;g slechter perspectief met voortdurend negatieve bedrijfsuitkomsten en een n&amp;oacute;g slechtere kapitaalspositie. In zoverre zou Bergmans erop vooruitgaan bij uitvoering van zijn voornemens. Daar komt bij, dat Bergmans met zijn dochter en zoon voldoende arbeidskracht ter beschikking heeft om zijn voornemen te kunnen uitvoeren. Hoewel twijfel mogelijk is, ziet het hof geen voldoende duidelijke aanwijzing dat het voornemen van Bergmans niet uitvoerbaar k&amp;aacute;n zijn. Alle omstandigheden van dit geval in aanmerking nemend is het hof van oordeel dat Bergmans, die zijn stelling omtrent de uitvoerbaarheid van zijn voornemen uitvoerig heeft onderbouwd, het voordeel van de twijfel moet worden gegund. Het hof gaat dan ook voor het vervolg uit van de uitvoerbaarheid van zijn voornemen tot het in persoonlijk gebruik nemen van het verpachte. 5.4. Mede gelet op de moeilijke positie van het huidige bedrijf van Bergmans &amp;ndash; die het hof aannemelijk acht &amp;ndash; is het hof van oordeel dat het persoonlijk gebruik van het verpachte voor Bergmans van overwegende betekenis is. Hij heeft een zeer groot belang bij ingebruikneming van de Limpenshoeve, gelet op het zeer slechte perspectief van voortzetting van de bedrijfsvoering op alleen de huidige locatie. Aan zijn belang doet niet af dat zijn bedrijfsresultaten naar verwachting ook na samenvoeging geruime tijd negatief zullen blijven. De door hem overgelegde berekeningen bieden het pers - pectief dat die resultaten zullen verbeteren en na 2010 positief zullen zijn, terwijl voordien sprake zal zijn van een positieve cash-flow. Bergmans heeft een groot belang aan zijn zijde bij ingebruikneming van het verpachte grondig onderbouwd en de kanttekeningen die bij de overgelegde cijfers kunnen worden geplaatst zijn onvoldoende om de aannemelijkheid van die overwegende betekenis te ontkrachten. Nu overwegende betekenis wordt aangenomen, doet zich de in art. 41, lid 1 van de Pachtwet neergelegde verplichte grond tot afwijzing van het verlengingsverzoek voor en behoeft niet te worden onderzocht of de grondslag van het maatschappelijk bestaan van Jeurissen c.s. door verlies van het gepachte ernstig zou worden aangetast. 5.5. Een en ander leidt tot het oordeel dat de grieven van Bergmans gegrond zijn. Het verlengingsverzoek van Jeurissen c.s. zal alsnog worden afgewezen. Het hof ziet in de omstandigheden van dit geval aanleiding om krachtens art. 44 lid 3 van de Pachtwet een bedrag vast te stellen dat Bergmans aan Jeurissen c.s. verschuldigd zal zijn indien de wil tot persoonlijk gebruik in werkelijkheid niet aanwezig is geweest. Dit bedrag zal worden bepaald op &amp;euro; 600.000,-. 5.6. De slotsom luidt, dat de beschikking waarvan beroep zal worden vernietigd en dat het verlengingsverzoek van Jeurissen c.s. alsnog zal worden afgewezen onder bepaling van een bedrag ex art. 44 lid 3 van de Pachtwet. Jeurissen c.s. zullen worden veroordeeld in de kosten van beide instanties. 6. De beslissing Het hof, beschikkende in hoger beroep, vernietigt de tussen partijen gegeven beschikking van de pachtkamer van de rechtbank te Maastricht, sector kanton, locatie Sittard-Geleen, van 12 oktober 2005, waarvan beroep, en, opnieuw beschikkende: wijst het verzoek van Jeurissen c.s. tot verlenging van de tussen partijen bestaande overeenkomst met betrekking tot &amp;lsquo;de Limpenshoeve&amp;rsquo;, kadastraal bekend gemeente Oirsbeek, sectie G, nummer 19 en sectie D, nummers 345, 356 en 357, alsnog af; bepaalt dat Bergmans aan Jeurissen c.s. een bedrag van &amp;euro; 600.000,- zal zijn verschuldigd indien de wil tot persoonlijk gebruik in werkelijkheid niet aanwezig is geweest; veroordeelt Jeurissen c.s. in de kosten van beide instanties, aan de zijde van Bergmans begroot op: &amp;ndash; &amp;euro; 400,- wegens salaris voor de procedure in eerste aanleg en &amp;ndash; &amp;euro; 244,- wegens griffierecht en &amp;euro; 1.788,- wegens salaris voor de procedure in hoger beroep.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-06-01 00:00:00</published><modified>2017-06-08 16:49:39</modified><editiondate>2007-06-01</editiondate><htmlpath>https://denhollander.info/artikel/3928</htmlpath></article>
</articles></edition>
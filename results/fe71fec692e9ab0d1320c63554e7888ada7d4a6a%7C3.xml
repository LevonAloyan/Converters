<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2012</searchword><id>10123</id><udhid>UDH:TvAR/10123</udhid><titel>Rechtspraak 5707. Buitengebied Leerdam (TvAR 2012/5707)</titel><searchwords><searchword>TvAR 10/2012</searchword><searchword>TvAR 2012/5707</searchword><searchword>UDH:TvAR/10123</searchword></searchwords><attachments><attachment><name>TvAR2012_10_09_5707.pdf</name><extention>pdf</extention><url>https://denhollander.info/download/8718/ci</url></attachment></attachments><inleiding>Als de afstand van een veehouderij tot een geurgevoelig ob­ject bij een andere veehouderij voldoet aan de afstandsnorm uit artikel 3, tweede lid, van de Wgv moet, anders dan bij geurgevoelige objecten die geen onderdeel uitmaken van een veehouderij, behoudens bijzondere omstandigheden worden aangenomen dat bij dit geurgevoelige object een aanvaard­baar woon- en leefklimaat aanwezig is. &#13;
</inleiding><content>Procesverloop &#13;
Bij besluit van 30 september 2010 heeft de raad het bestem­mingsplan “Buitengebied” vastgesteld. &#13;
Tegen dit besluit hebben [appellant sub 1], [appellant sub 2], [appellant sub 3], [appellant sub 4], [appellant sub 5], Cos­mopolite, [appellant sub 7], [appellante sub 8], [appellante sub 9] en [appellante sub 10] en anderen beroep ingesteld. &#13;
De raad heeft een verweerschrift ingediend. &#13;
De Stichting Advisering Bestuursrechtspraak voor Milieu en Ruimtelijke Ordening heeft desverzocht een deskundigenbe­richt uitgebracht. &#13;
[appellant sub 1], [appellant sub 2], [appellant sub 3], [ap­pellant sub 4], Cosmopolite, [appellante sub 10] en ande­ren en de raad hebben hun zienswijze daarop naar voren ge­bracht. &#13;
De Afdeling heeft de zaak ter zitting behandeld op 12 april 2012, waar [appellant sub 1], [appellant sub 2], bijgestaan door A. Bil, [appellant sub 3], bijgestaan door G.J. Hingst­man, [appellant sub 4], bijgestaan door mr. A.J. Bijl, [appel­lant sub 5], vertegenwoordigd door [appellant sub 5 A] en bijgestaan door ing. R.A. van Driesten, [appellant sub 7], [appellante sub 8], vertegenwoordigd door [gemachtigde], [appellante sub 10] en anderen, vertegenwoordigd door [ge­machtigde] en bijgestaan door mr. M.J. Smaling en de raad, vertegenwoordigd door H. Schefferlie en A. Siesling, beiden werkzaam bij de gemeente, zijn verschenen. &#13;
Voorts is ter zitting [belanghebbende] gehoord. &#13;
Buiten bezwaren van [appellante sub 8] heeft de raad nog een stuk met betrekking tot het beroepschrift van [appellante sub 8] in het geding gebracht. &#13;
Overwegingen &#13;
1. Het plan voorziet in de planologische regeling van het buitengebied van Leerdam. &#13;
Ingetrokken beroepsgronden &#13;
2. Het beroep van [appellante sub 10] en anderen is wat be­treft de beroepsgrond gericht tegen de vaststelling van het plandeel met de bestemming “Agrarisch-bouwvlak” wat be­treft de begrenzing van het bouwvlak op het perceel [locatie 7] en de beroepsgrond dat het plan ten onrechte niet voorziet in een zone voor hervestiging van intensieve veehouderijen, ter zitting ingetrokken. &#13;
Ontvankelijkheid &#13;
3. Het beroep van Cosmopolite voor zover gericht tegen de vaststelling van het plandeel met de bestemming “Natuur”, op het kadastrale perceel B 2693, plaatselijk bekend als Lin­gedijk 2 te Kedichem steunt niet op een bij de raad naar vo­ren gebrachte zienswijze. &#13;
Ingevolge artikel 8.2, eerste lid, van de Wet ruimtelijke or­dening (hierna: Wro), gelezen in samenhang met artikel 6:13 van de Algemene wet bestuursrecht (hierna: Awb), kan door een belanghebbende slechts beroep worden ingesteld tegen het besluit tot vaststelling van een bestemmingsplan, voor zover dit beroep de vaststelling van plandelen, voorschriften of aanduidingen betreft die de belanghebbende in een tegen het ontwerpplan naar voren gebrachte zienswijze heeft be­streden. Dit is slechts anders indien een belanghebbende re­delijkerwijs niet kan worden verweten dat hij ter zake geen zienswijze naar voren heeft gebracht. Deze omstandigheid doet zich niet voor. &#13;
Het beroep is in zoverre niet-ontvankelijk. &#13;
Procedureel &#13;
4. [appellant sub 2] heeft aangevoerd dat de nota zienswij­zen niet bij het vaststellingsbesluit op ruimtelijkeplannen.nl is gevoegd. &#13;
4.1. De beroepsgrond heeft betrekking op een mogelijke on­regelmatigheid van na de datum van het bestreden besluit en kan reeds om die reden de rechtmatigheid van het besluit niet aantasten. Deze mogelijke onregelmatigheid kan geen grond vormen voor de vernietiging van het bestreden be­sluit. &#13;
Inhoudelijk &#13;
Het beroep van [appellant sub 1] &#13;
5. [appellant sub 1] kan zich niet verenigen met de omvang van het bouwvlak dat op de verbeelding is toegekend aan zijn perceel gelegen aan [locatie 1] te Leerdam met de be­stemming “Agrarisch-Bouwvlak”. Hij wenst een bouwvlak met een oppervlakte van 1,5 ha in verband met toekomsti­ge uitbreidingsmogelijkheden. [appellant sub 1] voert daar­toe aan dat in de toelichting op het plan als uitgangspunt is vermeld dat bij de omvang en begrenzing van het bouwvlak een reële maat dient te worden aangehouden, waarbij reke­ning is gehouden met een redelijkerwijs te voorziene uitbrei­dingsbehoefte binnen de planperiode. Voorts wijst [appellant sub 1] op een door de raad aangenomen amendement. Ver­der voert hij aan dat een deel van zijn bestaande bebouwing niet binnen het bouwvlak is gelegen en dat bij vergroting van het bouwvlak ten onrechte een verplichte toetsing zal dienen plaats te vinden door een agrarische commissie. Vol­gens hem ligt de verantwoordelijkheid voor vergroting van het bouwvlak bij het college van burgemeester en wethou­ders en kan de samenstelling van de commissie leiden tot te­gengestelde belangen. &#13;
5.1. De raad stelt zich op het standpunt dat aan het perceel van [appellant sub 1] terecht geen groter bouwvlak is toe­gekend. Volgens de raad is gekozen voor het toekennen van bouwvlakken op maat. Deze systematiek heeft in de meeste gevallen geresulteerd in een bouwvlak in overeenstemming met het voorgaande bestemmingsplan en in een enkel ge­val tot een beperkte vergroting dan wel verkleining, aldus de raad. De raad stelt dat [appellant sub 1] zijn voornemen om zijn bedrijf uit te breiden dan wel te splitsen niet nader heeft onderbouwd door middel van een principeverzoek of een aanvraag om een omgevingsvergunning. Volgens de raad kan de door [appellant sub 1] gewenste uitbreiding dan wel splitsing door middel van de in de planregels opgenomen wijzigingsbevoegdheden mogelijk worden gemaakt, indien aan de daarvoor gestelde voorwaarden wordt voldaan. &#13;
5.2. In de toelichting behorend bij het plan is vermeld dat bij het toekennen van een bouwvlak de omvang van het bedrijf, de aard van het bedrijf, het vigerend bouwvlak volgens het vorige plan en de fysieke draagkracht van het gebied waar­in het bedrijf ligt in acht zijn genomen. Daarbij is als uit­gangspunt gehanteerd dat bij de omvang en begrenzing van het bouwvlak een reële maat dient te worden aangehouden, waarbij rekening is gehouden met een redelijkerwijs te voor­ziene uitbreidingsbehoefte binnen de planperiode. Op basis van een integrale afweging van alle in het geding zijnde be­langen, zijn de vorm en omvang van een bouwvlak op maat vastgesteld. &#13;
Uit het deskundigenbericht volgt dat het aan het perceel ge­legen aan [locatie 1] te Leerdam toegekende bouwvlak van ongeveer 1 ha, zowel alle bestaande bebouwing omvat als een onbebouwd deel waar het plan bij recht voorziet in een uitbreiding van de bestaande bebouwing. Niet is gebleken dat dit onjuist is. Voorts is uit de stukken en het verhandel­de ter zitting gebleken dat [appellant sub 1] ten tijde van het nemen van het bestreden besluit geen concrete plannen had voor een uitbreiding die binnen het toegekende bouwvlak niet mogelijk is. &#13;
Nu [appellant sub 1] ten tijde van het besluit tot vaststelling van het plan geen concrete uitbreidingsplannen had, heeft de raad zich in redelijkheid op het standpunt kunnen stellen dat geen aanleiding bestond voor het toekennen van een bouw­vlak van 1,5 ha in plaats van ongeveer 1 ha. Het door de raad aangenomen amendement dat inhoudt dat het plan mo­gelijkheden moet bevatten voor vergroting van agrarische bouwvlakken tot 1,5 ha, doet niet aan dit oordeel af. &#13;
5.3. Voor zover [appellant sub 1] zich niet kan verenigen met de verplichte toetsing door een agrarische commissie bij vergroting van het bouwvlak, overweegt de Afdeling dat ge­let op artikel 4, lid 4.7.2, onder a, van de planregels bij ver­groting van het bouwvlak alleen advies moet worden ge­vraagd aan een onafhankelijke terzake deskundige omtrent de noodzakelijkheid van de vergroting voor de continuïteit van het bedrijf en dat de beslissing of het bouwvlak wordt vergroot berust bij het college van burgemeester en wethou­ders. Daarbij neemt de Afdeling in aanmerking, zoals de raad ter zitting heeft toegelicht, dat in het algemeen advies wordt gevraagd aan de intergemeentelijke agrarische advies­commissie, maar bij belangenverstrengeling het advies zal worden gevraagd aan een andere adviescommissie die daar­toe is ingesteld. &#13;
Het betoog faalt. &#13;
6. [appellant sub 1] richt zich voorts tegen de vaststelling van het plan voor zover aan een deel van zijn perceel met de bestemming “Agrarisch met waarden” niet tevens de aan­duiding “wro-zone-wijzigingsgebied concentratie fruit­teelt” is toegekend. Hij voert aan dat door het ontbreken van deze aanduiding voor fruitteelt een aanlegvergunningplicht geldt, waardoor hij in zijn bedrijfsvoering wordt beperkt. In dit verband voert [appellant sub 1] aan dat zijn fruitareaal in de toekomst mogelijk zal worden vergroot en dat het uit het oogpunt van vruchtwisseling van belang is om onder om­standigheden fruitteelt te verwisselen voor weidegrond en omgekeerd. Volgens [appellant sub 1] heeft de raad onvol­doende gemotiveerd waarom de openheid van het landschap dient te prevaleren boven de belangen van de agrariërs. &#13;
6.1. De raad stelt dat bij de aanwijzing van de concentratie­gebieden fruitteelt de Nota Regels voor Ruimte van de pro­vincie Zuid-Holland in aanmerking is genomen. Volgens de raad is deze nota in aanmerking genomen om de karakteris­tieke openheid van delen van het buitengebied zo goed mo­gelijk te waarborgen. De fysieke begrenzing van de concen­tratiegebieden fruitteelt is gebaseerd op de locaties van de huidige fruitteeltbedrijven en de stroomruggen en oeverwal­len in verband met de bodemgesteldheid, aldus de raad. Met de in het plan opgenomen begrenzing hebben LTO Noord en NFO ingestemd. Volgens de raad is buiten de concentratie­gebieden, fruitteelt mogelijk door middel van een aanlegver­gunning. &#13;
6.2. Uit de stukken volgt dat de raad de Nota Regels voor Ruimte van de provincie Zuid-Holland heeft gehanteerd ten aanzien van fruitteeltbedrijven. In de Nota Regels voor Ruimte is vermeld dat vestiging van nieuwe fruitteeltbe­drijven slechts mogelijk is in gebieden waar reeds sprake is van concentratie van dergelijke bedrijven. De raad heeft dit beleid tot het zijne gemaakt en aldus toegepast dat het te­len van fruit in de hele gemeente vanwege de karakteristie­ke openheid met uitzondering van de gronden ter plaatse van de aanduiding “wro-zone-wijzigingsgebied concentra­tie fruitteelt” slechts mogelijk is met een aanlegvergunning. De aanlegvergunning kan alleen worden verleend als de ka­rakteristieke openheid niet onevenredig wordt aangetast. In hetgeen [appellant sub 1] aanvoert bestaat geen aanleiding voor het oordeel dat de raad niet in redelijkheid aan zijn be­leid kon vasthouden. &#13;
Uit de verbeelding volgt dat aan bijna alle gronden tussen het Hoogeind en de Overheicop de aanduiding “wro-zone-wijzigingsgebied concentratie fruitteelt” is toegekend. Al­leen een rechthoekig stuk grond is hiervan uitgezonderd. Niet is gebleken dat [appellant sub 1] concrete plannen heeft om fruit te telen op dit stuk grond dat buiten het concentra­tiegebied ligt. Gelet hierop heeft [appellant sub 1] niet aan­nemelijk gemaakt dat hij door de aanlegvergunningplicht in zijn bedrijfsvoering zal worden beperkt. &#13;
De raad heeft derhalve, gelet op zijn beleid, in redelijkheid geen aanleiding hoeven zien aan het door [appellant sub 1] gewenste deel van zijn perceel de aanduiding “wro-zone-wijzigingsgebied concentratie fruitteelt” toe te kennen. &#13;
7. In hetgeen [appellant sub 1] heeft aangevoerd ziet de Af­deling geen aanleiding voor het oordeel dat de raad zich niet in redelijkheid op het standpunt heeft kunnen stellen dat het plan in zoverre strekt ten behoeve van een goede ruimtelij­ke ordening. &#13;
In het aangevoerde wordt evenmin aanleiding gevonden voor het oordeel dat het bestreden besluit anderszins is voor­bereid of genomen in strijd met het recht. &#13;
Het beroep is ongegrond. &#13;
Het beroep van [appellant sub 2] &#13;
Bestemming “Wonen” [locatie 2] &#13;
8. [appellant sub 2] richt zich tegen het plandeel met de be­stemming “Wonen” wat betreft het perceel [locatie 2] te Leerdam. &#13;
[appellant sub 2] betoogt dat het op deze wijze bestemmen van [locatie 2] in strijd is met het beleidsuitgangspunt als vermeld in de plantoelichting dat alle bestaande woningen in het buitengebied een bouwvlak van 650 m3 krijgen toe­gekend. &#13;
8.1. De raad stelt dat de inhoudsmaat van 650 m3 niet het bouwvlak betreft maar de op grond van de bouwregels maximaal toegestane inhoudsmaat voor woningen binnen de bestemming “Wonen”. Het bouwvlak voor de bestaande wo­ningen is binnen het plan overeenkomstig de bestaande si­tuatie bestemd. De raad stelt dat het afhangt van de grootte van het overeenkomstig dit uitgangspunt opgenomen bouw­vlak of een woning met de maximale inhoud kan worden ge­realiseerd. Niet is beoogd het mogelijk te maken dat alle be­staande burgerwoningen tot de maximaal toegestane inhoud vergroot kunnen worden. &#13;
8.2. Ingevolge artikel 19, lid 19.2.2, van de planregels zijn gebouwen uitsluitend toegestaan ter plaatse van de aandui­ding “bouwvlak”. &#13;
Ingevolge lid 19.2.3, onder a, mag de inhoud van woningen, inclusief aan- en uitbouwen en bijgebouwen, maximaal 650 m3 bedragen. &#13;
In de plantoelichting staat vermeld dat bestaande woningen positief worden bestemd onder de bestemming “Wonen”. Hierbij zijn zowel voor- als achtertuin (indien aanwezig) binnen de woonbestemming opgenomen voor zover deze als zodanig in gebruik zijn. Burgerwoningen mogen een maxi­male inhoud van 650 m3 omvatten, inclusief bijgebouwen en andere erfbebouwing. &#13;
8.3. Gelet op het voorgaande wordt de stelling van [appel­lant sub 2] dat het uitgangspunt van het plan is dat voor alle bestaande woningen in het plan een bouwvolume van 650 m3 mogelijk wordt gemaakt, niet ondersteund door de door hem aangehaalde passage uit de toelichting en de bouwre­gels, nu hieruit blijkt dat dit het maximale bouwvolume be­treft. Het betoog mist dan ook feitelijke grondslag. &#13;
Het betoog faalt. &#13;
9. [appellant sub 2] betoogt dat binnen het bouwvlak sane­ring en herbouw van de woning niet mogelijk is. Het plan beperkt volgens [appellant sub 2] de mogelijkheid om te bouwen omdat een deel van het bouwvlak tevens de dub­belbestemming “Leiding-Water” heeft. Deze dubbelbestem­ming staat bebouwing voor de bestemming “Wonen” niet toe. Volgens [appellant sub 2] worden de bouwmogelijkhe­den tevens door het bouwverbod langs waterlopen beperkt. Daarnaast worden de bebouwingsmogelijkheden volgens [appellant sub 2] beperkt door de erfdienstbaarheid van weg ten behoeve van de achtergelegen agrarische percelen. &#13;
9.1. De raad stelt dat ten behoeve van de erfdienstbaarheid van weg het bestemmingsvlak anders ingericht kan worden en het plan een brug ten behoeve van een gewijzigde ont­sluiting mogelijk maakt. &#13;
9.2. Het perceel [locatie 2] ligt aan de watergang de Huibert en is verbonden met Overheicop door een brug. Op het per­ceel zijn een woning en een schuur aanwezig, gescheiden door een pad dat tevens ter ontsluiting van het achtergele­gen agrarische perceel dient. De woning staat op een afstand van ongeveer twee meter van de Huibert. De woning heeft een oppervlakte van circa 60 m2 en bestaat uit één bouwlaag met kap, met een goothoogte van 2,4 m. De schuur heeft een oppervlakte van circa 18 m2. &#13;
Op het perceel is een erfdienstbaarheid van weg gevestigd om te komen en te gaan van en naar de Overheicopseweg van de kadastrale percelen gemeente Leerdam, sectie […], nummers […], […] en […] over een breedte van ongeveer vijf meter van het oostelijke gedeelte van het perceel [loca­tie 2] (gemeente Leerdam, sectie […], nummer […]). &#13;
9.3. [locatie 2] heeft de bestemming “Wonen” met een bouwvlak en, voor zover hier van belang, de dubbelbestem­ming “Leiding-Water”. Deze dubbelbestemming rust voor een gedeelte op de gronden met de bestemming “Wonen” en voor een klein gedeelte op het bouwvlak. Het bouwvlak heeft een oppervlakte van 145 m2 en stemt overeen met het bouwvlak onder het voorheen geldende plan. &#13;
De Huibert heeft de bestemming “Water”. De Huibert wordt ter plaatse van [locatie 2] in de “Legger Wateren voor het stroomgebied Beneden Linge” van het waterschap Rivieren­land aangemerkt als A-water. Uit de toelichting op de Leg­ger blijkt dat een A-Water voorheen werd aangemerkt als hoofdwater of boezemwater. &#13;
Voor zover van belang, is binnen de bestemming “Water” in­gevolge artikel 18, lid 18.1.1, in samenhang met lid 18.2.2, van de planregels de aanleg van bruggen en duikers toege­staan. &#13;
Ingevolge artikel 30 mag, voor zover van belang, binnen de beschermingszone van watergangen geen bebouwing wor­den geprojecteerd. Voor hoofdwatergangen en boezemwater geldt een beschermingszone met een breedte van 5 m land­inwaarts vanaf de bovenkant van de taluds. Deze bescher­mingszone overlapt het bouwvlak over een strook met een oppervlakte van ca 45 m2. Als gevolg van de beschermings­zone resteert een oppervlakte van circa 100 m2 waar bebou­wing is toegestaan. &#13;
9.4. Ingevolge artikel 73, tweede lid, van boek 5, van het Burgerlijk Wetboek kan de eigenaar van het dienende erf voor de uitoefening van de erfdienstbaarheid een ander ge­deelte van het erf aanwijzen dan waarop de erfdienstbaar­heid op grond van de akte van vestiging dient te worden uit­geoefend, mits deze verplaatsing zonder vermindering van genot voor de eigenaar van het heersende erf mogelijk is. Kosten, noodzakelijk voor zodanige verandering, komen ten laste van de eigenaar van het dienende erf. &#13;
9.5. In het kader van een bestemmingsplanprocedure staat ter beoordeling of een plan strekt ten behoeve van een goede ruimtelijke ordening en niet in strijd is met het recht. Daar­bij is in beginsel de aanwezigheid van zakelijke rechten niet doorslaggevend. Dit is slechts anders indien evident is dat deze aanwezigheid aan de verwezenlijking van het plan bin­nen de planperiode in de weg staat en tevens vaststaat dat niet binnen de planperiode tot opheffing van het zakelijk recht zal worden overgegaan. Gelet op de mogelijkheid dat [appellant sub 2] de erfdienstbaarheid naar een ander ge­deelte van het erf kan verplaatsen en, indien noodzakelijk, daartoe de brug kan verplaatsen is geen sprake van een evi­dente privaatrechtelijke belemmering de bestemming te re­aliseren. &#13;
De beschermingszone en in zeer geringe mate de bestem­ming “Leiding-Water” leiden tot enige beperking in de mo­gelijkheden ingeval [appellant sub 2] de huidige bebouwing zou willen vervangen, maar niet in die mate dat de raad zich niet in redelijkheid op het standpunt heeft kunnen stellen dat de beperkingen als gevolg van het plan ten aanzien van de bebouwingsmogelijkheden binnen het bouwvlak op [locatie 2] niet zodanig zijn dat onvoldoende oppervlakte resteert om de bestemming te realiseren. De raad heeft dan ook in rede­lijkheid het bouwvlak niet in strijd met de goede ruimtelijke ordening kunnen achten. &#13;
Het betoog faalt. &#13;
Nieuw bouwvlak &#13;
10. [appellant sub 2] betoogt dat de raad ten onrechte niet is ingegaan op zijn verzoek een bouwvlak toe te kennen op het ten zuidwesten van [locatie 2] gelegen perceel met de be­stemming “Agrarisch met waarden”. &#13;
10.1. De raad stelt zich op het standpunt dat het toekennen van een nieuw bouwvlak op het zuidwestelijk van [locatie 2] gelegen perceel niet past binnen de integrale herziening van het buitengebied, maar dat hier een afzonderlijke procedure voor doorlopen dient te worden, waarbij wordt beoordeeld of een bouwvlak op deze locatie mogelijk is. &#13;
De raad merkt voorts op dat de visie op het buitengebied er op gericht is dat de zijde van de Overheicop, waar [appellant sub 2] een bouwvlak wenst, onbebouwd is en dat daar alleen ten behoeve van grondgebonden agrarische bedrijvigheid bebouwing wordt toegelaten. &#13;
10.2. Op het perceel waar [appellant sub 2] een bouwvlak wenst, ligt een boomgaard met een open plek. De boom­gaard wordt aan het zicht van de openbare weg onttrokken door een hoge heg langs het water. Op deze percelen rust de bestemming “Agrarisch met Waarden”. &#13;
10.3. De Afdeling overweegt dat de Wro de raad bij het toe­kennen van bestemmingen in een plangebied een grote mate van beleidsvrijheid toekent. Die vrijheid vindt haar begren­zing in een goede ruimtelijke ordening en het recht. &#13;
Mede gelet op het feit dat voorafgaand aan de vaststelling van het plan geen concreet verzoek is gedaan tot het toeken­nen van een nieuw bouwvlak en het beleid van de raad ge­richt is op het behoud van de openheid van het landschap en alleen bebouwing toelaat voor grondgebonden agrari­sche bedrijvigheid, heeft de raad in redelijkheid in de ziens­wijze van [appellant sub 2] geen aanleiding hoeven zien een nieuw bouwvlak op de door [appellant sub 2] gewenste lo­catie in het plan op te nemen. &#13;
Het betoog faalt. &#13;
Bestemming “Waarde-Archeologie 1” en “Waarde-Archeo­logie 2” [locatie 2] &#13;
11. [appellant sub 2] richt zich voorts tegen de dubbelbe­stemming “Waarde-Archeologie 1” en “Waarde-Archeolo­gie 2” wat betreft [locatie 2]. &#13;
12. [appellant sub 2] stelt dat uit het vaststellingsbesluit niet blijkt dat de raad heeft besloten tot het gewijzigd vaststellen van het plan, wat betreft het opnemen van de dubbelbestem­ming “Waarde-Archeologie 1” en “Waarde-Archeologie 2” en tot het wijzigen van de verbeelding ten aanzien van deze bestemmingen. De bij de vaststelling doorgevoerde wijzi­gingen van de archeologische bestemmingen zijn volgens hem te ingrijpend en daarom niet toegestaan. &#13;
12.1. De raad stelt zich op het standpunt dat het opnemen van de dubbelbestemmingen “Waarde-Archeologie 1” en “Waarde-Archeologie 2” in het plan door middel van een ambtshalve wijziging toegestaan is aangezien het reeds bij het ontwerp aangekondigd was dat deze aanpassingen zou­den worden doorgevoerd. &#13;
12.2. In de nota van zienswijzen is op p. 14 opgenomen dat in het ontwerpplan de wijziging van het archeologiebe­leid nog niet technisch kon worden doorgevoerd op de ver­beelding. In het ontwerpplan is volstaan met de mededeling dat het beleid bij de vaststelling in de planregels en de ver­beelding zou worden verwerkt. De raad heeft in het vaststel­lingsbesluit ingestemd met de nota van zienswijzen. Voor zover [appellant sub 2] betoogt dat de raad niet heeft beslo­ten tot wijziging van het plan ten aanzien van de archeolo­gie, faalt dit betoog. &#13;
12.3. De raad kan bij de vaststelling van het plan daarin wij­zigingen aanbrengen ten opzichte van het ontwerp. Slechts indien de afwijkingen van het ontwerp naar aard en om­vang zodanig groot zijn dat een wezenlijk ander plan is vast­gesteld, dient de wettelijke procedure opnieuw te worden doorlopen. De afwijkingen van het ontwerp zijn naar aard en omvang niet zo groot dat geoordeeld moet worden dat een wezenlijk ander plan voorligt. &#13;
Het betoog faalt. &#13;
13. Voorts betoogt [appellant sub 2] dat de dubbelbestem­ming “Waarde-Archeologie 2” op [locatie 2] in strijd is met het archeologische beleid van de raad. De lage archeologi­sche verwachting op de archeologische verwachtings- en be­leidsadvieskaart voor [locatie 2] zou volgens [appellant sub 2] geen aanleiding geven de bestemming “Waarde-Archeo­logie 2” toe te kennen. Hij stelt dat voor historische ele­menten op de kaart geen beleidsadvies wordt gegeven. [ap­pellant sub 2] betoogt dat de Huibert in het kader van de archeologie een duidelijke grens vormt en de contour met de bestemming “Waarde-Archeologie 2” rondom het aan de an­dere zijde van de Huibert gelegen historische element zich dus niet over het water moet uitstrekken. &#13;
13.1. De raad stelt dat de dubbelbestemming “Waarde-Ar­cheologie 2” overeenkomstig het gemeentelijk beleid in het plan is opgenomen. De raad stelt dat hij op grond van het Verdrag van Malta en de Wet archeologie en monumenten­zorg verplicht is de archeologische waarden te beschermen. &#13;
13.2. Het archeologische beleid van de gemeente is vastge­legd in de op 28 januari 2010 door de raad vastgestelde Be­leidsnota archeologie van de samenwerkende gemeenten van de Alblasserwaard-Vijfheerenlanden. De raad is volgens deze nota verantwoordelijk voor het in bestemmingsplannen opnemen van de verschillende archeologische categorieën en de daaraan gekoppelde beleidsadviezen zoals opgenomen in het rapport en bijbehorende archeologische verwachtings-en beleidsadvieskaart van adviesbureau BAAC van novem­ber 2009 met het kenmerk V-08.0185 (hierna: het rapport). &#13;
Op de verwachtings- en beleidsadvieskaart zijn gronden aangemerkt als gronden met een bepaalde archeologische waarde of als gronden met een bepaalde archeologische ver­wachting, variërend van laag naar zeer hoog. Daarnaast zijn historische elementen en archeologische vondstlocaties met een aanduiding op de kaart vermeld. &#13;
In paragraaf 7.5.11 van dit rapport is opgenomen dat voor de locaties die op de beleidsadvieskaart als historisch element of als archeologische vondstlocatie zijn aangeduid, wordt geadviseerd binnen een straal van 50 m een bureauonder­zoek uit te voeren, eventueel in combinatie met een booron­derzoek. &#13;
In Tabel 7.3 van het rapport staat ten aanzien van de histo­rische elementen en archeologische vondstlocaties vermeld dat, omdat de onderliggende verwachtingszone niet in over­eenstemming hoeft te zijn met de hogere verwachting op de puntlocatie, een toetsing van het archeologische potentieel van groot belang is bij de ontwikkeling van deze locaties. Bij de puntlocaties geldt niet het advies van de onderliggen­de zone, maar het advies voor de historische elementen en archeologische vondstlocaties. &#13;
[locatie 2] heeft een lage archeologische verwachtingswaar­de op de verwachtings- en beleidsadvieskaart. Ter hoogte van [locatie 2] is aan de overzijde van de waterloop de Hui­bert een historisch element weergegeven. [locatie 2] ligt bin­nen een straal van 50 meter van dit element. Op grond van het beleid geldt voor Overheicop niet het advies ten aanzien van de onderliggende verwachtingswaarde, maar het advies voor de historische elementen. &#13;
13.3. De raad heeft het beleid vertaald door de gronden die binnen een straal van 50 m rondom een historisch element liggen, de dubbelbestemming “Waarde-Archeologie 2” te geven. Ingevolge deze bestemming zijn de gronden, voor zover hier van belang, mede bestemd voor de bescherming van archeologische vondsten en historische elementen. &#13;
Gelet op de voorrang die in het beleid wordt gegeven aan het beschermingsregime voor historische elementen boven het beschermingsregime voor de onderliggende archeologi­sche verwachting, heeft de raad in redelijkheid het standpunt in kunnen nemen dat de bestemming “Waarde-Archeologie 2” op [locatie 2] in overeenstemming is met de Beleidsno­ta archeologie. Voor het oordeel dat de raad, zoals [appellant sub 2] betoogt, in strijd met zijn archeologische beleid heeft gehandeld is derhalve geen aanleiding. Dat de Huibert een grens vormt tussen verschillende archeologische verwach­tingswaarden maakt dat niet anders. &#13;
Het betoog faalt. &#13;
14. [appellant sub 2] betoogt dat de omschrijving “bescher­ming van archeologische waarden” in artikel 24, lid 24.1, van de planregels en “bescherming van archeologische vondsten” en “historische elementen” in artikel 25, lid 25.1, van de planregels onvoldoende concreet en objectief is. &#13;
14.1. Ingevolge artikel 24, lid 24.1, van de planregels zijn de gronden bestemd voor “Waarde-Archeologie 1”, behal­ve voor de andere daar voorkomende bestemming(en), mede bestemd voor de bescherming van te verwachten archeologi­sche waarden. &#13;
Ingevolge artikel 25, lid 25.1, zijn de voor “Waarde-Archeo­logie 2” aangewezen gronden behalve voor de andere daar voorkomende bestemming(en), mede bestemd voor de be­scherming van archeologische vondsten en historische ele­menten. &#13;
14.2. Voor zover [appellant sub 2] stelt dat de bestemmings­omschrijving bescherming van archeologische waarden in artikel 24, lid 24.1, van de planregels en bescherming van archeologische vondsten en historische elementen in arti­kel 25, lid 25.1, van de planregels niet voldoende duidelijk is, overweegt de Afdeling dat blijkens de toelichting bij het plan en het archeologisch beleid historische elementen loca­ties zijn waar uit onderzoek blijkt dat bijvoorbeeld een mo­len, woning of een kapel aanwezig is geweest. De mogelijke archeologische resten worden beschermd door het bouwver­bod met een ontheffingsmogelijk en het aanlegvergunning­stelsel, beide met een verplichte archeologische rapportage. Ook is voldoende duidelijk wat met de termen archeologi­sche vondsten en waarden wordt bedoeld. De Afdeling is van oordeel dat de planregels voldoende objectief begrensd en duidelijk zijn. &#13;
Het betoog faalt. &#13;
15. Voorts betoogt [appellant sub 2] dat de bevoegdheid voor het college in artikel 24, lid 24.3, en artikel 25, lid 25.3, van de planregels tot het stellen van nadere eisen te ruim is en niet objectief begrensd. Volgens [appellant sub 2] is dit in strijd met artikel 3.6, eerste lid, onder d, van de Wro. &#13;
15.1. De raad stelt dat de bevoegdheid van het college tot het stellen van nadere eisen ook al in het ontwerpplan was opgenomen en dat hiertegen geen zienswijzen zijn inge­diend. &#13;
15.2. In het ontwerpplan, rustte op [locatie 2] niet de be­stemming “Waarde-Archeologie”. In het vastgestelde plan heeft [locatie 2] de bestemming “Waarde-Archeologie 1” en de bestemming “Waarde-Archeologie 2” gekregen. In zover­re is het plandeel [locatie 2] ten opzichte van het ontwerp­plan gewijzigd vastgesteld. &#13;
[appellant sub 2] kan tegen het gewijzigde plandeel wat be­treft de bestemming “Waarde-Archeologie 1” en “Waarde- Archeologie 2” ook wat betreft de daarin opgenomen mo­gelijkheid tot het stellen van nadere eisen opkomen, nu het gebruik van de gronden wordt beperkt door deze wijzigin­gen. &#13;
15.3. Ingevolge artikel 24, lid 24.3, van de planregels is het college bevoegd nadere eisen te stellen ten aanzien van de situering van bouwwerken, de inrichting en het gebruik van gronden, indien uit onderzoek is gebleken dat ter plaatse be­houdens- en beschermenswaardige archeologische monu­menten of resten aanwezig zijn. De nadere eisen zijn erop gericht dat de archeologische waarden zoveel mogelijk in de grond (in situ) worden behouden. Artikel 25, lid 25.3, is identiek aan artikel 24, lid 24.3. &#13;
15.4. Ingevolge artikel 3.6, eerste lid, aanhef en onder d, van de Wro kan bij een bestemmingsplan worden bepaald dat het college met inachtneming van de bij het plan te geven regels ten aanzien van in het plan omschreven onderwerpen of onderdelen nadere eisen kan stellen. &#13;
Deze bevoegdheid tot het stellen van nadere eisen is derhal­ve beperkt tot eisen die aansluiten bij in het bestemmings­plan zelf reeds gestelde regels aangaande het betreffende on­derwerp of onderdeel. Daarnaast dient voldoende duidelijk te zijn in welke gevallen en onder welke omstandigheden het college gebruik kan maken van zijn bevoegdheid. &#13;
15.5. In het plan zijn door middel van de bebouwingsvoor­schriften en de bestemmingsvoorschriften regels gesteld aangaande de situering van bouwwerken, de inrichting en het gebruik van gronden. De aan het college toegekende be­voegdheid tot het stellen van nadere regels in artikel 24, lid 24.3, en artikel 25, lid 25.3, van de planregels sluit derhalve aan bij de in het plan reeds gestelde regels. &#13;
Artikel 24, lid 24.3, en artikel 25, lid 25.3, bepalen dat nade­re regels kunnen worden gesteld indien uit onderzoek is ge­bleken dat ter plaatse behoudens- en beschermenswaardige archeologische monumenten of resten aanwezig zijn. Hier­mee is voldoende duidelijk in welke gevallen en onder wel­ke omstandigheden het college gebruik kan maken van zijn bevoegdheid. &#13;
Op grond van het voorgaande zijn artikel 24, lid 24.3, en ar­tikel 25, lid 25.3, niet in strijd met artikel 3.6, eerste lid, aan­hef en onder d, van de Wro. &#13;
Het betoog faalt. &#13;
16. [appellant sub 2] stelt dat de artikelen 24 en 25 van de planregels leiden tot een absoluut bouwverbod doordat geen ontheffingen mogelijk zijn. Dit acht hij niet juist. &#13;
16.1. Ingevolge artikel 24, lid 24.2, van de planregels mogen uitsluitend bouwwerken worden opgericht ten dienste van de in 24.1 omschreven doeleinden, tenzij: &#13;
a. het bouwplan betrekking heeft op vervanging van be­staande bouwwerken, waarbij de oppervlakte niet wordt uit­gebreid en de bestaande fundering wordt benut, met uitzon­dering van nieuwe kelders; of &#13;
b. het nieuw te bebouwen oppervlak, in aanvulling op het bepaalde onder b, niet groter is dan: &#13;
1. ter plaatse van de aanduiding “specifieke vorm van waar­de-1”, 30 m2; &#13;
2. ter plaatse van de aanduiding “specifieke vorm van waar­de-2”, 100 m2; &#13;
3. ter plaatse van de aanduiding “specifieke vorm van waar­de-3”, 250 m2; &#13;
4. ter plaatse van de aanduiding “specifieke vorm van waar­de-4”, 250 m2; &#13;
5. ter plaatse van de aanduiding “specifieke vorm van waar­de-5”, 500 m2; &#13;
6. ter plaatse van de aanduiding “specifieke vorm van waar­de-6”, 10.000 m2. &#13;
Ingevolge artikel 25, lid 25.2, mogen uitsluitend bouwwer­ken worden opgericht ten dienste van de in 25.1 omschreven doeleinden, tenzij: &#13;
a. het bouwplan betrekking heeft op vervanging van be­staande bouwwerken, waarbij de oppervlakte niet wordt uit­gebreid en de bestaande fundering wordt benut, met uitzon­dering van nieuwe kelders; of &#13;
b. het nieuw te bebouwen oppervlak, in aanvulling op het bepaalde onder a, niet groter is dan 50 m²; &#13;
c. voor zover het werkzaamheden in de bodem betreft tot een diepte van 30 cm onder het bestaande maaiveld. &#13;
Ingevolge artikel 24, lid 24.4.1, kan het college, voor zo­ver van belang, ontheffing verlenen van het bepaalde in 24.3 voor het oprichten van bouwwerken ten behoeve van de op deze gronden liggende andere bestemming, indien op basis van archeologisch onderzoek is aangetoond dat de archeo­logische waarden door de bouwactiviteiten niet onevenredig worden of kunnen worden geschaad. &#13;
Ingevolge artikel 25, lid 25.4.1, kan het college, voor zo­ver van belang, ontheffing verlenen van het bepaalde in 25.3 voor het oprichten van bouwwerken ten behoeve van de op deze gronden liggende andere bestemming, indien op basis van archeologisch onderzoek is aangetoond dat de archeo­logische waarden door de bouwactiviteiten niet onevenredig worden of kunnen worden geschaad. &#13;
In artikel 24, lid 24.3, en artikel 25, lid 25.3, is de bevoegd­heid van het college tot het stellen van nadere eisen ver­meld. &#13;
16.2. Ter zitting heeft de raad gesteld dat voor zover in arti­kel 24, lid 24.4.1, en artikel 25, lid 25.4.1, is opgenomen dat ontheffing kan worden verleend van lid 24.3 respectievelijk 25.3, bedoeld is het college de bevoegdheid te geven onthef­fing te verlenen van artikel 24, lid 24.2, en 25, lid 25.2. &#13;
16.3. In hetgeen [appellant sub 2] heeft aangevoerd ziet de Afdeling aanleiding voor het oordeel dat het bestreden be­sluit is genomen in strijd met de bij het voorbereiden van een besluit te betrachten zorgvuldigheid voor zover in arti­kel 24, lid 24.4.1, van de planregels is opgenomen dat ont­heffing kan worden verleend van lid 24.3 en in artikel 25, lid 25.4.1, is opgenomen dat ontheffing kan worden verleend van lid 25.3. Het beroep is in zoverre gegrond. Het bestre­den besluit dient in zoverre wegens strijd met artikel 3:2 van de Awb te worden vernietigd. De Afdeling zal op nader te melden wijze zelf in de zaak voorzien. &#13;
Dubbelbestemming “Leiding-Water” &#13;
17. [appellant sub 2] richt zich tegen artikel 23, lid 23.4, van de planregels. &#13;
[appellant sub 2] betoogt dat dit artikel de mogelijkheid ver­hardingen en halfverhardingen aan te brengen in een tuin of op een erf onmogelijk maakt doordat de criteria alleen ver­hardingen en halfverhardingen ten behoeve van bos en na­tuur of extensief recreatief medegebruik toestaan. De nood­zaak van deze beperking is volgens [appellant sub 2] niet gemotiveerd. &#13;
17.1. De dubbelbestemming “Leiding-Water” vloeit volgens de raad voort uit de regelgeving van het Waterschap en het Leidingwaterbedrijf. &#13;
17.2. Ingevolge artikel 23, lid 23.1, van de planregels zijn de voor “Leiding-Water” aangewezen gronden behalve voor de andere daar voorkomende bestemming, mede bestemd voor de aanleg en instandhouding van een waterleiding ten be­hoeve van het transport van water. &#13;
Ingevolge lid 23.4 is het, voor zover hier van belang, op gronden met de dubbelbestemming “Leiding-Water” verbo­den zonder of in afwijking van een schriftelijke vergunning van het college oppervlakteverhardingen en halfverhardin­gen met een oppervlakte van maximaal 200 m2 aan te bren­gen. Een aanlegvergunning wordt slechts verleend wanneer aan twee criteria wordt voldaan: &#13;
1. de verhardingen zijn noodzakelijk voor het beheren dan wel verbeteren van bos en natuur, dan wel voor het moge­lijk maken van extensief recreatief medegebruik en de ver­hardingen tasten de aanwezige natuurwaarden niet oneven­redig aan; &#13;
2. de waterhuishouding wordt niet onevenredig aangetast. Hiertoe moet advies worden ingewonnen bij de waterbe­heerder. &#13;
17.3. Uit de geschiedenis van de totstandkoming van artikel 14 van de Wet Ruimtelijke Ordening (hierna: WRO) volgt dat een uitsluitend en rechtstreeks verband dient te bestaan tussen het aanlegvergunningstelsel en de te beschermen be­stemming. In de Memorie van Toelichting bij de Wro staat dat in de Wro de mogelijkheid om in een bestemmingsplan een aanlegvergunningstelsel op te nemen niet afwijkt van de WRO. Zoals de Afdeling eerder heeft overwogen (uitspraak van 14 september 2011 in zaak nr. 200907629/1/R1) geldt gelet hierop ook voor artikel 3.3, aanhef en onder a, van de Wro dat een uitsluitend en rechtstreeks verband dient te be­staan tussen het aanlegvergunningstelsel en de te bescher­men bestemming. &#13;
De natuurwaarden, het verbeteren van bos en natuur, het mogelijk maken van extensief recreatief medegebruik en de waterhuishouding zijn, voor zover hier van belang, niet in de doeleindenomschrijvingen van de bestemming “Leiding- Water” opgenomen. Tussen het aanlegvergunningstelsel en de te beschermen bestemming ontbreekt derhalve een uit­sluitend en rechtstreeks verband. &#13;
Artikel 23, lid 23.4, van de planregels is in zoverre vastge­steld in strijd met artikel 3.3, aanhef en onder a, van de Wro, voor zover het artikel bepaalt dat het verboden is om zonder of in afwijking van een schriftelijke vergunning van het col­lege oppervlakteverhardingen en halfverhardingen met een oppervlakte van maximaal 200 m2 aan te brengen. Het be­roep is gegrond, zodat het bestreden besluit in zoverre dient te worden vernietigd. &#13;
Het beroep van [appellant sub 3] &#13;
18. [appellant sub 3] richt zich tegen het plandeel met de be­stemming “Agrarisch-Bouwvlak” wat betreft het perceel Hooglandse Tiendweg 1b te Kedichem. &#13;
18.1. [appellant sub 3] stelt dat de bestemming ten onrech­te een bedrijfswoning mogelijk maakt op Hooglandse Tiend­weg 1b. Hij betoogt dat geen sprake is van een volwaardig bedrijf op de Hooglandse Tiendweg 1b en dat daarom geen bedrijfswoning moet worden toegestaan. Hij verwijst hierbij naar de eerder ingetrokken bouwvergunning en het ingetrok­ken projectbesluit die een bedrijfswoning mogelijk maakten. &#13;
18.2. De raad stelt zich op het standpunt dat uit de verschil­lende onderzoeken die in de loop van de jaren zijn uitge­voerd, laatstelijk door de Agrarische beoordelingscommis­sie (hierna: Abc) op 26 februari 2010, is gebleken dat op het perceel een volwaardig fruitteeltbedrijf mogelijk is. Hier­bij sluit de raad aan bij de systematiek van de Nederlandse Grootte-eenheden (nge’s). De raad stelt dat het perceel bin­nen het concentratiegebied fruitteelt ligt. De concentratie van de fruitteeltbedrijven binnen dit gebied past binnen het beleid van de raad om de karakteristieke openheid van ande­re delen van het buitengebied te waarborgen. &#13;
18.3. Hooglandse Tiendweg 1b heeft de bestemming “Agra­risch-Bouwvlak” met de aanduiding “fruitteelt”. Ingevolge artikel 3, lid 3.1.2, onder a, van de planregels is per bestem­mingsvlak maximaal één bedrijfswoning toegestaan. &#13;
18.4. Hooglandse Tiendweg 1b is een perceel van vier hec­tare. Op het perceel wordt door een pachter een fruitteelt­bedrijf geëxploiteerd. Er staat een loods van 240 m2 ten be­hoeve van de fruitteelt op het perceel. Het perceel grenst aan het fruitteeltbedrijf van [appellant sub 3]. In 2010 is door middel van een projectbesluit en een bouwvergunning een bedrijfswoning mogelijk gemaakt. De bouwvergunning is op verzoek van de aanvrager om persoonlijke redenen in sep­tember 2010 ingetrokken. Bij de intrekking heeft het college gemeld dat het projectbesluit zal worden opgenomen in het nieuwe bestemmingsplan “Buitengebied”. Het plan is op 30 september 2010 vastgesteld. Vervolgens is het projectbesluit in oktober 2010 ingetrokken. In het kader van het projectbe­sluit heeft de Abc advies uitgebracht over de volwaardigheid van het bedrijf. In het advies van de Abc van 2 maart 2009 is aangegeven dat sprake is van een bedrijfsomvang van 90,73 nge’s. In de toelichting bij het bestemmingsplan is vermeld dat een bedrijf van 70 nge’s of meer wordt aangemerkt als een volwaardig bedrijf. De Abc heeft ten behoeve van het onderzoek het bedrijf bezocht en veilinggegevens, jaarreke­ningen en de landbouwtelling onderzocht. De Abc conclu­deert dat sprake is van een volwaardig bedrijf. &#13;
18.5. [appellant sub 3] heeft niet aannemelijk gemaakt dat de verrichte onderzoeken zodanige gebreken of leemten in kennis vertonen dat de raad zijn standpunt dat sprake is van een volwaardig agrarisch bedrijf niet hierop had mogen ba­seren. De intrekking van de bouwvergunning voor de be­drijfswoning vanwege, niet ruimtelijk relevante, persoonlij­ke redenen en de intrekking van het projectbesluit nadat dit is opgenomen in het vastgestelde bestemmingsplan, doen hier niet aan af. Gelet hierop is er geen aanleiding voor het oordeel dat de raad niet in redelijkheid aan de Hooglandse Tiendweg 1b een bedrijfswoning mogelijk heeft kunnen ma­ken. &#13;
Het betoog faalt. &#13;
19. [appellant sub 3] stelt voorts dat ten onrechte een uit­breiding van de bedrijfsbebouwing mogelijk wordt gemaakt op Hooglandse Tiendweg 1b. De raad heeft volgens hem niet gemotiveerd aangegeven waarom een uitbreiding van het bouwvlak voor bedrijfsbebouwing noodzakelijk is. &#13;
19.1. De raad heeft ter zitting toegelicht dat de grootte van het bouwvlak is gebaseerd op de gemiddelde grootte van de bouwvlakken in het buitengebied. &#13;
19.2. Het plandeel Hooglandse Tiendweg 1b met de bestem­ming “Agrarisch-Bouwvlak” met de aanduiding “fruitteelt” is ongeveer 4.800 m2 groot. Gronden met de bestemming “Agrarisch-Bouwvlak” zijn ingevolge artikel 3, lid 3.1.1, onder a, van de planregels, voor zover hier van belang, be­stemd voor de uitoefening van het grondgebonden en niet-grondgebonden agrarisch bedrijf, waarbij een glastuinbouw­bedrijf niet is toegestaan. &#13;
Ingevolge dat lid onder b, zijn bedrijfsmatige nevenactivitei­ten toegestaan. &#13;
Ingevolge lid 3.1.2, onder e, is op gronden met de aandui­ding “fruitteelt” tevens een fruitteeltbedrijf toegestaan. &#13;
Ingevolge lid 3.2.1 zijn op de gronden met de bestemming “Agrarisch-Bouwvlak” uitsluitend toegestaan gebouwen ten behoeve van agrarische bedrijven en openbaar nut, alsme­de bouwwerken geen gebouwen zijnde, die ten dienste staan van deze bestemming. &#13;
19.3. De reeds aanwezige loods die op Hooglandse Tiend­weg 1b aanwezig is, heeft een oppervlakte van 240 m2 en beslaat derhalve een klein deel van het bestemmingsvlak. &#13;
19.4. In de toelichting behorend bij het plan is vermeld dat bij het toekennen van een bouwvlak de omvang van het be­drijf, de aard van het bedrijf, het onder het vorige plan vi­gerend bouwvlak en de fysieke draagkracht van het gebied waarin het bedrijf ligt in aanmerking zijn genomen. Daar­bij is als uitgangspunt gehanteerd dat bij de omvang en be­grenzing van het bouwvlak een reële maat dient te worden aangehouden, waarbij rekening is gehouden met een rede­lijkerwijs te voorziene uitbreidingsbehoefte binnen de plan­periode. Op basis van een integrale afweging van alle in het geding zijnde belangen, zijn de vorm en omvang van een bouwvlak op maat vastgesteld. &#13;
19.5. Niet is gebleken dat de raad deze uitgangspunten bij de toekenning van het bouwvlak op Hooglandse Tiendweg 1b heeft gehanteerd. De raad heeft geen feiten of omstandig­heden aangevoerd die rechtvaardigen waarom, in afwijking van voornoemde uitgangspunten, de gemiddelde oppervlak­te van bouwvlakken in het buitengebied als uitgangspunt is genomen. &#13;
In hetgeen [appellant sub 3] heeft aangevoerd ziet de Afde­ling aanleiding voor het oordeel dat het bestreden besluit in zoverre niet berust op een deugdelijke motivering. Het be­roep is gegrond. Het bestreden besluit dient, wat betreft het plandeel met de bestemming “Agrarisch-Bouwvlak” wat be­treft het perceel Hooglandse Tiendweg 1b te Kedichem, we­gens strijd met artikel 3:46 van de Awb te worden vernie­tigd. &#13;
Het beroep van [appellant sub 4] &#13;
20. [appellant sub 4] kan zich niet verenigen met de om­vang van het bouwvlak dat op de verbeelding is toegekend aan zijn perceel gelegen aan het [locatie 3] te Leerdam met de bestemming “Agrarisch-Bouwvlak”. Volgens [appel­lant sub 4] is geen rekening gehouden met de noodzakelij­ke groei van zijn bedrijf om het voortbestaan te waarborgen. Hij wijst in dit verband op het feit dat het bouwvlak inmid­dels volledig is bebouwd en dat voer- en mestopslag reeds buiten het bouwvlak plaatsvinden. [appellant sub 4] voert aan dat de omvang van het bouwvlak niet overeenkomt met de uitgangspunten van het plan die in de Nota van Uitgangs­punten alsmede in de toelichting op het plan zijn opgeno­men. Hiertoe wijst hij op het gehanteerde onderscheid tus­sen concrete ontwikkelingsruimte en ontwikkelingsruimte op langere termijn. Voorts voert hij aan dat er strijd is met het gelijkheidsbeginsel, omdat aan andere agrarische bedrij­ven grotere bouwvlakken zijn toegekend. &#13;
20.1. De raad stelt zich op het standpunt dat aan het perceel van [appellant sub 4] terecht geen groter bouwvlak is toe­gekend. Volgens de raad is gekozen voor het toekennen van bouwvlakken op maat. Deze systematiek heeft in de mees­te gevallen geresulteerd in een bouwvlak in overeenstem­ming met het voorgaande bestemmingsplan en in een en­kel geval tot een beperkte vergroting dan wel verkleining, aldus de raad. De raad stelt dat [appellant sub 4] niet nader heeft onderbouwd waarom een groter bouwvlak noodzake­lijk is. [appellant sub 4] kan een beroep doen op toepassing van de in de planregels opgenomen wijzigingsbevoegdheid, indien aan de daaraan verbonden voorwaarden wordt vol­daan, aldus de raad. Ten aanzien van de overschrijding van het bouwvlak betreffende voeropslag en verharding heeft de raad gesteld dat de overschrijding niet op de luchtfoto’s van 2009 en 2010 zichtbaar was. Ter zitting heeft de raad toege­licht dat onderzocht zal worden of een ontheffing voor voor­zieningen buiten het bouwvlak kan worden verleend. Artikel 4, lid 4.3.5, van de planregels voorziet in deze mogelijkheid. Voorts stelt de raad zich op het standpunt dat het geval van [appellant sub 4] verschilt van de situaties waar hij naar ver­wijst, omdat in die situaties een nadere onderbouwing is ge­geven, een procedure als bedoeld in artikel 19, tweede lid, van de WRO is doorlopen of in het vorige bestemmingsplan reeds een groter bouwvlak was toegekend. &#13;
20.2. Zoals hiervoor onder 5.2 is overwogen is in de toe­lichting behorend bij het plan vermeld dat bij het toekennen van een bouwvlak de omvang van het bedrijf, de aard van het bedrijf, het vigerend bouwvlak en de fysieke draagkracht van het gebied waarin een bedrijf ligt in acht zijn genomen. Daarbij is als uitgangspunt gehanteerd dat bij de omvang en begrenzing van het bouwvlak een reële maat dient te worden aangehouden, waarbij rekening is gehouden met een rede­lijkerwijs te voorziene uitbreidingsbehoefte binnen de plan­periode. Op basis van een integrale afweging van alle in het geding zijnde belangen, zijn de vorm en omvang van een bouwvlak op maat vastgesteld. &#13;
Uit het deskundigenbericht volgt dat het aan het perceel ge­legen aan het [locatie 3] te Leerdam toegekende bouwvlak ongeveer 0,67 ha bedraagt. Het bouwvlak komt overeen met het bouwvlak in het vorige bestemmingsplan. Niet in geschil is dat binnen het toegekende bouwvlak geen ruimte bestaat voor uitbreiding van het bedrijf. Ter zitting is evenwel vast komen te staan dat [appellant sub 4] ten tijde van de vast­stelling van het plan geen concrete uitbreidingsplannen had waarmee de raad bij de vaststelling van het plan rekening had moeten houden. Gelet hierop heeft de raad zich in rede­lijkheid op het standpunt kunnen stellen dat geen aanleiding bestond om de door [appellant sub 4] gewenste vergroting van het bouwvlak in het plan bij recht op te nemen. Daarbij neemt de Afdeling in aanmerking dat [appellant sub 4], in­dien wordt voldaan aan de voorwaarden, kan vragen om toe­passing van de in artikel 4, lid 4.7.2, van de planregels opge­nomen wijzigingsbevoegdheid, nu aan het overige deel van het perceel van [appellant sub 4] de bestemming “Agrarisch met waarden” is toegekend. &#13;
Voor zover [appellant sub 4] in dit verband aanvoert dat voer- en mestopslag reeds buiten het bouwvlak plaatsvin­den, overweegt de Afdeling dat uit het deskundigenbericht volgt dat voeropslag buiten het bouwvlak plaatsvindt en een deel van de verharding achter de achterste veestal bui­ten het bouwvlak is aangebracht. Het bestaan van verhardin­gen en het opslaan van voer rechtvaardigt niet het toekennen van een bouwvlak dat ook het oprichten van bebouwing ter plaatse mogelijk maakt. Daarbij neemt de Afdeling in aan­merking dat de raad ter zitting heeft toegelicht dat onder­zocht zal worden of op de voet van artikel 4, lid 4.3.5, van de planregels een ontheffing voor voorzieningen buiten het bouwvlak kan worden verleend. &#13;
Ten aanzien van de door [appellant sub 4] gemaakte verge­lijkingen heeft de raad zich op het standpunt gesteld dat in andere situaties een groter bouwvlak is toegekend, omdat in die situaties een nadere onderbouwing is gegeven, een pro­cedure als bedoeld in artikel 19, tweede lid, van de WRO is doorlopen of in het vorige bestemmingsplan reeds een groter bouwvlak was toegekend. In hetgeen [appellant sub 4] aan­voert ziet de Afdeling geen aanleiding voor het oordeel dat de raad zich ten onrechte op het standpunt heeft gesteld dat &#13;
de door [appellant sub 4] genoemde situaties niet overeen­stemmen met zijn situatie. &#13;
Het betoog faalt. &#13;
21. [appellant sub 4] voert aan dat de raad aan zijn perceel met de bestemming “Agrarisch-Bouwvlak” ten onrechte niet de aanduiding “intensieve veehouderij” heeft toegekend. Hij voert hiertoe aan dat zijn bedrijf gelet op artikel 1, lid 1.54, van de planregels een intensieve veehouderij is nu slacht­vee wordt gehouden in veestallen. Volgens [appellant sub 4] is inmiddels een vergunning op grond van de Wet milieube­heer aangevraagd. In dit kader voert [appellant sub 4] aan dat het beleid van de raad met betrekking tot intensieve vee­houderijen, dat zeer belemmerende bepalingen kent, inner­lijk tegenstrijdig is en tevens in strijd is met de universele mensenrechten. &#13;
21.1. De raad stelt zich op het standpunt dat ten tijde van het instemmen door het college met het voorstel voor de be­antwoording van de zienswijzen in de Nota van Zienswij­zen en ambthalve aanpassingen, het Besluit landbouw mi­lieubeheer van toepassing was op het bedrijf van [appellant sub 4] gezien het aantal dieren dat werd gehouden op het be­drijf. Volgens de raad is het bedrijf van [appellant sub 4] dan ook een grondgebonden veehouderij. Eerst bij een controle op 31 augustus 2010 is gebleken dat de dierenaantallen ho­ger zijn en het bedrijf vergunningplichtig is op grond van de Wet milieubeheer. Bij de vaststelling van het plan door de raad kon daar geen rekening meer mee worden gehou­den, aldus de raad. Ten aanzien van het in het bestemmings­plan toegepaste beleid betreffende intensieve veehouderijen stelt de raad zich op het standpunt dat de Verordening Ruim­te van de provincie Zuid-Holland nieuwe intensieve veehou­derijen uitsluit. &#13;
21.2. Ingevolge artikel 1, lid 1.19, van de planregels wordt onder bestaande intensieve veehouderij verstaan: een inten­sieve veehouderij, die ten tijde van de terinzagelegging van het ontwerp van het bestemmingsplan een milieuvergunning heeft voor het houden van dieren als genoemd onder de be­gripsbepaling van intensieve veehouderij. &#13;
Ingevolge lid 1.47 wordt onder grondgebonden veehoude­rij verstaan: een agrarisch bedrijf dat uitsluitend of overwe­gend is gericht op het houden van vee, waarbij het gebruik van agrarische grond noodzakelijk is voor het functioneren ervan. &#13;
Ingevolge lid 1.54 wordt onder intensieve veehouderij ver­staan: het bedrijfsmatig houden van slacht-, fok-, leg- of pelsdieren in gebouwen zonder of nagenoeg zonder wei­degang, dat als zodanig niet afhankelijk is van agrarische grond als productiemiddel. &#13;
21.3. Niet in geschil is dat in het vorige bestemmingsplan aan het perceel van [appellant sub 4] niet de nadere aandui­ding “intensieve veehouderij” was toegekend. &#13;
Uit de stukken blijkt dat de raad voor de beoordeling van de agrarische activiteiten van [appellant sub 4] gebruik heeft gemaakt van de op 14 september 2009 door [appellant sub 4] ingediende melding overeenkomstig het Besluit land­bouw milieubeheer. &#13;
Voorts blijkt uit de stukken dat de Milieudienst Zuid-Hol­land Zuid op 31 augustus 2010 een controle in het kader van de milieuregelgeving bij het bedrijf van [appellant sub 4] heeft gehouden. Tijdens het controlebezoek is vastgesteld dat door een wijziging van de veestapel het Besluit land­bouw milieubeheer niet meer op het bedrijf van toepassing is en dat een vergunning op grond van de Wet milieubeheer dient te worden aangevraagd. Tussen partijen is niet in ge­schil dat een dergelijke vergunning op 20 september 2010 is aangevraagd, maar nog niet is verleend. &#13;
Daargelaten of gelet op de aanvraag om een vergunning op grond van de Wet milieubeheer de activiteiten kunnen wor­den aangemerkt als een intensieve veehouderij overweegt de Afdeling dat in de plantoelichting is vermeld dat functies als wonen, natuur of landschap door milieu- en stankhinder niet goed samengaan met intensieve veehouderijen. In arti­kel 3, lid 3.7.1, onder b, van de planregels is overeenkom­stig de Verordening Ruimte van de provincie Zuid-Holland bepaald dat vestiging van nieuwe intensieve veehouderijen of omschakeling naar een intensieve veehouderij niet is toe­gestaan. [appellant sub 4] had ten tijde van de terinzageleg­ging van het ontwerp van het bestemmingsplan geen milieu­vergunning voor het bedrijfsmatig houden van slachtdieren in gebouwen zonder weidegang, zodat zijn bedrijf op grond van artikel 1, lid 1.19, van de planregels niet kan worden aangemerkt als een bestaande intensieve veehouderij. Nu overschakeling naar een intensieve veehouderij niet is toe­gestaan is de Afdeling van oordeel dat de raad geen aanlei­ding hoefde te zien om de aanduiding “intensieve veehoude­rij” toe te kennen aan het perceel van [appellant sub 4]. &#13;
22. In hetgeen [appellant sub 4] heeft aangevoerd ziet de Af­deling geen aanleiding voor het oordeel dat de raad zich niet in redelijkheid op het standpunt heeft kunnen stellen dat het plan in zoverre strekt ten behoeve van een goede ruimtelij­ke ordening. &#13;
In het aangevoerde wordt evenmin aanleiding gevonden voor het oordeel dat het bestreden besluit in zoverre anders­zins is voorbereid of genomen in strijd met het recht. &#13;
Het beroep is ongegrond. &#13;
Het beroep van [appellant sub 5] &#13;
23. [appellant sub 5] voert aan dat de raad ten onrechte aan zijn perceel gelegen aan de [locatie 4] te [plaats] de bestem­ming “Bedrijf” en functieaanduiding “specifieke vorm van bedrijf-paardenpension” heeft toegekend. Door de toegeken­de bestemming worden volgens hem de ontwikkelingsmoge­lijkheden op zijn perceel beperkt. [appellant sub 5] wijst in dit verband op zijn voornemen om de bestaande paardenbak om te vormen tot een overdekte rijhal. Volgens hem had aan zijn perceel de bestemming “Agrarisch-Bouwvlak” moeten worden toegekend. [appellant sub 5] voert hiertoe aan dat zijn paardenpension gelet op de brochure “Paardenhoude­rij en Ruimtelijke Ordening. Herziene handreiking voor de praktijk” van februari 2009 van de Vereniging van Neder­landse Gemeenten en de Sectorraad Paarden (hierna: de bro­chure) een agrarisch bedrijf is. In dit verband merkt hij op dat in het vorige bestemmingsplan aan zijn perceel de be­stemming “Agrarisch” was toegekend. &#13;
23.1. De raad heeft aan het perceel van [appellant sub 5] de bestemming “Bedrijf” en functieaanduiding “specifieke vorm van bedrijf-paardenpension” toegekend, omdat het be­drijf van [appellant sub 5] een gebruiksgerichte paardenhou­derij is. Hiertoe voert de raad aan dat op het perceel hoofd­zakelijk een paardenpension is gevestigd. Volgens de raad geeft de brochure waarnaar [appellant sub 5] verwijst geen aanleiding om een andere bestemming toe te kennen. De raad is echter bereid om in overleg met [appellant sub 5] te onderzoeken of omschakeling naar een productiegerichte paardenhouderij, oftewel agrarisch bedrijf, tot de mogelijk­heden behoort. &#13;
23.2. Blijkens de verbeelding is aan het perceel van [appel­lant sub 5] de bestemming “Bedrijf” en functieaanduiding “specifieke vorm van bedrijf-paardenpension” toegekend. &#13;
Ingevolge artikel 5, lid 5.1.1, aanhef en onder a, van de planregels zijn, voor zover hier van belang, de voor Bedrijf aangewezen gronden bestemd voor agrarisch aanverwan­te bedrijven alsmede buitengebied gebonden bedrijven, één en ander met bijbehorende voorzieningen en overeenkom­stig de in 5.1.2 opgenomen nadere detaillering van de be­stemming. &#13;
Ingevolge lid 5.1.2, onder c, is, voor zover hier van belang, op de gronden met deze bestemming ter plaatse van de aan­duiding specifieke vorm van bedrijf-paardenpension uitslui­tend een paardenpension toegestaan. &#13;
Ingevolge artikel 1, lid 1.71, wordt bij een paardenhouderij onderscheid gemaakt in: &#13;
productiegericht: &#13;
een agrarisch bedrijf dat zich richt op het produceren van paarden die geschikt zijn voor een bepaalde taak zoals heng­stenstations, opfokbedrijven, paarden- en ponyfokbedrijven, handelsstallen en africhtings- en trainingsstallen, africh­tingsbedrijven e.d.; &#13;
gebruiksgericht: &#13;
een niet-agrarisch bedrijf dat in hoofdzaak is gericht op (de ondersteuning bij) het gebruik van het paard als hulpmiddel voor de recreërende mens, zoals maneges, verhuurbedrijven, pensionstalling, een wedstrijdstal, stallen en/of oefenaccom­modaties. &#13;
23.3. Vaststaat dat gelet op de bouwregels behorende bij de toegekende bestemming “Bedrijf” en functieaanduiding “specifieke vorm van bedrijf-paardenpension”, het omvor­men van de bestaande paardenbak tot een overdekte rijhal niet mogelijk is. &#13;
23.4. De Afdeling overweegt dat in het algemeen aan een geldend bestemmingsplan geen blijvende rechten kunnen worden ontleend. De raad kan op grond van gewijzigde pla­nologische inzichten en na afweging van alle betrokken be­langen andere bestemmingen en regels voor gronden vast­stellen. &#13;
Uit het deskundigenbericht en het verhandelde ter zitting is gebleken dat [appellant sub 5] een paardenpension exploi­teert. Voorts is gebleken dat [appellant sub 5] zich daarnaast heeft toegelegd op de fok van paarden alsmede het opfok­ken, africhten en trainen van de gefokte paarden tot sport­paarden ten behoeve van de verkoop, maar slechts op kleine schaal. Naar het oordeel van de Afdeling heeft de raad zich dan ook op het standpunt mogen stellen dat het bedrijf van [appellant sub 5] in hoofdzaak is gericht op pensionstalling. &#13;
Uit de plantoelichting en de planregels volgt dat de raad ten aanzien van paardenhouderijen een onderscheid heeft ge­maakt in productiegerichte en gebruiksgerichte paardenhou­derijen. Een productiegerichte paardenhouderij is een agra­risch bedrijf dat zich richt op het produceren van paarden en aan deze bedrijven wordt de bestemming “Agrarisch-Bouw­vlak” en de functieaanduiding “paardenhouderij” toegekend. Een gebruiksgerichte paardenhouderij is een niet-agrarisch bedrijf dat in hoofdzaak is gericht op het gebruik van het paard als hulpmiddel voor de recreërende mens en aan deze bedrijven wordt de bestemming “Bedrijf” en functieaandui­ding “specifieke vorm van bedrijf-paardenpension” toege­kend. In hetgeen [appellant sub 5] aanvoert ziet de Afdeling geen aanleiding voor het oordeel dat de raad niet in rede­lijkheid ervoor heeft kunnen kiezen dit onderscheid tussen productiegerichte en gebruiksgerichte paardenhouderijen te hanteren bij het toekennen van bestemmingen. Evenmin ziet de Afdeling aanleiding voor het oordeel dat de raad het be­drijf van [appellant sub 5] ten onrechte als gebruiksgerichte paardenhouderij heeft aangemerkt, nu dit, zoals hiervoor is overwogen, voornamelijk als een paardenpension kan wor­den aangemerkt. De Afdeling merkt in dit verband op dat een paardenpension ook in de brochure als een gebruiksge­richte paardenhouderij wordt aangemerkt. &#13;
Gelet op het vorenstaande heeft de raad in redelijkheid de bestemming “Bedrijf” en functieaanduiding “specifieke vorm van bedrijf-paardenpension” aan het perceel gelegen aan de [locatie 4] te [plaats] kunnen toekennen. &#13;
23.5. In hetgeen [appellant sub 5] heeft aangevoerd ziet de Afdeling geen aanleiding voor het oordeel dat de raad zich niet in redelijkheid op het standpunt heeft kunnen stellen dat het plandeel met de bestemming “Bedrijf” en functie­aanduiding “specifieke vorm van bedrijf-paardenpension” voor zover het betreft het perceel gelegen aan de [locatie 4] te [plaats] strekt ten behoeve van een goede ruimtelijke or­dening. &#13;
In het aangevoerde wordt evenmin aanleiding gevonden voor het oordeel dat het bestreden besluit in zoverre anders­zins is voorbereid of genomen in strijd met het recht. &#13;
Het beroep is ongegrond. &#13;
Het beroep van Cosmopolite &#13;
24. Cosmopolite stelt dat op de verbeelding ten onrechte de aangebouwde fietsenstalling op de Lingedijk 2 te Kedichem niet is weergegeven. &#13;
24.1. De raad stelt dat voor de fietsenstalling geen bouw­vergunning is verleend. Voor zover bedoeld is dat het bijge­bouw niet op de ondergrond van de plankaart is weergege­ven stelt de raad dat op de ondergrond niet alle bebouwing is opgenomen. &#13;
24.2. Op Lingedijk 2 te Kedichem staat een pand dat voor­heen in gebruik was als horecagelegenheid. Momenteel is het niet in gebruik. Het gebouw is volgens het deskundigen­bericht inclusief de fietsenstalling 25,25 m lang en 13,1 m breed. Het bouwvlak heeft een lengte van 22 m. De fietsen­stalling valt buiten het bouwvlak. Niet weersproken is dat de fietsenstalling zonder een daartoe strekkende vergunning of ontheffing is gebouwd. &#13;
24.3. Nu niet gebleken is dat de fietsenstalling met een daar­toe strekkende vergunning of ontheffing is gebouwd heeft de raad in redelijkheid het standpunt in kunnen nemen dat hij niet gehouden was de fietsenstalling binnen het bouwvlak op te nemen. &#13;
Het betoog faalt. &#13;
25. Cosmopolite betoogt dat de verzochte herbestemming en nieuwbouwplannen voor Lingedijk 2 te Kedichem in het plan mogelijk gemaakt hadden moeten worden. &#13;
25.1. De raad stelt dat de plannen ten tijde van de vaststel­ling onvoldoende waren onderbouwd om in dit plan te kun­nen worden meegenomen en voor de herbestemming en de nieuwbouwplannen een afzonderlijke procedure moet wor­den doorlopen. &#13;
25.2. Gelet op het ontbreken van een onderbouwd verzoek voor de invulling van de gewenste wijziging van de bestem­ming heeft de raad in redelijkheid kunnen besluiten de ge­wenste herbestemming van Lingedijk 2 te Kedichem in het plan niet mee te nemen. &#13;
Het betoog faalt. &#13;
Conclusie &#13;
26. In hetgeen Cosmopolite heeft aangevoerd ziet de Afde­ling geen aanleiding voor het oordeel dat de raad zich niet in redelijkheid op het standpunt heeft kunnen stellen dat het plan in zoverre strekt ten behoeve van een goede ruimtelij­ke ordening. &#13;
In het aangevoerde wordt evenmin aanleiding gevonden voor het oordeel dat het bestreden besluit in zoverre anders­zins is voorbereid of genomen in strijd met het recht. &#13;
Het beroep is ongegrond. &#13;
Het beroep van [appellant sub 7] &#13;
27. [appellant sub 7] kan zich niet verenigen met de aandui­ding “wro-zone-aanlegvergunning waterparel” die aan een gedeelte van zijn perceel gelegen aan de [locatie 5] te Leer­dam is toegekend. Hij vreest dat zijn gebruiksmogelijkheden hierdoor zullen worden beperkt. [appellant sub 7] voert aan dat het doel het verbeteren van de waterkwaliteit in dit ge­val niet kan worden bereikt. Voorts voert [appellant sub 7] aan dat de Diefdijk-Zuid, waaronder het Schoonrewoerdse Wiel oftewel Wiel van Bassa (hierna: Wiel van Bassa), ge­let op het beheer in de afgelopen 30 jaar ten onrechte in de ontwerp-aanwijzingsbesluiten Natura 2000 vierde tranche wordt aangewezen als habitatrichtlijngebied. Volgens hem komen geen amfibieën en vissen vo</content><legacyfootnotes/><footnotes><footnote/></footnotes><auteurs>mr. P.B.M.J. van der Beek-Gillessen, voorzitter, en drs. W.J. Deetman en mr. J.C. Kranenburg, leden</auteurs><published>2012-10-01 00:00:00</published><modified>2012-10-01 00:00:00</modified><editiondate>2012-10-01</editiondate><htmlpath>https://denhollander.info/artikel/10123</htmlpath></article>
</articles></edition>
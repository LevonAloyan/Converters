<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1990</searchword><id>7084</id><udhid>UDH:TvAR/7084</udhid><titel>'Beertje Grietje Veurman-Bijkerk / Jan Johannes Veurman' (TvAR 1990/4333)</titel><searchwords><searchword>TvAR 3/1990</searchword><searchword>TvAR 1990/4333</searchword><searchword>UDH:TvAR/7084</searchword></searchwords><attachments><attachment><name>1990_nr 3_Rechtspraak_4333.pdf</name><extention>pdf</extention><url>https://denhollander.info/download/6694/ci</url></attachment></attachments><inleiding>Pachtwet, art. 11 en 54&#13;
Hetpachtrecht behoort tot de nalatenschap&#13;
van de overleden pachter. De vruchtgebruiker&#13;
van zijn nalatenschap is hem in de uit&#13;
de pachtovereenkomst voortvloeiende rechten&#13;
en verplichtingen opgevolgd.&#13;
Gelet op de verschillende relevante omstandigheden,&#13;
zoals daarvan ten processe is&#13;
gebleken, is terecht aan eiseres bewijs van&#13;
haar stellingen opgedragen.&#13;
Terecht ook is in casu dat bewijs beperkt&#13;
tot mondelinge verklaringen. </inleiding><content>Pachtkamer gerechtshof te Arnhem, arrest&#13;
d.d. 3 april 1989&#13;
(Mr. Mans, mr. Spoer, mr. Kok, mr.ing.&#13;
Jansens van Gellicum en Wentink)&#13;
In de zaak van:&#13;
Beertje Grietje Veurman-Bijkerk, wonende aanvankelijk te Steenwijkerwold, gemeente&#13;
Steenwijk, doch thans te Paasloo, gemeente&#13;
IJsselham, appellante, procureur: mr.&#13;
D.C. de Kempenaer,&#13;
tegen&#13;
Jan Johannes Veurman, wonende te Steenwijkerwold,&#13;
gemeente Steenwijk, geïntimeerde,&#13;
procureur: mr. J.M.J. Hu ver.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Steenwijk tussen partijen gewezen&#13;
vonnis van 16 september 1987, waarvan&#13;
een fotocopie aan dit arrest is gehecht;&#13;
Overwegende:&#13;
Appellant, eiseres in eerste aanleg, is bij&#13;
exploit van 7 oktober 1987 in hoger beroep&#13;
gekomen van voormeld vonnis met gelijktijdige&#13;
dagvaarding van geïntimeerde voor&#13;
dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd&#13;
het vonnis, waarvan beroep, te vernietigen&#13;
en, opnieuw rechtdoende, de vordering&#13;
van appellante alsnog toe te wijzen&#13;
en derhalve bij arrest vast te leggen de&#13;
pachtovereenkomst tussen haar en geïntimeerde&#13;
voor de wettelijke duur van zes jaren,&#13;
met veroordeling van geïntimeerde in&#13;
de kosten van beide instanties.&#13;
Bij memorie van antwoord is verweer gevoerd&#13;
met conclusie tot niet-ontvankelijkverklaring&#13;
van appellante in haar hoger beroep,&#13;
althans tot verwerping van het beroep&#13;
en bekrachtiging, zo nodig met verbetering&#13;
van gronden, van het bestreden vonnis,&#13;
met veroordeling van appellante in de&#13;
kosten van het geding.&#13;
Ter zitting van het hof van 10 oktober&#13;
1988 heeft geïntimeerde bij akteverzoek&#13;
nog een viertal stukken in het geding gebracht&#13;
en is de zaak vervolgens bepleit,&#13;
voor appellante door mr. H.J. Schaatsbergen,&#13;
advocaat te Zwolle, en voor geïntimeerde&#13;
door mr. M.M.J.J. Gerrits, advocaat&#13;
te Arnhem; tevens heeft appellante op&#13;
die zitting aan het hof nog nadere inlichtingen&#13;
verstrekt, waarna de zaak is verwezen&#13;
naar de rol voor akte en antwoord-akte.&#13;
Nadat appellante nog een akte en geïntimeerde&#13;
nog een antwoord-akte hadden genomen,&#13;
hebben partijen de stukken -&#13;
waaronder de pleitnotities van de advocaten&#13;
— aan het hof overgelegd voor het wijzen&#13;
van arrest.&#13;
De grieven:&#13;
De grieven luiden als volgt:&#13;
Grief I.&#13;
Ten onrechte heeft de pachtkamer&#13;
slechts gedeeltelijk de als erkende, niet of&#13;
niet gemotiveerd weersproken dan wel anderszins&#13;
vaststaande feiten vastgelegd.&#13;
Grief II.&#13;
Ten onrechte heeft de pachtkamer in&#13;
punt 4 van het beroepen vonnis overwogen&#13;
dat in de lezing van appellante Lucas Veurman&#13;
een soort stroman is, die diende om&#13;
Joop als pachter te verdrijven.&#13;
Grief III.&#13;
Ten onrechte heeft de pachtkamer appellante&#13;
te bewijzen opgedragen dat - kort&#13;
samengevat - Jan Veurman heeft aanvaard&#13;
dat de pachtbetalingen die Joop&#13;
Veurman aan Lucas Veurman heeft gedaan,&#13;
zouden gelden als pachtbetalingen&#13;
aan hem, Jan Veurman.&#13;
Grief IV.&#13;
Ten onrechte heeft de pachtkamer aan&#13;
appellante opgedragen door middel van getuigen&#13;
te bewijzen dat Jan Veurman mondeling&#13;
heeft verklaard Joop Veurman&#13;
en/of appellante als pachter aan te nemen.&#13;
Grief V.&#13;
Ten onrechte heeft de pachtkamer appellante&#13;
bewijs opgedragen voor het bestaan&#13;
van de gestelde pachtovereenkomst in stede&#13;
van geïntimeerde toe te laten tot het desgewenst&#13;
leveren van tegenbewijs.&#13;
De ontvankelijkheid van het hoger beroep:&#13;
Ter gelegenheid van de pleidooien heeft de&#13;
raadsman van geïntimeerde verklaard, dat&#13;
het bij memorie van antwoord gevoerde&#13;
verweer met betrekking tot de ontvankelijkheid&#13;
van het hoger beroep niet wordt&#13;
gehandhaafd, weshalve dat verweer geen&#13;
bespreking behoeft.&#13;
De ontvankelijkheid van de vordering:&#13;
Bij na de pleidooien genomen akte en&#13;
antwoord-akte hebben partijen nog gediscussieerd&#13;
over de vraag of appellante al dan&#13;
niet terecht door de pachtkamer van het&#13;
kantongerecht in haar vordering is ontvangen.&#13;
Ingevolge het in artikel 54 der Pachtwet dwingend-rechtelijk bepaalde gaan de&#13;
rechten en plichten, die voor een pachter&#13;
uit de pachtovereenkomst voortvloeien,&#13;
bij zijn overlijden over op zijn erfgenamen.&#13;
Het pachtrecht behoort derhalve&#13;
tot de nalatenschap van de pachter en&#13;
is op grond van die omstandigheid naar&#13;
evenredigheid voorwerp van een eventueel&#13;
recht van vruchtgebruik van de nalatenschap.&#13;
In casu is appellante vruchtgebruikster&#13;
van de gehele nalatenschap van wijlen&#13;
haar echtgenoot en is zij, indien die&#13;
echtgenoot bij zijn overlijden pachter of&#13;
medepachter van de grond in geschil was,&#13;
hem in de uit dat pachter- of medepachterschap&#13;
voortvloeiende rechten en verplichtingen&#13;
opgevolgd, zulks alleen en voor het&#13;
geheel.&#13;
Appellante is dan ook terecht in haar&#13;
vordering ontvangen.&#13;
Behandeling van het geschil in hoger beroep:&#13;
1. Het hof zal hierna partijen en enkele&#13;
andere personen, die bij de met het onderhavige&#13;
geschil verband houdende gebeurtenissen&#13;
betrokken waren, hierna ook aan&#13;
duiden als volgt:&#13;
- appellante als Bijkerk;&#13;
- geïntimeerde als Jan;&#13;
- de overleden echtgenoot van appellante&#13;
als Joop;&#13;
- Lucas Veurman, de broer van geïntimeerde,&#13;
als Lucas. 2. Bijkerk vordert de schriftelijke vast&#13;
legging van een op of omstreeks 1 mei 1977&#13;
ingegane pachtovereenkomst tussen Jan als&#13;
verpachter en Joop en zijzelf als pachters,&#13;
welke pachtovereenkomst eerst betrekking&#13;
had op de percelen grasland kadastraal bekend&#13;
gemeente Steenwijkerwold, sectie A,&#13;
nr. 1448 ged., alsmede sectie M, nrs. 1705&#13;
en 1574, totaal groot ongeveer 4 ha, en met&#13;
ingang van 1 mei 1986 op de percelen in genoemde&#13;
kadastrale gemeente sectie A, nr.&#13;
1448 ged., alsmede sectie M, nrs. 1705 ged.&#13;
en 1574, totaal groot ongeveer 3,5 ha.&#13;
Sinds het overlijden van Joop, aldus Bij&#13;
kerk, is zij alleen pachtster van het geheel.&#13;
Zij voert voorts aan, dat de pachtovereenkomst&#13;
is aangegaan voor onbepaalde duur&#13;
en voor een pachtprijs van ƒ 2000,- in totaal&#13;
per jaar.&#13;
3. Jan ontkent met Joop en/of Bijkerk&#13;
een pachtovereenkomst als door Bijkerk&#13;
gesteld te hebben gesloten.&#13;
4. In haar toelichting op grief II voert&#13;
Bijkerk terecht aan, dat zij nimmer heeft&#13;
gesteld of gesuggereerd dat Lucas door Jan&#13;
als stroman is aangesteld met de bedoeling&#13;
om Joop als pachter te verdrijven. Ook in&#13;
eerste aanleg heeft Bijkerk immers Lucas&#13;
met betrekking tot de grond in geschil aan&#13;
gemerkt als te zijn opgetreden als gemachtigde&#13;
van Jan. De grief is derhalve gegrond,&#13;
doch deze omstandigheid brengt niet mede,&#13;
dat het vonnis, waarvan beroep, niet in&#13;
stand kan blijven.&#13;
5. De grieven I en V strekken, mede gezien&#13;
de daarop gegeven toelichting, ertoe te&#13;
betogen, dat de pachtkamer van het kan&#13;
tongerecht de vordering van Bijkerk op&#13;
grond van het ten processe aangevoerde direct&#13;
had moeten toewijzen, althans bewijs&#13;
aan Jan had moeten opdragen in plaats van&#13;
aan haar.&#13;
Te dezen aanzien zijn naar het oordeel&#13;
van het hof de volgende omstandigheden&#13;
van belang:&#13;
a. De destijds tussen Joop en Jan bestaan&#13;
hebbende maatschap is per 1 mei&#13;
1977 gescheiden en gedeeld en uit de ter zake&#13;
opgemaakte notariële akte van 29 de&#13;
cember 1978 blijkt onder meer, dat daarbij&#13;
de grond in geschil aan Jan is toegedeeld&#13;
'in eigen gebruik en feitelijk genot', derhalve&#13;
in onverpachte staat.&#13;
b. Uit de brief van de Inspecteur Landinrichting&#13;
van 2 juni 1987 blijkt, dat de grond&#13;
'pachtvrij' aan Jan is toegedeeld in de ruil&#13;
verkaveling Paasloo-Kerkbuurt.&#13;
c. Bij de stukken bevindt zich een schriftelijke&#13;
pachtovereenkomst met betrekking&#13;
tot de litigieuze percelen (zij het dat daarin&#13;
het perceel sectie M, nr. 1547, niet wordt&#13;
vermeld, maar dat bestaat slechts uit een&#13;
smalle strook langs de openbare weg met&#13;
een geringe oppervlakte), aangegaan tussen&#13;
Jan als verpachter en Lucas als pachter,&#13;
zulks voor de duur van zes jaar, ingaande&#13;
1 maart 1979, goedgekeurd door de grond&#13;
kamer voor Overijssel op 5 maart 1981.&#13;
d. Eveneens bevindt zich bij de stukken&#13;
een door Lucas ondertekende verklaring&#13;
van 24 februari 1987, waarbij hij met in&#13;
gang van 1 maart 1987 afstand doet van&#13;
zijn uit vorengenoemde pachtovereenkomst&#13;
voortvloeiende rechten. e. Door Bijkerk zijn ten processe geen&#13;
stukken overgelegd, waaruit kan blijken&#13;
van enige betaling van pacht in de periode&#13;
van 1 mei 1977 tot 1 mei 1979. Met betrekking&#13;
tot de periode 1 mei 1979 tot 1 mei&#13;
1982 hebben blijkens door Jan overgelegde&#13;
bankafschriften slechts pachtbetalingen&#13;
door Joop aan Lucas en niet aan Jan plaats&#13;
gehad, welke pachtbetalingen bovendien&#13;
van jaar tot jaar in bedrag verschillend zijn&#13;
en nimmer ƒ 2000,- per jaar hebben bedragen.&#13;
Eerst vanaf 1 mei 1982 is blijkens door&#13;
Bijkerk overgelegde bankafschriften door&#13;
Joop pacht aan Jan betaald, zulks overigens&#13;
alleen in het najaar 1985 tot een bedrag&#13;
van ƒ 2000,-, waarvan overigens toen&#13;
door Jan weer ƒ 350,- is teruggestort.&#13;
ƒ. Uit zich bij de stukken bevindende verklaringen&#13;
van Lucas en een drietal in de&#13;
buurt van de omstreden percelen wonende&#13;
andere personen volgt, dat Lucas tot 1987&#13;
regelmatig werkzaamheden op die percelen&#13;
verrichtte.&#13;
g. Naar enerzijds is gesteld en anderzijds&#13;
is erkend, heeft een minder goede verstandhouding&#13;
tussen Joop en Jan geleid tot de&#13;
beëindiging per 1 mei 1977 van de toen tussen&#13;
hen bestaande maatschap en het ligt bepaald&#13;
niet voor de hand dat zij toen gelijktijdig&#13;
de gestelde pachtovereenkomst hebben&#13;
gesloten.&#13;
Vorengenoemde omstandigheden vormen&#13;
evenzovele contra-indicaties voor de totstandkoming&#13;
van een pachtovereenkomst&#13;
als door Bijkerk gesteld. Hier tegenover&#13;
staan enkele omstandigheden, die op zichzelf&#13;
een aanwijzing kunnen zijn voor het op&#13;
enig moment tussen Jan enerzijds en Joop&#13;
en/of Bijkerk anderzijds gesloten zijn van&#13;
een pachtovereenkomst, te weten:&#13;
h. In de brief van de Inspecteur Landinrichting&#13;
van 2 juni 1987 staat onder meer,&#13;
dat een briefje is overgelegd waarin Jan&#13;
verklaarde dat Joop gebruiker (niet, zoals&#13;
Bijkerk stelt: pachter) van de grond was.&#13;
/. Over de periode 1 mei 1982 tot 1 mei&#13;
1987 zijn ieder jaar door Joop per bank&#13;
bedragen aan Jan overgemaakt met de&#13;
vermelding 'landhuur' en door Jan behouden.&#13;
j. In november 1985 wordt door Jan na&#13;
ontvangst van een bedrag ad ƒ 2000,- van&#13;
Joop per bank aan laatstgenoemde ƒ 350,-&#13;
terugbetaald met vermelding 'teveel huur&#13;
betaald'.&#13;
k. Joop heeft, naar door Jan is erkend,&#13;
gedurende vrijwel de gehele door Bijkerk&#13;
bedoelde periode althans medegebruik gehad&#13;
van de ten processe bedoelde gronden.&#13;
De onder i tot en met k genoemde omstandigheden&#13;
passen evenwel ook geheel in&#13;
de lezing van Jan, dat Lucas pachter was en&#13;
onder druk van Joop aan deze een zekere&#13;
mate van mede-gebruik van de gronden&#13;
toestond teneinde de vrede tussen de broers&#13;
nog zoveel mogelijk te bewaren, voor welk&#13;
mede-gebruik Joop eerst verrekeningen&#13;
met Lucas deed plaatsvinden - dat de betreffende&#13;
bedragen ieder jaar verschillend&#13;
waren, wijst inderdaad meer op verrekeningen&#13;
dan op pachtbetalingen - en later&#13;
geldbedragen rechtstreeks aan Jan ging betalen,&#13;
alsmede dat hij zelf in verband met&#13;
blijvend psychisch nadeel tengevolge van&#13;
een ernstig verkeersongeval in 1979 onvoldoende&#13;
tegen de hem onwelgevallige gang&#13;
van zaken opgewassen was en niet in staat&#13;
was een einde te maken aan het mede-gebruik&#13;
van de grond door Joop noch aan de&#13;
door laatstgenoemde aan hem telkens weer&#13;
gedane betalingen. Het hof betrekt bij het&#13;
beschouwen van de feitelijke gang van zaken&#13;
als door partijen geschetst ook dat een&#13;
en ander zich afspeelde tussen drie broers.&#13;
In een uitvoerige schriftelijke verklaring,&#13;
die in hoger beroep door Jan in het geding&#13;
is gebracht, bevestigt Lucas op diverse punten&#13;
de lezing van Jan. Ook het feit, dat de&#13;
toenmalige raadsman van Jan bij brief van&#13;
15 februari 1982 schreef dat Lucas de pacht&#13;
van de litigieuze percelen per 1 november&#13;
1981 had beëindigd - hetgeen op zichzelf&#13;
er overigens ook op wijst, dat Lucas en niet&#13;
Joop pachter van die percelen was — , terwijl&#13;
Jan aanvoert dat Lucas ook nog nadien&#13;
pachter is gebleven, wordt daardoor&#13;
verklaard. Al het vorenstaande tesamen en&#13;
in onderling verband bezien, staat er met&#13;
betrekking tot de stellingen van Bijkerk&#13;
niet alleen volstrekt onvoldoende vast om&#13;
op grond daarvan haar vordering reeds&#13;
aanstonds toe te wijzen, maar is er uit een&#13;
oogpunt van billijkheid ook geen enkele&#13;
aanleiding om Bijkerk niet te belasten met&#13;
het bewijs van het door haar aangevoerde.&#13;
De grieven I en V zijn derhalve ongegrond. 6. Uit het hiervoor overwogene volgt,&#13;
dat Bijkerk de bewijslast draagt met betrekking&#13;
tot de door haar gestelde pacht&#13;
overeenkomst. Evenzeer volgt daaruit, dat&#13;
Bijkerk moet worden belast met het bewijs&#13;
van haar stelling dat Jan heeft aanvaard&#13;
dat de pachtbetalingen, die Joop aan Lucas&#13;
heeft gedaan, zouden gelden als pachtbetalingen&#13;
aan Jan. Ook grief III faalt derhalve.&#13;
7. In grief IV klaagt Bijkerk erover, dat&#13;
de pachtkamer van het kantongerecht een&#13;
te streng criterium heeft aangelegd door&#13;
uitsluitend een mondelinge verklaring als&#13;
bewijs te verlangen. Zij ziet er daarbij&#13;
evenwel ten onrechte aan voorbij, dat dit&#13;
deel van het probandum - ook - betrekking&#13;
heeft op haar eigen stelling op dit&#13;
punt, op grond waarvan het de pachtkamer&#13;
van het kantongerecht vrijstond het eventueel&#13;
te leveren bewijs te beperken tot bewijs&#13;
door getuigen. Ook in hoger beroep&#13;
heeft Bijkerk overigens geen ander bewijs&#13;
aangeboden. Grief IV is eveneens ongegrond.&#13;
8. Jan heeft in hoger beroep nog aangevoerd,&#13;
dat Bijkerk bij haar vordering geen&#13;
(voldoende) belang meer heeft, aangezien&#13;
zij haar bedrijf heeft beëindigd en op ongeveer&#13;
5 km van de litigieuze grond is gaan&#13;
wonen, samen met ene Haan, die niet een&#13;
agrarisch bedrijf exploiteert. Bijkerk heeft&#13;
evenwel ter gelegenheid van de gehouden&#13;
pleidooien onweersproken verklaard dat zij&#13;
behalve de grond in geschil samen met haar&#13;
huidige partner nog 6.80 ha grond in gebruik&#13;
heeft, waarvan 5.40 ha eigendom van&#13;
laatstgenoemde is en 1.40 ha van een derde&#13;
wordt gepacht. Naar het oordeel van het&#13;
hof is, mede gelet op deze omstandigheid,&#13;
voldoende aannemelijk dat Bijkerk een genoegzaam&#13;
belang heeft bij haar onderhavige&#13;
vordering en dient het daartegen gerichte&#13;
verweer van Jan te worden gepasseerd.&#13;
Slotsom:&#13;
Het vonnis, waarvan beroep, moet worden&#13;
bekrachtigd met veroordeling van Bijkerk&#13;
in de kosten van het hoger beroep.&#13;
Rechtdoende in hoger beroep:&#13;
Bekrachtigt het door de pachtkamer van&#13;
het kantongerecht te Steenwijk tussen partijen&#13;
gewezen vonnis van 16 september&#13;
1987, waarvan beroep.&#13;
Veroordeelt appellante in de kosten van&#13;
het hoger beroep, aan de zijde van geïntimeerde&#13;
tot heden begroot op ƒ 250,- (tweehonderd&#13;
en vijftig gulden) voor verschotten&#13;
en op ƒ 3600,- (drieduizend en zeshonderd&#13;
gulden) voor salaris van de procureur.&#13;
Verwijst de zaak naar de pachtkamer&#13;
van het kantongerecht te Steenwijk om verder&#13;
te worden afgedaan en beslist.</content><legacyfootnotes/><footnotes><footnote/></footnotes><auteurs>Mr. Mans, mr. Spoer, mr. Kok, mr.ing.&#13;
Jansens van Gellicum en Wentink</auteurs><published>1990-03-01 00:00:00</published><modified>1990-03-01 00:00:00</modified><editiondate>1990-03-01</editiondate><htmlpath>https://denhollander.info/artikel/7084</htmlpath></article>
</articles></edition>
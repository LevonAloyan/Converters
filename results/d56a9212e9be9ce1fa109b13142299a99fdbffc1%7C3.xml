<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5156</id><udhid>UDH:TvAR/5156</udhid><titel>Geerlings-Clemens / Meijer (TvAR 1995/4765)</titel><searchwords><searchword>TvAR 8/9/1995</searchword><searchword>TvAR 1995/4765</searchword><searchword>UDH:TvAR/5156</searchword></searchwords><attachments><attachment><name>1995_nr 89_Rechtspraak_4765.pdf</name><extention>pdf</extention><url>https://denhollander.info/download/5094/ci</url></attachment></attachments><inleiding>Pachtwet, art. 39,41 lid 1, 41 lid 2, 45 lid 1&#13;
&#13;
Het voornemen van de 19-jarige kleinzoon&#13;
van verpachtster om het verpachte - na voltooiing&#13;
van zijn studie aan de Middelbare&#13;
Tuinbouw school medio 1996 en na het verkrijgen&#13;
van ervaring in de praktijk - in gebruik&#13;
te nemen is ernstig gemeend en ook&#13;
uitvoerbaar, mede gelet op de hem toegezegde&#13;
financiële en andere hulp. Door verlies van&#13;
het gepachte zal de grondslag van het maatschappelijk&#13;
bestaan van pachter ernstig worden&#13;
aangetast. Vóór 1 januari 1999 zal van&#13;
overwegende betekenis bij verpachtsters&#13;
kleinzoon nog geen sprake zijn. Of dit na 1 januari&#13;
1999 het geval zal zijn moet in 1998&#13;
worden onderzocht. Verlenging met vier jaren.&#13;
Bijzondere omstandigheden voor verlenging&#13;
met minder dan zes jaren.</inleiding><content>Beschikking in de zaak van:&#13;
Margaretha Geerlings-Clemens, wonende te&#13;
Lisse, appellante in het principaal appel, geïntimeerde&#13;
in het incidenteel appel, procureur:&#13;
mr. P.J.H. Nagel&#13;
tegen&#13;
Johannes Cornelis Jozef Meijer, wonende te&#13;
Voorhout, geïntimeerde in het principaal appel,&#13;
appellant in het incidenteel appel, procureur:&#13;
mr. D.M.H.M. van Dijk.&#13;
Het geding in eerste aanleg&#13;
De pachtkamer van het kantongerecht te Leiden&#13;
heeft op 7 april 1994 tussen partijen een&#13;
beschikking gegeven waarbij het verzoek van&#13;
geïntimeerde in het principaal appel - hierna&#13;
te noemen: Meijer - tot verlenging van de tussen&#13;
hem als pachter en appellante in het principaal&#13;
appel - hierna te noemen Geerlings -&#13;
als verpachtster bestaande en behoudens verlenging&#13;
op 31 december 1994 eindigende&#13;
pachtovereenkomst met betrekking tot het&#13;
woonhuis met diverse aanhorigheden en bollenland,&#13;
gelegen aan de 's Gravendamseweg&#13;
34 te Voorhout, kadastraal bekend gemeente&#13;
Voorhout, sectie A nummers 2355, 2358 en&#13;
2359, in totaal groot 2.13.45 ha, werd toegewezen&#13;
en de pachtovereenkomst met zes jaar&#13;
werd verlengd.&#13;
Deze beschikking is gegeven uit overweging&#13;
in hoofdzaak dat door verlies van het gepachte&#13;
de grondslag van het maatschappelijk&#13;
bestaan van Meijer ernstig zou worden aangetast,&#13;
terwijl het persoonlijk gebruik voor&#13;
Geerlings' kleinzoon voor de eerstkomende&#13;
jaren nog niet van overwegende betekenis kan&#13;
worden geacht en de pachtovereenkomst naar&#13;
billijkheid voor zes jaren behoort te worden&#13;
verlengd.&#13;
Het geding in hoger beroep&#13;
Geerlings is bij op 9 mei 1994 ter griffie van&#13;
het hof ingekomen beroepschrift in hoger beroep&#13;
gekomen van voormelde beschikking,&#13;
met verzoek die beschikking te vernietigen en&#13;
het verzoek tot verlenging van de pachtovereenkomst&#13;
af te wijzen, dan wel de pachtovereenkomst&#13;
te verlengen met een termijn die het&#13;
hof redelijk en billijk acht, in beide gevallen&#13;
met veroordeling van Meijer in de kosten van&#13;
beide instanties.&#13;
Meijer heeft bij op 12 juli 1994 ter griffie&#13;
van het hof ingekomen verweerschrift verweer&#13;
gevoerd en tevens incidenteel geappelleerd,&#13;
met verzoek de beschikking waarvan&#13;
beroep te bevestigen met veroordeling van&#13;
Geerlings in de kosten van beide instanties.&#13;
Vervolgens heeft op 12 september 1994 in&#13;
raadkamer van het hof een mondelinge behandeling&#13;
van het hoger beroep plaatsgevonden,&#13;
waarbij aanwezig waren Geerlings en haar&#13;
echtgenoot alsmede haar kleinzoon E. van&#13;
Baar, bijgestaan door mr. I.P.A. van Heijst,&#13;
advocaat te Arnhem, en Meijer, bijgestaan&#13;
door zijn procureur.&#13;
Geerlings' kleinzoon en haar echtgenoot&#13;
alsmede Meijer hebben daarbij inlichtingen&#13;
aan het hof verstrekt en de raadslieden hebben&#13;
de wederzijdse standpunten nader toegelicht;&#13;
de raadsman van Geerlings heeft een pleitnota&#13;
overgelegd. Geerlings heeft tevens foto's en&#13;
een rapport van P.W. Seignette overgelegd.&#13;
De grieven&#13;
Geerlings heeft de volgende grieven aangevoerd:&#13;
Grief I&#13;
Ten onrechte heeft de pachtkamer overwogen&#13;
dat het persoonlijk gebruik voor de kleinzoon&#13;
van partij Geerlings voor de eerstkomende&#13;
jaren nog niet van overwegende betekenis&#13;
kan worden geacht.&#13;
Grief ll&#13;
Ten onrechte heeft de pachtkamer als onbetwist&#13;
en vaststaand aangenomen dat het belang&#13;
van Meijer bij het gepachte zo groot is&#13;
dat door het verlies van het gepachte de&#13;
grondslag van zijn maatschappelijk bestaan&#13;
ernstig zou worden aangetast.&#13;
Grief lII&#13;
Ten onrechte heeft de pachtkamer - beslissend&#13;
naar billijkheid - de onderhavige pachtovereenkomst&#13;
verlengd met een periode van 6&#13;
jaren.&#13;
Grief IV&#13;
Ten onrechte heeft de pachtkamer van het&#13;
kantongerecht het verlengingsverzoek toegewezen.&#13;
Meijer heeft in het incidenteel appel als&#13;
grief aangevoerd dat de pachtkamer van het&#13;
kantongerecht ten onrechte Geerlings niet in&#13;
de kosten van de procedure heeft veroordeeld.&#13;
De mondelinge behandeling&#13;
Ter zitting van het hof is niet of onvoldoende&#13;
weersproken zakelijk samengevat, verklaard&#13;
door Meijer:&#13;
Ik ben 46 jaar oud en gehuwd; ik heb vijf&#13;
kinderen, waarvan er vier nog onderwijs genieten.&#13;
Ik ben in het bezit van de diploma's van de&#13;
lagere tuinbouwschool en van een cursus motorkennis.&#13;
Ik ben lid van de pachtkamer van&#13;
het kantongerecht te Leiden en heb gemiddeld&#13;
één keer per maand zitting. Tevens ben ik&#13;
taxateur voor de Grondkamer voor Zuid-Holland&#13;
en verricht ik gemiddeld één tot anderhalve&#13;
dag per maand taxaties.&#13;
Mijn tuinbouwbedrijf bestaat uit het onderhavige&#13;
gepachte en nog circa 1.42 ha van derden&#13;
gepacht land, dat op circa 3 km afstand&#13;
van mijn woning is gelegen, zodat ik in totaal&#13;
circa 3.55 ha in gebruik heb.&#13;
Bij mijn woning staan 2 verwarmde kassen,&#13;
respektievelijk 500 m en 100 m groot,&#13;
die door mij zijn gebouwd met goedkeuring&#13;
van de Grondkamer. Bovendien heb ik nog 2&#13;
zelfgebouwde loodsen voor opslag, groot circa&#13;
15 bij 7 en 4 bij 4 meter.&#13;
Thans teel ik op circa 2 ha dahlia's, op 1/2&#13;
tot 3/4 ha zomerbloemen en op de resterende&#13;
grond coniferen.&#13;
Ik werk incidenteel voor derden, namelijk&#13;
op de inpakafdeling van een bollen-exportbedrijf;&#13;
het gaat om een paar dagen per jaar.&#13;
Mijn bedrijfsresultaten zijn de laatste jaren&#13;
teruggelopen door de prijsdaling van bloemen&#13;
en in 1993 door het natte jaargetijde. Ik verwacht&#13;
echter dat 1994 beter zal zijn dan 1993.&#13;
Ik verkoop aan huis zelf gekweekte coniferen&#13;
en de laatste tijd ter aanvulling in beperkte&#13;
mate ook ingekochte planten.&#13;
door de echtgenoot van Geerlings:&#13;
Het is de bedoeling het bedrijf aan onze&#13;
kleinzoon te schenken en hem financieel in&#13;
staat te stellen een eigen bedrijf te beginnen.&#13;
In de direkte nabijheid hebben 5 neven hun&#13;
bedrijf. Zij zijn bereid onze kleinzoon te helpen.&#13;
Het is de bedoeling de percelen om te zetten&#13;
en nieuwe grond op te brengen, omdat de&#13;
percelen thans vervuild zijn. De daarmee gemoeide&#13;
kosten, geschat op f 60 000 a f 70 000&#13;
per ha, betalen mijn vrouw en ik.&#13;
door de kleinzoon E. van Baar:&#13;
Ik ben 19 jaar oud en bezoek de Middelbare&#13;
Tuinbouwschool te Vledder. Ik hoop medio&#13;
1996 mijn diploma te behalen. Het is onzeker&#13;
of ik daarna nog militaire dienstplicht moet&#13;
vervullen. Ik heb al een diploma van de Lagere&#13;
Tuinbouwschool.&#13;
Ik heb verkering met een meisje dat bij mij&#13;
op school zit. In de vakanties help ik mijn familieleden&#13;
op hun bedrijf in Voorhout. Ik heb&#13;
al twee stages van 3 maanden doorlopen, één&#13;
op een chrysantenkwekerij en één op een tuincentrum.&#13;
Een bedrijfsopzet heb ik nog niet. Mijn&#13;
grootouders zullen mij financieel helpen en&#13;
mijn familieleden in de nabijheid met het opzetten&#13;
van een bedrijf.&#13;
De beoordeling van het principale en het incidentele&#13;
beroep&#13;
1. De grieven in het principale beroep lenen&#13;
zich voor een gezamenlijke behandeling.&#13;
2. Naar het oordeel van het hof is de wil&#13;
van Geerlings' kleinzoon Van Baar om het&#13;
verpachte persoonlijk in gebruik te nemen&#13;
voor de exploitatie van een tuinbouwbedrijf&#13;
ernstig gemeend.&#13;
Het hof oordeelt dit voornemen van Van&#13;
Baar - na de voltooiing van zijn studie en na&#13;
het verkrijgen van enige ervaring in de praktijk&#13;
- ook uitvoerbaar, mede gelet op de financiële&#13;
en andere hulp die hem is toegezegd.&#13;
3. Door het verlies van het gepachte zal de&#13;
grondslag van het maatschappelijk bestaan&#13;
van Meijer ernstig worden aangetast. Zijn in&#13;
komsten uit taxaties zijn te verwaarlozen.&#13;
Niet gebleken is dat hij de inkomsten uit&#13;
die bron aanzienlijk kan verhogen.&#13;
Meijer en zijn gezin moeten bestaan van&#13;
het inkomen dat hij door de exploitatie van&#13;
zijn bedrijf op het gepachte en op de van derden&#13;
gepachte grond verwerft.&#13;
Die inkomsten zijn de laatste jaren teruggelopen,&#13;
maar anders dan Geerlings stelt staat&#13;
niet vast dat dit geheel dan wel mede zijn oorzaak&#13;
vindt in onzorgvuldige exploitatie en/of&#13;
verwaarlozing van het gepachte.&#13;
4. Het gebruik van het gepachte is voor&#13;
Van Baar in de eerstkomende jaren niet van&#13;
overwegende betekenis.&#13;
Van Baar zal eerst zijn opleiding aan de&#13;
Middelbare Tuinbouwschool moeten voltooien&#13;
en zal daarna nog de nodige praktijkervaring&#13;
moeten opdoen door werkzaamheden in&#13;
een bedrijf of bedrijven, gelijk of gelijksoortig&#13;
aan dat hetwelk hij op het verpachte wil opzetten.&#13;
Naar het oordeel van het hof zal van een&#13;
overwegende betekenis vóór 1 januari 1999&#13;
nog geen sprake zijn. Of dat in 1999 wel het&#13;
geval zal zijn, zal in 1998 moeten worden onderzocht.&#13;
5. Op het verzoek van Meijer tot verlenging&#13;
van de pachtovereenkomst zal derhalve&#13;
naar billijkheid moeten worden beslist. Nu&#13;
enerzijds het maatschappelijk bestaan van&#13;
Meijer op het spel staat en anderzijds voor&#13;
Van Baar de noodzaak en de mogelijkheid&#13;
van het verkrijgen van een maatschappelijk&#13;
bestaan door de exploitatie van een eigen bedrijf&#13;
op het verpachte nog niet aanwezig zijn,&#13;
dient de pachtovereenkomst naar billijkheid te&#13;
worden verlengd. Naar het oordeel van het&#13;
hof is evenwel sprake van bijzondere omstandigheden,&#13;
die aanleiding moeten zijn voor een&#13;
verlenging met een kortere duur dan zes jaar.&#13;
Mede gelet op het hiervoor onder 4 overwogene,&#13;
zal die kortere duur worden bepaald op&#13;
vier jaar.&#13;
6. Geerlings heeft subsidiair nog aange&#13;
voerd dat de bedrijfsvoering van Meijer op&#13;
het gepachte niet is geweest zoals een goed&#13;
pachter betaamt, doordat Meijer in strijd met&#13;
bestemmingsplan en pachtkontrakt op het ge&#13;
pachte een tuincentrum is gaan exploiteren.&#13;
Vaststaat dat Meijer al jarenlang van zijn&#13;
huis uit door hem gekweekte coniferen verkoopt.&#13;
Hij heeft daaraan thans in beperkte&#13;
mate door anderen gekweekte planten toegevoegd.&#13;
Niet gebleken is evenwel dat Meijer op het&#13;
gepachte een tuincentrum heeft ingericht en&#13;
exploiteert. De door Meijer geplaatste aanduiding&#13;
van tuincentrum is inderdaad onjuist.&#13;
In een en ander is echter onvoldoende&#13;
grond gelegen om krachtens het bepaalde in&#13;
artikel 39 van de Pachtwet het verzoek tot&#13;
verlenging af te wijzen.&#13;
7. De grieven I, II en IV treffen geen doel;&#13;
grief III is gegrond.&#13;
Nu partijen over en weer voor een deel in&#13;
het ongelijk zijn gesteld zal het hof de kosten&#13;
van de procedure, zowel in eerste instantie als&#13;
in het principale en incidentele beroep compenseren,&#13;
zodanig dat iedere partij de eigen&#13;
kosten draagt. Daaruit volgt dat de door&#13;
Meijer in het incidenteel appel aangevoerde&#13;
grief wordt verworpen.&#13;
De beslissing&#13;
Het hof, beschikkende in het principale en het&#13;
incidentele beroep:&#13;
vernietigt de door de pachtkamer van het&#13;
kantongerecht te Leiden op 7 april 1994 tussen&#13;
partijen gegeven beschikking;&#13;
en opnieuw beschikkende:&#13;
verlengt de vooromschreven pachtovereenkomst&#13;
met vier jaren, eindigend op 31 december&#13;
1998;&#13;
bepaalt dat Meijer na 1 januari 1997, doch&#13;
vóór 1 januari 1998 opnieuw verlenging van&#13;
de pachtovereenkomst aan de pachtkamer van&#13;
het bevoegde kantongerecht kan vragen;&#13;
compenseert de kosten van de procedure in&#13;
eerste instantie en in het principale en incidentele&#13;
beroep zodanig dat iedere partij de eigen&#13;
kosten draagt.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5156</htmlpath></article>
</articles></edition>
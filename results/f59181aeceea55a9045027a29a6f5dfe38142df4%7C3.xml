<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5153</id><udhid>UDH:TvAR/5153</udhid><titel>Stege / Westemeijer (TvAR 1995/4762)</titel><searchwords><searchword>TvAR 8/9/1995</searchword><searchword>TvAR 1995/4762</searchword><searchword>UDH:TvAR/5153</searchword></searchwords><attachments><attachment><name>1995_nr 89_Rechtspraak_4762.pdf</name><extention>pdf</extention><url>https://denhollander.info/download/5091/ci</url></attachment></attachments><inleiding>Pachtwet, art. 54 en 136&#13;
&#13;
Het op 30 oktober 1991 gedateerde verzoekschrift&#13;
deed de onderhavige procedure aanvangen.&#13;
Een dagvaarding was toen&#13;
voorgeschreven. Aan het niet naleven van dit&#13;
voorschrift kunnen geen gevolgen worden&#13;
verbonden, nu verpachter in eerste aanleg is&#13;
verschenen en de procedure vervolgens volgens&#13;
de regels is gevoerd. De stelling dat van&#13;
een bedrijfsmatige exploitatie van het verpachte&#13;
door de zoon van de overleden pachter&#13;
geen sprake kan zijn, omdat als eerste vereiste&#13;
zou gelden dat het bedrijf enige opbrengst&#13;
heeft, is onjuist. Vaststaat dat er sprake was&#13;
en is van vruchttrekking met economisch oogmerk.&#13;
Dat het bedrijf gedurende enige jaren&#13;
niet renderend is geweest, is eigen aan het risico&#13;
van het voeren van een onderneming. Bij&#13;
het beantwoorden van de vraag of de p.o.&#13;
naar billijkheid door de zoon moet worden&#13;
voortgezet is niet aan de orde de vraag of de&#13;
p.o. naar billijkheid naar de maatstaven, te&#13;
hanteren bij een verzoek tot verlenging, moet&#13;
eindigen. Die vraag wordt beantwoord in de&#13;
tevens aanhangige verlengingsprocedure.</inleiding><content>Arrest van 13 juni 1994&#13;
In de zaak van:&#13;
Johan Hendrik Joseph Stege, wonende te&#13;
Deurningen, appellant, procureur: mr. J.M.&#13;
Bosnak,&#13;
tegen&#13;
Johannes Franciscus Westemeijer, wonende&#13;
te Oldenzaal, geïntimeerde, procureur: mr.&#13;
P.R.M. Noppen.&#13;
Het geding in eerste aanleg&#13;
De pachtkamer van het kantongerecht te Enschede&#13;
heeft op 2 maart 1993 onder rolnummer&#13;
P 5/91 tussen geïntimeerde als eiser in&#13;
conventie, gedaagde in reconventie, en appellant&#13;
als gedaagde in conventie, eiser in reconventie,&#13;
vonnis gewezen, dat in fotocopie aan&#13;
dit arrest is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellant - hierna ook te noemen J.H.J. Stege&#13;
- is bij exploit van 30 maart 1993, met gelijktijdige&#13;
dagvaarding van geïntimeerde - hierna&#13;
ook te noemen J.F. Westemeijer - voor dit&#13;
hof, in hoger beroep gekomen van voornoemd&#13;
vonnis.&#13;
Bij memorie van grieven heeft J.H.J. Stege&#13;
vijf grieven aangevoerd, met conclusie dat het&#13;
hof het vonnis, waarvan beroep, zal vernietigen,&#13;
en, opnieuw rechtdoende, in conventie&#13;
aan J.F. Westemeijer zijn vordering alsnog zal&#13;
ontzeggen althans hem daarin niet-ontvankelijk&#13;
zal verklaren, en in reconventie de vordering&#13;
van J.H.J. Stege zal toewijzen, met&#13;
veroordeling van J.F. Westemeijer in de kosten&#13;
van beide instanties.&#13;
Laatstgenoemde heeft bij memorie van&#13;
antwoord verweer gevoerd met conclusie tot&#13;
bekrachtiging van het vonnis waarvan beroep,&#13;
zulks met veroordeling van J.H.J. Stege in de&#13;
proceskosten.&#13;
Tenslotte hebben partijen de processtukken&#13;
doen overleggen voor het wijzen van arrest.&#13;
De grieven&#13;
De grieven van J.H.J. Stege tegen het vonnis,&#13;
waarvan beroep, luiden als volgt:&#13;
Grief I&#13;
Ten onrechte heeft de pachtkamer van het&#13;
kantongerecht bepaald dat J.F. Westemeijer in&#13;
de plaats van G.J.J. Westemeijer als pachter&#13;
de pachtovereenkomst zal mogen voortzetten&#13;
onder gelijktijdige bepaling dat de overige&#13;
erfgenamen van G.J.J. Westemeijer uit de&#13;
pacht zijn ontslagen.&#13;
Grief ll&#13;
Ten onrechte overweegt de pachtkamer van&#13;
het kantongerecht ten aanzien van de feiten&#13;
dat eiser een vordering bij dagvaarding heeft&#13;
ingesteld.&#13;
Grief lll&#13;
Ten onrechte meent de pachtkamer van het&#13;
kantongerecht in de rechtsoverweging 5 dat&#13;
de door J.F. Westemeijer overgelegde bijlage&#13;
bij de aangiftebiljetten 1989 en 1990 betrekking&#13;
hebben op aangiften van J.F. Westemeijer.&#13;
Grief IV&#13;
Ten onrechte trekt de pachtkamer van het&#13;
kantongerecht uit het verzorgde uiterlijk van&#13;
het vee en de bedrijfsgebouwen de conclusie&#13;
dat J.F. Westemeijer in staat is tot verantwoorde&#13;
exploitatie van een bedrijf.&#13;
Grief V&#13;
Ten onrechte heeft de pachtkamer van het&#13;
kantongerecht de reconventionele vordering&#13;
tot ontbinding van de pachtovereenkomst afgewezen.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, en voorts als in&#13;
het vonnis waarvan beroep vastgesteld en in&#13;
hoger beroep niet door grieven bestreden,&#13;
staat thans ten processe het navolgende vast:&#13;
- op 21 mei 1991 is overleden G.J.J.&#13;
Westemeijer, de vorige pachter van J.H.J. Stege&#13;
als verpachter krachtens een behoudens&#13;
verlenging op 31 oktober 1992 eindigende,&#13;
pachtovereenkomst met betrekking tot percelen&#13;
landbouwgrond, kadastraal bekend ge&#13;
meente Oldenzaal, sectie H, nrs. 52 en 593,&#13;
groot circa 2.40 ha;&#13;
- wettige erfgenamen van G.J.J. Westemeijer&#13;
en als zodanig opvolgende medepachters&#13;
zijn J.F. Westemeijer en zes andere kinderen&#13;
van de overledene alsmede diens weduwe&#13;
D.E. Benneker;&#13;
- bij inleidend verzoekschrift d.d. 30 oktober&#13;
1991 heeft J.F. Westemeijer verzocht de&#13;
pachtovereenkomst in plaats van zijn overleden&#13;
vader te mogen voortzetten en de overige&#13;
medepachters uit de pachtovereenkomst te&#13;
ontslaan;&#13;
-J.F. Westemeijer heeft in eerste aanleg&#13;
een verklaring van de overige erfgenamen&#13;
overgelegd, inhoudende dat zij afstand doen&#13;
van hun pachtrecht ten aanzien van genoemde&#13;
percelen grond;&#13;
- de griffier van de pachtkamer van het&#13;
kantongerecht te Enschede heeft J.H.J. Stege&#13;
bij brief van 7 november 1991 van de voor&#13;
melde vordering in kennis gesteld;&#13;
-J.H.J. Stege heeft zijnerzijds bij conclusie&#13;
van antwoord tevens verzoek in reconventie&#13;
ter zitting van de pachtkamer van het kantongerecht&#13;
te Enschede van 3 december 1991 de&#13;
ontbinding van de bovenomschreven pachtovereenkomst&#13;
gevorderd;&#13;
- bij het vonnis waarvan beroep is in conventie&#13;
de vordering van J.F. Westemeijer toe&#13;
gewezen en in reconventie de vordering van&#13;
J.H.J. Stege afgewezen;&#13;
- in een ander verzoekschrift van 30 oktober&#13;
1991 heeft J.F. Westemeijer verzocht de&#13;
pachtovereenkomst, welke door de pachtkamer&#13;
van het kantongerecht te Enschede bij beschikking&#13;
van 1 september 1987 in verband&#13;
met het bereiken van de 65-jarige leeftijd door&#13;
de toenmalige pachter was verlengd voor vier&#13;
jaren tot 31 oktober 1992, voor de wettelijke&#13;
duur dan wel een kortere duur te verlengen;&#13;
- bij de beschikking van 2 maart 1993 van&#13;
die pachtkamer, waartegen J.H.J. Stege tijdig&#13;
hoger beroep heeft ingesteld, is de pachtovereenkomst&#13;
voor de wettelijke duur van zes jaren&#13;
verlengd tot 31 oktober 1998.&#13;
Beoordeling van het geschil in hoger beroep&#13;
1. Blijkens de vastgestelde feiten is de grief II&#13;
gegrond omdat de onderhavige procedure&#13;
werd aangevangen met een verzoekschrift,&#13;
gedateerd 30 oktober 1991 en kennelijk niet&#13;
bij dagvaarding als voorzien in artikel 136&#13;
van de Pachtwet juncto artikel 97 e.v. van het&#13;
Wetboek van Burgerlijke Rechtsvordering.&#13;
Aan deze onwetmatigheid kunnen echter geen&#13;
gevolgen worden verbonden nu J.H.J. Stege&#13;
in eerste aanleg is verschenen en de verdere&#13;
procedure volgens de gewone regelen is gevoerd.&#13;
2. De overige grieven hebben de strekking&#13;
het geschil in hoger beroep in volle omvang&#13;
aan de beoordeling van het hof te onderwerpen.&#13;
3. Alvorens omtrent het geschil te beslissen,&#13;
wenst het hof nadere inlichtingen van&#13;
partijen te ontvangen. Het zal daartoe een&#13;
comparitie van partijen bepalen, welke mede&#13;
ten doel heeft een minnelijke schikking te be&#13;
proeven.&#13;
4. De comparitie van partijen zal tevens&#13;
worden benut voor de mondelinge behandeling&#13;
van het bij het hof onder rekestnummer P&#13;
12/93 aanhangige hoger beroep van J.H.J.&#13;
Stege tegen de beschikking van de pachtkamer&#13;
van het kantongerecht te Enschede d.d. 2&#13;
maart 1993 inzake het pachtverlengingsverzoek&#13;
van J.F. Westemeijer. Laatstgenoemde&#13;
zal nog wel moeten voldoen aan de inhoud&#13;
van de brief van de griffier van de pachtkamer&#13;
van het gerechtshof d.d. 1 april 1993, rekest&#13;
nummer P 12/93, strekkende tot toezending&#13;
van bescheiden met het oog op de mondelinge&#13;
behandeling van het hoger beroep in de pachtverlengingsprocedure.&#13;
Beslissing&#13;
Het hof, rechtdoende in hoger beroep:&#13;
bepaalt dat partijen, vergezeld van hun&#13;
raadslieden, op een ander te bepalen datum&#13;
(op een maandag) en tijdstip (in de ochtend)&#13;
zullen verschijnen in een van de zalen van het&#13;
Paleis van Justitie, Walburgstraat 2 te Arnhem, om aan het hof inlichtingen over de zaak&#13;
te geven en om het hof te laten onderzoeken&#13;
of partijen het op één of meer punten met elkaar&#13;
eens kunnen worden;&#13;
verwijst de zaak naar de rolzitting van&#13;
maandag 27 juni 1994 voor het opgeven van&#13;
de verhinderdata van partijen en hun raadslieden&#13;
ambtshalve peremptoir;&#13;
bepaalt dat de comparitie van partijen tevens&#13;
zal worden benut voor de mondelinge&#13;
behandeling in de bij het hof onder rekestnummer&#13;
P 12/93 aanhangige pachtverlengingsprocedure;&#13;
houdt iedere verdere beslissing aan.&#13;
Arrest van 11 oktober 1994&#13;
In de zaak van:&#13;
Johan Hendrik Joseph Stege, wonende te&#13;
Deurningen, appellant, procureur: mr. J.M.&#13;
Bosnak,&#13;
tegen&#13;
Johannes Franciscus Westemeijer, wonende&#13;
te Oldenzaal, geïntimeerde, procureur: mr.&#13;
P.R.M. Noppen.&#13;
1. Het geding in hoger beroep&#13;
Het hof verwijst naar zijn tussenarrest van 13&#13;
juni 1994. Ter uitvoering van het in dat arrest&#13;
bepaalde is op 18 juli 1994 een comparitie&#13;
van partijen gehouden.&#13;
De verklaringen van partijen zijn opgenomen&#13;
in het proces-verbaal van die comparitie.&#13;
De raadslieden van partijen hebben de&#13;
standpunten van partijen vervolgens nader&#13;
toegelicht:&#13;
mr. N.K. van den Dungen, advocaat te&#13;
Hardenberg, voor Stege en mr. D.G. Geerdink,&#13;
advocaat te Enschede, voor Westemeijer.&#13;
Partijen hebben daarna de stukken overgelegd&#13;
voor arrest.&#13;
2. De beoordeling van de grieven&#13;
2.1. De grieven I, III en IV lenen zich voor&#13;
een gezamenlijke behandeling.&#13;
2.2. In eerste instantie heeft Stege aangevoerd&#13;
dat Westemeijer zich nimmer met het&#13;
bedrijf van zijn vader G.J.J. Westemeijer&#13;
heeft bemoeid, geen landbouwkundige opleiding&#13;
heeft genoten en geen enkele relevante&#13;
ervaring heeft opgedaan. Daarnaast heeft hij&#13;
gesteld dat van een bedrijfsmatige exploitatie&#13;
bij Westemeijer geen sprake is en slechts van&#13;
'hobby-boeren' kan worden gesproken.&#13;
Blijkens de toelichtingen op de genoemde&#13;
grieven bestrijdt Stege niet langer dat Westemeijer&#13;
in ieder geval sedert het overlijden van&#13;
zijn vader op 21 mei 1991 het bedrijf heeft&#13;
gevoerd. Hij bestrijdt evenmin de vaststelling&#13;
door de pachtkamer dat Westemeijer zeer wel&#13;
in staat geacht moet worden het bedrijf van&#13;
zijn overleden vader, waartoe het gepachte&#13;
perceel behoort, op behoorlijke wijze te voeren.&#13;
Stege handhaaft echter zijn stelling dat&#13;
van een bedrijfsmatige exploitatie geen sprake&#13;
is, omdat voor een verantwoorde exploitatie&#13;
als eerste vereiste geldt dat het bedrijf enige&#13;
opbrengst heeft, hetgeen in de laatste jaren bij&#13;
het bedrijf van (vader) Westmeijer niet het geval&#13;
is geweest.&#13;
Thans daargelaten dat naar die maatstaf&#13;
ook bij Stege niet van een bedrijfsmatige exploitatie&#13;
van zijn bedrijf zou kunnen worden&#13;
gesproken gezien zijn eigen neveninkomsten&#13;
en de verliezen die hij de laatste jaren in zijn&#13;
bedrijf heeft geleden, is de maatstaf niet juist.&#13;
Vaststaat dat de vader van Westemeijer uit&#13;
zijn bedrijf van geringe omvang een neveninkomen&#13;
heeft verworven en dat hij de exploitatie&#13;
mede benutte voor het verkrijgen van&#13;
produkten voor eigen gebruik. Er was derhalve&#13;
wel degelijk sprake van vruchttrekking met&#13;
economisch oogmerk.&#13;
Hetzelfde zal het geval zijn bij de voortzetting&#13;
van het bedrijf door Westemeijer.&#13;
Dat het bedrijf gedurende een paar jaren&#13;
niet renderend is geweest, is eigen aan het risico&#13;
van het voeren van een onderneming en&#13;
tast het karakter van de aktiviteit niet aan. De&#13;
grieven I, III en IV zijn ongegrond.&#13;
2.3. Grief V klaagt over de afwijzing van&#13;
de vordering van Stege in reconventie tot ontbinding&#13;
van de pachtovereenkomst. Bij een&#13;
vordering als de onderhavige is beslissend de&#13;
beantwoording van de vraag of van Stege in&#13;
redelijkheid kan worden gevergd dat hij de&#13;
pachtovereenkomst met Westemeijer voortzet.&#13;
Voor zijn negatieve beantwoording van die&#13;
vraag voert Stege allereerst aan dat Westemeijer&#13;
voor hem geen acceptabele pachter is wegens&#13;
het ontbreken van voldoende&#13;
waarborgen. Die grond is door de pachtkamer&#13;
afgewezen en dat oordeel is in hoger beroep&#13;
door Stege niet voldoende gemotiveerd bestreden.&#13;
Als tweede grond voert hij aan dat de exploitatie&#13;
van het bedrijf van Westemeijer economisch&#13;
geen enkele betekenis heeft.&#13;
stelling niet juist is.&#13;
Tenslotte heeft Stege - in prima - nog zijn&#13;
belang bij het verkrijgen van het verpachte ten&#13;
behoeve van eigen landbouwkundig gebruik&#13;
aangevoerd, welk belang zoveel groter zou&#13;
zijn dan dat van Westemeijer bij voortzetting&#13;
van het gebruik daarvan. Bij het beantwoorden&#13;
van de vraag of de pachtovereenkomst&#13;
1 krachtens het bepaalde in artikel 54&#13;
leden 5 en&#13;
volgende van de Pachtwet naar billijkheid&#13;
moet worden voortgezet door één van de in&#13;
lid 2 van dat artikel genoemde personen, is&#13;
niet aan de orde of de pachtovereenkomst&#13;
naar billijkheid volgens de maatstaven, te&#13;
hanteren bij een verzoek tot verlenging van de&#13;
pachtovereenkomst, al dan niet moet worden&#13;
verlengd. Die vraag komt aan de orde in de&#13;
tevens tussen partijen aanhangige procedure&#13;
tot verlenging van de pachtovereenkomst.&#13;
De pachtkamer heeft het ontbindingsverzoek&#13;
terecht afgewezen.&#13;
Ook de vijfde grief is ongegrond.&#13;
3. Slotsom&#13;
Het vonnis, waarvan beroep, moet zowel in&#13;
conventie als in reconventie worden bekrachtigd.&#13;
Stege dient als de in het ongelijk gestelde&#13;
partij in de kosten van het hoger beroep te&#13;
worden veroordeeld.&#13;
Beslissing&#13;
Het hof:&#13;
bekrachtigt het door de pachtkamer van het&#13;
kantongerecht te Enschede op 2 maart 1993&#13;
tussen partijen in conventie en in reconventie&#13;
gewezen vonnis;&#13;
veroordeelt Stege in de kosten van de appelprocedure,&#13;
aan de zijde van Westemeijer&#13;
tot heden begroot op f 350 aan vastrecht en f&#13;
1400 aan salaris van de procureur.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5153</htmlpath></article>
</articles></edition>
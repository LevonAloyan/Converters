<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1980</searchword><id>6544</id><udhid>UDH:TvAR/6544</udhid><titel>ACADEMISCH ONDERWIJS IN AGRARISCH RECHT</titel><searchwords><searchword>TvAR 2/1980</searchword><searchword>UDH:TvAR/6544</searchword></searchwords><attachments><attachment><name>1980_nr 2_Artikel_Heisterkamp.pdf</name><extention>pdf</extention><url>https://denhollander.info/download/6317/ci</url></attachment></attachments><inleiding>Inleiding&#13;
Bij Koninklijk Besluit van 15 juni 1921, Staatsblad 800, houdende wijzi-ging en nadere vaststelling van het Academisch Statuut, werd bij de „vak-ken ter keuze van de kandidaat" als één van de vijftien met name genoemde mogelijkheden vermeld: AGRARISCH RECHT1. Aangezien dit vak reeds op twee plaatsen (in Groningen en in Wageningen) werd gedoceerd vond men het kennelijk niet noodzakelijk enige nadere omschrijving van deze twee woorden te geven. Sinds dat jaar is er aan diverse universiteiten en hogescholen onderwijs in het agrarisch recht gegeven; dit is gebeurd in uiteenlopende omvang en intensiteit. Diverse docenten die de colleges op dit gebied verzorgd hebben behoren tot de bekendste juristen van Neder-land. Nu bovendien de faculteit der rechtsgeleerdheid van de Rijksuniversi-teit te Groningen plannen heeft opgevat om te komen tot een afstudeerrich-ting in het agrarisch recht, bestaat er alle aanleiding om dit vak eens nader onder de loep te nemen. Ik zal dit doen door het onderwijs erin aan een be-schouwing te onderwerpen, waarbij ik tevens een aantal meningen over de inhoud van het agrarisch recht (als begrip en als leervak) de revue wil laten passeren, om zodoende wellicht te kunnen komen tot hetgeen men bij het Academisch Statuut van 1921 heeft nagelaten: een afbakening van het ter-rein.&#13;
Dat het geven van een definitie van „agrarisch recht" moeilijkheden oplevert, blijkt wel uit het feit dat vrijwel iedereen die zich eraan waagt met een andere omschrijving tevoorschijn komt (zie voor wat betreft Nederland verderop). Ook in het buitenland komt men er niet uit - dit kan men aflei-den uit de inaugurele rede van A. H. Ballendux (Wageningen)2. Hij geeft het voorbeeld van de fransman de Juglart, die tot het „droit rural" (één van de termen waarmee men in Frankrijk ons „agrarisch recht" aanduidt) schijnt te rekenen de toelaatbaarheid van weddenschappen bij paarden-rennen, politiemaatregelen ten aanzien van loslopende dieren en de ver-antwoordelijkheid van de organisator van stierengevechten voor het leven en de gezondheid van de stierenvechter en de toeschouwers!3 Dat definities die hiermee rekening moeten houden geen duidelijkheid brengen, zal een ieder duidelijk zijn; ook in Nederland heeft het echter aan willekeurige om-schrijvingen niet ontbroken.&#13;
Hoewel in 1910 de eerste leerstoel in het agrarisch recht werd ingesteld, was hierin ook al eerder onderwijs gegeven.4 De duitser C. H. Trotz die in 1741 als professor iuris civilis was aangesteld te Franeker, stelde uit talrijke „collegien en disputatien" een driedelig werk samen over de vaderlandsche en romeinsche wetgeving aangaande het landgebruik: lus agrarium foede-ratii Belgii et Romanum (1751-1754). Hierbij merkte hij op, dat de meeste studenten landgoederen bezaten, waaruit zij op inkomsten hoopten en wel-ke dagelijkse kwesties met boeren meebrachten, terwijl het agrarisch recht „aan geringschatting blootgesteld" was.&#13;
Het werk van Trotz telt, zoals vermeld, drie delen (resp. 683, 672 en 603 pagina's!); de eerste twee delen handelen over het ius agrarium foederatii Belgii en zijn onderverdeeld in vijf hoofdstukken; deze betreffen alleen de grond en het agrarisch grondgebruik (met onderwerpen als recht met be-trekking tot weide- en grasland, bemesten, ploegen en zaaien).&#13;
Ondanks de uitgebreidheid van de verhandelingen van Trotz blijkt al uit deze indeling dat het agrarisch recht uit die tijd (niet centraal gecodificeerd) slechts zelden overeenkwam met agrarisch recht zoals men dat nu ziet — de sociaal-economische overwegingen die aan vele van de huidige regelingen ten grondslag liggen speelden toen in het geheel nog niet. Een gericht on-derwijs in het agrarisch recht zou dan ook pas later komen; de aanvang hiervan ligt in het jaar 1910, in Groningen.</inleiding><content>Groningen&#13;
Toen I. B. Cohen bij Koninklijk Besluit van 18 april 1910 werd benoemd tot buitengewoon hoogleraar aan de faculteit der rechtsgeleerdheid van de Rijksuniversiteit te Groningen om daar het onderwijs in het vak agrarisch recht te verzorgen, kwam hij op een terrein terecht, waarin niet was voor-zien in de Wet op het Hoger Onderwijs. Sterker nog, er was geen land ter wereld bekend waar een afzonderlijke leerstoel gelijksoortig aan deze bestond!5&#13;
De aanzet tot zijn benoeming werd gegeven door de „Vereeniging voor Hooger Landbouwonderwijs te Groningen"; Cohen verzorgde naast zijn colleges tevens cursussen voor deze vereniging over juridische onderwerpen die op de landbouw betrekking hadden.&#13;
Bij de aanvaarding van zijn ambt heeft Cohen een poging gedaan om het vak dat hij zou gaan doceren te omschrijven. De term agrarisch recht was een „gebrek aan beter"; de omschrijving ervan: „de behandeling van de economische en juridische vraagstukken, die met den landbouw in verband staan"6. In 1927 kwam hij, bij het verschijnen van zijn boek „Inleiding tot het agrarisch recht", tot een veel krappere definitie: „een beschouwing van de rechtsinstellingen, die de beheersching van den grond betreffen".7 Zijn onderwijs ging ook in die richting (hij gaf aanvankelijk twee uren, later één uur college in de week), hoewel ook het pachtrecht ruimschoots aan bod kwam.8 Inmiddels was het agrarisch recht opgenomen in het Academisch Statuut van 1921 en was ook in Wageningen het agrarisch/juridische on-derwijs in 1913 van de grond gekomen. Cohen bleef tot 1935 aan de univer-siteit verbonden.&#13;
In de vacature die ontstond bij het aftreden van Cohen werd voorzien door het verstrekken van een leeropdracht, die onder meer agrarisch recht inhield, aan R. D. Kollewijn. In verband met diens benoeming tot hoog-leraar aan de Rijksuniversiteit te Leiden (indisch burgerlijk en intergentiel recht, op welk gebied hij meer bekendheid geniet dan op dat van het agrarisch recht) werd deze leeropdracht echter ingetrokken met ingang van 19 september 1938. Ter opvolging van Kollewijn werd twee maanden later J. H. Beekhuis aangetrokken als hoogleraar. Hoewel laatstgenoemde, in navolging van Cohen, vanaf 1940/41 een jaarlijkse cursus gaf voor de Vereeniging voor Hooger Landbouwonderwijs die meestal op agrarisch recht betrekking had alsmede het vaste uur college erin aan de universiteit (met name pachtrecht; ook wat ruilverkavelingsrecht en zakelijke rechten zoals beklemrecht, die echter ook onder burgerlijk recht plegen te worden behandeld), was het zwaartepunt van zijn onderwijstaak toch meer verlegd in de richting van het burgerlijk recht. Toen Beekhuis in 1967 werd be-noemd tot lid van de Raad van State en dientengevolge van de Groninger universiteit afscheid nam, verdween mèt hem het agrarisch recht uit de stu-diegidsen in Groningen.&#13;
Wageningen&#13;
Op 18 november 1913 hield H. W. C. Bordewijk een openbare voor-dracht, getiteld „het agrarisch recht, zijn verleden en tegenwoordige stand" ter opening van de lessen in de rechts- en staatswetenschappen aan de Rijks Hoogere Land-, tuin- en Boschbouwschool te Wageningen. Hierin gaf hij de mening te kennen, dat het agrarisch recht bestond uit de voor kortere of langere tijd vastgelegde overtuiging der met de rechtsvorming belaste organen, dat de rechtsorde met betrekking tot de landbouw er zó uit moet zien en niet anders.9 Het agrarisch recht was zijns inziens dus een ma-terie die meebewoog met de politiek.&#13;
Nadat op 9 maart 1918 de Rijks-Landbouwhogeschool te Wageningen was opgericht, werd de plaats van Bordewijk ingenomen door twee hoog-leraren: A. Heringa voor o.a. het nederlands agrarisch recht en J. C. Kiel-stra voor o.a. het Indisch agrarisch recht. Dit agrarisch recht werd in die tijd als volgt gedoceerd: Heringa gaf in het kader van dit vak „burgerlijk recht, voor zover van belang voor den land-, tuin en boschbouw" (ook handelsrecht en hoofdstukken uit het administratiefrecht vielen eronder). Tevens verzorgde hij colleges in capita selecta van het agrarisch recht. Kielstra gaf „de Nederlandsch Indische agrarische wetgeving en het adat-recht voor zover betrekking hebbend op den bodem en zijne voortbreng-selen". Heringa werd in 1922 opgevolgd door W. C. Mees R-Azn.; na hem werd met ingang van 1947 C. H. F. Polak benoemd tot hoogleraar in de staathuishoudkunde en het agrarisch recht. In een door laatstgenoemde sa-men met zijn latere opvolger Samkalden geschreven werk kwam de volgen-de omschrijving van het agrarisch recht voor: „Ie droit qui se porte sur Ie sol utilisé a des fins agricoles, sur les produits et sur les personnes qui sont ou seront occupées dans 1'agriculture".11&#13;
Na Polaks vertrek naar Leiden kwam I. Samkalden als hoogleraar rechts- en staatswetenschappen in diens plaats. Aangezien Samkalden goed op de hoogte was van het agrarisch recht van Indonesië en andere tropische en subtropische landen, nam hij ook dit gebied op zich. Vijf jaren later maakte hij, als nieuwe Minister van Justitie, op zijn beurt weer plaats voor J. M. Polak. Kort daarop werd het agrarisch recht weer in tweeën gesplitst, te weten in „recht en staatswetenschappen van de westerse gebieden" en hetzelfde van de „niet-westerse gebieden". Voor dit laatste leervak werd in 1959 A. H. Ballendux aangetrokken, die in zijn inaugurele rede aandacht wijdde aan het begrip agrarisch recht zonder het zelf te kunnen (en willen) afbakenen.12&#13;
Ook J.M. Polak heeft zijn gedachten laten gaan over de (begripsmatige) inhoud van het agrarisch recht en kwam tot eenzelfde conclusie als zijn col-lega: de grenzen van het agrarisch recht zijn niet vast te stellen.13&#13;
Het onderwijs in de periode van ± 1960 tot 1970 zag er als volgt uit: tot het westerse gedeelte behoorde een inleiding tot het nederlands agrarisch recht en een overzicht van dit terrein. Dit omvatte eigendom en levering van onroerend goed, agrarische bedrijfsopvolging, pacht, ruilverkaveling, agrarische krediet, coöperatieve vereniging en publiekrechtelijke bedrijfs-organisatie en agrarisch arbeidsrecht; later ook wetgeving betreffende agrarische produkten en europees recht. Het niet-westers agrarisch recht behelsde enige algemene rechtsbeginselen en typische trekken van niet-westers agrarisch recht en capita selecta. Later viel de nadruk op gronden-recht (westers/mohammedaans) en landhervormingen.&#13;
Ook na het overlijden van Ballendux in mei 1976 bleef het karakter van het niet-westerse gedeelte ongeveer hetzelfde (zijn medewerker sinds gerui-me tijd, H. J. Gorter, bleef om het propedeusevak inleiding recht, dat on-der deze vakgroep ressorteerde, te geven); het onderdeel agrarisch recht van recht en staatswetenschappen westerse gebieden14 (Polak en D. A. van der Linde, oud-Raadsheer in de Hoge Raad der Nederlanden, die sedert 1971 een onderwijsopdracht op dit terrein vervult) werd opgesplitst in ge-deelten (grondbestemmings-/grondgebruiksrecht, wetgeving met betrek-king tot milieuhygiëne, recht met betrekking tot organisaties/arbeidsrecht, personen- en familierecht, consumentenrecht, discussiecollege, capita se-lecta). Bovendien valt hier onder het belastingrecht, in het kader waarvan Ch. P. A. Geppaart (leeropdracht) fiscale onderwerpen behandelt die voor de agrarische sector van bijzonder belang zijn.&#13;
Leiden&#13;
Als eerste hoogleraar in het sinds 1921 in het Academisch Statuut ver-melde keuzevak agrarisch recht werd in Leiden in 1951 C. H. F. Polak aan-getrokken. Deze had voordien de colleges agrarisch recht in Wageningen verzorgd; in Leiden was hij primair hoogleraar administratief recht.&#13;
In de beginperiode werd de inhoud van de colleges agrarisch recht, als-mede de literatuur grotendeels in overleg vastgesteld; later ging het college over pachtrecht en de voornaamste regels inzake ruilverkaveling.&#13;
In het studiejaar 1967/68 verdween Polak van de Leidse universiteit om Minister van Justitie te worden. De aldus ontstane vakature werd, althans voor wat het agrarisch recht betreft, niet meteen weer vervuld; mevr. W. van Ham-Wagner (wetenschappelijk ambtenaar bij administratief recht) regelde de gang van zaken aan de faculteit en voor het afnemen van een tentamen of het beoordelen van een scriptie kon men eventueel bij prof. mr. P. de Haan (Delft) terecht. Het vak was in die tijd deels privaat-rechtelijk: het boek van de Haan over pachtrecht behoorde gedeeltelijk tot de opgegeven leerstof.&#13;
Volgens de studiegidsen omvatte agrarisch recht die delen van het privaat- en publiekrecht die speciaal voor de landbouw van belang zijn. Dit waren in de eerste plaats het bijzonder recht ten aanzien van de landbouw-gronden (pachtrecht, ruilverkaveling). Daarnaast het recht ten aanzien van de landbouw-ondernemingen en de afzet van landbouwprodukten (bijv. de publiekrechtelijke bedrijfsorganisatie) en de problematiek van de zgn. landinrichting. De gidsen vermelden verder nog dat enige kennis van agra-risch recht nodig is voor juristen bij één der landbouworganisaties c.q. het Ministerie van Landbouw en Visserij en gewenst is voor hen die als advo-caat of ambtenaar buiten de grootste steden werkzaam willen zijn.&#13;
Het agrarisch recht dat sinds kort door mevr. van Ham-Wagner zelf wordt gedoceerd is voornamelijk administratiefrechtelijk van aard (het omvat o.a. onteigening, ruimtelijke ordening, landinrichting, milieu-bescherming en ruilverkaveling). Nijmegen&#13;
Voor het geven van onderwijs in het doctoraalvak agrarisch recht te Nij-megen werd als eerste F. F. X. Cerutti aangetrokken: op 13 mei 1955 werd hij benoemd tot buitengewoon hoogleraar agrarisch recht en op 16 novem-ber aanvaardde hij met de rede „bedrijfsorganisatie en landbouwwetge-ving" zijn ambt. Cerutti gaf hierin twee colleges per week.&#13;
De onderwijstaken van Cerutti werden spoedig uitgebreid: in 1958 kwam tevens het vak inleiding tot de rechtswetenschap onder zijn hoede en in 1965 nederlandse rechtsgeschiedenis. Hij gaf in dat laatste jaar (inmiddels als gewoon hoogleraar) ook „bijzondere hoofdstukken van agrarisch recht".&#13;
In zijn inaugurele rede stelde Cerutti dat belangrijke vraagstukken van algemene aard aan het agrarisch recht kunnen worden gedemonstreerd, zo-wel op bestuursrechtelijk als op privaatrechtelijk terrein. Inhoud, maat-schappelijke achtergronden en karakter („dwarsdoorsnede door de rechts-stof") maken, aldus Cerutti, het agrarisch recht een nadere kennismaking waard.15 In een in Duitsland verschenen artikel van zijn hand16 blijkt hij voorzichtig in het geven van een algemene definitie van het vak: als moge-lijke omschrijving geeft hij „het recht dat specifiek betrekking heeft op de landbouw", maar wijst daarbij op de sociaal-economische context, die het „vanzelf een dwarsdoorsnede door de gehele rechtsstof" maakt.&#13;
In verband met het voortijdig overlijden van prof. Cerutti in 1970 raakte het onderwijs in het agrarisch recht enigszins op de achtergrond: de nij-meegse studiegids van 1971/72 vermeldt nog „landbouwrecht" als bijvak bij de economisch rechtelijke richting; bij privaatrecht ontbreekt elk spoor van agrarisch recht. P. S. R. F. Mathijsen, die al europees recht en econo-misch recht doceerde, gaf vanaf 1972 onderwijs in het vak landbouwrecht.&#13;
In de vacature - agrarisch recht is echter voor het studiejaar 1979/80 weer voorzien, aangezien G. Heida de bijzondere leerstoel erin (het agra-risch recht, in het bijzonder betreffende landbouwgronden) heeft bezet. Deze leerstoel gaat uit van het Prof. Mr. F. F. X. Cerutti fonds.&#13;
Delft&#13;
Het agrarisch recht in Delft werd en wordt vooral gegeven voor aspirant, geodeten (landmeters): dit blijkt duidelijk uit de recente studiegidsen van de Technische Hogeschool Delft en vooral ook uit de inaugurele rede van de eerste en tevens huidige hoogleraar aldaar, P. de Haan.17 Diens onderwijsopdracht luidde aanvankelijk: burgerlijk en agrarisch recht.&#13;
In de beginperiode stonden de colleges in laatstgenoemd vak in de Delftse studiegidsen vermeld onder de naam „agrarisch recht en bijzondere onderwerpen". Dit omvatte een algemeen overzicht, agrarisch gronden-recht (eigendom, pacht, ruilverkaveling, vervreemding en vererving van landbouwgronden en onteigening), burgerlijk proces- en bewijsrecht, nota-riswet, wet op de grondbelasting en wegenrecht. Later kwamen daar nog bij onderwerpen als waterrecht, grondbedrijf recht en ruimtelijke ordening van landelijke gebieden. Uit deze opsomming blijkt, dat het onderwijs in Delft op het gebied van het agrarisch recht door de Haan ruim is opgezet; het werd dan ook gegeven gedurende twee uren per week, telkens over een periode van twee jaren.&#13;
Sinds 1975/76 is ook D. L. Rodrigues Lopes bij prof. de Haan belast met een deel van het onderwijs in het agrarisch recht. Het juridisch onderwijs staat nu — in overeenstemming met het specifieke doel ervan — als „recht voor geodeten" op het tableau en omvatte in het jaar 1978/79 vier onder-delen: recht voor geodeten I (algemene inleiding, vermogensrecht, proces/ bewijsrecht), II (zakenrecht, kadaster, pacht/huur, grondbedrijfrecht), III (bestemming, inrichting en beheer van onroerend goed: ruimtelijke or-dening, land- en stadsinrichting, agrarisch beheer, natuur- en landschaps-beheer, milieuhygiëne, waterbeheer en woningbeheer) en IV (coördinatie van wetgeving en nieuw juridisch-bestuurlijke ontwikkeling ruimtelijke or-dening; inrichting en beheer: stadsvernieuwing, gemeentelijk grondbeleid en waardebepaling). Uit deze omschrijving blijkt, dat het agrarisch recht in Delft niet meer een zelfstandig karakter heeft, doch een deel is gaan uitma-ken van het door de Haan voorgestane18 onroerend goed recht als geheel (waartoe men ook vakken als bouwrecht, kadastraal recht, milieurecht, volkshuisvestingsrecht en waterstaatsrecht kan rekenen). Dit integrale on-roerend goed recht is voor de geodetische studenten een hoofdvak in ver-band met hun latere werkzaamheden in het grensgebied van techniek en recht. Hetzelfde vak wordt in enigszins aangepaste vorm door de Haan aan de V.U. gedoceerd voor notariële en keuzevak-studenten onder de bena-ming „grondgebruikrecht".&#13;
Huidige situatie&#13;
In de komende jaren zijn op drie plaatsen stellig nieuwe ontwikkelingen te verwachten: Groningen heeft opnieuw agrarisch recht in het onderwijs-programma opgenomen, Wageningen heeft te kampen met vacatures die mogelijk kunnen leiden tot veranderingen in de toekomst en Nijmegen heeft een nieuwe docent voor het vak agrarisch recht, dat op een zijspoor was geraakt, aangetrokken. - Groningen: Het ligt in de bedoeling van de Groninger rechtenfaculteit om het onderwijs in het agrarisch recht op grootscheepse wijze te doen her-leven. Aanvankelijk koesterde men plannen om naast de vier bestaande hoofdrichtingen binnen de studie Nederlands recht het agrarisch recht als vijfde afstudeerrichting op te nemen; aangezien echter in de naaste toe-komst de structuur van de studie in het kader van de herprogrammering sterk zal worden gewijzigd, zal de positie van het agrarisch recht vermoedelijk op een andere wijze worden versterkt. In elk geval zal een gestructureerde specialisatiemogelijkheid binnen de studie Nederlands recht worden aangeboden. Over de invulling van de specialisatie wordt nog nagedacht; in elk geval zal een student diverse agrarisch-georiënteerde vakken dienen af te werken om een aantekening „agrarisch recht" op zijn of haar doctoraal-bul te kunnen zien prijken.&#13;
Om het totstandkomen van een agrarisch recht-pakket te bewerkstelligen zal een intensief contact tussen diverse vakgroepen noodzakelijk zijn om te bepalen welke vakken voor een (mede) op de landbouw gerichte jurist on-ontbeerlijk c.q. gewenst zijn; in ieder geval kunnen de vakgroepen burger-lijk recht (voor pachtrecht, ruilverkaveling; eventueel rechtsvergelijkend) en bestuursrecht (milieurecht, recht ruimtelijke ordening, administratief recht onroerend goed) stellig bijdragen leveren; ook vakken als belasting-recht, erfrecht, europees recht en rechtspersonenrecht passen in een derge-lijk pakket.&#13;
Voor het studiejaar 1979/80 zijn de eerste stappen in deze richting gezet, vooralsnog in de vorm van twee keuzevakken die vallen binnen de hoofd-richtingen privaatrecht en sociaal-economisch recht: in het eerste semester „agrarisch privaatrecht" (gegeven door C. J. H. Brunner en G. R. de Groot, respectievelijk hoogleraar en medewerker bij de vakgroep burger-lijk recht) en in het tweede semester „agrarisch recht, capita selecta" (di-verse docenten; coördinator J. Rensema, medewerker bij de vakgroep be-lastingrecht). De studiegids vermeldt dat de studie van het agrarisch recht zich vooral richt op wetgeving en rechtspraak ten aanzien van het gebruik van de grond voor agrarische doeleinden en dat het „hier bij uitstek gaat om een grensgebied van privaatrecht en publiekrecht". Het vak „agrarisch privaatrecht" richt zich op de privaatrechtelijke aspecten hiervan, waarbij de pachtovereenkomst een vooraanstaande plaats inneemt. De capita selecta zullen vermoedelijk handelen over landbouweconomie, europese land-bouwpolitiek, belastingrecht voor de landbouw, bedrijfsopvolging, land-schapsbeheer, landinrichting, ruimtelijke ordening, hinderwet en milieu, ruilverkaveling en publiekrechtelijke bedrijfsorganisatie. De verwachting is, dat het onderwijs in het agrarisch recht zich bij gebleken belangstelling (die gezien de ligging van Groningen zeer voor de hand ligt) in de komende jaren zal uitbreiden en verdiepen, nu de eerste aanzet is gegeven. - Wageningen19: Het juridisch onderwijs in Wageningen bevindt zich op het moment in een overgangssituatie, aangezien het nieuwe studieprogramma voor zowel de westerse als de niet-westerse richting melding maakt van een vacature in de post van hoogleraar. Voor het moment gaat het onder-wijs nog op de oude voet verder; J. M. Polak (inmiddels lid van de Raad van State) geeft nauwelijks meer college (hij behandelt nog capita selecta) — vrijwel alle uren zullen het komende jaar worden verzorgd door D. A. van der Linde. Aan de vakgroep „westers" zijn ook nog verbonden P. de Visser en B. Dam (begeleiding van studenten bij scripties, onderzoek op diverse terreinen en medeverzorgen van examens). Het niet-westerse gedeelte concentreert zich mede op het vak inleiding recht (docent H. J. Gorter), dat algemeen van aard is; er is ook nog een medewerker voor het landbouwcoöperatie- en kredietwezen (F. J. A. Bouman), maar dit vak is nauwelijks juridisch van aard en zal in de toekomst vermoedelijk naar een andere vakgroep verhuizen.&#13;
Zoals meestal bij een hoogleraar-vacature, heeft men zich in Wagenin-gen bezonnen over de toekomstige inhoud van het onderwijs in het des-betreffende vakgebied (in casu recht). Aangezien de doorsnee aspirant-ingenieur niet bekend kan zijn met alle algemene beginselen van recht die een aankomend jurist zich in de prekandidaatsfase eigen moet maken is het enerzijds nodig dat er een tamelijk uitgebreid voorprogramma is en ander-zijds is het onvermijdelijk dat men niet al te ver in de materie kan doordringen. Het onderwijs dient derhalve voor de ingenieur kennis op te leveren welke aansluit bij die van de jurist met wie hij te maken krijgt. De situatie van nu is ongeveer als volgt: men heeft besloten om beide juridische vakgroepen samen te voegen waarbij echter het onderwijs in twee onderdelen (westers/niet-westers) gehandhaafd zal blijven. Voor het gedeelte westers recht wil men een nieuwe kroondocent aantrekken; het onderwijs zal wellicht iets meer de bestuursrechtelijke kant opgaan (gezien de nieuwe ontwikkelingen en het doel van het onderwijs; men denkt aan grondbestem-mings-, inrichtings- en gebruiksrecht, ruimtelijke ordening, milieurecht en consumentenrecht) en sterk op de landbouw gericht blijven (met vergrote aandacht voor de situatie in de EEG-landen). Het is niet uitgesloten dat er voor het niet-westers recht (dat noodzakelijkerwijs onderzoek impliceert) een buitengewoon hoogleraar/lector zal komen; in ieder geval wenst men ook in dit onderdeel het onderwijs voort te zetten (met speciale aandacht voor het dualisme binnen de rechtsstelsels en de receptie van westerse regelingen op agrarisch gebied). Men houdt in Wageningen echter in het oog, dat men niet moet trachten juristen op te leiden, maar een specialistische aanvulling dient te geven op andere gebieden.&#13;
- Leiden: Ook in het jaar 1979/80 zal mevr. W. van Ham-Wagner de administratiefrechtelijke aspecten van het agrarisch recht belichten. Aan de orde zullen onder andere komen onteigening, belemmeringswet privaat recht, ruimtelijke ordening, boswet, natuurbeschermingswet, ruilverkave- lingswet, ontgrondingswet, milieubescherming en monumentenwet. Het karakter van de voorafgaande jaren zal in het algemeen gehandhaafd blijven.&#13;
- Nijmegen: In Nijmegen is een opleving te bespeuren voor wat het agra- risch recht betreft: per 1 september 1979 is G. Heida benoemd tot bijzonder hoogleraar in het agrarisch recht. Op de colleges in het studiejaar 1979/80 staan pachtrecht, ruilverkavelingsrecht en (t.z.t.) landinrichting centraal; ongetwijfeld zal hiermee het agrarisch-juridisch onderwijs in Nijmegen weer nieuw leven ingeblazen krijgen.&#13;
- Delft20: De situatie in Delft ten aanzien van het vak „recht geodesie" is gedeeltelijk te vergelijken met de toestand in Wageningen: ook hier leidt men geen juristen op, maar geodetisch ingenieurs die echter uit hoofde van hun beroep veel met onroerend goed recht (waarvan het agrarisch recht in Delft slechts een bestanddeel uitmaakt) te maken zullen krijgen, aangezien de geodeet zich in het algemeen bezighoudt met registratie en planning van veranderingen in de rechtstoestand van onroerend goed in nauw samenspel met juristen van kadaster, gemeenten, rechterlijke macht etc. Voor de eigen werkzaamheid van de geodeet alsmede voor diens communicatie met anderen is de belangrijke positie van recht met betrekking tot onroerend goed in Delft derhalve gerechtvaardigd.&#13;
In de toekomst wordt in Delft nog een zwaarder accent op recht en andere maatschappijwetenschappen in de geodetische opleiding aldaar verwacht aangezien men overweegt de bestaande planologisch-administratieve afstudeerrichting te verbreden tot de opleiding van een geodeet-vastgoed-deskundige.20 Pijlers van deze opleiding zullen zijn planologische geodesie, vastgoedsystemen, onroerend goed recht, grondeconomie en nog een aantal technische en maatschappelijke vakken.&#13;
Aangezien de geodeet zich niet alleen met de landbouw bezighoudt, maar met allerlei vormen van grondgebruik, ligt het in Delft niet in de bedoeling om het vak agrarisch recht weer af te zonderen uit het aldaar gedoceerde onroerend goed recht. Dit betekent echter niet, dat het minder aandacht zou krijgen dan in het verleden. Slotopmerkingen&#13;
Uit de voorgaande pagina's blijkt dat het onderwijs in „agrarisch recht" aan de nederlandse universiteiten en hogescholen in de loop van deze eeuw enigszins heeft gewisseld in intensiteit van beoefening maar altijd kennelijk in een behoefte bleek te voorzien. De huidige tendensen versterken deze mening. Tevens blijkt echter, dat de vlag „agrarisch recht" een uiteen-lopende lading dekt: hoewel de docenten erkennen dat het agrarisch recht niet bijzonder duidelijk af te bakenen is (men zie de definities die zij geven, alsmede de studiegidsen van Leiden en Groningen), behandelen sommigen onder die naam alleen pachtrecht, anderen alleen administratiefrechtelijke aspecten. In een recente studiegids uit Wageningen kan men zelfs als één der vakken onder „agrarisch recht" het personen- en familierecht aantref-fen (mijns inziens heeft dit weinig agrarische aspecten!).&#13;
Gezien dit laatste doet het dan ook weinig terzake of men in het Acade-misch Statuut het agrarisch recht opneemt als doctoraal-keuzevak zonder omschrijving (zoals in 1921) of niets verder aangeeft dan dat men ook an-dere vakken mag opnemen dan de expliciet vermelde (zoals nu): in beide gevallen kan men onder die naam alles behandelen dat recht is en recht-streeks of zijdelings met de landbouw in verband staat. Dit lijkt dan ook in overeenstemming te zijn met de mening van vrijwel iedereen die zich de laatste jaren in publicaties over de term „agrarisch recht" heeft uitgelaten (C. H. F. Polak, I. Samkalden, J. M. Polak, A. H. Ballendux, F. F. X. Cerutti) en waarbij ik, derhalve weinig opzien barend, me aansluit: een dui-delijke afbakening van „agrarisch recht" is niet mogelijk; veel verder dan iets als „al het recht dat betrekking heeft op de landbouw" (waarbij men er weer over kan twisten of dit rechtstreeks moet zijn; ik meen van niet) zal men niet kunnen komen. Dit impliceert bovendien dat het agrarisch recht ook alle gevestigde (veelal óók vage) begrippen doorkruist voor zover deze op de landbouw betrekking kunnen hebben (de „dwarsdoorsnede" van Cerutti): privaatrecht, publiekrecht, burgerlijk recht, administratiefrecht, zakenrecht, milieurecht enzovoorts.&#13;
Wat moet men nu zeggen over het geven van onderwijs onder deze ruime noemer? Om echt „agrarisch recht" te kunnen geven zou men een geheel doctoraalprogramma nodig hebben, iets waar Groningen gezien de voorne-mens het dichtst bij in de buurt zou komen. Als doctoraal-keuzevak van niet al te grote omvang kan het hoogstens enkele algemene aspecten bevat-ten. Daarbij komt nog dat de ontwikkelingen van de laatste halve eeuw, die hebben geleid tot een toenemende stroom bestuursrechtelijke regelingen die de landbouw beïnvloeden, het belang van het administratief recht en en europees recht in deze sector sterk hebben vergroot en het min of meer privaatrechtelijk karakter dat dit vak vroeger wellicht had daarbij tevens hebben gewijzigd. Een gevolg hiervan is, dat het nauwelijks mogelijk is dat één docent dit terrein in al zijn facetten goed kan overzien.&#13;
Misschien verdient het derhalve aanbeveling om, teneinde meer duide-lijkheid te scheppen, de benaming van een leervak met agrarische aspecten voor juristen enigszins toe te spitsen op de te behandelen onderwerpen in plaats van het onder een zo alles omvattende noemer aan te kondigen als „AGRARISCH RECHT".</content><legacyfootnotes>') Dit is inmiddels anders geworden: sinds 1969 vermeldt het Academisch Statuut geen expli-ciete keuzevakken meer.&#13;
2) Grenzen en raakvlakken van het agrarisch recht in achtergebleven gebieden. Uitgesproken op 26 november 1959 te Wageningen.&#13;
3) Ballendux noemt diens werk „Droit rural" (Parijs 1949). Het „droit rural" is bij de Juglart „1'ensemble des régies applicables aux biens et aux personnes vivant a la cam- pagne".&#13;
4) Hierop is gewezen door F. F. X. Cerutti in de Pacht 1971, p. 35.&#13;
05) Zie hierover Cohen's rede „Landbouw en Sociale Wetenschap".&#13;
6) Landbouw en Sociale Wetenschap p. 6.&#13;
7) Zijn boek ging dan ook uitsluitend over grondeigendom en andere zakelijke rechten op grond.&#13;
8) Behandeld werden ook onderwerpen als steunmaatregelen aan arme boeren, wetsvoor- stellen betreffende landbouwkwesties, openbare registers en het pachtrecht in andere landen.&#13;
9) Voordracht p. 4. Kritiek op deze stellingname levert F. F. X. Cerutti in de Pacht 1971, p. 355.&#13;
10) De lotgevallen van de „koloniale" leerstoel worden in het vervolg buiten beschouwing ge-laten.&#13;
") Le droit agraire neérlandais (in: Atti del primo convegno internazionale di diritto agrario, Milaan 1954, p. 421). Later, bij de oprichtingsvergadering van de Vereniging voor Agrarisch recht in 1959, noemde Polak het een „complex van regels van privaat en pu-bliekrecht, waarin de algemene beginselen worden uitgewerkt, verfijnd en aangepast aan de bijzondere omstandigheden van het bedrijfsleven" (zie de Pacht 1959, p. 132).&#13;
12) ,,Wie.... er niet van overtuigd is, dat het vak agrarisch recht op de meest systematische en vruchtbare wijze wordt onderwezen door het te verdelen in een aantal onsamenhan gende fragmenten, die op „natuurlijke wijze ter sprake" dienen te worden gebracht bij een half dozijn andere vakken, zal in elk geval moeten erkennen, dat noch de inhoud, noch de omtrek, noch het karakter, ja zelfs niet de naam van dit leervak ook maar bij be nadering vaststaan" (uit de rede „Grenzen en raakvlakken van het agrarisch recht in ach tergebleven gebieden").&#13;
13) „Ainsi nous en verons a la conclusion que le droit agraire est, et doit rester, une partie non-autonome du droit positif neérlandais; un domaine a limites imprécises, intimement lié a d'autres domaines. Par son caractère de „coupe transversale a travers la matière juri- dique" (comme 1'a dit M. Cerutti), le droit agraire est de caractère a la fois général et spé cial". Uit: Apercu du droit agraire neérlandais (deel van „rivista di diritto agrario"), Milaan 1962 p. 131. Ook in „Agrarisch recht. Aard, omvang en vooruitzichten" (de Pacht 1966, p. 298 e.v.) ziet hij het niet als een specifiek vak.&#13;
14) In de wandelgangen zelf al „agrarisch recht" geheten, aldus Polak in de Pacht 1966, p. 298.</legacyfootnotes><footnotes><footnote/></footnotes><auteurs>Mr. A. H. T. Heisterkamp.</auteurs><published>1980-02-01 00:00:00</published><modified>1980-02-01 00:00:00</modified><editiondate>1980-02-01</editiondate><htmlpath>https://denhollander.info/artikel/6544</htmlpath></article>
</articles></edition>
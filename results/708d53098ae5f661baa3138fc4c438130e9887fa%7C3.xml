<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1996</searchword><id>4952</id><udhid>UDH:TvAR/4952</udhid><titel>Damhuis / Beming (TvAR 1996/4811)</titel><searchwords><searchword>TvAR 4/1996</searchword><searchword>TvAR 1996/4811</searchword><searchword>UDH:TvAR/4952</searchword></searchwords><attachments><attachment><name>1996_nr 4_Rechtspraak_4811.pdf</name><extention>pdf</extention><url>https://denhollander.info/download/4893/ci</url></attachment></attachments><inleiding>Pachtwet, art. 36 lid 2,36 lid 3, 146 lid 4&#13;
&#13;
Opzegging van pachtovereenkomst, ruim 6 maanden vóór het einde daarvan, door de eigenaar direct na einde vruchtgebruik. Artikel 36 lid 2 Pachtwet: Geen bijzonder geval, als daarin bedoeld: Het enkele feit dat de opzegger minder dan een jaar vóór het einde van de pachtovereenkomst de vorige verpachters als zodanig is opgevolgd eigenaar is geworden, vormt op zichzelf geen bijzonder geval. De vorige verpachters hebben tijdig kunnen, maar niet willen opzeggen. Bovendien is door de nieuwe verpachter niet opgezegd, zodra dat mogelijk was, zoals in een 'bijzonder geval' ex art. 36 lid 2 PW gevergd moet worden, mede gezien de daarbij betrokken belangen van de pachter. Opzegging dus niet rechtsgeldig en pachter niet-ontvankelijk in zijn verlengingsverzoek. Artikel 36 lid 3 en 146 lid 4 Pachtwet: Verlengingsverzoek tijdig ingediend, maar bij onbevoegde pachtkamer. Door griffier per post, zonder beschikking van de pachtkamer, doorgezonden aan de bevoegde pachtkamer, en daar na einde van de termijn ex art. 36 lid 3 Pw aangekomen. Aldaar voortgeprocedeerd op basis van oorspronkelijk verzoekschrift. Hof: Datum eerste indiening is beslissend, dus tijdig ingediend. Voorzover niet rechtsgeldig zou zijn verwezen conform artikel 146 lid 4 Pachtwet, is gevolg hoogstens dat dat alsnog zou moeten gebeuren, niet dat het verzoek te laat is ingediend.</inleiding><content>Beschikking in de zaak van:&#13;
Johannes Gradus Hermannus Damhuis, wonende te Tubbergen, appellant, procureur: mr. D.M.H.M. van Dijk,&#13;
tegen&#13;
René Johannes Maria Berning, wonende te Beuningen, gemeente Losser, geïntimeerde, procureur: mr. J.W.T.M. Fol-lender Grossfeld.&#13;
Het geding in eerste aanleg Het hof verwijst naar de in fotocopie aan deze beschikking gehechte beschikking van de pachtkamer van het kantongerecht te Enschede van 6 december 1994, waarbij Berning niet-ontvankelijk is verklaard in zijn verzoek tot verlenging van de na te noemen pachtover-eenkomst.&#13;
Het geding in hoger beroep Appellant - verder ook te noemen Damhuis -is bij beroepschrift, op 4 januari 1995 ter griffie van het hof binnengekomen, bij het hof in hoger beroep gekomen van bovengenoemde beschikking, met verzoek de beschikking waarvan beroep te vernietigen en opnieuw rechtdoende Berning niet-ontvankelijk te ver-klaren, althans het verlengingsverzoek af te wijzen met veroordeling van Berning in de kosten van beide instanties.&#13;
Geïntimeerde - verder ook te noemen Ber-ning - heeft bij verweerschrift, op 2 februari 1995 ter griffie van het hof binnengekomen, daartegen verweer gevoerd, met verzoek de beschikking waarvan beroep - zonodig onder wijziging en/of aanvulling van gronden - te bevestigen, met veroordeling van Damhuis in de kosten van deze procedure.&#13;
Mondelinge behandeling ter raadkamer van het hof heeft plaatsgevonden op 13 maart 1995, waar aanwezig waren partijen en hun procureurs.&#13;
Ter mondelinge behandeling hebben partij-en en hun procureurs hun standpunten toege-licht, beide raadslieden onder overlegging van pleitnotities.&#13;
Ter zitting heeft het hof aan partijen toege-zegd bij beschikking eerst uitspraak te doen over de in de grieven aan de orde gestelde for-mele en processuele geschilpunten, alvorens -voor zover nadien nodig - over te gaan tot behandeling ter zitting van de inhoudelijke zijde van het verlengingsverzoek.&#13;
De grieven&#13;
Damhuis heeft als grieven tegen de beschik-king waarvan beroep aangevoerd:&#13;
Grief I&#13;
Ten onrechte heeft de pachtkamer geen con-sequenties verbonden aan het feit dat geen verwijzing heeft plaatsgevonden conform art. 146 lid 4 Pachtwet.&#13;
Grief ll&#13;
Ten onrechte gaat de pachtkamer uit van een rechtens onjuiste kennisgeving.&#13;
Grief lII&#13;
Ten onrechte acht de pachtkamer geen bijzon-der geval aanwezig als bedoeld in art. 36 lid 2 Pachtwet, waarin uiterlijk 6 maanden vóór het einde van de lopende pachtovereenkomst deze kan worden opgezegd.&#13;
Grief lV&#13;
Ten onrechte heeft de pachtkamer Damhuis veroordeeld in de kosten van deze procedure.&#13;
Motivering van de beschikking waarvan be-roep&#13;
De beschikking waarvan beroep is gegeven uit de volgende overwegingen - zakelijk weergegeven en voorzover in hoger beroep van belang -:&#13;
- Het verweer van Damhuis dat het verlen- gingsverzoek te laat bij het bevoegde college, de pachtkamer van het kantongerecht te En schede, is ingediend, wordt verworpen. De omissie dat het (ten onrechte bij de pachtka- mer van het kantongerecht te Almelo inge- diende) verlengingsverzoek niet, ingevolge het bepaalde in art. 146, vierde lid Pachtwet, is verwezen naar het bevoegde college te En schede, maar dat men heeft volstaan met doorzending, dient niet ten nadele van Ber- ning te strekken.&#13;
- Aan de door Berning bij de kennisgeving van opzegging gevolgde werkwijze (te weten: kennisgeving niet bij aangetekende brief of deurwaardersexploit, maar door bezorging van een brief per koeriersdienst) dient niet het gevolg van niet-ontvankelijkheid verbonden te worden. Hij heeft de kennisgeving ontvan- gen, heeft tijdig om verlenging verzocht en is&#13;
tijdens de mondelinge behandeling van dit verzoek verschenen en heeft daar verweer ge-voerd. Beming is door de wijze van kennisge-ving op geen enkele wijze in zijn belangen geschaad.&#13;
- De kennisgeving van opzegging is niet tijdig geschied. Het argument van Damhuis, dat hij eerst op 28 april 1994 de bevoegdheid tot opzegging kreeg, vormt niet een bijzonder geval in de zin van art. 36 lid 2 Pachtwet. An-dere bijzondere omstandigheden zijn gesteld noch gebleken. Het verlengingsverzoek, niet gedaan uiterlijk één jaar voor het einde van de lopende pachtovereenkomst, ontbeert dus ie-der rechtsgevolg en Beming dient daarom in zijn verlengingsverzoek niet-ontvankelijk te worden verklaard.&#13;
Damhuis moet als de materieel in het on-gelijk gestelde partij in de proceskosten wor-den veroordeeld.&#13;
De vaststaande feiten&#13;
In hoger beroep kan van de volgende vast-staande feiten worden uitgegaan:&#13;
Met ingang van 1 november 1988 heeft Beming, bij een op 8 december 1988 door de Grondkamer voor Overijssel goedgekeurde pachtovereenkomst, van G.J. Damhuis en J.M. Damhuis-Blokhuis een aantal percelen landbouwgrond gepacht, kadastraal bekend gemeente Losser, Sectie P, nummers 248, 256, 260 en 265, totaal groot 18.98.40 ha, met uitzondering van de boerderij met schuren, erf, tuin en ondergrond, groot 20 are.&#13;
Bij een door deze grondkamer op 25 maart 1993 goedgekeurde pachtwijzigingsovereen-komst is deze pachtovereenkomst ten aanzien van het perceel nummer 265, groot 5.61.60 ha, ontbonden. De pachtovereenkomst is voor de overige percelen, tezamen groot 13.86.80 ha, met aanpassing van de pachtprijs ongewij-zigd van kracht gebleven.&#13;
G.J. Damhuis en J.M. Damhuis-Blokhuis hebben sedert 1972 het levenslang recht van vruchtgebruik op deze percelen gehad. Eige-naar van de percelen was in 1972, en is thans nog, hun zoon, partij Damhuis.&#13;
Op 28 april 1994 is het vruchtgebruik geëindigd doordat de vruchtgebruikers (bij akte van notaris Wesseling te Enschede van die datum) afstand hebben gedaan van hun recht van vruchtgebruik. Op diezelfde dag, 28 april 1994, heeft Damhuis de pachtovereen-komst aan Beming opgezegd, tegen 31 okto-ber 1994.&#13;
Ter mondelinge behandeling is voorts, mede uit door de wederpartij niet weerspro-ken mededelingen van partijen, nog het vol-gende komen vast te staan:&#13;
De in het geding gebrachte handgeschre-ven opzeggingsbrief, gedateerd op 28 april 1994, is die dag of de volgende dag in op-dracht van Damhuis door de koeriersdienst EMS om 16.00 uur bezorgd ten huize van Beming en uitgereikt aan een huisgenoot van deze. Beming heeft ter zitting verklaard dat hij deze brief op de dag van bezorging heeft ontvangen en van de inhoud daarvan heeft kennisgenomen.&#13;
Op 25 mei 1994 is een verlengingsverzoek door (de procureur van) Beming ingediend ter griffie van de pachtkamer van het kantonge-recht te Almelo (zoals wordt bevestigd door een ontvangst-stempel op een exemplaar van dit verzoekschrift, dat ter zitting van het hof door de procureur van Beming in fotocopie aan het hof is overgelegd).&#13;
De griffier van de pachtkamer van het kan-tongerecht te Almelo heeft dit verzoekschrift per post doorgezonden naar de pachtkamer van het kantongerecht te Enschede, alwaar het ter griffie is ontvangen op 1 juni 1994 (zoals wordt bevestigd door een tweede ontvangst-stempel op dit verzoekschrift).&#13;
Op basis van dit verzoekschrift is door par-tijen voortgeprocedeerd ten overstaan van de pachtkamer van het kantongerecht te Ensche-de.&#13;
Geen van partijen heeft enig bericht ont-vangen van de pachtkamer van het kantonge-recht te Almelo, en evenmin daarom verzocht. Beming heeft geen nieuw verzoekschrift in-gediend bij de pachtkamer van het kantonge-recht te Enschede.&#13;
De ouders van Damhuis zijn eind 1993 verhuisd naar een bejaardenhuis.&#13;
De in het geding gebrachte volmacht, ge-dateerd december 1993, waarin - kort ge-zegd - de ouders van Damhuis deze onherroepelijk machtigen voor en namens hen de akte, waarbij zij afstand doen van hun recht van vruchtgebruik, te kennen, heeft Damhuis volgens zijn verklaring ter zitting van het hof in januari 1994 van de notaris ont-vangen.&#13;
Beoordeling van het hoger beroep&#13;
Grief I&#13;
Tussen partijen is niet in geschil, en staat ten processe vast:&#13;
- dat door Berning binnen de in art. 36 lid 3 Pachtwet bedoelde termijn van één maand na ontvangst door hem van de kennisgeving van opzegging, dus tijdig, aan de pachtkamer van het kantongerecht te Almelo verlenging van de pachtovereenkomst is verzocht;&#13;
- dat niet de pachtkamer van het kantonge recht te Almelo ten deze bevoegd is, doch de pachtkamer van het kantongerecht te Ensche de;&#13;
- dat het onderhavige verzoekschrift op 1 juni 1994, dus na het verstrijken van de in art. 36 lid 3 Pachtwet bedoelde termijn, is ingeko men bij de griffie van laatstgenoemd kanton gerecht;&#13;
- dat de pachtkamer van het kantongerecht te Almelo geen beschikking heeft genomen tot verwijzing van de zaak naar Enschede.&#13;
Ook bestaat er - terecht - tussen partijen geen geschil over dat, indien de pachtkamer van het kantongerecht te Almelo in overeen-stemming met het in art. 146 lid 4 Pachtwet bepaalde naar Enschede zou hebben verwe-zen, de vraag of het verlengingsverzoek als tijdig ingediend moet worden beschouwd ook door de pachtkamer van het kantongerecht te Enschede moet worden beoordeeld naar de datum van indiening te Almelo.&#13;
Damhuis betoogt in de toelichting op grief I, dat de vaststelling dat door de pachtkamer van het kantongerecht te Almelo geen verwij-zing in overeenstemming met art. 146 lid 3 Pachtwet heeft plaatsgevonden, met zich mee-brengt, dat het de onderhavige procedure in-leidende verzoekschrift als eerst per 1 juni 1994 ingediend moet worden beschouwd.&#13;
Het hof acht dat onjuist.&#13;
Immers, voorzover het te Almelo ingedien-de verlengingsverzoek als niet rechtsgeldig verwezen zou moeten worden beschouwd, kan de consequentie daarvan slechts zijn, dat op dit verzoek (nog) niet is beslist, en daarop zonodig alsnog zal moeten worden beslist. Zulks kan niet tot gevolg hebben, dat het in-leidende verzoek als niet-tijdig (te Almelo) in-gediend zou moeten worden beschouwd, en evenmin, dat dan de datum van ontvangst te Enschede als datum van indiening zou moeten gaan gelden. Het staat immers vast, dat (te Enschede) is voortgeprocedeerd op basis van het te Almelo ingediende verzoekschrift.&#13;
Het de onderhavige procedure inleidende verzoekschrift is derhalve tijdig ingediend.&#13;
Nu Damhuis in deze grief en de toelichting daarop niet heeft betoogd, laat staan aanneme-lijk gemaakt, dat aan de rechtens onjuiste wij-&#13;
ze van 'verwijzing' van de pachtkamer van het kantongerecht te Almelo naar de pachtka-mer van het kantongerecht te Enschede andere consequenties verbonden zouden moeten zijn dan de hierboven verworpen consequentie dat het verzoek te laat zou zijn ingediend, treft grief I geen doel.&#13;
Grief lII&#13;
Het hof ziet aanleiding eerst grief III te beoor-delen.&#13;
Het hof is, met de pachtkamer van het kan-tongerecht van oordeel dat ten deze geen spra-ke is van een bijzonder geval in de zin van art. 36 lid 2 Pachtwet, dat kan rechtvaardigen dat de pachtovereenkomst niet uiterlijk een jaar vóór het einde daarvan is opgezegd, doch in feite ruim zes maanden voordien.&#13;
Het hof stelt hierbij voorop dat een jaar vóór het einde van de pachtovereenkomst de ouders van Damhuis de verpachters waren, en niet Damhuis zelf.&#13;
Niet is gesteld of gebleken dat er voor de ouders van Damhuis ooit bijzondere redenen hebben bestaan waarom zij niet uiterlijk een jaar voor het einde van de pachtovereenkomst zouden hebben kunnen opzeggen. Overigens heeft Damhuis zelf gesteld dat zijn ouders de pachtovereenkomst niet wilden opzeggen.&#13;
Er kan dan ook niet worden gezegd dat er ten aanzien van de onderhavige pachtovereen-komst voor de verpachter(s) een verhindering bestond tot opzegging van de pacht uiterlijk één jaar voor het einde daarvan.&#13;
Het enkele feit, dat Damhuis hen nadien als verpachter is opgevolgd, en dat hij dus de pachtovereenkomst niet vóór dat tijdstip kon opzeggen, kan op zichzelf geen reden vormen voor een beroep op een 'bijzonder geval' in de zin van art. 36 lid 2 Pachtwet tegenover de pachter. Een ander oordeel zou meebrengen dat een verpachter de opzeggingstermijn van één jaar voor het einde van de lopende pachtovereenkomst zou kunnen ontgaan door overdracht van het verpachte.&#13;
Toen Damhuis verpachter werd, wist hij dus dat hij verpachter werd in een pachtover-eenkomst die van rechtswege tot 31 oktober 2000 was verlengd.&#13;
Voor zover de belangen van Damhuis als opvolgend pachter in die omstandigheden al een rol kunnen spelen, wijst het hof er op, dat Damhuis (blijkens zijn eigen mededelingen aan het hof) de bovenbedoelde volmacht van zijn ouders in januari 1994 heeft ontvangen. Hij had het derhalve vanaf dat moment in zijn macht aan het vruchtgebruik een einde te ma-&#13;
ken, en daarmee verpachter te worden en de pachtovereenkomst aan Beming op te zeggen. Hij heeft nadien echter, zelfs zonder voordien enig contact ter zake met Berning op te ne-men, tot eind april 1994 gewacht met opzeg-ging.&#13;
Voorzover voor Damhuis al sprake zou kunnen zijn van een bijzonder geval in de zin van art. 36 Pachtwet, had in ieder geval dan van hem gevergd mogen worden dat hij -mede gezien de belangen van Berning daar-bij - had opgezegd zodra hem dat mogelijk was. Hij heeft geen aanvaardbare reden aan-gevoerd, en te minder aannemelijk gemaakt, voor het feit dat hij dat niet heeft gedaan.&#13;
De pachtkamer van het kantongerecht heeft terecht geoordeeld dat de opzegging van de pachtovereenkomst niet rechtsgeldig is ge-daan omdat deze niet tijdig, uiterlijk een jaar vóór het einde daarvan, heeft plaatsgevonden.&#13;
Berning is in zijn verlengingsverzoek dan ook met recht niet-ontvankelijk verklaard.&#13;
Ook grief III treft dus geen doel.&#13;
Griefll&#13;
Nu, zoals hierboven overwogen, de opzeg-ging wegens het tijdstip daarvan rechtskracht mist, behoeft de in grief II aan de orde gestel-de vraag of de kennisgeving van de opzeg-ging op de juiste wijze heeft plaatsgevonden, geen bespreking meer.&#13;
GrieflV&#13;
Blijkens het bovenstaande heeft de pachtka-mer van het kantongerecht Damhuis met recht als de materieel in het ongelijk gestelde partij beschouwd, en hem dus in de proceskosten in eerste instantie veroordeeld.&#13;
Nu Damhuis ook in hoger beroep in het ongelijk is gesteld, zal Damhuis ook de pro-ceskosten van de tweede instantie moeten dra-gen, zoals door Berning verzocht.&#13;
De inhoudelijke zijde van de zaak behoeft geen nadere behandeling meer.&#13;
Beslissing&#13;
Het hof, beschikkende in hoger beroep:&#13;
bevestigt de beschikking waarvan beroep;&#13;
veroordeelt Damhuis in de kosten van het geding in hoger beroep, welke tot heden aan de zijde van Berning worden begroot op f 3600 aan procureurssalaris van f 420 aan verschot-ten.</content><legacyfootnotes/><footnotes><footnote/></footnotes><auteurs/><published>1996-04-01 00:00:00</published><modified>1995-09-29 00:00:00</modified><editiondate>1996-04-01</editiondate><htmlpath>https://denhollander.info/artikel/4952</htmlpath></article>
</articles></edition>
<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1982</searchword><id>6472</id><udhid>UDH:TvAR/6472</udhid><titel>Overheidsbestuur en grondeigendom</titel><searchwords><searchword>TvAR 5/1982</searchword><searchword>UDH:TvAR/6472</searchword></searchwords><attachments><attachment><name>1982_nr 5_Artikel_Haan.pdf</name><extention>pdf</extention><url>https://denhollander.info/download/6247/ci</url></attachment></attachments><inleiding>1. Het proefschrift&#13;
Dr. J.W. Zundert is wetenschappelijk hoofdmedewerker aan de Technische Hoge-school Twente en gepromoveerd op een proefschrift dat ook voor de lezers van ons tijdschrift van veel belang is, hoewel het meer is toegespitst op gemeentelijk grond-beleid en bouwtoezicht. Als promotoren traden op prof. mr. R. Crince le Roy, hoogleraar in het bestuursrecht en het recht van de ruimtelijke ordening in Utrecht, en prof. mr. D.W.P. Ruiter die bestuursrecht in Twente doceert. Het boek is ver-schenen als Hand- en leerboek der bestuurswetenschappen, deel 25 bij Samsom Uit-geverij, Alphen aan den Rijn 1980 en omvat 241 bladzijden, verdeeld over vijf hoofdstukken, die resp. handelen over het eigendomsbegrip, grondeigendom en pri-vaatrecht, eigendom en staatsrecht, eigendom en bestuurswetgeving en eigendoms-beperkingen in grondbeleid en bouwtoezicht. Bij de bespreking zal ik deze indeling aanhouden. Eerst echter een paar algemene opmerkingen.&#13;
De eerste betreft de aard van de kritiek die in het navolgende zal worden gegeven. Het is nu eenmaal het lot van een wetenschappelijk recensent, dat hij zich aan een kritische bespreking moet wagen. Daardoor komen positieve verdiensten van het besproken werk wel eens op de achtergrond te staan. Laat ik deze daarom eerst noe-men. Van Zundert is er in geslaagd de problematiek van de verhouding tussen over-heidsbestuur en grondeigendom op juiste wijze aan de orde te stellen. Na een meer algemeen theoretische verkenning rond het eigendomsbegrip stelt hij achtereenvol-gens de plaats van de grondeigendom in de voornaamste rechtsgebieden (pri-vaatrecht, staatsrecht en bestuursrecht) vast tegen de achtergrond van de daar op gang zijnde ontwikkelingen. In het slothoofdstuk worden deze beschouwingen ge-toetst aan een praktijkonderzoek bij 110 gemeenten wat betreft het grondbeleid en bij 26 gemeenten wat betreft het bouwvergunningenbeleid. Op deze wijze ontstaat een juiste wetenschappelijke aanpak, waarbij de confrontatie tussen theorie en praktijk bijzonder boeiend is. Ook geeft Van Zundert blijk, niet voor het eerst overigens - hij schreef eerder onder meer een boek over het bestemmingsplan1 en samen met Ruiter een preadvies over schaalvergroting in de bouw2 - van een helde-re betoogtrant en een prettig leesbare stijl.&#13;
De tweede algemene opmerking is meteen van kritische aard en bestemd om bij een eventuele tweede druk die, nu het boek als handelsuitgave is verschenen, niet uitgesloten behoeft te zijn, in acht genomen te worden. Er komen nog enige onjuist-heden, onvolledigheden en ook vooringenomenheden in voor, die zich met de voor een dergelijk werk vereiste mate van betrouwbaarheid, compleetheid en objectiviteit niet verdragen en gemakkelijk hadden kunnen worden vermeden. Verschillende van deze gebreken zullen in het navolgende naar voren komen, met name als het over schrijvers beschouwingen inzake de nationale grondpolitiek - door hem conse-quent als zogenaamde grondpolitiek betiteld - gaat. Met vooringenomenheid bedoel ik dan niet zijn ietwat neoliberalistisch aandoende benadering van de grond-eigendom, waarbij een zwaar accent valt op de veronderstelde intrinsieke waarden van de individuele grondeigendom, welke door te ver gaande publiekrechtelijke eigendomsbeperkingen zouden worden aangetast. Van mij mag neoliberalisme even goed als neomarxisme, hoewel ik beide zal blijven bestrijden. Op dit gevoelige ter-rein kan men ook als wetenschapper niet om een politieke stellingname heen en het is dan ook maar het beste deze expliciet te maken. Maar juist op de grens van we-tenschap en politiek past zorgvuldigheid in de weergave van feiten en meningen, om-dat anders een onjuist beeld ontstaat, zoals hier bijv. van de zogenaamde grond-politiek.&#13;
</inleiding><content>2. Het eigendomsbegrip&#13;
Dit bezwaar komt direct al bij het eerste hoofdstuk naar voren, nu Van Zundert gemeend heeft de grondpolitiek onder het hoofd 'eigendomsbegrip' te moeten be-handelen. Dit hangt waarschijnlijk samen met zijn geringe waardering voor deze po-litiek die hij kennelijk als een onverantwoorde inbreuk op de individuele eigendom beschouwt. Maar voor ik daarover spreek, wil ik eerst ingaan op zijn in dit hoofd-stuk vervatte eigendomstheoretische beschouwingen.&#13;
Opvallend is dat hij bij de beschrijving van kenmerken van de grondeigendom he-lemaal niet ingaat op het bijzondere karakter daarvan en de verschillen die daaruit voortvloeien met de eigendom in het algemeen. Zo groot zijn die verschillen, dat het helemaal geen zin heeft over eigendom te spreken als eenvormig begrip. Zelfs durf ik de stelling aan, dat de eigendomsopvatting in het algemeen sinds het begin van de vorige eeuw nauwelijks is veranderd. Art. 625 B.W. (het recht om van een zaak het vrij genot te hebben en daarover op de volstrektste wijze te beschikken) is nog volle-dig up to date voor de eigendom van consumptiegoederen, duurzame gebruiksgoe-deren en zelfs van produktiemiddelen als machines, gereedschappen, vee, inventaris enz. Van publiekrechtelijke eigendomsbeperkingen is daarbij in de meeste gevallen niet of nauwelijks sprake, afgezien van bepaalde gezondheids- en veiligheidsvoor-schriften. Zulke beperkingen komen, althans op grote schaal en in toenemende ma-te, alleen voor bij de grondeigendom, zoals ook de onteigening praktisch alleen daarop betrekking heeft. Hoe komt dat?&#13;
Wel, omdat grond bij uitstek een gemeenschapsgoed is, niet alleen en zelfs niet in de eerste plaats als produktiefactor, maar vooral als leefruimte en fysiek milieu voor de hele samenleving. Zelfs kan men stellen dat de grond in een moderne dicht-bevolkte samenleving als de onze steeds belangrijker wordt, omdat zij thans niet alleen economisch schaars is, maar ook ruimtelijk. Over die toenemende schaarste, welke ook de reden bij uitstek is voor de zogenaamde grondpolitiek en voor de meeste eigendoms- en gebruiksbeperkingen, spreekt Van Zundert merkwaardiger-wijs vrijwel alleen op de omslag van zijn boek. Zelfs het specifieke ruimtelijke aspect van de grond, duidelijk te onderscheiden van het economische, komt bij deze planologische jurist weinig naar voren. Veel van hetgeen ik hierna als kritiek zal uiten, komt daaruit voort, meer nog dan uit een zeker verschil in politieke benade-ring. En als ik over de grond als gemeenschapsgoed spreek, dan bedoel ik niet alleen de tegenstelling tussen individuele en gemeenschapseigendom, maar ook het ver-schijnsel van de socialisering - beter, vanwege de associaties met het socialisme, vermaatschappelijking te noemen - van de individuele grondeigendom. Een ver-schijnsel dat door de auteur overigens in betekenis wordt onderschat. Maar daar-over aanstonds.&#13;
Hier eerst nog een opmerking over de zgn. uitholling van de individuele eigen-dom. Ik heb wel vaker laten blijken, dat ik daar niet erg in geloof, zelfs niet wat de grondeigendom betreft. Van Zundert koestert dat geloof wel en het zij hem gegund. Mijn stelling is, dat naar mate de grond in maatschappelijk - niet specifiek econo-misch - belang groeit, ook de publiekrechtelijke eigendoms- en gebruiksbeperkingen toenemen, maar ook niet meer dan dat. Bewijs voor die stelling: nooit tevoren heeft de grond een prijs gehaald, die in Nederland voor landbouwgrond thans wordt betaald en bij de geldende rentestand drie tot vier maal het normale individuele ren-dement overtreft. Dit ondanks de beweerde eigendomsuitholling, waar de individuele boer - met uitzondering blijkbaar van de door Van Zundert in zijn voorwoord ge-noemde Saks Hennek Brinkhuis, landbouwer te Hengelo - veel minder van merkt dan van de grillen van de markt, speciaal de grondmarkt die in dit land als gevolg van de genoemde schaarste volstrekt defungeert. Anders gezegd: naar de mate dat de grond meer waard wordt voor de gemeenschap, wordt zij dat ook voor het indivi-du. Het is met de eigendomsuitholling als met het rijden in een trein, die door een andere trein in dezelfde richting gepasseerd wordt: men denkt dat men stilstaat of achteruitgaat, maar dat is gezichtsbedrog. Voor alle duidelijkheid, de passerende trein is het gemeenschapsbelang bij de grond en de andere het individuele belang, hoewel het ook omgekeerd kan zijn. In ieder geval is de uitholling optisch even misleidend als de gedachte van bezuiniging was, zo lang het in feite om 'minder meer' ging.&#13;
In het hoofdstuk over het eigendomsbegrip wordt een aantal eigendomstheorieën besproken, die door de schrijver terecht in twee categorieën worden ingedeeld, nl. natuurrechtelijke en positiefrechtelijke. Onder de eerste categorie behandelt hij al-leen de individualistische opvattingen, zoals die stammen uit de vorige eeuw: per-soonlijkheidstheorie, natuurlijk-economische theorie, occupatietheorie, arbeids-theorie en contractstheorie. In alle vijf zitten elementen van waarheid, maar ook niet meer dan dat. In ieder geval meer waarheid dan de positiefrechtelijke rechts-theorie die voor ons recht zou inhouden, dat art. 625 BW de bron is van de eigen-dom. Onzin natuur(rechte)lijk, want ver voordat er wetten bestonden, was er in alle beschavingen al sprake van (grond)eigendom, zowel individueel als gemeenschappe-lijk. Het gaat dus enkel om de vraag, welke natuurrechtstheorieën mogen meetellen. Naar mijn mening ook theorieën als die van communisten, socialisten en de thans nog door de Stichting Grondvest vertegenwoordigde landnationalisten, die prediken dat de grond als natuurgave enkel aan de gemeenschap behoort. Zwaar overdreven natuurlijk, maar ook hier weer niet geheel van waarheid ontbloot, zoals elk isme een verabsolutering is van een bepaalde waarheid. In ieder geval deel ik niet de conclusie van de promovendus, dat natuurrechtelijke theorieën gemeen hebben, dat zij die eigendom uitsluitend belichten van de kant van het individu, zodat de logische con-sequentie daarvan zou zijn het absolute eigendomsrecht (blz. 18).&#13;
De grondpolitiek komt er, zoals gezegd, op blz. 20 e.v. bekaaid af. Vooreerst is onjuist, dat deze zich tot dusverre feitelijk beperkt tot twee aspecten, namelijk de waardebepaling bij onteigening en de invoering van een voorkeursrecht voor de ge-meente bij een voorgenomen vervreemding van particuliere grondeigendom. De hele agrarische grondpolitiek, waaruit naast de bestaande Pachtwet ook de Wet agra-risch grondverkeer is voortgevloeid, wordt praktisch over het hoofd gezien. Wat daarover op blz. 30 ten beste wordt gegeven, klopt in het geheel niet. Dat met het voorkeursrecht van het Bureau Beheer Landbouwgronden onder geringe democrati-sche controle een sluipende grondnationalisatie in gang zou worden gezet is een loze bewering. De voorkeursgebieden worden op democratische wijze aangewezen bij pkb of anderszins en het bestuur van het B.B.L. blijft in handen van departementen en maatschappelijke organisaties samen. Dat over het doel van de wet in politiek en maatschappelijk opzicht geenszins consensus lijkt te bestaan, kan ook alleen door een buitenstaander worden beweerd. Zo ooit dan beantwoordt de Wet agrarisch grondverkeer aan wat Krabbe het rechtsbewustzijn van de meerderheid noemde. De grondgedachte ervan is, na dezerzijds in een nota voor de CDA-fractie te zijn ont-wikkeld, in brede kring besproken en door de landbouworganisaties ook algemeen aanvaard. Doel is de landbouw voor een moordende concurrentie op de grondmarkt te behoeden en zodoende de prijzen te stabiliseren.&#13;
Echter ook wat over de niet-agrarische grondpolitiek wordt gezegd is deels onvol-ledig, deels onjuist. Ten onrechte wordt gesteld dat de discussie pas met de beide wetsontwerpen van 1975 betreffende waardebepaling bij onteigening en voorkeurs-recht zou zijn aangevangen. Het eerste vraagstuk is al vanaf het einde van de vorige eeuw (Thorbecke jr., Van Houten) en gedurende de hele naoorlogse periode (Commissie-Van den Bergh van 1950) in discussie, ook in ons omringende landen (Engeland, Frankrijk, Duitsland), terwijl ook het gemeentelijk voorkeursrecht een oude wens is tot vroegtijdige verwerving op het juiste moment, nl. als de eigenaar bereid is tot verkoop. Als zodanig is dit recht veel minder ingrijpend dan de onteige-ning die altijd een uiterste middel zal blijven. Dat de Raad van State hierover nega-tief zou hebben geadviseerd - zoals op blz. 29 wordt gesteld - en dat de regering deze kritiek als voer voor onteigeningsjuristen zou hebben afgedaan klopt evenmin. Schrijver heeft de klok horen luiden, want deze standpunten betroffen het eerste ontwerp tot wijziging van de Onteigeningswet van het kabinet Van Agt. Dat de ge-dachte om negatieve ontwikkelingsschade als surplus op de gebruikswaarde te ver-goeden in de parlementaire discussies zou zijn ontwikkeld is al evenzeer feitelijk on-juist, waarvoor ik verwijs naar mijn artikel in N.J.B. 1976, nr. 1. Ook de standpun-ten van de politieke partijen worden op blz. 24 e.v. zeer onvolledig weergegeven. Vooreerst was de discussienota van de Wiardi Beekman Stichting van 1976 een reactie op het CDA-rapport van 1975 (dat over het agrarisch grondbeleid van 1979 wordt niet eens vermeld) en zeker geen standpunt van de PvdA. De veelheid van on-derwerpen die in deze rapporten aan de orde komen, de visie die er achter steekt, dit alles komt slechts bij wijze van opsomming aan de orde, evenals de vaak zeer funda-mentele debatten in het parlement. De door beide partijen bepleite publiekrechtelij-ke regeling van het gemeentelijk grondbeleid - uiterst relevant met het oog op het laatste hoofdstuk - wordt zelfs niet genoemd. Kortom, op deze wijze kan men beter niet over grondpolitiek schrijven.&#13;
Hetzelfde geldt voor de relatie tussen wetgeving en grondeigendom en de wijze waarop daarbij wordt afgegeven op de instrumentele benadering van het bestuurs-recht, waarop ik naar aanleiding van hoofdstuk 4 terug kom. In par. 1.4. wordt daartegenover hoog opgegeven van de intrinsieke waarden van de grondeigendom, juridische, economische, culturele en sociale, zonder dat deze zelfs maar globaal worden aangeduid. De schrijver geeft toe dat slechts een beperkte invalshoek is ge-kozen voor een bestudering van het verschijnsel eigendom in relatie tot het over-heidsbestuur (blz. 37), maar waarom dan toch zo hoog van de toren geblazen?&#13;
3. Grondeigendom en privaatrecht&#13;
De beperkte invalshoek manifesteert zich al meteen, als het over de verhouding tus-sen grondeigendom en privaatrecht gaat. Na een aantal inleidende opmerkingen over de ligging van de grondeigendom in het grensgebied van publiek- en pri-vaatrecht constateert de auteur een drietal bewegingen die de evolutie van het pri-vaatrechtelijke eigendomsbegrip zouden markeren: de contractuele inhoudsbepaling van de eigendom, de afnemende betekenis van de eigendom in de huidige vermo-gensverhoudingen en de verschuiving van individuele naar collectieve eigendom. Bij alle drie een kritische kanttekening dezerzijds.&#13;
Het valt op, dat Van Zundert bij de contractuele inhoudsbepaling helemaal niet spreekt over de huur- en pachtverhoudingen die nu juist voor de grondeigendom in sterke mate bepalend zijn, doch daarentegen wel over de nogal onwezenlijk aan-doende structuur-theorie van Karl Larenz die de eigendom tracht te herleiden tot een soort van verbintenisrechtelijke relaties met alle niet-eigenaren. Wat huur en pacht betreft wordt op blz. 47 volstaan met een verwijzing naar Wolfgang Friedman, Law in a changing society, blz. 97 waar deze het heeft over de bevoegdheidsverdeling tus-sen eigenaar en gebruiker. Hebben wij daar nu Amerikanen voor nodig om zoiets te constateren, terwijl onze huur- en pachtwetgeving, zoals trouwens de hele onroerend-goedwetgeving ten onzent, veel meer ontwikkeld is dan de hunne? Niet zozeer wat het pachtersstemrecht betreft in waterschappen, dat - anders dan schrij-ver suggereert - nog steeds niet bestaat, maar wel wat betreft de min of meer gelijk-waardige positie van pachter en huurder als gebruiker tegenover de eigenaar.&#13;
Dit nu is verreweg de belangrijkste private rechtsontwikkeling met betrekking tot overigens ook weer alleen onroerend goed sinds het begin van de vorige eeuw. Na de emancipatie van de grondeigenaar ten opzichte van de feodale adel, waar de Franse Revolutie in belangrijke mate over ging, volgde in de loop van deze eeuw de emancipatie van de gebruiker - niet eigenaar. Maar de inzet was precies dezelfde, namelijk de ontplooiing van de persoonlijkheid van de gebruiker die in zijn maatschappelijk bestaan immers geheel afhankelijk is van het gebruik van zijn woning en eventueel ook van bedrijfsgebouwen en landbouwgrond. Vergeleken met het huur- en pachtstatuut stelt de contractuele beperking van de positie van de koper-eigenaar van bouwgrond door gemeenten of van woningen door hypotheekhouders, waar Van Zundert over spreekt, betrekkelijk weinig voor. Ten onrechte onderkent hij niet de juridische, economische, sociale en culturele waarden juist van het gebruik van onroerend goed, veel meer dan van de eigendom als zodanig. En als gevolg daarvan onderschat hij ook de sociale functie (naast de liberale) van de grondeigendom juist uit privaatrechtelijk oogpunt. Dat wreekt zich tevens bij de volgende punten.&#13;
Breed wordt in par. 2.3. de betekenis van de veranderende vermogensverhoudin-gen voor het functioneren van de eigendom uitgemeten. Men hoort die verhalen steeds. Er zou sprake zijn van een verschuiving van juridische naar economische eigendom en van gebruikers- naar beleggingseigendom enz. Ik geloof er niets van, wat de eigendom in het algemeen betreft niet en zeker niet wat betreft de grond-eigendom. Het enige wat indrukwekkend is, dat is de nivellering niet zozeer van de vermogens- alswel van de inkomensverhoudingen. De massa van de mensen heeft nooit vermogen van betekenis gehad, laat staan grondeigendom, in de vorige eeuw zelfs nog veel minder dan nu. Voorzover er al van een verschuiving sprake is, ver-loopt die bij de eigendom van onroerend goed zelfs precies omgekeerd, namelijk van beleggings- naar gebruikerseigendom, zowel bij woningen als bij landbouwgronden die samen het leeuwendeel (80%) uitmaken. De cijfers spreken wat dat betreft een duidelijke taal: blijkens gegevens vermeld in het preadvies van J.J.M, de Vries voor de Koninklijke Notariële Broederschap over Eigendom en woonrecht van dit jaar op blz. 24 is het eigen-woningbezit sinds 1920 gestegen van 18 tot 43 procent, terwijl het beleggingsbezit van woningen daalde van 80 tot 17 procent. Bij landbouwgrond is de ontwikkeling iets minder spectaculair, nl. van 54 procent pacht in 1950 tot beneden 40% nu, maar toch ook duidelijk genoeg.&#13;
En wat de eigendom in het algemeen aangaat, wat stelt nu eigenlijk aandelenbezit als zgn. new property voor, vergeleken bij eigendom van onroerend goed? De indivi-duele aandeelhouder is, afgezien van de grootaandeelhouder, een schertsfiguur, ver-geleken bij de eigenaar van een woning of boerderij. Hij is zogenaamd risicodragend kapitaalverschaffer, maar daar houdt dan ook alles mee op. Bedrijfsvermogens, ook van grote industriële ondernemingen, bestaan voor het grootste deel uit onroe-rend goed, nl. fabrieken, kantoren, installaties, machines en bedrijfsterreinen. De macht over deze kapitaalgoederen wordt niet krachtens economische, maar krach-tens juridische eigendom uitgeoefend door rechtspersonen of liever de directies daarvan. Soms is daarbij de positie van grootaandeelhouders een soort intermediair, zoals bij familie-ondernemingen en holdingmaatschappijen, soms ook niet. Maar in ieder geval vormt onroerend-goedrecht naast economisch en sociaal recht en in-dustriële eigendom de kern van alle bedrijfsjuridische afdelingen. De Wet selectieve investeringsregeling is grotendeels een onroerendgoedwet die een tweede bouwver-gunning en nog wat regelt. De door snee-aandeelhouder heeft van dit alles geen weet, juridisch noch economisch. Hij is eigenaar van een stuk papier met enige gelds- en rendementswaarde, meer niet. Bij bedrijfsbezettingen door werknemers worden on-roerende goederen bezet, geen aandelen of andere waardepapieren. Laat men elkaar aan juridische en andere faculteiten in dit opzicht toch niet langer iets wijs maken.&#13;
Hetzelfde geldt voor de zgn. collectivering van het privaatrecht en met name van de eigendom. Volgens Van Zundert (blz. 59) zou in ons tegenwoordige maatschap-pelijke bestel de eigendom van stoffelijke goederen in overwegende mate in handen zijn van rechtspersonen. Noch voor roerende noch voor onroerende goederen gaat deze stelling op. 'De overgebleven vormen van particuliere eigendom - zo zegt hij daar - betreffen vrijwel uitsluitend woningen met aanhorigheden voor zelfbewo-ning'. Daar klopt niets van. Agrarische gronden, die drie kwart van alle onroerend goed uitmaken, zijn voor het overgrote deel particulier bezit van boeren (60%) of verpachters. Natuurlijk behoren tot de laatsten ook de Staat (IJsselmeerpolders) en institutionele beleggers, maar hun bezit neemt eerder af dan toe. Alleen voor bossen en natuurterreinen ligt de verhouding anders. Ook niet-agrarische bedrijfspanden zijn wat de middenstand betreft grotendeels particulier bezit van gebruikers en be-leggers. Alleen industriële kapitaalgoederen behoren overwegend aan rechtsperso-nen toe, maar vormen toch relatief slechts een klein deel van het onroerend goed als geheel. Het hele stedelijke gebied beslaat maar 10% van de oppervlakte van ons land, de openbare ruimte inbegrepen. Natuurlijk is de economische waarde van ste-delijk onroerend goed in doorsnee hoger dan die van landelijk grondbezit, maar ruimtelijk bezien is het eerder omgekeerd. En wat speciaal woningen betreft: ik noemde al de toename van het eigen-woningbezit, waarvan de regering in het Struc-tuurschema Volkshuisvesting verwacht, dat dit op den duur tot ± 60% zal stijgen. Tegenover de enorme stijging van het gemeente- en corporatiebezit (van 20% in 1920 tot 40% nu) staat de daling van het bezit van institutionele beleggers. Al met al een gedifferentieerd beeld en zeker geen collectivering in algemene zin.&#13;
Wordt de collectivering van de grondeigendom door Van Zundert als verschijnsel overschat, van onderschatting is bij hem sprake, als het gaat om socialisering van de eigendom. Dit hangt samen met de beperkte opvatting die hij daaromtrent heeft, nl. het plaats maken van vrije individuele eigendom als een kapitalistische entiteit voor de publieke gemeenschapseigendom (blz. 60). In die zin opgevat heeft het verschijn-sel inderdaad ondanks alle socialistische voorkeuren voor gemeenschapseigendom weinig te betekenen. Maar socialisering oftewel vermaatschappelijking is niet het-zelfde als socialisme, net zo min als de sociale rechtsstaat een schepping is van deze politieke richting. En veel interessanter dan gemeenschapseigendom is uit dit oog-punt de privaatrechtelijke socialisering via de huur- en pachtwetgeving en de publiekrechtelijke via eigendoms- en gebruiksbeperkingen in het algemeen belang. Daardoor wordt de grondeigendom in plaats van uitgehold, maatschappelijk steeds belangrijker, niet alleen economisch, maar vooral ook ruimtelijk, alle akademische verhalen over vermogensverschuivingen ten spijt. Steeds belangrijker wordt ook de financiering van het onroerend goed, zowel publiekrechtelijk - in deze tijd van be-zuiniging worden de uitgaven voor stadsvernieuwing verdubbeld - als privaatrech-telijk. Wat het laatste betreft zal de particuliere belegger zijn maatschappelijk be-langrijke plaats moeten hernemen, waarbij ik niet alleen aan verpachters, maar ook aan verhuurders van duurdere woningen en van bedrijfspanden denk. Dit kan alleen door grondbezit voor de belegger weer rendabel te maken via een gericht huur- en pachtprijsbeleid. Daaraan ontbreekt nog zeer veel.&#13;
4. Eigendom en staatsrecht&#13;
In het hoofdstuk over de staatsrechtelijke aspecten van de grondeigendom wijdt de auteur vooral aandacht aan de grondrechten. Het hoofdstuk begint echter met een uiteenzetting over overheidstaken versus particuliere eigendom. Volgens Van Zun-dert lijkt de grondeigendom steeds meer te worden gebrandmerkt als een progressie-belemmerend maatschappelijk verschijnsel, dat derhalve in sterke mate moet worden onderworpen aan de regelen en beperkingen die de verzorgingsstaat moeten constitueren (blz. 66). Hierbij wordt een tegenstelling gesuggereerd, die er m.i. niet is. Welbewust wordt immers in die staat het eigen-woningbezit bevorderd, zelfs met zeer omvangrijke subsidies. Ook bestaat er allerminst een streven de agrarische eigendom nodeloos te beperken. Integendeel, de overheid heeft een speciale grond-bank opgezet om de financiering te vergemakkelijken, ook al gebeurt het dan via erfpacht, terwijl tevens de landbouwvrijstelling voor de inkomstenbelasting en de vrijstelling van gemeentelijke onroerend-goedbelasting voor landbouwgronden ge-tuigen van het tegendeel. Om van de WIR-premies die ook hoofdzakelijk dienen voor investeringen in onroerend goed, maar niet te spreken. En wat de eigendoms-beperkingen betreft, deze zijn alleen maar een uitdrukking van de sociale functie van de grondeigendom, met name in ruimtelijk opzicht. Ik kom daarop terug.&#13;
In navolging van de West-Duitse Minister van Justitie Hans-Jochen Vogel bespreekt Van Zundert vervolgens drie soorten beperkingen in verband met de functie-ontwikkeling van de eigendom, nl. ten opzichte van het inkomen, de indus-trialisatie en de politisering. Wie leeft er nu nog werkelijk van zijn erf en goed? zo vraagt hij zich af. Oorspronkelijke agrarische eenmansbedrijfjes verdwijnen meer en meer en de grond als middel van bestaan zou steeds meer worden verdrongen door inkomen uit arbeid en bearbeiding. Afgezien van het sinds lang verdwenen grootgrondbezit is dat laatste ten onzent nooit anders geweest. De boer moest het van grondbewerking hebben. Ook nu nog is verreweg het grootste deel van de land-bouw grondgebonden produktie. En agrarische eenmansbedrijven nemen niet af, maar toe, zodanig zelfs dat de meeste landarbeiders zijn verdwenen, terwijl de rechtspersoon in de gewone landbouw nauwelijks een rol speelt. Wat de industrie betreft, ook hier weer de misvatting dat er een soort scheiding zou zijn ontstaan tussen eigendom en beheer en dat winst en waardestijging niet meer bij de grondeigenaar zouden terecht komen. Immers de rechtspersoon zelf is grondeigenaar en de directie beheert ook het onroerend-goedkapitaal, terwijl winst en waardestijging goeddeels in de onderneming blijven. En over politisering van de eigendomsorde gesproken, de liberale revolutie van de vorige eeuw was niet minder een politisering dan de sociale van deze eeuw. Een goede grondpolitiek is zelfs het eerste wat de ont-wikkelingslanden nodig hebben om ook daar de macht van het feodale groot-grondbezit te breken (landhervorming). Kortom, de heer Vogel kan mij nog meer vertellen. Terecht wijst Van Zundert er op, dat onze Grondwet alleen een negatieve eigen-domsgarantie in verband met onteigening kent (art. 165) en geen positieve, mede in verband met eigendomsbeperkingen, zoals de Duitse, die in art. 14 o.m. bepaalt: '1. Das Eigentum und das Erbrecht werden gewährleistet. Inhalt und Schranken werden durch die Gesetze bestimmt. 2. Eigentum verpflichtet. Sein Gebrauch soll zugleich dem Wohle der Allgemeinheit dienen'. Schrijver stelt zich daarbij op blz. 76 twee vragen: zou een positieve eigendomsgarantie inderdaad een betere waarborg bieden en is een positieve garantie van eigendom te beschouwen als een sociaal grondrecht? Hij neigt tot een bevestigende beantwoording van beide.&#13;
Wat de eerste vraag betreft, hangt dat positieve antwoord ongetwijfeld samen met de geringe betekenis die hij, afgezien van de schadevergoeding, toekent aan art. 165 Gw. en met name aan de administratieve onteigeningsprocedure, sinds de nutswet uitzondering is geworden. Volgens hem komt aan die procedure nauwelijks zelfstandige betekenis toe ten opzichte van het bestemmingsplan als grondslag voor onteigening. Een ieder die met de bestuurlijke onteigeningspraktijk enigszins op de hoogte is, weet wel beter. Het bestemmingsplan is een extra waarborg voor de eigenaar, die men bij een K.B.-onteigening soms node mist, maar die in ieder geval niet in de plaats komt van de beoordeling van noodzaak en urgentie door achtereenvolgens B. en W., gemeenteraad en Kroon. Nog altijd is de goedkeuring van de Kroon een zeer strenge toetsing door adviseur van de Raad van State, deze Raad zelf en ook de Minister en de Centrale Afdeling Juridische Zaken. De gedeeltelijke synchronisatie van bestemmingsplan- en onteigeningsprocedure, zoals die sinds de wetswijziging van 1972 mogelijk is, betreft alleen één van de twee tervisieleggingen op gemeentelijk niveau en laat de democratische en bestuurlijke toetsing door resp. gemeenteraad en Kroon geheel intakt. Vooral bij eigendom van een projectontwikkelaar blijkt hoe sterk deze waarborg nog steeds is.&#13;
Ook m.b.t. de schadevergoeding klopt schrijvers verhaal niet erg. Zo stelt hij op pag. 95 ten onrechte dat de jurisprudentie de wet zou hebben aangevuld met het ver-eiste dat ook de waardevermindering van het overblijvende moet worden vergoed, terwijl dit juist in art. 41 Ow. staat. Bedoeld zal zijn de inkomensschadevergoeding van de eigenaar. En de waardebepalingsproblematiek komt er helemaal slecht af. Wel degelijk heeft, anders dan op blz. 78 wordt gesuggereerd, art. 165 Gw. een be-langrijke rol in daarover gevoerde discussies gespeeld, terwijl op blz. 97 ten onrechte wordt gesteld, dat met de aanvankelijk voorgestelde wijziging van de Ont-eigeningswet werd beoogd om de totale schadeloosstelling in overeenstemming te brengen met de gebruikswaarde. Het ging alleen over de waardebepaling en dat was nu juist één van de fouten, waardoor ook een vergoeding voor negatieve ontwikkelingsschade nodig werd.&#13;
Intussen wil ik de betekenis van een positieve eigendomswaarborg in de Grondwet niet ontkennen, zeker niet als daarbij, behalve de schadevergoeding zoals nu in art. 1.13 van de nieuwe Grondwet, ook procedurele waarborgen tegen te ver gaande eigendomsbeperkingen aan de orde zouden kunnen komen. Maar waarom deze garantie dan weer het karakter zou moeten hebben van een sociaal grondrecht ontgaat mij. Immers dan gaat het niet meer om bescherming, maar om bevordering van de eigendom, zoals de bevordering van eigen-woningbezit of van bezitsvorming in het  algemeen. Belangrijker zijn dan echter het recht op woongelegenheid resp. op be-staanszekerheid en spreiding van welvaart, zoals in de artt. 1.21 en 1.19 van de grondwetsvoorstellen aan de orde zijn, omdat voor beide eigendom en zeker grond-eigendom niet strikt noodzakelijk is.&#13;
5. Eigendom en bestuurswetgeving&#13;
In het hoofdstuk over eigendom en bestuurswetgeving staat de auteur vooral stil bij de publiekrechtelijke eigendomsbeperkingen. Allereerst wat betreft de vraag hoe die zich verhouden tot de onteigening. Terecht wijst hij er op, dat eigendomsbeperkin-gen zover kunnen gaan, dat zij praktisch neerkomen op materiële onteigening. Hij maakt daarbij echter wel te weinig onderscheid tussen de verschillende soorten van beperkingen, nl. gedoogplichten, uitvoeringsplichten en gebruiksbeperkingen in de zin van verboden. Impliciet komt dit onderscheid wel aan de orde, maar niet in zijn consequenties ten aanzien van al dan niet gelijkstelling met onteigening, procedureel en schaderechtelijk.&#13;
Van Zundert lijkt enigermate over het hoofd te zien, dat gedoogplichten in ju-risprudentie en wetgeving beide min of meer worden gelijkgesteld met onteigening. Wat de jurisprudentie betreft, behandelt hij wel het bekende Lantaarnpaal-arrest van 1904, waarbij de Hoge Raad het gedogen van enig gebruik door een ander feite-lijk gelijk stelde met onteigening door de desbetreffende gemeente-verordening in strijd te verklaren met art. 625 B.W., alsmede de daarop gevolgde jurisprudentie waarbij telkens aan het materiële onteigeningscriterium wordt getoetst (blz. 125 e.v.). Maar dat dit ook in wettelijk opzicht tot gelijkstelling heeft geleid, ziet hij ken-nelijk niet. Op blz. 138 wordt tenminste ten onrechte gesteld, dat de onteigenings-vergoeding eenzaam is blijven staan gelijk een monoliet en niet is geïntegreerd in ons verdere schadevergoedingsrecht. Dat is voor wat de wettelijke gedoogplichten aan-gaat, niet juist. Zowel in het kader van de belemmeringenwetten als in dat van de ruil- en herverkavelingswetgeving vindt een volledige schadeloosstelling plaats voor uit te voeren werken naar precies dezelfde maatstaven van vermogens- en inkomens-schade als bij de onteigening het geval is. In Duitsland vallen deze plichten dan ook onder de onteigeningswetgeving en worden daar aangeduid met teilgeweise Enteig-nung. Logisch, want het gaat om de verlening van een (beperkt) gebruiksrecht aan de overheid en dat is wel wat anders dan een gebruiksbeperking enkel ten laste van de eigenaar. Gedoogplichten worden ook - zoals in het boek op blz. 128 wordt ge-constateerd - bijna niet meer bij verordening opgelegd. Ook gaat aan de rechterlijke procedure een administratieve vooraf, die vergelijkbaar is met die van de onteige-ning. Dat in de rechterlijke procedure tevens een toetsing mogelijk is aan de vraag of niet onteigening had moeten plaatsvinden en of de gedoogplicht ook overigens niet te ver gaat, is niet zo merkwaardig als de schrijver op pag. 131 laat voorkomen.&#13;
Anders staat het met uitvoeringsplichten oftewel geboden om iets te doen in plaats van alleen maar te dulden. Van Zundert spreekt daarover onder de benaming aan-legplicht die hij in par. 4.2 met de gedoogplicht vergelijkt. Het opmerkelijke is dat hij, terwijl hij zich aan de ene kant bezorgd toont over te ver gaande eigendoms-beperkingen, aan de andere kant zich verbaasd toont dat bij bestemmingsplan blijkens de jurisprudentie geen bouw-en aanlegplichten en gebruiksgeboden -kortom geen verplichtingen tot inrichting en beheer in positieve zin - kunnen wor-den opgelegd. Wel, dit zou nu werkelijk alle perken te buiten gaan om zulke uit-voeringsplichten bij plan of verordering op te leggen. Voor zover al van oplegging sprake kan zijn, gebeurt dat als regel bij beschikking, zoals in het geval van de aan-schrijving tot het treffen van voorzieningen en straks ook verbeteringen ingevolge de Woningwet en de toekomstige Wet op de stads- en dorpsvernieuwing. En dan gaat het nog meer om beheer dan om inrichting. Alleen bij waterschapsverordening kun-nen vanouds beperkte onderhoudsplichten worden opgelegd aan ingelanden, wat betreft het schoonhouden van sloten, maar dat ligt dan ook geheel binnen de sfeer van het normale agrarische gebruik. Ondanks het ontbreken van een positieve eigen-domsgarantie, gelijk die in de Duitse grondwet staat, is men ten onzent veel voor-zichtiger met het opleggen van uitvoeringsplichten in de landelijke en stedelijke inrichtings-en beheerswetgeving dan bij onze oosterburen, die, althans op papier, niet schromen bouw- en aanlegplichten, exploitatieplichten, openstellingsplichten enz. rechtstreeks te doen opleggen. Dat moeten zij ook wel, omdat bij hen onteige-ning en gronduitgifte niet die rol spelen als bij ons. Bij zijn vergelijking in par. 4.3. ziet de schrijver deze verschillen over het hoofd.&#13;
In 4.4. spreekt hij over eigendomsbeperking en bestuurscompensatie, echter zon-der te verwijzen naar degene die laatstgenoemd begrip heeft uitgevonden, nl. de heer J.A.C, van der Gouwe, hoofd van het grondbedrijf van Rijkswaterstaat, in diens boek Onteigening en schadevergoeding bij rechtmatige overheidsdaad. Ook overi-gens is zijn behandeling van dit vraagstuk, waarbij het niet alleen gaat om schade-vergoeding, maar ook om andere compenserende maatregelen, onvolledig. Toch is juist deze bestuurscompensatie te zien als de belangrijkste waarborg tegen te ver gaande gebruiksbeperkingen in de eigenlijke zin van het woord. Overigens niet al-leen voor eigendomsbeperkingen, maar ook voor feitelijke beperkingen in het gebruik van onroerend goed, bijv. doordat een bedrijf zijn klanten kwijt raakt. Doordat de schrijver alleen de oudere literatuur vermeldt en bijv. niet het door hem later ten onrechte als overwegend instrumenteel aangeduide rapport van de Werk-groep Coördinatie Wetgeving Onroerend Goed (blz. 88 e.v.), evenmin als het daar-op voortbouwende RARO-advies over de Nota Landelijke Gebieden (blz. 130 e.v.), is het hem ontgaan dat wel degelijk voorstellen tot codificatie van het schadevergoe-dingsrecht voor althans bestemming, inrichting en beheer van onroerend goed zijn gedaan.&#13;
Ook de beschouwingen in 4.5. over het publiek domein kan ik niet precies vatten. Aan de ene kant wijst de schrijver op blz. 155 e.v. de leer van het domaine public af, zelfs in de mate dat de Wegenwet als speciale wettelijke regeling van de openbare bestemming van wegen het ten onrechte moet ontgelden, terwijl hij aan de andere kant mij bijvalt in de stelling dat het ontbreekt aan een wettelijke regeling van de openbare bestemming in al haar facetten (Bestuursrecht in de sociale rechtstaat, blz. 236). Nu is de kern van die stelling juist, dat men, evenmin als met de leer van Proudhon omtrent een volledige publiekrechtelijke eigendom, ten onzent iets is op-geschoten met het alsmaar benadrukken van het privaatrechtelijk karakter ook van overheidseigendom, omdat de voornaamste problemen daardoor niet worden opgelost. Daarom wordt dezerzijds, ook in andere publikaties (bijv. in de Van Wijnbergen-bundel in een beschouwing over de vervlechting van publiek- en pri-vaatrecht), een overgang bepleit van de gemene rechtstheorie (privaatrecht als ge-meen recht) naar de gemengde, waarbij in zulke gevallen naast privaat- ook publiek-recht van toepassing wordt. Ik kom daar in verband met de gronduitgiftecontracten op terug. Hier valt nog te vermelden dat blijkens het Structuurschema Vaarwegen (zitting 1980-1981, 16641, nrs. 1-2, blz. 85) ook voor vaarwegen een aparte wettelij-ke regeling omtrent de openbaarheid in voorbereiding is, naast een nieuwe regeling omtrent het verkeer op en het verdere gebruik van deze wateren. De redenering van Van Zundert, als zou de Wegenwet naast de wegenverkeerswetgeving en algemene politieverordeningen min of meer overbodig zijn, gaat dan ook niet op.&#13;
Par. 4.6. tenslotte vormt een overgang naar het laatste hoofdstuk van het boek onder de titel Gemeentebeleid en (kleine) grondeigendom. Om die overgang te recht-vaardigen wordt allereerst het grondgebruikrecht gesplitst in twee delen, agrarisch recht en ruimtelijk bestuursrecht, waarbij dit laatste veel beperkter wordt opgevat dan door mij in Bestuursrecht in de sociale rechtsstaat, blz. 46 omschreven, nl. als alleen Wet Ruimtelijke Ordening, Woningwet en uitvoeringswetgeving omvattende. Dit nu is een willekeurige beperking, omdat inrichting en beheer niet alleen op de sector volkshuisvesting, maar op alle ruimtelijk relevante sectoren betrekking heb-ben, dus ook landbouw, verkeer en vervoer, waterstaat, openluchtrecreatie, natuur-en landschapsbehoud, milieuhygiëne, energievoorziening, defensie enz.&#13;
Het hoofdstuk besluit met de verzuchting dat vooralsnog in het ontbreken van een nieuwe eigendomstheorie, waarin ook plaats zou zijn voor de publiekrechtelijke eigendomsbeperkingen, moet worden berust. Volgens Van Zundert is de explosieve ontwikkeling van het bijzondere bestuursrecht nog nauwelijks te vertalen in een al-gemene bestuursleer. Nu heb ik in een verhandeling over Eigendomsverhoudingen in driestromenland (jubileumnummer AR-Staatkunde 1979) juist gewezen op de toe-nadering tussen de drie stromingen (liberalisme, socialisme en christen-democratie), waar deze elkaar in de sociale functie van de eigendom (naast de liberale) kunnen vinden. En in een politieke verantwoording over Bestuursrecht in de sociale rechts-staat (slotnummer AR-Staatkunde 1980) is die gedachtengang uitgebreid tot de hele rechtsstaatsidee. Het voornaamste gebrek dat de onderhavige studie aankleeft is nu juist, dat de schrijver de sociale functie van de grondeigendom niet voldoende expli-ciet weet te maken, noch privaatrechtelijk noch publiekrechtelijk. Eigendomsbeper-kingen zijn eenvoudig een juridische uitdrukking van de maatschappelijke functie en het is de door hem zo verfoeide grondpolitiek welke deze vaststelt.&#13;
6. Eigendomsbeperkingen in grondbeleid en bouwtoezicht&#13;
Het laatste hoofdstuk is, zoals gezegd, gebaseerd op een praktijkonderzoek bij 110 gemeenten wat het grondbeleid en 26 gemeenten wat het bouwtoezicht betreft. Beide onderzoekingen zijn uiterst relevant en vormen een bijzonder waardevol onderdeel van het proefschrift. Het is dan ook niet op de resultaten van dit onderzoek waarop ik kritiek zal richten, maar op de beschouwingen daarom heen en de gevolgtrekkingen daaruit. Eerst iets over de resultaten. De belangrijkste gronduitgiftevoorwaar-den welke door de gemeenten worden gehanteerd, blijken betrekking te hebben op het kopen van gemeentegrond, het bebouwen daarvan, het gebruik van het gebouw-de, het overige grondgebruik, verkoopbeperkingen (zgn. antispeculatiebedingen of verkoopregulerende bepalingen), financiële verplichtingen, de handhaving van het privaatrechtelijke statuut en de projectontwikkeling. Aangezien het hier niet gaat om uitgifte voor agrarische doeleinden, is dit tijdschrift niet de plaats om hier uit-voerig op in te gaan, wat uiteraard aan het belang niet afdoet.&#13;
Anders staat het met het bouwtoezicht, waar de landbouw in volle omvang aan onderworpen is. Schrijver constateert, dat het zwaartepunt van dit toezicht steeds meer van technische controle op de bouwplaats is verschoven naar administratieve controle op de bouwplannen, waarbij de nadruk valt op het zgn. vooroverleg. Dat is een vorm van overleg van ambtenaren van bouw- en woningtoezicht met de adspi-rant-aanvrager van een bouwvergunning, die vaak in feite beslissend is voor de uitkomst. Weinig goede woorden heeft Van Zundert over voor het zgn. welstandstoezicht, een onduidelijke term voor een toetsing aan esthetische eisen door een commissie van advies (schoonheidscommissie). Hij twijfelt aan de zin er-van. Ik geloof ten onrechte, zoals ik ook niet overtuigd ben door zijn bezwaren te-gen het vooroverleg en de voorlopige vergunning. In het milieurecht wordt zelfs een wettelijke regeling van dit overleg bepleit. Aan de rechtsbescherming doet dit m.i. niets tekort. Wie niet met de voorlopige vergunning of de voorwaarden daarvan ak-koord gaat, kan het op een formele beslissing van B. en W. laten aankomen. Of er steeds minder technische controle is op de bouwplaats kan ik niet in het algemeen beoordelen. Mijn persoonlijke ervaringen in Den Haag zijn anders: zeer effectieve controle als gratis garantie voor deugdelijk bouwen, waar de gewone burger die niet over deskundigheid beschikt, zijn voordeel mee kan doen.&#13;
Maar dit terzijde. Belangrijker is wat Van Zundert in het algemeen over gemeen-telijk grondbeleid en bouwtoezicht opmerkt. In de eerste plaats wat betreft de ver-houding tussen ruimtelijke ordening en grondbeleid. Hij gebruikt de desbetreffende paragraaf (5.1.) mede voor algemene beschouwingen over planning en wetgeving. Het plan noemt hij in wezen een a-juridisch instrument. Hetzelfde kan men echter van een regeling of afspraak zeggen, omdat er ook heel wat geregeld en afgesproken wordt, evengoed als gepland, zonder dat dit juridische gevolgen heeft. Het plan in het openbaar bestuur is echter niet a-juridisch, alleen al omdat alles wat de overheid als zodanig doet bestuursrechtelijk relevant is, niet alleen met het oog op de gevol-gen, maar ook met het oog op de wijze van besluitvorming. De door Ruiter opge-worpen wetgevingstheoretische vraag of en inhoeverre een plan een geëigend middel is om gedragsnormen uit te vaardigen - door de promovendus besproken op blz. 165 - houdt te weinig met dit onderscheid rekening. Sommige plannen zijn inder-daad normatief, zoals het bestemmingsplan, andere alleen maar indicatief, zoals streekplannen en pkb's, hetgeen wil zeggen dat zij hoogstens richtlijnen inhouden. Ook de planningstheoretische beschouwingen op blz. 165 e.v. zijn niet erg sterk. De verscheidenheid in rechtswerking van plannen (samenstel van prognoses, beleids-voornemens,voorzieningen, regelingen, beschikkingen of afspraken) komt onvol-doende naar voren. Ook lopen de verschillende soorten planningstheorieën teveel door elkaar. Ik verwijs hiervoor naar het recent uitgekomen boek over Wetgeving, planning en financiering, Instrumenten van overheidsbeleid, van R. Fernhout en mij.&#13;
Over instrumenten gesproken, Van Zundert vertoont nogal wat weifelingen ten aanzien van het streven naar coördinatie van wetgeving, zoals dat met mijn pre-advies voor de N.J.V. van 1973 is ingeluid. Hij meent dat hierbij aanvankelijk alleen een instrumenteel-technische bedoeling voorzat en dat dit in feite de discussie over de meer fundamentele aspecten van de sociale rechtsstaat bij voorbaat heeft gesmoord. Pas in het in 1978 verschenen handboek over Bestuursrecht in de sociale rechtsstaat zou met het hoofdstuk over bestuurswaarborgen deze eenzijdigheid zijn weggenomen. Ik denk dat hier van een misverstand sprake is. Van meet af aan stond mij een beter functioneren van de rechtsstaat voor ogen, zowel wat beleidsvorming als rechtsbescherming aangaat. De Juristenvereniging heeft dat destijds heel goed begrepen door met nagenoeg algemene stemmen de voornaamste voorstellen te on-derstrepen. Ook de verdere fasen in het proces stonden in dat teken: het rapport van het Instituut voor Bouwrecht van 1976 hield tevens een belangrijk hoofdstuk over de rechtsbescherming in en de nu al meer dan twintig adviezen van de RARO over deze materie spreken, behalve over beleidscoördinatie, ook voortdurend over democrati-sche en andere bestuurswaarborgen. Uiteindelijk gaat het niet om juridificatie van het beleid in technische zin, maar om herstel van de wet- en rechtmatigheid van het bestuur in al zijn geledingen.&#13;
Een en ander laat zich bijzonder goed illustreren aan het gemeentelijk grondbe-leid. In feite blijkt dit inderdaad, zoals Van Zundert op blz. 174 opmerkt, bestuurs-rechtelijk niet veel meer dan een jungle te zijn. Maar hoe komt dat? Wel, omdat wetgeving en rechtspraak de gemeente nog steeds toestaan met uitsluitend gebruik van het privaatrecht - met name verkoop- en erfpachtcontracten - allerlei pu-bliekrechtelijke belangen te behartigen, zonder gebondenheid aan democratische, bestuurlijke en rechterlijke waarborgen of zelfs maar aan de algemene beginselen van behoorlijk bestuur. Ik deel dan ook niet de conclusie die hij op blz. 209 uit zijn op zichzelf juiste bedenkingen tegen deze privaatrechtelijke normering trekt, name-lijk dat de positivering van het gemeentelijk grondbeleid dikwijls op gespannen voet staat met elementaire beginselen van eigendomsrecht. Het zijn niet de eigendoms-rechtelijke, maar juist de bestuursrechtelijke beginselen die hier worden aangetast. Veeleer is het zo, dat het eigendomsrecht en de contractsvrijheid van de gemeente ten koste van bestuurlijke waarborgen worden beschermd. Duidelijk bleek dit trou-wens uit het een bladzijde eerder (208) aangehaalde advies van de Afdeling geschil-len van bestuur van de Raad van State, volgens hetwelk vernietiging van de Regeling inzake grond- en vestigingsbeleid van de gemeente Geldermalsen een inbreuk zou zijn op het eigendomsrecht en de contractsvrijheid van de gemeente. In de Van Wijnbergen-bundel (blz. 43) heb ik dan ook gesteld, dat de grondfout zit in het mis-bruik dat van overheidswege wordt gemaakt van in wezen burgerlijke vrijheden voor publiekrechtelijke doeleinden, kortom in de ongerechtvaardigde gelijkstelling van burgerlijke vrijheid en beleidsvrijheid. Van Zundert zoekt de problemen dus in de verkeerde hoek. Vandaar dat hij ook geen aandacht besteedt aan mijn voorstellen voor een publiekrechtelijke regeling van het gemeentelijk grondbeleid op basis van uitgifteplannen en -verordeningen, zoals ik die o.a. in een tweetal artikelen-bundels over grondpolitiek (Afd. der Geodesie, Delft 1976 en 1979) en onlangs nog in een beschouwing over stedelijke herkaveling in Ruilverkavelingsbode juni 1981, blz. 47 e.v. heb uitgewerkt.&#13;
Het spijt mij, dat ik de heer Van Zundert ook op zijn laatste onderdeel, het bouw-vergunningenbeleid (par. 5.4.), niet kan volgen. Althans niet wat de voornaamste conclusie betreft, neerkomend op een voorstel tot drastische beperking van het ver-eiste van bouwvergunning mede met het oog op de door hem gewenste renaissance van het eigendomsrecht. Die conclusie komt voor mijn gevoel teveel uit de lucht vallen en wordt ook niet nader geconcretiseerd. Integendeel, schrijver is deze paragraaf begonnen met op grond van zijn onderzoek te constateren, dat dit onderdeel van het publiekrechtelijke bouwrecht in de praktijk een grote mate van effectiviteit blijkt te bezitten, o.m. blijkende uit een overwegend naleven van de bouwvergunningplicht. Zelfs zijn negatieve opstelling tegenover het welstandstoezicht wordt weersproken door de op blz. 230 weergegeven ervaring in 17 van de 26 gemeenten, dat de betrok-kenen in het algemeen wel positief reageerden op het welstandsadvies. Weliswaar vond een groter deel van de aanvragers (42%) de overheidsbemoeiing te ver gaand dan het deel dat haar aanvaardbaar achtte (36%), maar wat wil men? Het gaat, als men over de burgers spreekt, niet alleen over de bouwaanvragers, maar ook om de positie van derden-belanghebbenden die maar wat vaak in beroep gaan tegen een vergunningverlening krachtens de Wet AROB. En wat de rechtsbescherming als ge-heel betreft, bijna de helft van de AROB-beroepen heeft betrekking op de bouw-vergunning. In dit licht valt toch moeilijk vol te houden wat op blz. 231 staat, dat de afweging van de aanvraag nauwelijks plaats heeft binnen de met rechtswaarborgen omgeven procedure van de Woningwet. Dit dan vanwege het feit dat tijdens het vooroverleg meestal overeenstemming wordt bereikt tussen bouwaanvrager en bouwtoezicht. Des te beter zou men zeggen, temeer nu de ervaringen van het publiek met de bereidwilligheid en behulpzaamheid van het bouw- en woningtoezicht in het algemeen uitstekend zijn (blz. 232). De vierde macht kan het blijkbaar in Utrecht en Enschede nooit goed doen, want nu is men weer bang dat de burger zich daarbij te gedwee zal opstellen. Over bevoogding gesproken.&#13;
7. Slotopmerking&#13;
Zoals in het begin al gezegd, is mijn uitvoerige bespreking van het boek van Van Zundert overwegend kritisch uitgevallen. Dat doet aan de waarde ervan niet af. Kennisneming van de inhoud kan de lezer opnieuw aan het denken zetten over één van de meest fundamentele problemen van onze samenleving: het gebruik van de schaarse ruimte en de zeggenschap die individu en gemeenschap daarover moeten en kunnen hebben. Volgens een Franse zegswijze moet men om goed te kunnen discus-siëren het eens zijn. Het is goed daarbij te bedenken dat juridische waarheden be-trekkelijk zijn, zelfs die van een recensent.</content><legacyfootnotes>1. J.W. van Zundert, Het bestemmingsplan, 3e druk 1980.&#13;
Zie ook De aanlegvergunning, publikatie nr. 1 van de Sectie van Planologische Juristen van het Ne-derlands Instituut van Ruimtelijke Ordening en Volkshuisvesting, 's-Gravenhage 1976.&#13;
2. D.W.P. Ruiter en J.W. van Zundert, Schaalvergroting in de bouw, preadvies Vereniging voor Bouw- recht 1977.</legacyfootnotes><footnotes><footnote/></footnotes><auteurs>Prof. mr. P. de Haan</auteurs><published>1982-05-01 00:00:00</published><modified>1982-05-01 00:00:00</modified><editiondate>1982-05-01</editiondate><htmlpath>https://denhollander.info/artikel/6472</htmlpath></article>
</articles></edition>
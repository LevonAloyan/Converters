<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1993</searchword><id>5270</id><udhid>UDH:TvAR/5270</udhid><titel>de Vereniging tot Behoud van Natuurmonumenten / Janmaat (TvAR 1993/4629)</titel><searchwords><searchword>TvAR 7/1993</searchword><searchword>TvAR 1993/4629</searchword><searchword>UDH:TvAR/5270</searchword></searchwords><attachments><attachment><name>1993_nr 7_Rechtspraak_4629.pdf</name><extention>pdf</extention><url>https://denhollander.info/download/5269/ci</url></attachment></attachments><inleiding>Pachtwet, art. 25, 36, 49a, 146, Beschikking&#13;
Superheffing 1988, art. 19&#13;
&#13;
De aan de pachter gedane kennisgeving ex&#13;
art. 36 Pw is rechtsgeldig en de pachter is in&#13;
zijn te laat ingediende verlengingsverzoek terecht&#13;
niet ontvangen. Zulk een beslissing is&#13;
overigens een beslissing buiten eigenlijk&#13;
rechtsgeding, waarvoor in een contradictoire&#13;
procedure geen plaats is. Nu de pachtovereenkomst&#13;
inmiddels is geëindigd, komt een&#13;
vordering ex art. 49A Pw niet meer voor behandeling&#13;
in aanmerking. Beide partijen bij&#13;
een pachtovereenkomst hebben aanspraken&#13;
met betrekking tot het met het pachtobject samenhangende&#13;
melkquotum. De pachter die bij&#13;
het einde van de pachtovereenkomst ook het&#13;
met het gepachte samenhangende melkquotum&#13;
verliest, heeft in beginsel recht op door&#13;
de verpachter daarvoor aan hem te betalen&#13;
vergoeding ter hoogte van de helft van de&#13;
waarde van dat quotum ten tijde van het einde&#13;
van de pachtovereenkomst.</inleiding><content>In de zaak van:&#13;
de Vereniging tot Behoud van Natuurmonumenten&#13;
in Nederland, gevestigd te 's-Graveland,&#13;
appellante, tevens incidenteel geïntimeerde,&#13;
procureur: mr. J.M. Bosnak,&#13;
tegen&#13;
1. Adrianus Johannes Janmaat, wonende te&#13;
Hilversum, geïntimeerde, tevens incidenteel&#13;
appellant, procureur: mr. B. Peek.&#13;
Het geding in eerste aanleg&#13;
De pachtkamer van het kantongerecht te Hilversum&#13;
heeft op 7 november 1990 en 13 februari&#13;
1991 tussen partijen vonnissen gewezen,&#13;
die in fotokopie aan dit arrest zijn gehecht&#13;
en naar de inhoud waarvan wordt ver-&#13;
Het geding in hoger beroep&#13;
Appellante - hierna ook te noemen: Natuurmonumenten&#13;
- is bij exploit van 8 maart&#13;
1991, met gelijktijdige dagvaarding van geïntimeerde&#13;
- hierna ook te noemen: Janmaat -&#13;
voor dit hof, in hoger beroep gekomen van&#13;
voormeld vonnis van 13 februari 1991, waarbij&#13;
Evert Pieter van den Hoek is aangemerkt&#13;
als medepachter in de tussen Natuurmonumenten&#13;
als verpachtster en Janmaat als pachter&#13;
bestaande pachtovereenkomst met&#13;
betrekking tot de percelen grond kadastraal&#13;
bekend gemeente Hilversum, sectie I, nr. 386&#13;
ged., en gemeente 's-Graveland, sectie B, nr.&#13;
151, totaal groot 4.48.20 ha.&#13;
Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, Janmaat alsnog&#13;
niet-ontvankelijk zal verklaren, althans hem&#13;
zijn vordering zal ontzeggen, met zijn veroordeling&#13;
in de kosten van de beide instanties.&#13;
Bij memorie van antwoord is verweer gevoerd;&#13;
voorts zijn in incidenteel hoger beroep&#13;
na te melden grieven aangevoerd met conclusie&#13;
dat het hof het vonnis, waarvan beroep, zal&#13;
vernietigen en, opnieuw rechtdoende:&#13;
a. Evert Pieter van den Hoek, wonende te&#13;
Hilversum, als medepachter van de litigieuze&#13;
weidegrond zal aanmerken;&#13;
b. de pachtovereenkomst tussen partijen&#13;
zal verlengen met de wettelijke duur;&#13;
c. bij afwijzing of niet-ontvankelijkverklaring&#13;
van beide of één van beide vorderingen&#13;
in ieder geval zal bepalen dat, gezien de om&#13;
standigheden van het geval, de redelijkheid en&#13;
billijkheid met zich brengen dat aan Jan&#13;
maat - wanneer hij zijn bedrijf voortzet ook&#13;
bij een eventueel einde van de pachtovereenkomst&#13;
met Natuurmonumenten - het gehele&#13;
melkquotum toekomt;&#13;
met primair veroordeling van Natuurmonumenten&#13;
in de kosten van beide instanties,&#13;
subsidiair ten aanzien van deze kosten tot referte.&#13;
Bij memorie van antwoord in het incidenteel&#13;
hoger beroep heeft Natuurmonumenten&#13;
het daarin door Janmaat aangevoerde bestreden.&#13;
Nadat Janmaat nog akte heeft gevraagd&#13;
van uitlating produktie, hebben partijen de&#13;
stukken aan het hof overgelegd voor het wijzen&#13;
van arrest.&#13;
De grieven&#13;
De grieven in het principaal hoger beroep luiden:&#13;
Grief I&#13;
De pachtkamer van het kantongerecht heeft&#13;
ten onrechte als haar oordeel uitgesproken dat&#13;
het verzoek van Janmaat om Van den Hoek&#13;
als medepachter aan te merken dient te worden&#13;
ingewilligd.&#13;
Grief II&#13;
De pachtkamer van het kantongerecht heeft&#13;
ten onrechte overwogen dat het verweer van&#13;
Natuurmonumenten niet relevant kan worden&#13;
geacht.&#13;
Grief III&#13;
Ten onrechte heeft de pachtkamer van het&#13;
kantongerecht nagelaten te beoordelen of Van&#13;
den Hoek een pleegkind van Janmaat is.&#13;
Grief IV&#13;
Ten onrechte heeft de pachtkamer van het&#13;
kantongerecht de vordering van Janmaat toegewezen.&#13;
Grief V&#13;
De pachtkamer van het kantongerecht heeft&#13;
ten onrechte de proceskosten gecompenseerd.&#13;
De grieven in het incidenteel hoger beroep&#13;
luiden:&#13;
Grief A&#13;
De pachtkamer van het kantongerecht heeft&#13;
ten onrechte Janmaat niet-ontvankelijk verklaard&#13;
in zijn verlengingsverzoek.&#13;
Grief B&#13;
De pachtkamer van het kantongerecht heeft&#13;
ten onrechte (ongemotiveerd) niets beslist op&#13;
de bij akte wijziging van eis d.d. 4 juli 1990&#13;
(sub 7 overgelegd) geformuleerde vordering&#13;
van Janmaat in ieder geval te bepalen 'indien&#13;
beide of één van die beide verzoeken zouden&#13;
worden afgewezen of niet-ontvankelijk worden&#13;
verklaard, dat gezien de omstandigheden&#13;
van het geval de redelijkheid en billijkheid&#13;
met zich brengen dat aan Janmaat - wanneer&#13;
hij zijn bedrijf voortzet ook bij een eventueel&#13;
einde van de pacht van de percelen van Natuurmonumenten&#13;
- het gehele melkquotum&#13;
toekomt'.&#13;
De vaststaande feiten&#13;
In hoger beroep kan van de volgende, als erkend&#13;
of niet (voldoende) betwist, vaststaande&#13;
feiten worden uitgegaan: - bij&#13;
pachtovereenkomst van 21 januari 1973,&#13;
goedgekeurd door de grondkamer voor&#13;
Noord-Holland op 20 februari 1973, heeft Natuurmonumenten&#13;
aan Janmaat verpacht de&#13;
percelen bouw-en grasland kadastraal bekend&#13;
gemeente Hilversum, sectie I, nr. 386 ged., en&#13;
gemeente 's-Graveland, sectie B, nr. 151, totaal&#13;
groot 4.48.20 ha;&#13;
- deze pachtovereenkomst werd aangegaan&#13;
voor de duur van zes jaren, ingaande 1 maart&#13;
1973, welke duur inmiddels enkele keren van&#13;
rechtswege met zes jaar is verlengd, laatstelijk&#13;
tot 1 maart 1991;&#13;
- Janmaat, die op 23 augustus 1989 de leeftijd&#13;
van 65 jaar heeft bereikt, exploiteert een&#13;
melk veebedrijf ter grootte van 15.46.00 ha,&#13;
met welke oppervlakte in het melkprijsjaar&#13;
1990/1991 een heffingvrije hoeveelheid melk&#13;
samenhing van 77.018 kilogram;&#13;
- Natuurmonumenten heeft bij schrijven van&#13;
22 februari 1990, welk schrijven bij deurwaardersexploit&#13;
van 27 februari 1990 aan Jan&#13;
maat is betekend, aan laatstgenoemde kennis&#13;
gegeven dat zij op grond van het bepaalde in&#13;
artikel 38a der Pachtwet een verdere verlenging&#13;
van de tussen partijen bestaande pacht&#13;
overeenkomst per 1 maart 1991 niet wenst.&#13;
Beoordeling van het geschil in hoger beroep&#13;
1. Het hof zal eerst grief A van het incidenteel&#13;
hoger beroep behandelen, zijnde deze van de&#13;
verste strekking.&#13;
2. Uit het ten processe aangevoerde volgt,&#13;
dat Natuurmonumenten op de bij de wet voor&#13;
geschreven wijze op 27 februari 1990 aan&#13;
Janmaat heeft kennisgegeven dat zij per 1&#13;
maart 1991 geen verdere verlenging van de&#13;
onderhavige pachtovereenkomst wenste, als&#13;
mede dat deze kennisgeving op eerstgenoemde&#13;
datum door Janmaat is ontvangen.&#13;
Het betoog van Janmaat komt erop neer,&#13;
dat bedoelde kennisgeving rechtsgevolg heeft&#13;
gemist omdat:&#13;
a. tijdens een telefoongesprek tussen een&#13;
functionaris van Natuurmonumenten en de&#13;
gemachtigde Janmaat op 22 februari 1990 van&#13;
de zijde van Natuurmonumenten niet is ge&#13;
meld dat een kennisgeving ex art. 36, lid 2,&#13;
der Pachtwet zou worden verzonden;&#13;
b. die kennisgeving niet is verzonden aan&#13;
het adres van de gemachtigde van Janmaat; en&#13;
c. evenmin een afschrift daarvan aan die&#13;
gemachtigde is verstuurd.&#13;
3. Het hof kan hem in dat betoog evenwel&#13;
niet volgen. De kennisgeving van niet-verlenging&#13;
ener pachtovereenkomst dient te geschieden&#13;
aan de wederpartij bij de betreffende&#13;
pachtovereenkomst en dat is in casu Janmaat.&#13;
Hieraan doet niet af dat tussen partijen inmiddels&#13;
- eveneens ter zake van de onderhavige&#13;
pachtverhouding - een rechtsgeding aanhangig&#13;
was waarin hij woonplaats had gekozen&#13;
ten kantore van zijn gemachtigde. Hoogstens&#13;
bracht deze omstandigheid mede, dat de ken-&#13;
Agrarisch recht, 53e jaargang, nr. 7, juli 1993&#13;
nisgeving ook aan het adres van de gemachtigde&#13;
had kunnen geschieden, maar het achterwege&#13;
laten daarvan tast de rechtsgeldigheid&#13;
van de aan Janmaat zelve gedane opzegging&#13;
niet aan en hetzelfde geldt ten aanzien van het&#13;
feit dat bedoelde gemachtigde ook geen afschrift&#13;
van de opzegging heeft ontvangen.&#13;
Naar ook door Janmaat wordt aangevoerd, is&#13;
bij het telefoongesprek van 22 februari 1990&#13;
van de zijde van Natuurmonumenten duidelijk&#13;
en ondubbelzinnig te kennen gegeven dat zij&#13;
per 1 maart 1991 geen verdere verlenging van&#13;
de pachtovereenkomst wenste. Hieruit kon en&#13;
moest voor de gemachtigde van Janmaat zonder&#13;
meer duidelijk zijn dat op een pachtopzegging&#13;
vóór 1 maart 1990 moest worden gerekend&#13;
en het had op zijn weg gelegen om direct&#13;
daarover met Janmaat zelf contact op te&#13;
nemen en een afspraak te maken inzake de te&#13;
volgen handelwijze voor het geval de pachtopzegging&#13;
ook daadwerkelijk zou binnenkomen.&#13;
Voor een verwijt aan het adres van&#13;
Natuurmonumenten als thans door Janmaat&#13;
gemaakt is dan ook geen plaats.&#13;
4. Uit het vorenoverwogene volgt, dat de&#13;
op 27 februari 1990 door Natuurmonumenten&#13;
gedane kennisgeving ex art. 36, lid 2, der&#13;
Pachtwet het beoogde rechtsgevolg niet heeft&#13;
gemist. Nu Janmaat niet binnen een maand na&#13;
ontvangst van die kennisgeving, doch eerst op&#13;
9 mei 1990 om verlenging van de pachtover&#13;
eenkomst heeft verzocht, heeft de pachtkamer&#13;
van het kantongerecht terecht overwogen dat&#13;
hij in dat verzoek niet meer kon worden ont&#13;
vangen. De tussen partijen bestaande pacht&#13;
overeenkomst is mitsdien op 28 februari 1991&#13;
geëindigd.&#13;
Grief A van het incidenteel hoger beroep is&#13;
ongegrond.&#13;
5. Het door Janmaat op 9 mei 1990 gedane&#13;
verlengingsverzoek leidde een procedure bui&#13;
ten eigenlijk rechtsgeding tussen partijen in&#13;
als bedoeld in art. 146 e.v. der Pachtwet. Voor&#13;
een beslissing op dat verzoek is in een contradictoire&#13;
procedure als die waarvan naar aan&#13;
leiding van de door Janmaat op grond van art.&#13;
49a der Pachtwet ingediende vordering op dat&#13;
moment sprake was, geen plaats. De pachtkamer&#13;
had in een afzonderlijke beslissing, zulks&#13;
niet bij vonnis doch bij beschikking, op het&#13;
verlengingsverzoek moeten beslissen en heeft&#13;
dat ten onrechte nagelaten. Omdat zulks voor&#13;
de beslissing op de vordering ex art. 49a der&#13;
Pachtwet van belang is, zal het hof in dit ar&#13;
rest verstaan als hiervoor ten aanzien van het&#13;
einde van de onderhavige pachtovereenkomst&#13;
is overwogen.&#13;
6. Nu de pachtovereenkomst in geschil per&#13;
28 februari 1991 is geëindigd, is geen plaats&#13;
meer voor een beslissing op de door Janmaat&#13;
ingediende vordering om Evert Pieter van de&#13;
Hoek aan te merken als medepachter in de onderhavige&#13;
pachtovereenkomst en hij moet als&#13;
nog daarin niet-ontvankelijk worden ver&#13;
klaard. De grieven I en IV van het principaal&#13;
hoger beroep zijn gegrond en de grieven II en&#13;
III van dat hoger beroep behoeven geen bespreking.&#13;
7. In grief B van het incidenteel hoger beroep&#13;
wordt er terecht over geklaagd dat de&#13;
pachtkamer van het kantongerecht niets heeft&#13;
overwogen en niet heeft beslist inzake de bij&#13;
wijziging van eis door Janmaat gedane vordering&#13;
met betrekking tot het met de grond in&#13;
geschil samenhangende melkquotum.&#13;
8. De in art. 25 der Pachtwet neergelegde&#13;
verplichting van de pachter om als een goed&#13;
pachter te handelen en bij het einde van de&#13;
pachtovereenkomst het gepachte in goede&#13;
staat aan de verpachter op te leveren, zal in&#13;
het algemeen medebrengen dat het hem niet&#13;
vrijstaat bij het einde van de pacht of gedurende&#13;
de looptijd daarvan de grond aan de ver&#13;
pachter op te leveren zonder deze in de&#13;
gelegenheid te stellen de daarmee samenhangende&#13;
heffingvrije hoeveelheid melk te ver&#13;
werven.&#13;
Indien de verpachter - zoals in casu het geval&#13;
is - niet zelf melkproducent is, zal die verplichting&#13;
in het algemeen inhouden dat de&#13;
pachter eraan medewerkt dat die heffingvrije&#13;
hoeveelheid melk overgaat op de opvolgende&#13;
gebruiker. Is er niet direct een opvolgende gebruiker,&#13;
dan komt het melkquotum bij gebreke&#13;
van een regeling ter beschikking van de&#13;
minister, die daardoor de mogelijkheid heeft&#13;
het volgens beginselen van behoorlijk bestuur&#13;
aan de opvolger van de verpachter of de nieuwe&#13;
pachter toe te kennen.&#13;
9. Voor toewijzing van de vordering van&#13;
Janmaat om te bepalen dat hem het gehele&#13;
melkquotum toekomt, is dan ook geen plaats.&#13;
10. De aanspraken op een met een verpacht&#13;
object samenhangend melkquotum behoren&#13;
tot de rechtsgevolgen van de betref&#13;
fende pachtovereenkomst, welke naar de aard&#13;
van die overeenkomst uit de eisen van rede&#13;
lijkheid en billijkheid voortvloeien. Hieraan&#13;
doet niet af de eventuele omstandigheid dat de&#13;
hoogte van dat quotum geheel of gedeeltelijk&#13;
mede is bepaald door de aktiviteiten van de&#13;
pachter. Immers, die aktiviteiten konden alsdan,&#13;
wat het gepachte betreft, alleen maar&#13;
plaats vinden vanwege de omstandigheid dat&#13;
hij op grond van de pachtovereenkomst het&#13;
gepachte kon gebruiken. Beide partijen hebben&#13;
mitsdien aanspraken met betrekking tot&#13;
het melkquotum, zulks - nu enerzijds het gepachte&#13;
door de verpachter ter beschikking is&#13;
gesteld en anderzijds de melkproduktie door&#13;
de pachter is tot stand gebracht - in beginsel&#13;
ieder voor de helft, tenzij op grond van de bijbehorende&#13;
omstandigheden van het geval&#13;
(waarvan in casu niets is gesteld of anderszins&#13;
is gebleken) aanleiding bestaat tot een andere&#13;
verdeling.&#13;
11. Het vorenoverwogene brengt mede dat&#13;
Janmaat, die dus (behoudens een terzake tussen&#13;
partijen te treffen andersluidende regeling)&#13;
bij het einde van de onderhavige pacht&#13;
overeenkomst ook het met de desbetreffende&#13;
grond samenhangende melkquotum verliest,&#13;
recht heeft op een door Natuurmonumenten&#13;
daarvoor aan hem te betalen vergoeding. Uit&#13;
gangspunt daarbij is in casu: de helft van de&#13;
waarde van het melkquotum ten tijde van het&#13;
einde van de overeenkomst.&#13;
Indien en voorzover partijen er niet in slagen&#13;
om in onderling overleg overeenstemming&#13;
over de hoogte van die vergoeding te&#13;
bereiken, kunnen zij dan wel de meest gerede&#13;
van hen zich tot de pachtkamer van het kantongerecht&#13;
wenden met de vordering het bedrag&#13;
daarvan vast te stellen.&#13;
12. Aangezien Janmaat vrijwel geheel in&#13;
het ongelijk moet worden gesteld, dient hij de&#13;
in beide instanties gevallen proceskosten te&#13;
dragen. Grief V van het principaal hoger beroep&#13;
is mitsdien gegrond.&#13;
Slotsom&#13;
Het vonnis, waarvan beroep, moet worden&#13;
vernietigd en Janmaat dient alsnog niet-ontvankelijk&#13;
te worden verklaard in zijn vordering,&#13;
met zijn veroordeling in de proceskosten&#13;
van beide instanties.&#13;
Beslissing&#13;
Het hof, rechtdoende in hoger beroep:&#13;
In het principaal en in het incidenteel hoger&#13;
beroep:&#13;
verstaat dat de pachtovereenkomst tussen partijen&#13;
met betrekking tot de percelen grond kadastraal&#13;
bekend gemeente Hilversum, sectie I,&#13;
nr. 386 ged., en gemeente 's-Graveland, sectie&#13;
B, nr. 151, totaal groot 4.48.20 ha, is geëindigd&#13;
op 28 februari 1991;&#13;
In het principaal hoger beroep: vernietigt het&#13;
door de pachtkamer van het kantongerecht&#13;
te Hilversum tussen partijen gewezen&#13;
vonnis van 13 februari 1991, waarvan beroep,&#13;
en opnieuw rechtdoende:&#13;
verklaart Janmaat alsnog niet-ontvankelijk in&#13;
zijn vordering om Evert Pieter van den Hoek&#13;
aan te merken als medepachter in de hiervoor&#13;
genoemde pachtovereenkomst;&#13;
in het incidenteel hoger beroep:&#13;
verklaart het beroep ongegrond;&#13;
verstaat dat Janmaat recht heeft op een&#13;
door Natuurmonumenten aan hem te betalen&#13;
vergoeding voor het verlies van de op 28 februari&#13;
1991 met de grond in geschil samenhangende&#13;
heffingvrije hoeveelheid melk,&#13;
zulks ten bedrage van de helft van de waarde&#13;
daarvan op die datum;&#13;
In het principaal en in het incidenteel hoger&#13;
beroep:&#13;
veroordeelt Janmaat in de kosten van deze&#13;
procedure in beide instanties, aan de zijde van&#13;
Natuurmonumenten tot heden begroot voor de&#13;
eerste aanleg op ƒ 500 en voor het hoger beroep&#13;
op ƒ 343,75 voor verschotten en ƒ 2 100&#13;
voor salaris van de procureur.</content><legacyfootnotes/><footnotes><footnote/></footnotes><auteurs/><published>1993-07-01 00:00:00</published><modified>1992-04-27 00:00:00</modified><editiondate>1993-07-01</editiondate><htmlpath>https://denhollander.info/artikel/5270</htmlpath></article>
</articles></edition>
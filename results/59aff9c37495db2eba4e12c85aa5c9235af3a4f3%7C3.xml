<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2002</searchword><id>4637</id><udhid>UDH:TvAR/4637</udhid><titel>Moorrees / Van Dijck (TvAR 2002/5101)</titel><searchwords><searchword>TvAR 4/2002</searchword><searchword>TvAR 2002/5101</searchword><searchword>UDH:TvAR/4637</searchword></searchwords><attachments><attachment><name>2002_nr 4_Rechtspraak_5101.pdf</name><extention>pdf</extention><url>https://denhollander.info/download/4582/ci</url></attachment></attachments><inleiding>[Pachtwet art. 38, 41. 45]&#13;
&#13;
Het verdient aanbeveling dat een verpachter&#13;
het in art. 45, lid 3, Pachtwet bedoelde&#13;
verzoek om de pacht te verlengen tot het&#13;
eind van het pachtjaar waarin de pachter&#13;
65 jaar wordt, zo vroeg mogelijk in het&#13;
verlengingsgeding doet, maar hij kan dit&#13;
ook in een later stadium en zelfs voor het&#13;
eerst in hoger beroep doen. Het verzoek kan&#13;
voorts ook gedaan worden indien verpachter&#13;
zich – primair – om een andere reden&#13;
verzet tegen verlenging van de pachtovereenkomst;&#13;
over dit laatste moet immers&#13;
eerst worden beslist.&#13;
Eigen gebruik door zoon van verpachter in&#13;
casu als ernstig gemeend en uitvoerbaar&#13;
aan te merken. Evenwel, een deel van de&#13;
grond is niet – zonder meer – geschikt voor&#13;
het voorgenomen gebruik; voorts kan in de&#13;
onderhavige regio regelmatig verse – en&#13;
voor dat gebruik meer geschikte – grond&#13;
van derden worden gepacht. Eigen gebruik&#13;
niet van overwegende betekenis, mede nu&#13;
de zoon van verpachter voor het levensonderhoud&#13;
van zichzelf en zijn gezin niet&#13;
uitsluitend daarvan afhankelijk is.&#13;
Verlies van het gepachte is ernstige aantasting&#13;
van het maatschappelijk bestaan van&#13;
de pachter. Billijkheid: verlenging met een&#13;
jaar voor het geval de inmiddels aanhangige&#13;
vordering van pachter tot indeplaatsstelling&#13;
van zijn zoon wordt afgewezen en met zes&#13;
jaar voor het geval die vordering wordt&#13;
toegewezen.</inleiding><content>BESCHIKKING IN DE ZAAK VAN:&#13;
Andreas Peter Johannes Maria Morrees,&#13;
wonende te Vierlingsbeek,&#13;
appellant, incidenteel geïntimeerde,&#13;
procureur: mr M.R. van Gemert,&#13;
tegen&#13;
Petrus Antonius van Dijck, wonende te&#13;
Oostrum, gemeente Venray,&#13;
geïntimeerde, incidenteel appellant,&#13;
procureur: mr J.H. Slot.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Venlo heeft op 14 mei 1998 tussen partijen een&#13;
beschikking gegeven, waarbij de tussen appellant&#13;
als verpachter en geïntimeerde als pachter&#13;
bestaande en behoudens verlenging op 31 december&#13;
1998 eindigende pachtovereenkomst met&#13;
betrekking tot een perceel grond kadastraal&#13;
bekend gemeente Venray, sectie E, nr. 4247,&#13;
groot 2.07.15 ha, is verlengd met een periode&#13;
van zes jaar, eindigende 31 december 2004.&#13;
1.2 Voormelde beschikking is gegeven uit&#13;
overweging in hoofdzaak dat de wil van de&#13;
zoon van verpachter om de grond in geschil&#13;
duurzaam in gebruik te nemen voor tot de&#13;
landbouw betrekkelijke doeleinden aanwezig&#13;
moet worden geacht, alsmede dat dit voornemen&#13;
uitvoerbaar is; dat een eventuele toekomstige&#13;
niet-agrarische bestemming van de grond&#13;
in geschil nog niet is vastgelegd in een goedgekeurd&#13;
bestemmingsplan en verwacht moet&#13;
worden dat de realisering daarvan nog lang&#13;
zal duren terwijl het vigerende structuurplan&#13;
van de Gemeente Venray geen belemmering&#13;
behoeft te betekenen voor het voorgenomen&#13;
eigen gebruik; dat de afstand van de woning&#13;
van de zoon van verpachter naar de grond in&#13;
geschil voor het voorgenomen eigen gebruik&#13;
niet van belang is; dat de afwijzingsgronden&#13;
van artikel 41, lid 1, Pachtwet genoegzaam&#13;
zijn komen vast te staan; dat echter niet&#13;
genoegzaam is komen vast te staan dat het&#13;
voorgenomen eigen gebruik voor de zoon van&#13;
verpachter van overwegende betekenis is, terwijl&#13;
– naar het hof begrijpt – verlies van het&#13;
gepachte de grondslag van het maatschappe-&#13;
lijk bestaan van pachter ernstig zal aantasten;&#13;
dat bij afweging van de belangen van partijen&#13;
het belang van pachter de doorslag moet geven.&#13;
2 Het geding in hoger beroep&#13;
2.1 Verpachter is bij op 11 juni 1998 ter griffie&#13;
van het hof ingekomen beroepschrift in hoger&#13;
beroep gekomen van voormelde beschikking,&#13;
met verzoek primair om die beschikking te&#13;
vernietigen en subsidiair om te bepalen dat de&#13;
pachtovereenkomst op grond van artikel 45,&#13;
lid 3, der Pachtwet wordt verlengd tot en met&#13;
31 december 1999 als ook te bepalen dat geen&#13;
verdere verlenging van de pachtovereenkomst&#13;
kan worden verzocht, en voorts pachter te&#13;
veroordelen in de proceskosten van beide&#13;
instanties.&#13;
2.2 Pachter heeft bij op 10 juli 1998 ter griffie&#13;
van het hof ingekomen verweerschrift, tevens&#13;
incidenteel beroepschrift, verweer gevoerd en&#13;
voorts zijnerzijds hoger beroep ingesteld, een&#13;
en ander met verzoek ten principale het hoger&#13;
beroep van verpachter af te wijzen en de&#13;
beschikking, waarvan beroep, te bevestigen,&#13;
en in het incidenteel beroep het hoger beroep&#13;
gegrond te achten en de gronden van de&#13;
beschikking, waarvan beroep, aan te vullen&#13;
en/of te wijzigen, onder gelijktijdige bevestiging&#13;
van de beschikking als zodanig, alsmede&#13;
in beide gevallen verpachter te veroordelen in&#13;
de kosten van het geding.&#13;
2.3 Bij op 3 september 1998 ter griffie van het&#13;
hof ingekomen verweerschrift in incidenteel&#13;
beroep heeft verpachter daarin verweer&#13;
gevoerd met verzoek dat incidenteel beroep af&#13;
te wijzen als zijnde ongegrond en/of onbewezen&#13;
alsmede pachter te veroordelen in de proceskosten.&#13;
2.4 Op 26 oktober 1998 heeft in raadkamer&#13;
van het hof een mondelinge behandeling van&#13;
het hoger beroep plaats gehad, waarbij aanwezig&#13;
waren verpachter in persoon, vergezeld&#13;
van zijn zoon S.P.A.M. Morrees en bijgestaan&#13;
door mr P.W.M. Broekmans, advocaat te&#13;
Roermond, alsmede pachter in persoon, vergezeld&#13;
van zijn zoon J.W.L.G. van Dijck en&#13;
bijgestaan door mr A.L. Stegeman, advocaat&#13;
te Roermond.&#13;
2.5 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, wat de raadsman van pachter&#13;
betreft mede aan de hand van pleitnotities.&#13;
3 De grieven&#13;
De grieven luiden:&#13;
in het principaal hoger beroep&#13;
I. Ten onrechte overweegt de pachtkamer van&#13;
het kantongerecht: “Morrees heeft in zijn verweerschrift&#13;
bepleit het verzoek tot verlenging&#13;
van de pachtovereenkomst af te wijzen op&#13;
grond van het bepaalde in artikel 41, lid 1, van&#13;
de Pachtwet. Morrees heeft bij die gelegenheid&#13;
geen beroep gedaan op artikel 38a Pachtwet,&#13;
zodat de pachtkamer met het door&#13;
Morrees bij akte uitlatingen gedane beroep op&#13;
deze afwijzingsgrond, als zijnde tardief en in&#13;
strijd met een goede procesorde, in deze procedure&#13;
geen rekening zal houden”.&#13;
II. Ten onrechte overweegt de pachtkamer&#13;
van het kantongerecht: “De pachtkamer is&#13;
hieromtrent van oordeel dat uit de overgelegde&#13;
stukken niet genoegzaam is komen vast te&#13;
staan dat het voorgenomen gebruik voor&#13;
Morrees van overwegende betekenis is”.&#13;
III. Ten onrechte overweegt de pachtkamer&#13;
van het kantongerecht: “De pachtkamer is op&#13;
grond van de stellingen van partijen van oordeel&#13;
dat, bij een redelijke afweging van de&#13;
belangen van de verpachter met die van de&#13;
pachter, het belang van Van Dijck in de gegeven&#13;
situatie moet prevaleren. De pachtkamer&#13;
heeft bij dit oordeel mede betrokken de met&#13;
de melkquota samenhangende belangen van&#13;
Van Dijck bij verlenging van de pachtovereenkomst.&#13;
Tevens acht de pachtkamer van belang&#13;
dat het belang van Van Dijck bij het in stand&#13;
houden van zijn huiskavel groter is dan het&#13;
belang van Morrees jr. bij het verwerven van&#13;
de bewuste grond op ruime afstand van zijn&#13;
woning. Daarnaast is de pachtkamer van oordeel&#13;
dat Morrees jr., naar onbetwist vaststaat,&#13;
voor zijn levensonderhoud niet volledig afhankelijk&#13;
is van het bezit van het bewuste perceel,&#13;
terwijl de maatschap van Van Dijck dient&#13;
te voorzien in het levensonderhoud van&#13;
2 maten. Op grond van deze overwegingen is&#13;
de pachtkamer van oordeel dat de gevolgen&#13;
van de beëindiging van de pacht voor Van&#13;
Dijck aanzienlijk ernstiger zullen zijn dan de&#13;
verlenging voor Morrees”.&#13;
IV. Ten onrechte overweegt de pachtkamer&#13;
van het kantongerecht: “Op grond van het&#13;
vorenstaande is de pachtkamer van oordeel&#13;
dat het primair verzochte dient te worden&#13;
toegewezen, zodat het subsidiair verzochte&#13;
geen behandeling behoeft en dat Morrees, als&#13;
de in het ongelijk gestelde partij, dient te worden&#13;
veroordeeld in de kosten van deze procedure”.&#13;
V. Ten onrechte verlengt de pachtkamer van&#13;
het kantongerecht de pachttermijn met 6 jaren,&#13;
gelet op de leeftijd van de pachter in relatie tot&#13;
artikel 45, lid 3, der Pachtwet.&#13;
in het incidenteel hoger beroep&#13;
Ten onrechte overweegt de pachtkamer van&#13;
het kantongerecht dat de afwijzingsgronden&#13;
van artikel 41, lid 1, Pachtwet genoegzaam&#13;
zijn komen vast te staan.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – verklaard (zakelijk weergegeven):&#13;
door pachter en zijn zoon:&#13;
dat pachter 64 jaar is en gehuwd; dat zijn&#13;
echtgenote en hij 4 kinderen hebben waarvan&#13;
er nog 3 thuis wonen; dat hij de Lagere Landbouwschool&#13;
alsmede enkele cursussen heeft&#13;
gevolgd; dat de zoon van pachter 33 jaar is en&#13;
gehuwd, dat hij de Lagere en de Middelbare&#13;
Landbouwschool heeft gevolgd alsmede enkele&#13;
cursussen; dat zij samen, zulks in maatschap&#13;
sinds 1987, een melkveebedrijf exploiteren&#13;
van ongeveer 23 ha, waarvan ongeveer&#13;
18.50 ha met de daarop staande gebouwen&#13;
hun eigendom is en ongeveer 4.50 ha wordt&#13;
gepacht, zulks wat ongeveer 1 ha betreft als&#13;
“losse” pacht; dat de eigen grond alsmede de&#13;
grond in geschil als grasland wordt gebruikt&#13;
en nabij de gebouwen is gelegen, terwijl de&#13;
rest van de grond als bouwland wordt gebruikt&#13;
voor de teelt van maïs en op afstanden tot&#13;
ongeveer 4 kilometer van de gebouwen ligt;&#13;
dat de grond in geschil direct vanaf de openbare&#13;
weg bereikbaar is; dat deze grond voor&#13;
wat betreft het voorste gedeelte (ongeveer de&#13;
helft) uit veengrond bestaat en voor het overige&#13;
uit zandgrond; dat zij beschikken over een&#13;
ligboxenstal met plaats voor 60 stuks grootvee&#13;
en ongeveer 25 stuks jongvee, alsmede over&#13;
een jongveestal met plaats voor ongeveer&#13;
30 stuks vee en over twee ruimten van ongeveer&#13;
8 x 10 meter respectievelijk ongeveer 7 x&#13;
10 meter voor het onderbrengen van machines&#13;
en werktuigen; dat zij 40 à 50 stuks melkvee&#13;
hebben en ongeveer evenveel jongvee; dat zij&#13;
beschikken over een melkquotum van ruim&#13;
300.000 kilogram en een mestquotum van&#13;
2.708 kilogram fosfaat; dat het boekhoudoverzicht&#13;
over 1997 inmiddels klaar is en&#13;
thans aan het hof wordt overgelegd; dat de&#13;
onderhandelingen met de Gemeente Venray&#13;
inzake de verkoop c.a. van hun bedrijf in verband&#13;
met een archeologisch onderzoek enige&#13;
tijd hebben stil gelegen maar thans weer zullen&#13;
worden voortgezet; dat alle bij hen in&#13;
gebruik zijnde grond een bestemming tot&#13;
industrieterrein krijgt; dat zij hun bedrijf naar&#13;
elders willen verplaatsen maar nog geen concreet&#13;
object daarvoor op het oog hebben; dat&#13;
de grond in geschil in het vigerende bestemmingsplan&#13;
nog een agrarische bestemming&#13;
heeft; dat de zoon van pachter op momenten&#13;
dat het daar erg druk is, werkzaamheden verricht&#13;
voor een loonwerkbedrijf, maar dit niet&#13;
is aan te merken als een dienstverband; dat de&#13;
desbetreffende verdiensten ongeveer ƒ 2000,–&#13;
per jaar bedragen en worden verrekend met&#13;
door bedoeld loonbedrijf ten behoeve van&#13;
hun eigen bedrijf verricht loonwerk;&#13;
door verpachter en zijn zoon:&#13;
dat verpachter 64 jaar is en drie kinderen&#13;
heeft, te weten één zoon en twee dochters; dat&#13;
zijn zoon 36 jaar is en gehuwd; dat diens echtgenote&#13;
en hij 1 dochter hebben; dat de zoon&#13;
van verpachter de MAVO en de Middelbare&#13;
Tuinbouwschool heeft gevolgd, alsmede enkele&#13;
cursussen (E.V.T.O.-cursus, studieclub); dat&#13;
de zoon een tuinbouwbedrijf exploiteert van&#13;
ongeveer 4.50 ha, waarvan ongeveer 0.50 ha&#13;
met de daarop staande gebouwen zijn eigendom&#13;
is en de rest wordt gepacht, zulks alles&#13;
mondeling; dat tot die pachtgrond 1.75 ha&#13;
behoort die hij van verpachter in pacht heeft&#13;
en 1 ha die hij van een oom pacht; dat de rest&#13;
kortdurende pacht (2 jaar) betreft; dat hij in&#13;
januari 1999 ongeveer 1.60 ha in mondelinge&#13;
pacht erbij krijgt; dat hij rozenstruiken en&#13;
sierheesters kweekt en dat ook in de toekomst&#13;
wil blijven doen; dat ongeveer 2 ha nabij de&#13;
bedrijfsgebouwen is gelegen, ongeveer 1 ha op&#13;
een afstand van 1 kilometer en ongeveer 1 ha&#13;
op een afstand van 9 kilometer; dat de 1.60 ha&#13;
die hij er in 1999 bij krijgt, op ongeveer&#13;
10 kilometer van zijn gebouwen ligt; dat de&#13;
grond in geschil is gelegen op een afstand van&#13;
8 à 9 kilometer; dat hij denkt dat de grond in&#13;
geschil geschikt is voor de teelten die hij daarop&#13;
wil gaan toepassen, maar hij die grond niet&#13;
daartoe heeft laten onderzoeken; dat hij het&#13;
eerste jaar een groenbemester wil telen; dat hij&#13;
beschikt over een schuur van ongeveer 7,5 x&#13;
18,5 meter voor de opslag van machines en&#13;
het sorteren van plantmateriaal; dat het jaar&#13;
1997 een klein verlies heeft opgeleverd; dat hij&#13;
thans nog voor 13 uur per week in dienst is bij&#13;
de veiling Zuidoost Nederland en daarmee&#13;
netto ongeveer ƒ 13.000,– per jaar verdient;&#13;
dat hij deze dienstbetrekking evenwel per half&#13;
januari 1999 heeft opgezegd en zich geheel op&#13;
zijn eigen tuinbouwbedrijf wil gaan toeleggen;&#13;
dat zijn echtgenote werkzaam is in de thuiszorg&#13;
en daarmee ongeveer ƒ 20.000,– à&#13;
ƒ 30.000,– netto per jaar verdient; dat verpachter&#13;
wel een beschikking op grond van&#13;
de Wet Voorkeursrecht Gemeenten van de&#13;
Gemeente Venray heeft ontvangen, maar er&#13;
nog geen onderhandelingen met hem lopen&#13;
over de verkoop van de grond in geschil.&#13;
5 Beoordeling van het geschil in&#13;
hoger beroep&#13;
5.1 Pachter is geboren op 8 februari 1934 en&#13;
dit brengt mee dat het in artikel 38a van Pachtwet&#13;
bedoelde geval dat de pachter vóór het&#13;
einde van de lopende pachttermijn de leeftijd&#13;
van 65 jaar heeft bereikt of zal bereiken, zich&#13;
in casu niet voordoet; voor zover verpachter&#13;
zich op grond van genoemd artikel tegen verlenging&#13;
van de pachtovereenkomst verzet,&#13;
moet dat verweer mitsdien worden gepasseerd.&#13;
5.2 In artikel 45, lid 3, van de Pachtwet is&#13;
bepaald dat, indien de pachtkamer tot de&#13;
bevinding komt dat het pachtverlengingsverzoek&#13;
voor toewijzing vatbaar is en de pachter&#13;
in het tijdvak van zes jaren volgende op het&#13;
einde van de lopende pachttermijn de leeftijd&#13;
van 65 jaar zal bereiken, de pachtkamer op&#13;
verzoek van de verpachter de pachtovereenkomst&#13;
verlengt tot het einde van het pachtjaar&#13;
waarin de pachter die leeftijd heeft bereikt of&#13;
tot het einde van een zodanig later pachtjaar&#13;
als de verpachter voorstelt, doch met ten&#13;
hoogste zes jaren.&#13;
Hoewel het aanbeveling verdient dat een verpachter&#13;
in zulk een geval zo vroeg mogelijk in&#13;
het pachtverlengingsgeding zijn desbetreffende&#13;
verzoek kenbaar maakt, brengt de eventuele&#13;
omstandigheid dat hij dit pas in een later&#13;
stadium of mogelijk zelfs pas voor het eerst in&#13;
hoger beroep doet, niet mede dat hij van&#13;
gemelde in de wet aangegeven mogelijkheid&#13;
geen gebruik meer zou kunnen maken. De&#13;
kennelijke bedoeling van gemelde wetsbepaling&#13;
is immers, mede gelet op de tekst daarvan,&#13;
om de verpachter binnen de aangegeven&#13;
grens geheel vrij te laten in het al dan niet verlengd&#13;
worden van de pachtovereenkomst na&#13;
het pachtjaar waarin de pachter 65 jaar wordt&#13;
inclusief de mate van die verlenging. Niet valt&#13;
in te zien waarom het doen van een verzoek&#13;
als bedoeld op een later tijdstip in het geding&#13;
zou moeten worden aangemerkt als tardief of&#13;
als strijdig met de regels van een goede procesorde&#13;
en grief I treft dan ook in zoverre&#13;
doel.&#13;
Het vorenstaande zou slechts anders zijn&#13;
indien het bedoelde verzoek van verpachter in&#13;
een dusdanig laat stadium van het geding zou&#13;
worden gedaan dat de pachter zich daartegen&#13;
niet meer behoorlijk zou kunnen verweren.&#13;
Dit geval doet zich in casu echter niet voor.&#13;
5.3 Het hof kan pachter voorts ook niet volgen&#13;
in zijn betoog dat een verzoek van een&#13;
verpachter als bedoeld in artikel 45, lid 3, van&#13;
de Pachtwet niet mogelijk is indien de werkelijke&#13;
reden van het verzet van de verpachter&#13;
gelegen is in zijn voornemen tot eigen gebruik&#13;
van het verpachte. De beslissing op voormeld&#13;
verzoek komt immers pas aan de orde als geen&#13;
plaats is voor directe afwijzing van het pachtverlengingsverzoek&#13;
op andere gronden, zoals&#13;
bijvoorbeeld een voorgenomen eigen gebruik;&#13;
zulk een verzoek kan dan ook zonder beperking&#13;
als door pachter bedoeld worden gedaan.&#13;
5.4 Uit de stukken en het ter zitting verhandelde&#13;
volgt dat de zoon van verpachter een&#13;
genoegzame opleiding en ervaring heeft om&#13;
de grond in geschil in gebruik te kunnen&#13;
nemen als door hem voorgestaan. Evenzeer&#13;
acht het hof voldoende aannemelijk geworden&#13;
dat betrokkene een ernstig gemeend voornemen&#13;
heeft om die ingebruikname ook daadwerkelijk&#13;
ter hand te nemen. Hieraan doet&#13;
niet, althans onvoldoende af dat de gesteldheid&#13;
van (een deel van) de grond in geschil&#13;
dusdanig is dat daaraan nog het nodige zal&#13;
moeten worden gedaan alvorens die grond&#13;
geschikt is voor de voorgenomen teelten.&#13;
Evenzeer geldt dit voor de – eventuele –&#13;
omstandigheid dat het voorgenomen eigen&#13;
gebruik zal medebrengen dat de grond in&#13;
geschil wordt opgenomen in een vruchtwisselingsschema&#13;
samen met andere grond, aangezien&#13;
dit op zichzelf nog niet betekent dat geen&#13;
sprake is van een reëel en duurzaam gebruik&#13;
in het kader van het bedrijf van de zoon van&#13;
verpachter, zulks gelet ook op de aard van dat&#13;
bedrijf.&#13;
5.5 Het hof acht voorts de omstandigheid dat&#13;
er door de Gemeente Venray kennelijk reeds&#13;
onderhandelingen met pachter worden gevoerd&#13;
in verband met een eventuele bestemming van&#13;
onder meer de grond in geschil tot industrieterrein&#13;
onvoldoende om de conclusie te kunnen&#13;
dragen dat de zoon van verpachter niet&#13;
het voornemen heeft tot een duurzaam eigen&#13;
gebruik. Het tijdstip van die realisering is&#13;
immers in hoge mate onzeker nu die grond in&#13;
het vigerende bestemmingsplan nog een landbouwkundige&#13;
bestemming heeft en, naar ter&#13;
zitting van het hof onweersproken is aangevoerd,&#13;
met verpachter als eigenaar van de&#13;
grond in geschil nog in het geheel niet worden&#13;
onderhandeld. In elk geval is ten processe&#13;
onvoldoende komen vast te staan dat landbouwkundig&#13;
gebruik van de grond in geschil&#13;
al op afzienbare termijn niet meer mogelijk&#13;
zal zijn.&#13;
5.6 Het vorenstaande brengt mee dat het hof&#13;
met de pachtkamer van het kantongerecht van&#13;
oordeel is dat de afwijzingsgronden van artikel&#13;
41, lid 1, van de Pachtwet op zichzelf&#13;
genoegzaam zijn komen vast te staan. De in&#13;
het incidenteel hoger beroep opgeworpen&#13;
grief kan daarom geen doel treffen.&#13;
5.7 Vervolgens komt de vraag aan de orde of&#13;
het voorgenomen eigen gebruik voor de zoon&#13;
van verpachter van overwegende betekenis is.&#13;
5.8 Ten aanzien van de grond in geschil is&#13;
door pachter gemotiveerd aangevoerd dat een&#13;
deel van die grond niet, althans niet zonder&#13;
meer, geschikt is voor de teelten die de zoon&#13;
van verpachter daarop wil doen plaats vinden.&#13;
Van de zijde van verpachter is dit weliswaar&#13;
weersproken, maar van een onderzoek dat ter&#13;
onderbouwing van dit standpunt kan dienen,&#13;
is niet gebleken.&#13;
Uit een door pachter in het geding gebrachte&#13;
brief van grondverbeteringsbedrijf Hay Aerts&#13;
te Broekhuizen van 26 augustus 1997 blijkt&#13;
dat diverse werkzaamheden nodig zijn om de&#13;
grond in geschil voor de teelt van o.a. rozen,&#13;
coniferen en heesters geschikt te maken, alsmede&#13;
dat daarmee een bedrag aan kosten van&#13;
ƒ 0,90 tot ƒ 1,25 per m2 (exclusief BTW)&#13;
gemoeid is. Een dergelijke investering komt,&#13;
gelet op wat ten aanzien van de grond in&#13;
geschil ter zitting van het hof is gebleken en in&#13;
aanmerking genomen wat het hof te dezen&#13;
aanzien uit eigen wetenschap bekend is, aan&#13;
het hof aannemelijk voor.&#13;
5.9 Bij het vorenstaande komt dat de zoon&#13;
van verpachter in de onderhavige regio regelmatig&#13;
verse grond van derden zal kunnen&#13;
pachten voor de teelt van rozenstruiken en&#13;
sierheesters en inmiddels ook al per januari&#13;
1999 heeft kunnen pachten; dat betreft dan&#13;
bovendien grond die zonder substantiële&#13;
investeringen als hierboven genoemd voor&#13;
bedoelde teelten te gebruiken is en waarvan&#13;
de netto-baten naar verwachting hoger zullen&#13;
zijn dan die van de grond in geschil, gezien de&#13;
daarvoor te maken kosten.&#13;
Laatstbedoelde grond ligt bovendien op grote&#13;
afstand van de bedrijfsgebouwen van de zoon&#13;
van verpachter, al voegt het hof daaraan direct&#13;
toe dat dit voor een bedrijf als het onderhavige&#13;
van slechts bijkomende betekenis is.&#13;
5.10 Voorts is de zoon van verpachter voor&#13;
het levensonderhoud van zich en zijn gezin&#13;
niet uitsluitend op de exploitatie van zijn&#13;
tuinbouwbedrijf aangewezen. Ook wanneer&#13;
hij zijn parttime-dienstbetrekking bij de veiling&#13;
in januari 1999 beëindigt, blijft het inkomen&#13;
van zijn echtgenote beschikbaar voor dat&#13;
levensonderhoud.&#13;
5.11 Het in de rechtsoverwegingen 5.8 tot en&#13;
met 5.10 overwogene leidt het hof tot de conclusie&#13;
dat het voorgenomen eigen gebruik&#13;
voor de zoon van verpachter niet van zeer&#13;
groot belang, zeer dringend nodig is; het is&#13;
voor hem derhalve niet van overwegende&#13;
betekenis. Grief II faalt dan ook.&#13;
5.12 Voor pachter maakt de grond in geschil&#13;
ongeveer 8% uit van het areaal dat hij samen&#13;
met zijn zoon exploiteert en dit weegt te&#13;
zwaarder nu het om een gedeelte van de&#13;
– voor een melkveebedrijf zo belangrijke –&#13;
huiskavel gaat. Hier komt bij dat met de&#13;
grond in geschil een evenredig deel van het&#13;
beschikbare melkquotum samenhangt, terwijl&#13;
ter zitting van het hof is gebleken dat pachter,&#13;
zo hij dat melkquotum al mag behouden, de&#13;
helft van de waarde daarvan aan verpachter&#13;
zal moeten vergoeden. Een en ander brengt&#13;
dan ook mee dat pachter door verlies van het&#13;
gepachte een zo substantieel financieel nadeel&#13;
lijdt dat dit verlies als een ernstige aantasting&#13;
van de grondslag van zijn maatschappelijk&#13;
bestaan moet worden aangemerkt.&#13;
5.13 Het vorenstaande leidt ertoe dat op het&#13;
onderhavige pachtverlengingsverzoek naar&#13;
billijkheid moet worden beslist. Naar die&#13;
maatstaf de belangen van partijen tegen elkaar&#13;
afwegend, komt het hof, met verwijzing naar&#13;
de hierboven al geschetste belangen van partijen&#13;
bij al dan niet verlenging van de litigieuze&#13;
pachtovereenkomst, tot de conclusie dat&#13;
het belang van pachter de doorslag geeft.&#13;
Grief III is ongegrond.&#13;
5.14 Nu geen plaats is voor afwijzing van het&#13;
verlengingsverzoek op grond van het voorgenomen&#13;
eigen gebruik door de zoon van verpachter&#13;
is bepaling van een boetebedrag als&#13;
bedoeld in artikel 44, lid 3, van de Pachtwet&#13;
niet aan de orde. De pachtkamer van het kantongerecht&#13;
heeft derhalve terecht geoordeeld&#13;
dat het subsidiair door pachter verzochte geen&#13;
behandeling behoeft.&#13;
Grief IV is in zoverre dan ook ongegrond.&#13;
5.15 Uit het hierboven met betrekking tot&#13;
artikel 45, lid 3, van de Pachtwet overwogene&#13;
volgt, nu verpachter het in deze wetsbepaling&#13;
bedoelde verzoek heeft gedaan, dat ten aanzien&#13;
van pachter geen plaats is voor een verdere&#13;
verlenging van de litigieuze pachtovereenkomst&#13;
dan tot en met 31 december 1999.&#13;
5.16 Ten processe is gebleken dat voor de&#13;
pachtkamer van het kantongerecht inmiddels&#13;
aanhangig is de vordering van pachter tot&#13;
indeplaatsstelling van zijn zoon als pachter in&#13;
de onderhavige pachtovereenkomst. Deze&#13;
omstandigheid moet medebrengen dat ten&#13;
aanzien van de verlenging van die pachtovereenkomst&#13;
een tweeledige beslissing wordt&#13;
gegeven, namelijk zowel voor het geval de&#13;
vordering tot indeplaatsstelling mocht worden&#13;
afgewezen als voor het geval die vordering&#13;
wordt toegewezen. Voor het laatste geval&#13;
moet de pachtovereenkomst worden verlengd&#13;
met een termijn van zes jaren, zijnde niet&#13;
gebleken van bijzondere omstandigheden die&#13;
in dat geval aanleiding zouden moeten zijn tot&#13;
een verlenging met een kortere termijn.&#13;
Grief V treft op grond van een en ander&#13;
gedeeltelijk doel.&#13;
5.17 Gelet op de omstandigheden van het&#13;
geval, met name ook het feit dat beide partijen&#13;
voor een gedeelte in het gelijk worden gesteld,&#13;
acht het hof termen aanwezig de in beide&#13;
instanties tussen partijen gevallen proceskosten&#13;
te compenseren.&#13;
Grief IV treft in zoverre dan ook doel.&#13;
6 Slotsom&#13;
De beschikking, waarvan beroep, moet worden&#13;
vernietigd en beslist moet worden als na&#13;
te melden, zulks met compensatie van de in&#13;
beide instanties gevallen proceskosten.&#13;
Beslissing&#13;
Het hof, beschikkende in hoger beroep:&#13;
vernietigt de door de pachtkamer van het kantongerecht&#13;
te Venlo tussen partijen gegeven&#13;
beschikking van 14 mei 1998, waarvan beroep;&#13;
en opnieuw beschikkende:&#13;
voor het geval de vordering van pachter tot&#13;
indeplaatsstelling van zijn zoon J.W.L.G. van&#13;
Dijck als pachter in de onderhavige pachtovereenkomst&#13;
bij onherroepelijk vonnis c.q.&#13;
arrest mocht worden afgewezen:&#13;
verlengt de tussen verpachter en pachter&#13;
bestaande pachtovereenkomst met betrekking&#13;
tot het perceel grond, kadastraal bekend&#13;
gemeente Venray, sectie E, nr. 4247, groot&#13;
2.07.15 ha, met een periode van één jaar, eindigende&#13;
31 december 1999;&#13;
bepaalt voor zoveel nodig dat in dat geval&#13;
geen verdere verlenging van deze pachtovereenkomst&#13;
kan worden verzocht;&#13;
wijst het meer of anders verzochte af;&#13;
voor het geval de vordering van pachter tot&#13;
indeplaatsstelling van zijn zoon J.W.L.G. van&#13;
Dijck als pachter in de onderhavige pachtovereenkomst&#13;
bij onherroepelijk vonnis c.q.&#13;
arrest mocht worden toegewezen:&#13;
verlengt de onderhavige pachtovereenkomst&#13;
met betrekking tot het perceel grond, kadastraal&#13;
bekend gemeente Venray, sectie E,&#13;
nr. 4247, groot 2.07.15 ha, met een periode&#13;
van zes jaar, eindigende 31 december 2004;&#13;
voor beide gevallen:&#13;
compenseert de in beide instanties tussen&#13;
partijen gevallen proceskosten des dat iedere&#13;
partij haar eigen kosten draagt.</content><legacyfootnotes/><footnotes><footnote/></footnotes><auteurs/><published>2002-04-01 00:00:00</published><modified>1998-12-01 00:00:00</modified><editiondate>2002-04-01</editiondate><htmlpath>https://denhollander.info/artikel/4637</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1998</searchword><id>4849</id><udhid>UDH:TvAR/4849</udhid><titel>Hendriks / Erven Van Es (TvAR 1998/4916)</titel><searchwords><searchword>TvAR 6/1998</searchword><searchword>TvAR 1998/4916</searchword><searchword>UDH:TvAR/4849</searchword></searchwords><attachments><attachment><name>1998_nr 6_Rechtspraak_4916.pdf</name><extention>pdf</extention><url>https://denhollander.info/download/4791/ci</url></attachment></attachments><inleiding>Pachtwet, art. 36,38,39,45-1, 45-2&#13;
&#13;
Een hoofdverplichting van de pachter is het voeren van de dagelijkse leiding van het bedrijf op het gepachte, in dit geval een tuinderij. Pachter is niet in staat geweest in volle omvang aan deze hoofdverplichting te voldoen ook al zou hij regelmatig gedurende de week op de bedrijf zijn gekomen om daar leiding te geven en werkzaamheden te verrichten. Ook in dat geval is er immers geen sprake van een dagelijkse leiding zoals voor een bedrijf als het onderhavige vereist. Er zijn echter bijzondere omstandigheden die maken dat de tekortkoming van pachter niet van zo'n ernstige aard is dat deze aan verlenging van de pachtovereenkomst in de weg staat. Verpachters zijn voornemens het gepachte in geval van beëindiging van de pachtovereenkomst vrij van pacht te verkopen om een zo hoog mogelijk opbrengst te verkrijgen. Hiertegenover staat het belang van pachter bij voortzetting van de exploitatie van de winstgevende tuinderij. Daarbij wordt gebruik gemaakt van pachtersinvesteringen (woning en kassen). Volgens het pachtcontract moeten de oude kassen door de pachter bij het einde van de pacht worden verwijderd met alle kosten van dien. Het belang van pachter geeft naar billijkheid de doorslag. Nu zich een bijzondere situatie gaat voordoen, waarin de vader van de pachter zijn bedrijfsactiviteiten staakt, pachter zich zal vestigen in de woning op het gepachte bij de kassen en hij zich gaat richten op de teelt van meerjarige bolgewassen, volgt verlenging met niet meer dan drie jaren opdat kan worden beoordeeld of pachter de tuingrond behoorlijk en met een zekere rendement exploiteert, waarbij hij aan die exploitatie ook dagelijkse leiding geeft.</inleiding><content>Beschikking in de zaak van: Edwin Johannes Albertus Maria Hendriks, wonende te Rosmalen, appellant, incidenteel geïntimeerde, procureur: mr J.M. Bosnak,&#13;
tegen De erven Antonius van Es, te weten:&#13;
1. E.K.Th. Steffens-van Es, wonende te Nijmegen,&#13;
2. H.E.M. Berndes-van Es, wonende te Nijmegen,&#13;
3. H.G.A. van Es,&#13;
wonende te Vinkeveen, gemeente de Ronde Venen,&#13;
4. A.E.J. van de Griend-van Es, wonende te Oss,&#13;
5. E.M.E. Wemekamp-Steffens, wonende te Hengelo,&#13;
6. C.H.M. Comino-Steffens, wonende te Hengelo,&#13;
7. A.C.M. Diekmeijer-Steffens, wonende te Hengelo, geïntimeerden, incidenteel appellanten. procureur: mr M.P.H.W. Winters.&#13;
1. Het geding in eerste aanleg&#13;
1.1. Bij beschikking van 15 juli 1996 tussen appellant (verder te noemen: pachter) als ver zoeker en geïntimeerden (verder te noemen: verpachters) als verweerders gegeven, heeft de pachtkamer van het kantongerecht te Utrecht het verzoek van pachter tot verlenging met zes jaar van de met verpachters bestaande pacht overeenkomst betreffende één hectare tuin- land, kadastraal bekend gemeente Vinkeveen, sectie B, nummers 77 en 656, welke pacht- overeenkomst behoudens verdere verlenging op 31 oktober 1998 eindigt, afgewezen.&#13;
1.2. Deze eindbeschikking is gegeven uit over- weging in hoofdzaak dat, nu pachter het gepach- te onvoldoende persoonlijk gebruikt, niet gezegd kan worden dat er sprake is van een bedrijfs- voering zoals het een goed pachter betaamt.&#13;
2. Het geding in hoger beroep&#13;
2.1. Pachter is bij beroepschrift, ingekomen ter griffie van het hof op 14 augustus 1996, in hoger beroep gekomen van voormelde beschik- king met verzoek dat het hof die beschikking zal vernietigen en, opnieuw beschikkende, de pachtovereenkomst zal verlengen met een ter mijn van zes jaar althans met een termijn die het hof redelijk en billijk acht, met veroorde- ling van verpachters in de kosten van het hoger beroep.&#13;
2.2. Verpachters hebben daartegen een ver weerschrift, tevens incidenteel beroepschrift, ingediend, dat op 16 september 1996 ter grif fie van het hof is ingekomen, met verzoek dat het hof de beschikking van de pachtkamer van het kantongerecht te Utrecht d.d. 15 juli 1996 zal vernietigen waar het de afwijzing van de proceskostenveroordeling betreft, en opnieuw beschikkende, de pachter alsnog zal veroorde- len in de kosten van die procedure en overi- gens de beschikking, waar nodig onder aan vulling van gronden, zal bevestigen, met afwijzing van het hoger beroep van pachter en veroordeling van pachter in de kosten van het hoger beroep.&#13;
2.3. Bij incidenteel verweerschrift heeft pach- ter verzocht verpachters in het incidentele beroep niet-ontvankelijk te verklaren althans dat beroep af te wijzen, met veroordeling van verpachters in de kosten van het incidenteel appel.&#13;
2.4. Op 25 november 1996 heeft in de raadka- mer van het hof een mondelinge behandeling van het hoger beroep plaatsgevonden, waarbij aanwezig waren pachter in persoon, bijge staan door mevrouw mr E.H.M. Harbers, advocaat te Arnhem, en de mede-verpachter H.G.A. van Es, vergezeld van zijn echtgenote en bijgestaan door mr E.IJ. Ie Blanc, advocaat te Utrecht.&#13;
2.5. Pachter en H.G.A. van Es hebben ter zit- ting van het Hof inlichtingen verstrekt, waar na de raadslieden de wederzijdse standpunten nader hebben toegelicht.&#13;
3. De grieven&#13;
3.1. De grieven in het principaal appel van pachter luiden als volgt:&#13;
I. Ten onrechte overweegt de pachtkamer van het kantongerecht:&#13;
"Nu Hendriks het gepachte onvoldoende per-soonlijk gebruikt, kan niet gezegd worden dat er sprake is van een bedrijfsvoering zoals een goed pachter betaamt. Immers, niet alleen heeft Hendriks een volledige baan, maar hij woont in een door hem gekochte woning te Rosmalen op een aanzienlijke afstand van het gepachte. Niet aannemelijk is dat Hendriks&#13;
- mede gelet op de verwachte gezinsuitbrei- ding - twee volle dagen op het gepachte werk- zaam is. Hij laat de bedrijfsvoering over aan zijn vader, die thans 65 jaar oud is".&#13;
II. Ten onrechte heeft de pachtkamer van het kantongerecht het verlengingsverzoek afge-wezen.&#13;
3.2. De grief van verpachters in het incidenteel hoger beroep heeft de volgende inhoud:&#13;
- Ten onrechte heeft de pachtkamer van het kantongerecht gelet op de aanzienlijke finan- ciële gevolgen voor pachter van een beëindi- ging, het niet nodig geacht een kostenveroor- deling uit te spreken.&#13;
4. De mondelinge behandeling&#13;
Ter zitting van het hof is niet of onvoldoende weersproken verklaard (zakelijk weergegeven):&#13;
- Ik ben 31 jaar oud, ben gehuwd en heb een zoon van bijna 4 maanden. Ik heb de Middel bare Tuinbouw School te Aalsmeer gevolg en heb met goed gevolg examen afgelegd bij de Hogere Agrarische School te Utrecht. Op het land in geschil exploiteer ik samen met mijn vader A.J. Hendriks een tuinderij. Omdat mijn moeder toen uittrad, gebeurt dit sinds 31 december 1995 in het verband van een ven nootschap onder firma waarvan mijn vader en ik sedertdien de enige vennoten zijn. Wij telen lelies, tulpen, hyacinten, calla's en potnarcis- sen. Wij zijn bezig om te schakelen naar vaste planten, te weten meerjarige bolgewassen. Die teelten zijn minder arbeidsintensief. Mijn vader heeft indertijd op het gepachte met toe stemming van de toenmalige verpachter A. van Es een woonhuis gebouwd en kassen met een oppervlakte van 3700 m2 gezet. Daarin is door hem (hete lucht) verwarming aangelegd en de grond is gedraineerd. Er is riolering voor de woning aangelegd en er zijn electra-, gas- en telefoonaansluitingen aangelegd, alles&#13;
voor rekening van de pachter. Blijkens de door de grondkamer voor Utrecht (gewijzigd) goedgekeurde pachtovereenkomst van 1990 betreffende de grond in geschil, gesloten met mij als pachter, nam ik daarbij alle rechten en plichten van mijn vader over, die voorheen de pachter was. Dit betekent dat ik bij het einde van de pachtovereenkomst alle gebouwen en getimmerten moet verwijderen. Zelf heb ik een baan bij Pro Agro, een bestrijdingsmidde-lenindustrie te Maarssen. Ik verdien daar ƒ 3000,- netto per maand, welk salaris wordt aangevuld met een dertiende maand uitkering. Ik heb daar 26 vrije dagen per jaar en 12 A.T.V. dagen. Ik ben voor 50% op dit bedrijf werkzaam voor het nemen van proeven ten behoeve van productontwikkeling. De andere helft van mijn arbeidstijd wordt besteed aan verkoopondersteuning op de Nederlandse markt, waarbij mijn arbeidsterrein tot voor kort het zuiden van Nederland bestreek. Daarom ben ik in Rosmalen gaan wonen. Mijn reistijd naar Vinkeveen bedraagt onder nor-male omstandigheden drie kwartier via de A2. Tijdens mijn vrije dagen, vakanties en in de weekenden probeer ik zoveel als mogelijk is op de tuinderij aanwezig te zijn voor het ver-richten van alle voorkomende werkzaam-heden. Mijn vader werkt er ook en als los per-soneel worden er wel scholieren ingeschakeld. Mijn vrouw is werkzaam in de verpleging voor een halve arbeidstijd. Haar salaris wordt berekend op basis van een bruto salaris van ƒ 4.000,- voor een volle baan. Ook zij biedt een helpende hand op de tuinderij en wij nemen het kind dan mee. Als de pacht wordt uitgezet, wil mijn vader, die met mijn moeder de woning bewoont en inmiddels 65 jaar oud is, daarom zijn werkzaamheden beëindigen en de woning verlaten. Ik ga er dan met mijn gezin wonen. Mijn baan wil ik dan wel behouden. Inmiddels bedien ik de gehele Nederlandse markt en ik kan beter in het midden van Nederland wonen. Ik bepaal de gewassenkeuze en het plan om over te gaan op de teelt van de meerderjarige bolgewassen is door mij bedacht. De producten van de firma worden geveild in Aalsmeer. Mijn vader brengt deze door de week naar de veiling. De winst op de tuinderij bedroeg in 1992 onge-veer ƒ 63000,- , in 1993 ongeveer ƒ 65.500,- ,&#13;
in 1994 ongeveer ƒ 59000,- bij een omzet van ongeveer ƒ 280.000,- en in 1995 ongeveer ƒ 20.000,- bij een omzet van ongeveer ƒ 210.000,- . Dat de winst zo is gedaald, wijt ik aan de tegenvallende prijzen van lelies. De grond heeft een agrarische bestemming met uitzondering van het gedeelte waarop de woning staat. Ik zou het gepachte graag willen kopen tegen een redelijke prijs, desnoods met de daarachter gelegen grond van verpachters.&#13;
De mede-verpachter H.G.A. van Es heeft ver-klaard:&#13;
- De verpachters overwegen de grond in geschil te verkopen indien de pacht niet wordt verlengd. Overigens zijn wij wel bereid de grond aan pach-ter te verkopen tegen de waarde vrij van pacht.&#13;
De beoordeling van het hoger beroep&#13;
5.&#13;
In het principaal appèl&#13;
5.1. De grief I is gericht tegen het oordeel van de pachtkamer van het kantongerecht dat de verplichte aanwijzingsgrond van artikel 39 Pachtwet aan verlenging van de pachtovereen- komst in de weg staat nu de bedrijfsvoering van pachter niet geweest is, zoals het een goed pachter betaamt. Overwogen werd dat pach- ter de bedrijfsvoering op het gepachte aan zijn 65-jarige vader overlaat omdat hij, pachter, een volledige baan heeft en in Rosmalen op aanmerkelijke afstand van het gepachte woon- achtig is. Nu pachter het gepachte niet per- soonlijk gebruikt, is er geen sprake van een behoorlijke bedrijfsvoering, zo begrijpt het hof de pachtkamer van het kantongerecht. Verpachters hebben in hoger beroep nog doen betogen dat van een persoonlijk gebruik van het gepachte door pachters slechts kan wor- den gesproken indien pachter de dagelijkse leiding over de tuinderij heeft.&#13;
5.2. Voorop gesteld moet worden dat artikel 39, eerste zinsgedeelte, Pachtwet ziet op het geval dat de pachter te kort schiet bij de bedrijfsvoering op het gepachte, derhalve op wanprestatie van de pachter als bedrijfsmatige gebruiker van het gepachte.&#13;
Een van de uit de pachtovereenkomst voort-vloeiende hoofdverplichtingen van de pachter is het voeren van de dagelijkse leiding van het&#13;
bedrijf op het gepachte, te weten - in dit geval&#13;
- een tuinderij.&#13;
5.3. Aan verpachters moet worden toegegeven dat pachter sedert 1992 - toen hij in dienst trad bij Pro-Agro en in Rosmalen ging wonen&#13;
- niet in staat is geweest in volle omvang aan deze hoofdverplichting te voldoen ook al zou hij regelmatig gedurende de week - volgens pachter gemiddeld twee dagen per week - op het bedrijf zijn gekomen om daar leiding te geven en werkzaamheden te verrichten. Ook in dat geval is er immers geen sprake van een dagelijkse leiding zoals voor een bedrijf als het onderhavige vereist.&#13;
5.4. Onder de navolgende bijzondere omstan- digheden van het geval acht het hof de tekort- koming van pachter niet van zo'n ernstige aard dat deze, op zichzelf genomen, aan verlenging van de pachtovereenkomst in de weg staat:&#13;
a. Aangenomen moet worden dat het hier een overgangssituatie betreft. Omdat uit de op- brengsten van de tuinderij niet twee (toekom- stige) gezinnen - dat van hemzelf en van zijn vader en moeder als respectievelijk medefir- mant en voormalige medefirmante - konden worden onderhouden, heeft pachter in 1992 de baan Pro-Agro aanvaard, in verband waar mee hij in het zuiden ging wonen. Nu zijn vader de 65-jarige leeftijd heeft bereikt, is deze voornemens zijn bedrijfsaktiviteiten op korte termijn te beëindigen waarna pachter in de woning bij het bedrijf zal gaan wonen zodra zijn ouders een andere woning kunnen betrekken. Aangenomen moet worden dat hij dan dagelijks of vrijwel dagelijks gedurende voldoende tijd op het bedrijf aanwezig kan zijn om daar leiding te geven.&#13;
b. Gedurende de dagen dat pachter er thans niet is, heeft hij - naar valt aan te nemen - de regeling van de dagelijkse gang van zaken van de tuinderij aan zijn vader overgelaten. Het betreft hier de vorige pachter, die, zoals onbe- streden vaststaat, bij de toenmalige verpachter, erflater van verpachters, nimmer aanleiding heeft gegeven tot klachten over de exploitatie van de tuinderij. Het gaat bovendien om een ervaren tuinder en naaste bloedverwant van pachter, die een woning met kassen op het gepachte heeft gebouwd en daar ook woont.&#13;
c. Aangenomen moet worden dat pachter zelf zeer wel in staat is algemene leiding aan de bedrijfsvoering te geven en directe leiding op de dagen dat hij op het bedrijf is. Bij de Mid-delbare Tuinbouw School te Aalsmeer legde hij met gunstig gevolg examen af in de vak-richting bloementeelt, bij de H.A.S. legde pachter examen af van de voltijdse studierich-ting Tuinbouw. Ter zitting gaf hij blijk van kennis van zaken op de tuinderij. Onweer-sproken gaf hij te kennen de teeltplannen te bepalen.&#13;
d. Onweersproken is door pachter aan de hand van overgelegde foto's verklaard dat het tuinland en de gewassen (in de door zijn vader gezette kassen) er goed bijliggen.&#13;
5.5. Nu het geval van artikel 39, eerste zinsge- deelte, Pachtwet zich niet voordoet, moet op het verzoek van pachter om verlenging van de pachtovereenkomst naar billijkheid worden beslist.&#13;
Verpachters hebben verklaard voornemens te zijn het gepachte in geval van beëindiging van de pachtovereenkomst (samen met de achter-gelegen grond) vrij van pacht te verkopen kennelijk ten einde een zo hoog mogelijke opbrengst te verkrijgen. Hier tegenover staat het belang van pachter bij voortzetting van de pachtovereenkomst en daarmee van de exploi-tatie van de tuinderij, welke in de loop der jaren winstgevend is gebleken, zij het alleen in 1995 in zeer bescheiden mate. Bovendien wordt bij de exploitatie gebruik gemaakt van de bovenvermelde pachtersinvesteringen. In beginsel zal pachter de oude kassen bij het einde van de pacht moeten verwijderen met alle kosten van dien. Het belang van pachter afwegende tegen het belang van verpachters, die geen zeer bijzondere omstandigheden hebben aangevoerd op grond waarvan zij op verkoop van de tuingrond in geschil zijn aan-gewezen, geeft het belang van pachter naar billijkheid de doorslag.&#13;
5.6. Gelet echter op de bijzondere omstandig heden dat zich een nieuwe situatie gaat voor doen, waarin de vader van pachter zijn bedrijfsaktiviteiten staakt, pachter zich zal vestigen in de woning op het gepachte bij de kassen en pachter zich gaat richten op de teelt van meerjarige bolwassen, acht het hof termen aanwezig de pachtovereenkomst niet langer dan met drie jaar te verlengen opdat voor de afloop van die pachtperiode kan worden&#13;
beoordeeld of pachter de tuingrond in geschil behoorlijk en met een zeker rendement exploiteert, waarbij hij aan de exploitatie ook dagelijks leiding geeft.&#13;
De grief II is alleen in zoverre gegrond. De grief I behoeft daarom geen beoordeling.&#13;
In het principaal en incidenteel&#13;
hoger beroep&#13;
5.7. In het feit dat partijen over en weer deels in het ongelijk zijn gesteld, vindt het hof aan-leiding de kosten van beide instanties tussen partijen en compenseren. De grief in het incidenteel appèl treft geen doel.&#13;
6. Slotsom&#13;
De beschikking waarvan beroep zal worden vernietigd en de pachtovereenkomst zal als-nog worden verlengd met een periode van drie jaar.&#13;
Het hof vindt aanleiding de kosten van beide instanties te compenseren.&#13;
Beslissing&#13;
In het principaal en het incidenteel&#13;
hoger beroep:&#13;
Het hof, beschikkende in hoger beroep, vernietigt de beschikking van de pachtkamer van het kantongerecht te Utrecht d.d. 15 juli 1996, waarvan beroep, en, opnieuw beschik-kende:&#13;
verlengt de onderhavige pachtovereenkomst met drie jaren, waarmee deze komt te eindi-gen op 31 oktober 2001;&#13;
bepaalt dat de pachter desgewenst bij de be-voegde pachtkamer van het kantongerecht op-nieuw om verlenging van deze pachtovereen-komst kan verzoeken voor 1 november 2000; wijst af het meer of anders verzochte; compenseert de in beide instanties tussen par-tijen gevallen proceskosten aldus dat iedere partij haar eigen kosten draagt.</content><legacyfootnotes/><footnotes><footnote/></footnotes><auteurs/><published>1998-06-01 00:00:00</published><modified>1996-12-17 00:00:00</modified><editiondate>1998-06-01</editiondate><htmlpath>https://denhollander.info/artikel/4849</htmlpath></article>
</articles></edition>
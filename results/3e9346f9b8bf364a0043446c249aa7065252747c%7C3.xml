<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1982</searchword><id>6471</id><udhid>UDH:TvAR/6471</udhid><titel>De afschaffing van de ambtshalve toetsing van bestemmingsplannen door de Kroon in beroep</titel><searchwords><searchword>TvAR 5/1982</searchword><searchword>UDH:TvAR/6471</searchword></searchwords><attachments><attachment><name>1982_nr 5_Artikel_Bongers.pdf</name><extention>pdf</extention><url>https://denhollander.info/download/6246/ci</url></attachment></attachments><inleiding>Inleiding&#13;
Koninklijke besluiten betreffende beroepen inzake bestemmingsplannen, waarvan de behandeling door de Afdeling voor de geschillen van bestuur van de Raad van State na 1 januari 1982 plaatsvindt, zullen geen ambtshalve overwegingen meer be-vatten. Dit is te lezen in de brief van de Staatssecretaris van Volkshuisvesting en Ruimtelijke Ordening, die op 4 januari 1982 aan de colleges van Burgemeester en Wethouders, de colleges van Gedeputeerde Staten en het Dagelijks Bestuur van het openbaar lichaam Rijnmond is gezonden. In genoemde brief wordt ook ingegaan op de consequenties van de afschaffing van de ambtshalve toetsing:&#13;
'Voorts meen ik om misverstand te voorkomen U erop te moeten wijzen, dat het hier uitsluitend gaat om het voortaan in het algemeen ongemoeid laten van even-tuele gebreken in de voorschriften van bestemmingsplannen. Gebreken van ande-re aard, zoals bijvoorbeeld publicatiefouten, zullen naar mag worden verwacht tot onthouding van goedkeuring blijven leiden. Hetzelfde geldt voor de gebruike-lijke onthouding van goedkeuring aan die gedeelten van een bestemmingsplan, welke tussentijds zijn herzien en waarvan de herziening rechtskracht heeft verkre-gen. Verder acht ik het van belang te benadrukken, dat het een en ander niet bete-kent, dat niet langer wordt vastgehouden aan het in het administratief recht alge-meen aanvaarde beginsel, dat de Kroon in beroep beslissende, zich daarbij niet behoeft te beperken tot een beslissing op de bezwaren. Zij blijft te allen tijde be-voegd ook ten aanzien van de voorschriften ambtshalve in bestemmingsplannen in te grijpen en zal dit ook in de daarvoor naar Haar mening in aanmerking ko-mende gevallen (blijven) doen. Voorzover bestemmingsplanvoorschriften duide-lijk en onmiskenbaar in strijd zijn met de wet of het algemeen belang en toepas-sing daarvan tot onaanvaardbare gevolgen zal leiden zal ik, gezien mijn verant-woordelijkheid terzake, dan ook zonodig bevorderen, dat deze voorschriften niet in stand blijven. Overigens meen ik ervan te kunnen uitgaan, dat dit een hoge uit-zondering zal zijn.&#13;
Tenslotte merk ik nog op, dat deze meer passieve instelling van de Kroon ten op-zichte van bestemmingsplanvoorschriften medebrengt, dat Uw colleges en met name de colleges van Gedeputeerde Staten terzake een grotere verantwoordelijk-heid zullen moeten dragen. Er zal naar mijn mening op moeten worden toegezien, dat de jurisprudentie van de Kroon, voorzover die in de loop der jaren vaste vorm heeft gekregen, zoveel mogelijk richtsnoer blijft bij de vaststelling en goedkeuring van bestemmingsplanvoorschriften. Zou dit worden nagelaten, dan moet worden gevreesd, dat de reeds bereikte uniformiteit en kwaliteit weer verloren zullen gaan.' Aldus de Staatssecretaris van Volkshuisvesting en Ruimtelijke Ordening. In het onderstaande wordt een aantal onderdelen van bestemmingsplanvoor-schriften aangegeven welke de Kroon tot op heden in beroep veelal ambtshalve be-oordeelt.&#13;
Indien hieraan in voorkomende gevallen in beroepsschriften aan de Kroon tegen bestemmingsplannen niet uitdrukkelijk aandacht wordt besteed, zullen de desbetreffende bestemmingsplanonderdelen naar alle waarschijnlijkheid zonder slag of stoot onherroepelijk worden.</inleiding><content>1. Begripsomschrijvingen&#13;
1.1. Ruimtelijk relevant&#13;
De Kroon onthoudt - veelal ambtshalve - goedkeuring aan uit een oogpunt van ruimtelijke ordening niet relevante onderdelen van begripsomschrijvingen in een bestemmingsplan, bijv.:&#13;
'.. .van lichte constructie';&#13;
'.. .van niet-commerciële aard';&#13;
'.. .economische levensduur';&#13;
'.. .bouwvalligheid';&#13;
'.. .als bedrijfshoofd duurzaam werkzaam'.&#13;
1.2. Verwijzingen&#13;
De Kroon onthoudt - veelal ambtshalve - goedkeuring aan in begripsomschrijvin-gen in een bestemmingsplan opgenomen verwijzingen naar andere regelingen, bijv.:&#13;
bouwverordening;&#13;
waterschapskeur;&#13;
ontgrondingsverordening;&#13;
provinciaal wegenreglement, etc.&#13;
De Kroon motiveert dit standpunt met de overweging dat bij wijziging van de des-betreffende regeling de waarborgen van de belanghebbenden niet overeenkomen met de in de WRO opgenomen waarborgen, (o.m. K.B. 19-12-1981, nr. 43 -Odoorn).&#13;
De Kroon heeft inmiddels wel verwijzingen, als voornoemd, geaccepteerd indien hierin de desbetreffende regeling concreet, met naam en datum is aangegeven. In dergelijke gevallen is het gewenst in beroep te wijzen op de uit oogpunt van rechts-zekerheid voor de burger onaanvaardbare situatie die ontstaat indien de desbetref-fende regeling na het onherroepelijk worden van het bestemmingsplan wordt gewij-zigd zonder een daarop afgestemde wijziging van het bestemmingsplan.&#13;
N.B.: Het hierboven gestelde is ook van toepassing op verwijzingen naar andere regelingen elders in de bestemmingsplanvoorschriften, bijv. in de aanlegvoor-schriften. 1.3. S.B.E.-normen&#13;
Blijkens vaste (ambtshalve) jurisprudentie wijst de Kroon de hantering in bestem-mingsplanvoorschriften van S.B.E.-normen af. Dit zowel bij de hantering van der-gelijke normen ter toetsing van de toelaatbaarheid van agrarische bebouwing als bij het hanteren van deze normen in het kader van het onderscheiden van grondgebon-den en niet-grondgebonden agrarische bedrijven, (o.m. K.B. 21-8-1981, nr. 20 -Numansdorp, resp. K.B. 13-3-1978, nr. 74 - Westzaan, thans Zaanstad). De bezwaren van de Kroon zijn de volgende:&#13;
- S.B.E. worden regelmatig opnieuw vastgesteld;&#13;
- S.B.E. kunnen per bedrijf aan veranderingen onderhevig zijn door wijziging in de produktie-omstandigheden;&#13;
- S.B.E. worden, voor wat betreft het afzonderlijke bedrijf, ingevolge art. 50 Landbouwwet niet openbaar gemaakt;&#13;
- uit planologisch oogpunt en mede gelet op art. 10 WRO kan de veeleer statis- tisch-economische S.B.E.-norm in de planvoorschriften geen beslissende beteke- nis hebben voor de toelaatbaarheid van agrarische bebouwing, doch kan slechts een indicatie vormen ten aanzien van de gegevens waarmee rekening moet wor- den gehouden, teneinde de afweging van alle betrokken belangen binnen het bestemmingsplan recht te doen.&#13;
1.4. Hectare-normen&#13;
Het hanteren van hectare-normen in de begripsomschrijvingen in een bestemmings-plan of elders in de bestemmingsplanvoorschriften, bijv. in de bouwvoorschriften, wordt door de Kroon, blijkens vaste jurisprudentie, afgewezen op grond van:&#13;
- strijd met art. 10 WRO;&#13;
(o.m. K.B. 23-3-1976, nr. 16 - Langedijk);&#13;
- het feit dat het hanteren van een (minimum) oppervlaktenorm voor de toelaat baarheid van een (bedrijfs)woning niet uitsluitend bepalend behoort te zijn, doch dat dienaangaande ook met andere gegevens rekening moet worden gehouden, teneinde de afweging van alle betrokken belangen binnen het bestemmingsplan recht te doen. (o.m. K.B. 19-7-1980, nr. 84 - Sluis).&#13;
1.5. Peildatum&#13;
Blijkens vaste (ambtshalve) jurisprudentie onthoudt de Kroon goedkeuring aan de volgende in de begripsomschrijvingen en in de overige voorschriften van een bestemmingsplan, bijv. in de bepalingen betreffende het overgangsrecht, opgenomen peildatum:&#13;
'... op de eerste dag (of: het moment) van tervisielegging van het ontwerp-plan'. Dit op grond van de overweging:&#13;
'dat .. .ten onrechte niet wordt uitgegaan van het tijdstip, waarop het plan&#13;
rechtskracht verkrijgt,..."&#13;
(o.m. K.B. 21-8-1981, nr. 20 - Numansdorp). 2. Aanlegvergunningen&#13;
2.1. Per bestemming&#13;
Per bestemming dient te worden gemotiveerd voor welke werken en werkzaamheden het vereiste van een aanlegvergunning noodzakelijk is (o.m. K.B. 19-3-1976, nr. 28&#13;
- Assen).&#13;
2.2. Noodzaak&#13;
Ingevolge art. 14 WRO moet het vereiste van een aanlegvergunning noodzakelijk zijn:&#13;
a. om te voorkomen dat een terrein minder geschikt wordt voor de verwezenlijking van de daaraan bij het plan te geven bestemming;&#13;
b. ter handhaving en ter bescherming van een verwezenlijkte bestemming. Deze noodzaak dient duidelijk aangetoond te worden.&#13;
2.3. Geen noodzaak&#13;
Blijkens de Memorie van Toelichting op het ontwerp-WRO bestaat de noodzaak van het eisen van een aanlegvergunning met name niet, indien het werken of werk-zaamheden betreft, welke de bij het plan aangegeven bestemming niet frustreren, zoals:&#13;
- normale onderhoudswerkzaamheden;&#13;
- werkzaamheden van niet-ingrijpende betekenis (bezien uit een oogpunt van ruim- telijke ordening).&#13;
Daarenboven gelden ook hier de beperkingen van art. 10 WRO, inhoudende dat:&#13;
- slechts om dringende redenen beperking van het meest doelmatige gebruik mag plaatsvinden;&#13;
- geen eisen met betrekking tot de structuur van agrarische bedrijven mogen wor- den gesteld.&#13;
2.4. Normale agrarische exploitaties werkzaamheden&#13;
Blijkens vaste Kroonjurisprudentie mag het vereiste van een aanlegvergunning niet worden gesteld ten aanzien van de uitvoering van normale exploitatiewerkzaamhe-den voor agrarische bedrijven, (o.m. K.B. 4-12-1974, nr 24 - Vlagtwedde).&#13;
2.5. Toetsingscriterium&#13;
Art. 13, lid 5, BRO bepaalt dat, indien bij een bestemmingsplan het vereiste van een aanlegvergunning is voorgeschreven, het plan tevens toetsingscriteria voor de ver-gunningaanvraag moet bevatten. Uit de Kroonjurisprudentie blijkt dat deze criteria objectief en voldoende duidelijk moeten zijn. 2.6. Adviesinstantie&#13;
Indien bij de beoordeling van een (aanleg)vergunningaanvraag ingevolge het be-stemmingsplan een adviesinstantie geraadpleegd moet worden, dan dient deze adviesinstantie met name in de bestemmingsplanvoorschriften te worden genoemd, (o.m. K.B. 19-12-1981, nr. 43 - Odoorn).&#13;
2.7. Waterhuishouding&#13;
Volgens de Kroon kan in beginsel voor het uitvoeren van werken, die wijziging van de waterstand beogen of ten gevolge hebben, een aanlegvergunning worden geëist. In de praktijk wordt het vereiste van een aanlegvergunning voor dergelijke werken door de Kroon vrijwel altijd - veelal ambtshalve - uit de bestemmingsplanvoor-schriften geschrapt, omdat:&#13;
- de noodzaak voor het eisen van de aanlegvergunning onvoldoende is aange- toond;&#13;
- de werken of werkzaamheden waarvoor de aanlegvergunning vereist is in de voorschriften niet duidelijk zijn omschreven;&#13;
- door het uitvoeren van werken of werkzaamheden die wijziging van de water- stand beogen of ten gevolge hebben effecten kunnen optreden voor gronden bui- ten het plangebied, op welke gronden het bestemmingsplan niet van toepassing is;&#13;
- wijziging van de waterstand ook kan ontstaan door het uitvoeren van werken of werkzaamheden buiten het gebied waarvoor het bestemmingsplan geldt.&#13;
N.B.: Normaal te achten werkzaamheden, zoals het deponeren van bagger op de walkant, kunnen volgens de Kroon niet aan een aanlegvergunning worden gebon-den, (o.m. K.B. 4-12-1974, nr. 24 - Vlagtwedde).&#13;
2.8. Houtopstanden&#13;
Vaste (ambtshalve) Kroonjurisprudentie:&#13;
'dat de eis van een aanlegvergunning voor het kappen en rooien van hout-opstanden. ... slechts aanvaardbaar is, voor zover uitdrukkelijk is bepaald, dat op deze werken de Boswet of krachtens die wet vastgestelde voorschriften niet van toepassing zijn'.&#13;
(o.m. K.B. 7-4-1977, nr. 9 - Castricum).&#13;
N.B.: De Kroon heeft in een paar gevallen (in natuurgebieden) een aanlegvergun-ningenstelsel naast de reeds uit hoofde van de Boswet bestaande bescherming van de betrokken houtopstanden aanvaard, (o.m. K.B. 9-11-1977, nr. 17 - Neer).&#13;
3. Toverformule&#13;
Blijkens vaste jurisprudentie hecht de Kroon grote waarde aan het opnemen en het exact formuleren van de zgn. toverformule in de bestemmingsplanvoorschriften: 'dat een verbodsbepaling betreffende het gebruik van gronden en opstallen.... slechts aanvaardbaar is, wanneer bepaald wordt, dat burgemeester en wethou-ders daarvan vrijstelling verlenen, indien strikte toepassing van deze bepalingen leidt tot een beperking van het meest doelmatige gebruik, die niet door dringende redenen gerechtvaardigd wordt'.&#13;
Tot op heden onthoudt de Kroon (veelal ambtshalve) goedkeuring aan iedere aan-vulling c.q. wijziging van bovenstaande formulering van de zgn. toverformule.&#13;
4. Overgangsrecht&#13;
4.1. Doel&#13;
Het doel van de gebruikelijke overgangsbepaling is het scheppen van de mogelijk-heid dat het bestaande - met de nieuwe bestemming conflicterende - gebruik van gronden ca. kan worden voortgezet.&#13;
N.B.: In de uitspraak van de Afdeling Rechtspraak van de Raad van State, dd.&#13;
6-2-1980 (Hulst), wordt de opvatting, dat de geschiktheid om een object voor be-paalde doeleinden te bezigen voor de toepassing van het overgangsrecht als bestaand gebruik kan worden aangemerkt, afgewezen.&#13;
4.2. Peildatum&#13;
Zie het terzake gestelde onder 1.5.&#13;
4.3. Werkingssfeer&#13;
- Naar het oordeel van de Kroon dienen de overgangsbepalingen in een bestem- mingsplan niet alleen betrekking te hebben op 'grond en gebouwen', maar ook op 'bouwwerken, geen gebouw zijnde'. (K.B. 3-3-1979, nr. 52 - Alkmaar).&#13;
- De Kroon aanvaardt in het algemeen geen beperking van het overgangsrecht tot zakelijk of persoonlijk gerechtigden. De Kroon aanvaardt dit alleen 'indien vast- staat, dat binnen korte tijd door aankoop of onteigening tot een algemene sane- ring overgegaan zal worden'.&#13;
(o.m. K.B. 30-7-1980, nr. 52 - Tilburg).&#13;
- Blijkens vaste Kroonjurisprudentie 'kan het overgangsrecht, behorende bij een bestemmingsplan, niet afdoen aan hetgeen bij of krachtens andere wettelijke re- gelingen verboden is'.&#13;
(o.m. K.B. 20-2-1980, nr. 69 - Cothen).</content><legacyfootnotes/><footnotes><footnote/></footnotes><auteurs>Mr. J.G. Bongers</auteurs><published>1982-05-01 00:00:00</published><modified>1982-05-01 00:00:00</modified><editiondate>1982-05-01</editiondate><htmlpath>https://denhollander.info/artikel/6471</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2016</searchword><id>12829</id><udhid>UDH:TvAR/12829</udhid><titel>Rechtbank 5830. Pachtkamer Hof Arnhem-Leeuwarden (TvAR 2016/5830)</titel><searchwords><searchword>TvAR 3/2016</searchword><searchword>TvAR 2016/5830</searchword><searchword>UDH:TvAR/12829</searchword></searchwords><attachments><attachment><name>17961.pdf</name><extention>pdf</extention><url>https://denhollander.info/download/17961/ci</url></attachment></attachments><inleiding>&lt;p&gt;Pachtkamer Hof Arnhem-Leeuwarden, 7 juli 2015,&lt;/p&gt;&#13;
&lt;p&gt;ECLI:NL:GHARL:2015:5127&lt;/p&gt;&#13;
&lt;p&gt;(Vrenken/Meevis)&lt;/p&gt;&#13;
&lt;p&gt;(mrs. W.L. Valk, J.H. Lieber en G.P.M. van den Dungen&lt;/p&gt;&#13;
&lt;p&gt;en de deskundige leden mr. ing. H.J Vinke en ir.&lt;/p&gt;&#13;
&lt;p&gt;H.K.C. Roelofsen)&lt;/p&gt;&#13;
&lt;p&gt;Pachtovereenkomst.&lt;/p&gt;&#13;
&lt;p&gt;[Burgerlijk Wetboek, 3:268, 7:311]&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;1 Het geding in eerste aanleg&lt;br /&gt;Voor het geding in eerste aanleg verwijst het hof&lt;br /&gt;naar de inhoud van het vonnis van 23 april 2014, dat&lt;br /&gt;de pachtkamer van de rechtbank Limburg, zittingsplaats&lt;br /&gt;Roermond, tussen Vrenken-Nollewiel c.s. als&lt;br /&gt;eisers en Meevis c.s. als gedaagden heeft gewezen.&lt;br /&gt;2 Het geding in hoger beroep&lt;br /&gt;2.1 Het verloop van de procedure blijkt uit:&lt;br /&gt;de dagvaarding in hoger beroep van 20 mei 2014;&lt;br /&gt;de memorie van grieven;&lt;br /&gt;de memorie van antwoord;&lt;br /&gt;de pleidooien overeenkomstig de pleitnotities van&lt;br /&gt;mrs. A.M.H.C. Coppens en Th.J.H.M. Linsssen.&lt;br /&gt;2.2 Na af loop van de pleidooien heeft het hof arrest&lt;br /&gt;bep3 De vaststaande feiten&lt;br /&gt;3.1 Vrenken-Lormans, haar echtgenoot R.S.P. Vrenken&lt;br /&gt;(hierna: Vrenken) en Philips hebben bij akte die&lt;br /&gt;is ondertekend op 26 september 2006 met ingang&lt;br /&gt;van 1 september 2006 de vennootschap onder firma&lt;br /&gt;V.O.F. Vrenken-Nollewiel opgericht. In die akte&lt;br /&gt;is &amp;ndash; voor zover relevant &amp;ndash; het volgende opgenomen&lt;br /&gt;(&amp;ldquo;vennoot 1&amp;rdquo; staat voor Vrenken en Vrenken-Lormans&lt;br /&gt;en &amp;ldquo;vennoot 2&amp;rdquo; voor Philips):aald (op &amp;eacute;&amp;eacute;n dossier).&lt;/p&gt;&#13;
&lt;p&gt;&amp;nbsp;&lt;/p&gt;</inleiding><content>&lt;p&gt;&lt;br /&gt;&lt;br /&gt;&amp;ldquo;Inbreng&lt;br /&gt;Artikel 4&lt;br /&gt;In vennootschappelijke gemeenschap zijn per 1 september&lt;br /&gt;2006 ingebracht:&lt;br /&gt;A. door de vennoot sub 1:&lt;br /&gt;1. Het gebruik en genot van de, aan de vennoot sub&lt;br /&gt;1 in zakenrechtelijke eigendom toebehorende, onroerende&lt;br /&gt;zaken, voor zover het de bouwkundige&lt;br /&gt;voorzieningen betreft, bestaande uit bedrijfsgebouwen&lt;br /&gt;(pluimveestallen), erfvoorzieningen en&lt;br /&gt;wegen, gesticht op de aan de vennoot sub 1 in juridische&lt;br /&gt;eigendom toebehorende cultuurgronden en&lt;br /&gt;bedrijfserfgrond gelegen te Leveroy, gemeente Nederweert&lt;br /&gt;aan de Reulisweg 21.&lt;br /&gt;Het woonhuis met aanhorigheden aan de Reulisweg&lt;br /&gt;21 te Leveroy is uitdrukkelijk van de inbreng&lt;br /&gt;uitgezonderd (priv&amp;eacute;-vermogen).&lt;br /&gt;2. Het gebruik en genot van de, aan de vennoot&lt;br /&gt;sub 1 in zakenrechtelijke eigendom toebehorende,&lt;br /&gt;onroerende zaken voor zover het cultuurgronden&lt;br /&gt;en bedrijfserfgrond betreft, gelegen te Leveroy en&lt;br /&gt;kadastraal bekend gemeente Nederweert, sectie T,&lt;br /&gt;nummer 540 gedeeltelijk, groot 2.12.10 ha en sectie&lt;br /&gt;T, nummer 554, groot 1.55.75 ha.&lt;br /&gt;De ondergrond van het woonhuis met aanbouw en&lt;br /&gt;aanhorigheden en het tuinerf ter grootte van 2.500&lt;br /&gt;m2, ter plaatse kennelijk afgepaald, zijn uitdrukkelijk&lt;br /&gt;bij de inbreng uitgesloten (priv&amp;eacute;-vermogen).&lt;br /&gt;B. door de vennoot sub 2:&lt;br /&gt;1. een bedrag in contanten groot &amp;euro;1.600.000&lt;br /&gt;Balans, winst en verlies&lt;br /&gt;Artikel 9&lt;br /&gt;A. Het jaarlijkse resultaat uit gewone bedrijfsuitoefening&lt;br /&gt;wordt als volgt verdeeld, ongeacht of dit&lt;br /&gt;bedrijfsresultaat positief of negatief is.&lt;br /&gt;De vennoot sub 2 ontvangt of draagt jaarlijks een&lt;br /&gt;vergoeding over zijn aandeel in het kapitaal van de&lt;br /&gt;vennootschap aan het begin van het boekjaar van&lt;br /&gt;zoveel procent als de bank aan de vennoot 2 vraagt&lt;br /&gt;voor de lening.&lt;br /&gt;De vennoot sub 1 ontvangt jaarlijks een vergoeding&lt;br /&gt;voor de inbreng van het gebruik en genot in de vennootschap&lt;br /&gt;van de goederen zoals genoemd in arti&lt;/p&gt;&#13;
&lt;p&gt;kel 4 van deze akte, ter grootte van dertig procent&lt;br /&gt;(30%) van het positieve bedrijfsresultaat.&lt;br /&gt;Indien na de hiervoor vermelde vergoedingen resteert,&lt;br /&gt;wordt als volgt verdeeld:&lt;br /&gt;de vennoot sub 1 ontvangt of draagt vijfennegentig&lt;br /&gt;procent (95%);&lt;br /&gt;de vennoot sub 2 ontvangt of draagt minimaal vijf&lt;br /&gt;procent (5%).&lt;br /&gt;Tot 1 januari 2009 draagt de vennoot sub 2 niet bij&lt;br /&gt;in de verliezen.&amp;rdquo;&lt;br /&gt;3.2 De V.O.F. Vrenken-Nollewiel exploiteert een&lt;br /&gt;pluimveebedrijf in de bedrijfsruimtes aan de Reulisweg&lt;br /&gt;21 te Leveroy. De heer en mevrouw Vrenken-&lt;br /&gt;Lormans bewonen het aan hetzelfde adres gelegen&lt;br /&gt;woonhuis.&lt;br /&gt;3.3 Op 30 juni 2011 heeft de Co&amp;ouml;peratieve Rabobank&lt;br /&gt;Weerterland en Cranendonck U.A. bij de rechtbank&lt;br /&gt;Roermond een verzoekschrift ingediend ertoe&lt;br /&gt;strekkende dat R.S.P. Vrenken in staat van faillissement&lt;br /&gt;zal worden verklaard.&lt;br /&gt;3.4 Op 5 augustus 2011 hebben de V.O.F. Vrenken-&lt;br /&gt;Nollewiel en haar vennoten Vrenken, Vrenken-&lt;br /&gt;Lormans en Philips aan de Grondkamer Zuid&lt;br /&gt;een verzoek gericht tot goedkeuring van een reguliere&lt;br /&gt;pachtovereenkomst. Onder toezending van&lt;br /&gt;een kopie van de akte van vennootschap onder firma&lt;br /&gt;hebben zij gesteld dat zij de akte zodanig hebben&lt;br /&gt;vormgegeven dat deze mede als pachtovereenkomst&lt;br /&gt;moet worden gekwalificeerd en voorts dat de&lt;br /&gt;pacht is aangegaan voor een duur van 12 jaren. Bij&lt;br /&gt;brief van 10 augustus 2011 heeft de secretaris van&lt;br /&gt;de Grondkamer Zuid de ontvangst van dat verzoek&lt;br /&gt;bevestigd.&lt;br /&gt;3.5 Meevis c.s. hebben op 24 augustus 2011 van de&lt;br /&gt;Rabobank bij wijze van onderhandse verkoop ex&lt;br /&gt;artikel 3:268 lid 2 BW gekocht het legpluimveebedrijf&lt;br /&gt;in opbouw met bedrijfs-woning met (onder)&lt;br /&gt;grond en verder toebehoren te Leveroy (gemeente&lt;br /&gt;Nederweert) aan de Reulisweg 21, kadastraal bekend&lt;br /&gt;gemeente Nederweert, sectie T, nummer 540,&lt;br /&gt;groot 2.37.10 ha, alsmede een perceel cultuurgrond,&lt;br /&gt;gelegen te Leveroy (gemeente Nederweert) nabij&lt;br /&gt;de Reulisweg, kadastraal bekend gemeente Nederweert,&lt;br /&gt;sectie T, nummer 554, groot 1.55.75 ha, alsmede&lt;br /&gt;het bosperceel, gelegen te Leveroy (gemeente&lt;br /&gt;Nederweert) aan de Bergdijk, kadastraal bekend&lt;br /&gt;gemeente Nederweert, sectie T nummer 569, groot&lt;br /&gt;5.93.50 ha. De levering van deze onroerende zaken&lt;br /&gt;heeft plaatsgevonden op 6 september 2011.&lt;br /&gt;3.6 Bij exploot van 16 september 2011 heeft de&lt;br /&gt;deurwaarder namens Meevis c.s. aan Vrenken en&lt;br /&gt;Vrenken-Lormans aangezegd dat de beschikkingsbevoegdheid&lt;br /&gt;van de stallen en ondergrond gelegen&lt;br /&gt;aan de Reulisweg 21 te Leveroy op donderdag 22&lt;br /&gt;september 2011 vanaf 10.00 uur aan hen wordt ontnomen.&lt;br /&gt;Bij dit exploot werd tevens een grosse van&lt;br /&gt;de akte van levering van 6 september 2011 aan hen&lt;br /&gt;betekend.&lt;br /&gt;3.7 Vrenken heeft op 21 oktober 2011 bij de rechtbank&lt;br /&gt;Roermond een verzoek ingediend om hem&lt;br /&gt;surseance van betaling te verlenen, welk verzoek&lt;br /&gt;op 24 oktober 2011 door de rechtbank Roermond&lt;br /&gt;is verleend. Met ingang van 21 december 2011 is de&lt;br /&gt;surseance van betaling omgezet in een faillissement.&lt;br /&gt;3.8 Op 27 oktober 2011 hebben de drie vennoten van&lt;br /&gt;de vennootschap onder firma een uittredingsovereenkomst&lt;br /&gt;vennootschap onder firma ondertekend,&lt;br /&gt;welke inhoudt dat de heer Vrenken per 20 oktober&lt;br /&gt;2011 uittreedt als vennoot uit de vennootschap en&lt;br /&gt;dat de vennootschap zal worden voortgezet door de&lt;br /&gt;vennoten Vrenken-Lormans en Philips.&lt;br /&gt;3.9 Bij exploot van 15 december 2011 is de deurwaarder&lt;br /&gt;namens Meevis c.s. overgegaan tot ontruiming&lt;br /&gt;van de stallen en ondergrond gelegen aan de Reulisweg&lt;br /&gt;21 te Leveroy.&lt;br /&gt;3.10 Op 5 maart 2012 hebben de V.O.F. Vrenken-Nollewiel&lt;br /&gt;en haar beide vennoten Vrenken-Lormans&lt;br /&gt;en Philips bij de Grondkamer Zuid een verzoek tot&lt;br /&gt;wijziging pachtovereenkomst reguliere pacht ingediend.&lt;br /&gt;Op 16 maart 2012 heeft de Grondkamer Zuid&lt;br /&gt;de pachtover-eenkomst goedgekeurd.&lt;br /&gt;3.11 Bij brief van 5 april 2013 hebben de V.O.F.&lt;br /&gt;Vrenken-Nollewiel en haar beide vennoten Vrenken-&lt;br /&gt;Lormans en Philips aan Meevis c.s. meegedeeld&lt;br /&gt;&amp;ndash; kort gezegd &amp;ndash; dat sinds september 2006 sprake is&lt;br /&gt;van een pachtovereenkomst met betrekking tot&lt;br /&gt;de door hen gekochte onroerende zaken, dat die&lt;br /&gt;pachtovereenkomst nog voortduurt en dat Meevis&lt;br /&gt;c.s. die pachtovereenkomst dienen te respecteren&lt;br /&gt;en de onroerende zaken aan hen ter beschikking&lt;br /&gt;dienen te stellen.&lt;br /&gt;4 De motivering van de beslissing in hoger beroep&lt;br /&gt;4.1 In dit geding vorderen Vrenken-Nollewiel c.s.&lt;br /&gt;een verklaring voor recht dat de in 2006 gesloten&lt;br /&gt;akte van vennootschap onder firma tevens een&lt;br /&gt;pachtovereenkomst is en dat Meevis c.s. toerekenbaar&lt;br /&gt;tekortschieten in de nakoming van hun verplichtingen&lt;br /&gt;uit deze pachtovereenkomst en aansprakelijk&lt;br /&gt;zijn voor de door Vrenken-Nollewiel c.s.&lt;br /&gt;geleden schade, met veroordeling van Meevis c.s.&lt;br /&gt;tot terbeschikkingstelling van het gepachte aan&lt;br /&gt;Vrenken-Nollewiel c.s. en tot schadevergoeding&lt;br /&gt;nader op te maken bij staat. Subsidiair vorderen&lt;br /&gt;zij geen terbeschikkingstelling maar (naast de verklaringen&lt;br /&gt;voor recht) enkel schadevergoeding. Bij&lt;br /&gt;het bestreden vonnis heeft de pachtkamer van de&lt;br /&gt;rechtbank de vorderingen afgewezen. Daartegen&lt;br /&gt;richten zich de grieven. Het hof zal die grieven gezamenlijk&lt;br /&gt;bespreken.&lt;br /&gt;4.2 Vrenken-Nollewiel c.s. beroepen zich erop dat&lt;br /&gt;aan de elementen van de definitie van artikel 7:311&lt;br /&gt;Burgerlijk Wetboek is voldaan en verbinden daaraan&lt;br /&gt;de gevolgtrekking dat sprake is van pacht. Op&lt;br /&gt;zichzelf gaan zij daarbij terecht ervan uit dat de&lt;br /&gt;omstandigheid dat tussen Vrenken, Vrenken-Lormans&lt;br /&gt;en Philips en thans alleen Vrenken-Lormans&lt;br /&gt;en Philips een vennootschap onder firma bestaat,&lt;br /&gt;niet uitsluit dat tevens sprake kan zijn van pacht en&lt;br /&gt;dat op grond daarvan de wettelijke regeling van de&lt;br /&gt;pacht toepassing dient te vinden. Dat aan alle elementen&lt;br /&gt;van de definitie van artikel 7:311 Burgerlijk&lt;br /&gt;Wetboek is voldaan, is echter niet steeds beslissend,&lt;br /&gt;omdat het uiteindelijk erop aankomt of in de&lt;br /&gt;gegeven omstandigheden, gelet op hetgeen partijen&lt;br /&gt;ten tijde van het sluiten van de overeenkomst voor&lt;/p&gt;&#13;
&lt;p&gt;ogen stond, de inhoud en strekking van de overeenkomst&lt;br /&gt;van dien aard zijn dat deze in zijn geheel beschouwd&lt;br /&gt;als een pachtovereenkomst kan worden&lt;br /&gt;aangemerkt. Vergelijk het arrest van de Hoge Raad&lt;br /&gt;van 11 februari 2011, LJN BO9673 met betrekking tot&lt;br /&gt;huur.&lt;br /&gt;4.3 Niet beslissend is dat de grondkamer de (gewijzigde)&lt;br /&gt;overeenkomst heeft goedgekeurd. De vraag&lt;br /&gt;of al dan niet sprake is van een pachtovereenkomst&lt;br /&gt;is &amp;ndash; anders dan als voor-vraag &amp;ndash; voorbehouden aan&lt;br /&gt;de pachtrechter.&lt;br /&gt;4.4 De door de pachtkamer van de rechtbank beslissend&lt;br /&gt;geachte omstandigheden &amp;ndash; kort gezegd:&lt;br /&gt;dat partijen oorspronkelijk een onbepaalde duur&lt;br /&gt;waren overeengekomen, dat er geen vaste tegenprestatie&lt;br /&gt;was overeengekomen (maar een aandeel&lt;br /&gt;in een positief bedrijfsresultaat) en dat Vrenken en&lt;br /&gt;Vrenken-Lormans (naar het hof begrijpt: mede) aan&lt;br /&gt;zichzelf zouden verpachten &amp;ndash; zijn voor het hof niet&lt;br /&gt;beslissend (wat betreft de eerste twee aangeduide&lt;br /&gt;omstandigheden), respectievelijk niet zonder meer&lt;br /&gt;beslissend (laatstbedoelde omstandigheid). Met het&lt;br /&gt;bestaan van een pachtovereenkomst zijn die omstandigheden&lt;br /&gt;niet onverenigbaar. In zoverre slagen&lt;br /&gt;de grieven. Niettemin kunnen de grieven niet&lt;br /&gt;leiden tot vernietiging van het bestreden vonnis&lt;br /&gt;(en toewijzing van een of meer van de vorderingen).&lt;br /&gt;Daartoe is het navolgende redengevend.&lt;br /&gt;4.5 Vrenken en Vrenken-Lormans hebben in de&lt;br /&gt;vennootschap onder firma het gebruik en genot&lt;br /&gt;van diverse onroerende zaken ingebracht, ten behoeve&lt;br /&gt;van een agrarische exploitatie. Voor deze&lt;br /&gt;inbreng ontvangen zij een vergoeding ter grootte&lt;br /&gt;van 30% van de winst. Philips bracht geld in, namelijk&lt;br /&gt;&amp;euro; 1.600.000. Daartegenover staat een rentevergoeding.&lt;br /&gt;Slechts in een zeer beperkte mate&lt;br /&gt;deelde Philips in de winst, namelijk voor 5% van&lt;br /&gt;hetgeen eventueel resteerde na voldoening van de&lt;br /&gt;rentevergoeding en de bedoelde 30% voor Vrenken&lt;br /&gt;en Vrenken-Lormans. 95% van bedoeld restant&lt;br /&gt;was voor Vrenken en Vrenken-Lormans. Tot en&lt;br /&gt;met 2008 deelde Philips niet in verliezen van de&lt;br /&gt;vennootschap. Aldus werd de vennootschap onder&lt;br /&gt;firma vrijwel geheel voor rekening van Vrenken&lt;br /&gt;en Vrenken-Lormans ge&amp;euml;xploiteerd. Philips trad in&lt;br /&gt;feite vooral op als financier. Slechts in betere jaren&lt;br /&gt;zou Philips voor maximaal enkele procenten in de&lt;br /&gt;winst meedelen. Bij gelegenheid van de pleitzitting&lt;br /&gt;heeft het hof Philips vragen gesteld over de relatie&lt;br /&gt;tussen zijn winstaandeel en zijn arbeidsinspanningen&lt;br /&gt;in het bedrijf. Philips heeft op die vragen laten&lt;br /&gt;weten dat hij, hoewel volgens zijn zeggen dagelijks&lt;br /&gt;ter plaatse aanwezig en aan het werk, niet weet of&lt;br /&gt;Vrenken en Vrenken-Lormans meer deden in het&lt;br /&gt;bedrijf dan hij en dat hij geen antwoord kan geven&lt;br /&gt;op de vraag waarom de winstverdeling luidde zoals&lt;br /&gt;zij luidde. Volgens hetgeen Philips ter zitting verder&lt;br /&gt;heeft verklaard, heeft hij voor de door hem beweerde&lt;br /&gt;arbeidsinspanningen nimmer een vergoeding&lt;br /&gt;ontvangen.&lt;br /&gt;4.6 Een en ander overziende is niet vol te houden&lt;br /&gt;dat de inhoud en strekking van de overeenkomst&lt;br /&gt;van dien aard zijn dat deze in zijn geheel beschouwd&lt;br /&gt;als een pachtovereenkomst kan worden&lt;br /&gt;aangemerkt. Feitelijk vond de exploitatie van de&lt;br /&gt;ingebrachte onroerende zaken (vrijwel) uitsluitend&lt;br /&gt;plaats voor rekening van de vennoten van wie die&lt;br /&gt;inbreng afkomstig was. Terbeschikkingstelling&lt;br /&gt;en gebruik zijn aldus (vrijwel) volledig in dezelfde&lt;br /&gt;hand, geheel anders dan waarvan art. 7:311 Burgerlijk&lt;br /&gt;Wetboek uitgaat en dan past bij de aard van de&lt;br /&gt;regels met betrekking tot pacht. Van een pachtovereenkomst&lt;br /&gt;is dus geen sprake. Nu er geen sprake is&lt;br /&gt;van een pachtovereenkomst, waren en zijn Meevis&lt;br /&gt;c.s. ook niet gehouden tot nakoming van een zodanige&lt;br /&gt;overeenkomst. Daarop stuiten de vorderingen&lt;br /&gt;van Meevis c.s. alle af. Bij die stand behoeven de&lt;br /&gt;overigens door Meevis c.s. gevoerde verweren geen&lt;br /&gt;bespreking meer.&lt;br /&gt;4.7 Het hof passeert het door Vrenken-Nollewiel c.s.&lt;br /&gt;gedane bewijsaanbod omdat het geen betrekking&lt;br /&gt;heeft op concrete feiten en omstandigheden die&lt;br /&gt;zouden kunnen leiden tot een andere beslissing.&lt;br /&gt;4.8 De slotsom is dat de grieven geen doel treffen en&lt;br /&gt;dat het bestreden vonnis &amp;ndash; zij het met verbetering&lt;br /&gt;van de gronden &amp;ndash; dient te worden bekrachtigd. Het&lt;br /&gt;hof zal Vrenken-Nollewiel c.s. veroordelen in de&lt;br /&gt;kosten van het hoger beroep. Die kosten zal het hof&lt;br /&gt;begroten op &amp;euro; 308 voor griffierecht en op &amp;euro; 2.682&lt;br /&gt;voor salaris overeenkomstig het liquidatietarief&lt;br /&gt;(drie punten tarief II, namelijk &amp;eacute;&amp;eacute;n punt voor de&lt;br /&gt;memorie van antwoord en twee punten voor het&lt;br /&gt;pleidooi).&lt;br /&gt;5 De beslissing&lt;br /&gt;Het hof, recht doende in hoger beroep:&lt;br /&gt;bekrachtigt het vonnis van de pachtkamer van de&lt;br /&gt;rechtbank Limburg, locatie Roermond, van 23 april&lt;br /&gt;2014;&lt;br /&gt;veroordeelt Vrenken-Nollewiel c.s. in kosten van&lt;br /&gt;het hoger beroep, tot op de uitspraak van dit arrest&lt;br /&gt;aan de zijde van Meevis c.s. begroot op &amp;euro; 308 voor&lt;br /&gt;griffierecht en op &amp;euro; 2.682 voor salaris overeenkomstig&lt;br /&gt;het liquidatietarief en verklaart dit arrest in&lt;br /&gt;zoverre uitvoerbaar bij voorraad.&lt;br /&gt;Noot&lt;br /&gt;De kat in het nauw in deze zaak toonde zich bijzonder&lt;br /&gt;inventief. De bank vroeg het faillissement aan&lt;br /&gt;van de heer Vrenken. De reden daarvoor vermeldt&lt;br /&gt;het arrest niet. Als reactie daarop kwam de V.O.F.&lt;br /&gt;Vrenken-Nollewiel met de stelling dat er niet alleen&lt;br /&gt;sprake was van een vennootschap, maar ook&lt;br /&gt;van een pachtovereenkomst. De bank zou daarom&lt;br /&gt;de verhypothekeerde pluimveestallen niet pachtvrij,&lt;br /&gt;dat wil zeggen zonder de vennootschap als&lt;br /&gt;pachter, kunnen uitwinnen. Voor dat beroep op&lt;br /&gt;het pachtrecht leken ook wel aanknopingspunten&lt;br /&gt;aanwezig. De heer en mevrouw Vrenken stelden&lt;br /&gt;immers de bij hen in eigendom zijnde pluimveestallen&lt;br /&gt;ter beschikking aan de door hen met de heer&lt;br /&gt;Philips gevormde vennootschap. Daarvoor was een&lt;br /&gt;vergoeding overeengekomen, die de vennootschap&lt;br /&gt;zou voldoen. Alle elementen van een pachtovereenkomst,&lt;br /&gt;conform de definitie van artikel 7:311 BW,&lt;br /&gt;lijken aanwezig.&lt;br /&gt;In onderdeel 4.4 van het arrest loopt het hof die&lt;br /&gt;elementen na. De pachtkamer die de zaak in eer&lt;/p&gt;&#13;
&lt;p&gt;ste aanleg beoordeelde, vond de onbepaalde duur&lt;br /&gt;die was overeengekomen en het feit dat geen vaste&lt;br /&gt;tegenprestatie, maar een aandeel in de winst als&lt;br /&gt;pachtprijs werd ge&amp;euml;tiketteerd, niet verenigbaar&lt;br /&gt;met de definitie van de pachtovereenkomst. Daar&lt;br /&gt;denkt het hof anders over. Dat is geen verrassing.&lt;br /&gt;Deelpacht, waarbij aan de verpachter een deel van&lt;br /&gt;de opbrengst toekomst, is pacht (Hof Arnhem 8&lt;br /&gt;november 1965, P. 1966, 2613). De duur van het overeengekomen&lt;br /&gt;gebruik is niet bepalend en zal door&lt;br /&gt;de grondkamer getoetst moeten worden. Ook het&lt;br /&gt;feit dat door te verpachten aan de vennootschap,&lt;br /&gt;de heer en mevrouw Vrenken (mede) aan zichzelf&lt;br /&gt;zouden verpachten, is voor het hof, anders dan de&lt;br /&gt;pachtkamer van de rechtbank oordeelde, niet zonder&lt;br /&gt;meer reden om aan te nemen dat van pacht&lt;br /&gt;geen sprake zou zijn. Denkbaar is immers dat aan&lt;br /&gt;de andere vennoten zoveel zeggenschap wordt afgestaan,&lt;br /&gt;dat de wil van de eigenaar niet meer bepalend&lt;br /&gt;is.&lt;br /&gt;Maar ook al zijn alle elementen aanwezig, dan&lt;br /&gt;nog hoeft dit niet te betekenen dat sprake is van&lt;br /&gt;een pachtovereenkomst. Beslissend is volgens&lt;br /&gt;het hof of in de gegeven omstandigheden, gelet op&lt;br /&gt;hetgeen partijen ten tijde van het sluiten van de&lt;br /&gt;overeenkomst voor ogen stond, de inhoud en strekking&lt;br /&gt;van de overeenkomst van dien aard zijn dat&lt;br /&gt;deze in zijn geheel beschouwd als een pachtovereenkomst&lt;br /&gt;kan worden aangemerkt. In dit geval is&lt;br /&gt;volgens het hof naar inhoud en strekking van een&lt;br /&gt;pachtovereenkomst geen sprake. De onroerende&lt;br /&gt;zaken die door de heer en mevrouw Vrenken zijn&lt;br /&gt;ingebracht, worden vrijwel geheel voor hun rekening&lt;br /&gt;ge&amp;euml;xploiteerd. Het gebruik wordt door hen dus&lt;br /&gt;niet afgestaan. Vennoot Philips brengt weliswaar&lt;br /&gt;geld in, maar ontvangt daarvoor alleen een rentevergoeding,&lt;br /&gt;terwijl deze vennoot over de arbeidsinspanningen&lt;br /&gt;van de verschillende vennoten en de&lt;br /&gt;relatie tussen zijn beloning en zijn inspanningen&lt;br /&gt;ter zitting (te) vaag blijft. Hij was dan ook eerder&lt;br /&gt;financier dan pachter.&lt;br /&gt;In het arrest verwijst het gerechtshof naar het&lt;br /&gt;arrest van de Hoge Raad van 11 februari 2011 (NJ&lt;br /&gt;2012/73). Dat arrest betrof een timeshare-overeenkomst,&lt;br /&gt;voor een aantal appartementen op Sint&lt;br /&gt;Maarten. Aan de HR werd de vraag voorgelegd of de&lt;br /&gt;timeshare-overeenkomst zoals die in die zaak aan&lt;br /&gt;de orde was, als een huurovereenkomst geduid kon&lt;br /&gt;worden. De elementen van een huurovereenkomst,&lt;br /&gt;het tegen betaling van een tegenprestatie verschaffen&lt;br /&gt;van het genot van een materi&amp;euml;le zaak, waren&lt;br /&gt;aanwezig. Dat betekent echter niet dat er sprake is&lt;br /&gt;van een huurovereenkomst. De HR oordeelt dat het&lt;br /&gt;aanwezig zijn van de elementen van de huurovereenkomst&lt;br /&gt;niet bepalend is, maar of in de gegeven&lt;br /&gt;omstandigheden, gelet op hetgeen partijen ten tijde&lt;br /&gt;van het sluiten van de (timeshare-) overeenkomst&lt;br /&gt;voor ogen stond, de inhoud en strekking van de&lt;br /&gt;(timeshare-) overeenkomst van dien aard zijn, dat&lt;br /&gt;die in zijn geheel beschouwd als huurovereenkomst&lt;br /&gt;kan worden aangemerkt. Dat criterium wordt door&lt;br /&gt;het pachthof in de zaak Vrenken toegepast.&lt;br /&gt;De uitkomst van de procedure in de zaak Vrenken&lt;br /&gt;is van belang omdat met het door het pachthof, in&lt;br /&gt;navolging van de Hoge Raad, gekozen criterium,&lt;br /&gt;de grenzen van de definitie van artikel 7:311 BW&lt;br /&gt;worden aangegeven. Overeenkomsten inzake het&lt;br /&gt;gebruik van gronden of gebouwen die de elementen&lt;br /&gt;van die definitie in zich hebben, worden aangemerkt&lt;br /&gt;als pachtovereenkomsten. Daarbij is het niet&lt;br /&gt;van belang hoe partijen hun overeenkomst zelf&lt;br /&gt;betitelen. Op een pachtovereenkomst zijn de bepalingen&lt;br /&gt;van titel 5 van boek 7 BW van toepassing.&lt;br /&gt;In die bepalingen kent de pachter een beschermde&lt;br /&gt;positie. Datzelfde geldt voor de huurder, met name&lt;br /&gt;de huurder van woonruimte of bedrijfsruimte, op&lt;br /&gt;grond van de bepalingen van titel 4 van boek 7 BW.&lt;br /&gt;In de zaak Vrenken komt de positie van derden niet&lt;br /&gt;aan de orde. Bij de beantwoording van de vraag&lt;br /&gt;of sprake is van een pachtovereenkomst speelt de&lt;br /&gt;positie van derden geen rol. Uitsluitend de verhouding&lt;br /&gt;tussen pachter en verpachter bepaalt immers&lt;br /&gt;of sprake is van een pachtovereenkomst. Toch is de&lt;br /&gt;vraag of sprake is van pacht voor derden wel van&lt;br /&gt;belang. Koop breekt geen huur (of pacht) luidt immers&lt;br /&gt;het adagium. Degene die de verpachtende eigenaar&lt;br /&gt;in diens recht, anders dan onder algemene&lt;br /&gt;titel, opvolgt wordt op grond van artikel 7:361 BW&lt;br /&gt;partij bij de pachtovereenkomst. Daarbij is niet&lt;br /&gt;van belang of die verkrijger van het bestaan van de&lt;br /&gt;pachtovereenkomst wist. Koopt de opvolgende eigenaar&lt;br /&gt;van een hypotheekhouder die zich kan beroepen&lt;br /&gt;op een huurbeding (artikel 3:264 BW), dan&lt;br /&gt;kan de hypotheekhouder de koper behoeden voor&lt;br /&gt;aanspraken uit een pachtovereenkomst. Dat geldt&lt;br /&gt;alleen voor een pachtovereenkomst die na de vestiging&lt;br /&gt;van het huurbeding aangegaan, niet voor een&lt;br /&gt;overeenkomst die voordien is aangegaan. Ik verwijs&lt;br /&gt;naar de noot van Kleijn bij HR 5 februari 1982,&lt;br /&gt;NJ 1982, 471.&lt;br /&gt;Zou alleen de aanwezigheid van de elementen uit&lt;br /&gt;de definitie, zoals opgenomen in artikel 7:311 BW,&lt;br /&gt;voldoende zijn om de bepalingen van het pachtrecht&lt;br /&gt;van toepassing te doen zijn, dan zou bijvoorbeeld&lt;br /&gt;een recht van opstal of een recht van erfpacht&lt;br /&gt;betreffende een agrarisch object, (ook) een&lt;br /&gt;pachtovereenkomst kunnen inhouden. Niet alleen&lt;br /&gt;voor partijen, maar ook voor derden, zou dat tot&lt;br /&gt;onduidelijkheid leiden. Nu bestaat er een duidelijk&lt;br /&gt;onderscheid tussen zakelijke rechten en het pachtrecht,&lt;br /&gt;zoals blijkt uit artikel 7:399d BW. Die bepaling&lt;br /&gt;bevat op zijn beurt regels om misbruik van een&lt;br /&gt;zakelijk recht, teneinde pachtbescherming te ontgaan,&lt;br /&gt;tegen te gaan.&lt;br /&gt;Op grond van dit arrest en de uitspraak van de Centrale&lt;br /&gt;Grondkamer van 9 april 2015 in de zaak Oude&lt;br /&gt;Lansink/Dekker (Agr.r. 2015/5816) geldt dat ook de&lt;br /&gt;bedoelingen van partijen in de weg kunnen staan&lt;br /&gt;aan een beroep op pachtbescherming. Aan dat&lt;br /&gt;beroep kunnen eveneens in de weg staan de redelijkheid&lt;br /&gt;en de billijkheid, zoals door het pachthof&lt;br /&gt;werd geoordeeld in de arresten Gerrits/Robben&lt;br /&gt;(Agr.r. 2009/5531) en Moeskops/Den Ouden (Agr.r.&lt;br /&gt;2011/5632). Verder noem ik nog artikel 7:312 BW dat&lt;br /&gt;de pachtbescherming beoogt te reserveren voor&lt;br /&gt;bedrijfsmatig uitgeoefende landbouw. Daarmee&lt;br /&gt;zijn er drie criteria op grond waarvan een beroep&lt;br /&gt;op pachtbescherming, in gevallen waarvoor die&amp;nbsp;&lt;/p&gt;&#13;
&lt;p&gt;pachtbescherming niet is bedoeld, kan worden gepareerd.&lt;br /&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2016-03-21 13:42:43</published><modified>2016-03-21 13:42:43</modified><editiondate>2016-03-21</editiondate><htmlpath>https://denhollander.info/artikel/12829</htmlpath></article>
</articles></edition>
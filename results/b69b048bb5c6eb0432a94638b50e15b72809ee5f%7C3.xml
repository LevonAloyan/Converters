<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2011</searchword><id>9401</id><udhid>UDH:TvAR/9401</udhid><titel>Boekbespreking. Bestuursrecht in de sociale rechtsstaat</titel><searchwords><searchword>TvAR 7/8/2011</searchword><searchword>UDH:TvAR/9401</searchword></searchwords><attachments><attachment><name>TvAR2011_07_08_08_Bestuursrecht.pdf</name><extention>pdf</extention><url>https://denhollander.info/download/8211/ci</url></attachment></attachments><inleiding>R.J.N. Schlössels, S.E. Zijlstra – Bestuursrecht in de sociale rechtsstaat, zesde geheel herziene druk, Kluwer 2010.&#13;
Inleiding&#13;
Het boek ‘Bestuursrecht in de sociale rechtsstaat’ was bij de verschijning van de eerste druk, in 1978, vernieuwend. Voor het eerst werd door de schrijvers De Haan, Drupsteen en Fernhout een nieuwe functie aan het bestuursrecht toege­kend: de instrumentele functie. Bestuursrecht werd in deze visie primair gezien als het juridische beleidsinstrumentari­um van de overheid en pas in de tweede plaats als het recht ter bescherming van de burger en als waarborg voor een goed bestuur. In volgende drukken kwamen de verschillen­de functies van het bestuursrecht wat meer in evenwicht en werd de normerende functie toegevoegd. Zo kende het be­stuursrecht dan drie functies: norm, instrument en waarborg. Na aanvankelijk heftige discussies, is deze gedachtengang tamelijk algemeen geworden. Die instrumentaliteit heeft na­tuurlijk ook een keerzijde. Het recht is – in handen van de overheid die er politieke doelstellingen mee nastreeft - niet een bestendige set van normen, maar is sterk aan verande­ring onderhevig. Dat geldt voor de bijzondere wetgeving, maar ook voor het algemeen bestuursrecht. De schrijvers spreken zelfs van ‘besmetting’ (blz. 24). Daarbij wordt voor­al gewezen op de Crisis- en herstelwet, ‘die vanwege het sti­muleren van bouwactiviteiten ingrijpende en weinig door­dachte algemene wijzigingen in het bestuursrecht aanbrengt. Daarmee dreigt dat algemeen deel zelf ook te verworden tot wegwerprecht. De bestuursrechtspraak gaat hier eveneens onder gebukt: voortdurende aanpassingen, gecombineerd met een gebrek aan visie bij de wetgever, leiden tot een ver­gaande verrommeling van het bestuursprocesrecht’.&#13;
</inleiding><content>Zesde druk&#13;
In 2010 is verschenen een geheel herziene zesde druk van dit handboek. In plaats van twee delen is er één boek van gemaakt. Dat is wel erg dik geworden, maar liefst 1706 bladzijden, zodat het niet gemakkelijk te hanteren is.1 De bewerkers zijn R.J.N. Schlössels en S.E. Zijlstra. De in­deling is veranderd, volgens het voorwoord, maar de visie is overeind gebleven. Wel is de plaats van planning en fi­nanciering aanzienlijk bescheidener geworden. Voor plan­ning ligt dat wel enigszins voor de hand nu de opgang die de rechtsfiguur – zo men al van een afzonderlijke rechtsfiguur mag spreken – alleszins tot staan is gekomen en zelfs terug­gedrongen. Wellicht hangt dat samen met het teloor gaan van het idee van de ‘maakbare samenleving’. Als men bij­voorbeeld de huidige Wet inrichting landelijk gebied ver­gelijkt met de Landinrichtingswet, dan is het verschil op­vallend. Kon laatstgenoemde wet nog als een product van overtrokken planning worden aangeduid, bij eerstgenoemde wet zijn planfiguren vrijwel geheel verdwenen. De program­mering van landinrichting vind thans nog slechts via de fi­nanciële stromen plaats.&#13;
Inhoud&#13;
Deel I van het boek (Algemeen) bevat beschouwingen over aard en ontwikkeling van het bestuursrecht – waarin voor­al de overgang van liberale naar sociale rechtsstaat een rol speelt - , de geschiedenis, de democratische rechtsstaat, structuur en opbouw, en Europees bestuursrecht. Hier wordt ook aandacht besteed aan de bijzondere delen van het be­stuursrecht. Ook dat was door de oorspronkelijke schrijvers voor het eerst benadrukt: in de bijzondere delen van het be­stuursrecht wordt beleid gemaakt en recht gevormd. Het agrarisch recht wordt slechts genoemd als onderdeel van het omgevingsrecht. Dat is maar gedeeltelijk juist. Agrarisch recht is, evenals gezondheidsrecht, bouwrecht, kerk en recht, onderwijsrecht, horecarecht, migratierecht en dergelijke, een functioneel rechtsgebied. Dat wil zeggen: het geheel van rechtsregels rond een bepaalde maatschappelijke activiteit, in casu de landbouw. Een functioneel rechtsgebied is per de­finitie bestuursrecht-overstijgend; het bevat ook staatsrech­telijke, strafrechtelijke en civielrechtelijke aspecten.&#13;
Deel II handelt over centrale begrippen, zoals bestuursor­gaan, bestuursbevoegdheid, belanghebbende, besluiten, be­schikkingen, rechtsbescherming.&#13;
Deel III gaat over normering; een belangrijk onderdeel daar­van zijn de algemene beginselen van behoorlijk bestuur. Ook de openbaarheid van bestuur komt aan de orde, evenals het privaatrechtelijk handelen van de overheid.&#13;
De organisatie van het bestuur is het onderwerp van deel IV, ofwel het bestuurlijk organisatierecht. Daarbij is ook aan­dacht voor decentrale overheden en zelfstandige bestuurs­organen. Deel V gaat over wet- en regelgeving. Wetgeving wordt ook in de eerste plaats instrumenteel bekeken, inclu­sief de bijbehorende problemen zoals ineffectiviteit en op­lossingen zoals convenanten, zelfregulering en validatiestel­sels. Deel VI heeft als opschrift ‘uitvoering’. Het blijkt te gaan over o.m. onteigening, verboden en geboden, vergun­ningen, vrijstellingen, ontheffingen en concessies, subsidies, uitkeringen, en privaatrechtelijke middelen, zoals de be­voegdhedenovereenkomsten.&#13;
De laatste twee delen handelen over handhaving en rechts­bescherming.&#13;
Agrarisch recht&#13;
Zoals gezegd gaat dit boek natuurlijk niet over agrarisch recht. Toch figureert het agrarisch recht in veel leerstukken en komen de nodige jurisprudentievermeldingen voor re­kening van deze sector. Een voorbeeld is het arrest van de Hoge Raad inzake de Wet herstructurering varkenshouderij, dat besproken wordt op p. 1464.2 Ook ‘agrarische’ wetten worden hier en daar aangestipt, zoals de Bestrijdingsmidde­lenwet, de Gezondheids- en welzijnswet voor dieren, de Na­tuurbeschermingswet, de Wabo en de Wet inrichting lande­lijk gebied. Toch kan ook de agrarisch jurist niet zonder een behoorlijke kennis van het bestuursrecht, althans voor zover hij niet uitsluitend in het privaatrecht actief is. Ook in het pachtrecht komen wij bijvoorbeeld bestuursrechtelijke figu­ren tegen. Wat te denken van ‘beschikkingen’ van de grond­kamer, die geen ‘beschikkingen’ zijn? Men kan het ook nog omdraaien: in het agrarisch recht worden rechtsfiguren uit­gevonden, die men elders niet aantreft, waar door zij zo­wel bestuursrechtelijk als privaatrechtelijk lastig te duiden zijn, zoals melkquotum en varkensrechten. Het varkens­recht wordt, niet geheel adequaat, als ‘strikt genomen een soort van overdraagbare publieke vergunning’ aangeduid (p. 1465).&#13;
Slot&#13;
Weinigen zullen de behoefte gevoelen om een boek als dit van begin tot eind te lezen. ‘De Haan’ of ‘BSR’ zoals het handboek meestal werd genoemd is een standaardwerk ge­worden, naast andere boeken zoals dat van Leo Damen c.s. (Bestuursrecht), Gerard van Ballegooijen c.s. (Bestuursrecht in het Awb-tijdperk), Van Wijk / Konijnenbelt (Hoofdstuk­ken van bestuursrecht). Bestuursrecht in de sociale rechts­staat3 onderscheidt zich van deze boeken, door een goede aansluiting met de bestuurspraktijk, maatschappelijke dis­cussies en overheidsbeleid. Auteurs gaan de problemen niet uit de weg, benoemen deze, komen met standpunten en op­lossingen. Dat is – in vergelijking met De Haan - wel iets minder geworden, maar daar staat tegenover dat de betrouw­baarheid van de beschrijving van het positieve bestuursrecht waarschijnlijk ook wel enigszins is toegenomen. Toch zijn het juist deze, vaak kritische beschouwingen die het boek prettig leesbaar maken. Zeer ruime literatuurverwijzingen, een uitvoerige inhoudsopgave en goede registers, maken het boek als naslagwerk eveneens goed toegankelijk en bruik­baar. Opvallend is dan dat men zelden misgrijpt als men voor een juridische praktijkvraag even de bestuursrechtelij­ke achtergronden dient te bestuderen. In veel handboeken vindt men dan vaak net niet wat gezocht wordt, in BSR vaak juist wel. Zelf vind ik BSR dan ook uitsteken boven de an­dere handboeken, maar dat kan natuurlijk ook komen door­dat ik al in 1976 via de collegedictaten van De Haan4 op de Vrije Universiteit kennis maakte met het bestuursrecht.&#13;
</content><legacyfootnotes>1. Er is ook een onderwijseditie in twee delen, deze kost € 46. De ‘luxe-editie’ kost € 115.&#13;
2. Ook HR 18 februari 2005 (ziekte van Aujesky) komt aan de orde (p. 1447).&#13;
3. Overigens ook een begrip waar niemand het meer over heeft.&#13;
4. Deze lagen ten grondslag aan de eerste druk. &#13;
</legacyfootnotes><footnotes><footnote/></footnotes><auteurs>prof. mr. D.W. Bruil&#13;
</auteurs><published>2011-08-01 00:00:00</published><modified>2011-08-01 00:00:00</modified><editiondate>2011-08-01</editiondate><htmlpath>https://denhollander.info/artikel/9401</htmlpath></article>
</articles></edition>
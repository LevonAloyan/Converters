<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2015</searchword><id>12524</id><udhid>UDH:TvAR/12524</udhid><titel>PAS: enkele vragen uit de praktijk</titel><searchwords><searchword>TvAR 11/2015</searchword><searchword>UDH:TvAR/12524</searchword></searchwords><attachments><attachment><name>17653.pdf</name><extention>pdf</extention><url>https://denhollander.info/download/17653/ci</url></attachment></attachments><inleiding>&lt;h2&gt;1. Inleiding&lt;/h2&gt;&#13;
&lt;p&gt;Na een lange voorbereidingstijd is op 1 juli jl. het Programma Aanpak Stikstof (hierna: PAS) eindelijk in werking getreden. Aanleiding voor het PAS is de (te) hoge stikstofbelasting van Natura 2000-gebieden in Nederland. Deze stikstofbelasting zorgt er niet alleen voor dat de kwaliteit van deze gebieden verslechtert, maar maakt ook nieuwe ontwikkelingen die leiden tot een toename van stikstofdepositie in deze gebieden nagenoeg onmogelijk. Het PAS zou een oplossing voor beide situaties moeten bieden: door het treffen van diverse maatregelen wordt beoogd de stikstofbelasting op Natura 2000-gebieden de komende jaren te verlagen, waardoor er ook weer ruimte bestaat voor een toename van stikstofdepositie als gevolg van nieuwe activiteiten. Tot zover alleen maar goed nieuws. Toch kunnen de nodige vraagtekens bij het PAS gesteld worden &amp;ndash; zoals ook al blijkt uit de literatuur die op dit punt is verschenen.[2] In dit artikel wordt gezocht naar mogelijke oplossingen voor een aantal in de praktijk levende vragen. Daarop wordt in par. 3 ingegaan, na een korte beschrijving van de systematiek van het PAS in par. 1. Par. 3 gaat afrondend nog kort in op de samenhang tussen het PAS, de Wet natuurbescherming en de Omgevingswet.&lt;/p&gt;</inleiding><content>&lt;h3&gt;2. Systematiek van het PAS&lt;/h3&gt;&#13;
&lt;p&gt;Het PAS is ontwikkeld om de instandhoudingsdoelstellingen voor stikstofgevoelige natuur in Natura 2000-gebieden te waarborgen en om tegelijkertijd ruimte te scheppen voor nieuwe economische activiteiten die stikstofdepositie veroorzaken op deze natuurgebieden. Het PAS zou er in de periode tot 2020 voor moeten zorgen dat de kwaliteit van de Natura 2000-gebieden waarop het PAS betrekking heeft, niet verder achteruitgaat. In de perioden daarna (2021 &amp;ndash; 2032) zouden de PAS-maatregelen ertoe moeten bijdragen dat de stikstofgevoelige natuur in een gunstige staat van instandhouding wordt gebracht en gehouden. Om deze doelen te bereiken, voorziet het PAS in brongerichte maatregelen en in herstelmaatregelen. De brongerichte maatregelen betreffen maatregelen in de landbouwsector, omdat de landbouw een groot deel van de stikstofdepositie veroorzaakt.[3] Aanvullende herstelmaatregelen zijn nodig omdat de daling van stikstofdepositie door de brongerichte maatregelen onvoldoende is om de kwaliteitsachteruitgang van de stikstofgevoelige natuur in de PAS-natuurgebieden te stoppen. De beoogde herstelmaatregelen maken de natuur beter bestand tegen een overbelasting met stikstof &amp;ndash; maar leiden dus niet tot een verlaging van de stikstofdepositie (anders dan de brongerichte maatregelen).&lt;/p&gt;&#13;
&lt;p&gt;Met het pakket aan brongerichte en herstelmaatregelen worden, op hoofdlijnen, twee doelen nagestreefd. Enerzijds wordt de kwaliteit van Natura 2000-gebieden hierdoor op orde gebracht (en, op langere termijn, mogelijk zelfs verbeterd); anderzijds worden hiermee nieuwe economische ontwikkelingen mogelijk gemaakt. Dat gebeurt door het bepalen van de ruimte die beschikbaar is voor nieuwe activiteiten. Deze ruimte wordt als het ware gecre&amp;euml;erd door de hiervoor beschreven brongerichte en herstelmaatregelen, waarbij uiteraard tegelijkertijd ook nog de natuurdoelen moeten worden gehaald. Niet alle ruimte voor ontwikkelingen die ontstaat door te treffen maatregelen wordt derhalve beschikbaar gesteld voor nieuwe ontwikkelingen.[4] Het gedeelte dat wel beschikbaar is voor nieuwe activiteiten is onderverdeeld in ontwikkelingsruimte enerzijds en zogeheten &amp;lsquo;depositieruimte&amp;rsquo; anderzijds. Per Natura 2000-gebied wordt vastgesteld hoeveel ontwikkelings- en depositieruimte beschikbaar is. De term &amp;lsquo;ontwikkelingsruimte&amp;rsquo; geeft aan dat deze ruimte kan worden toebedeeld aan vergunningplichtige projecten en andere handelingen, waarbij een onderscheid is gemaakt tussen prioritaire en niet-prioritaire activiteiten. Het verschil is dat per prioritaire project of andere handeling concrete ontwikkelingsruimte is gereserveerd; terwijl niet-prioritaire activiteiten een beroep moeten doen op generieke ontwikkelingsruimte. Depositieruimte tenslotte komt toe aan vergunningvrije activiteiten waarbij, afhankelijk van de soort activiteit en de hoeveelheid benodigde depositieruimte een meldplicht kan gelden. Dit komt hierna, in par. 3.4., aan de orde. Ten behoeve van een goede werking van het PAS zijn diverse rekentools ontwikkeld. Met deze rekentools, zoals AERIUS Calculator en bijvoorbeeld AERIUS Monitor, kan o.a. de feitelijke toename van stikstofdepositie als gevolg van een voorgenomen activiteit worden bepaald en kunnen voorts de resultaten van de PAS-maatregelen, in combinatie met de feitelijke stikstofdepositie, worden gemonitord.&lt;/p&gt;&#13;
&lt;h3&gt;3. Vragen uit de praktijk&lt;/h3&gt;&#13;
&lt;p&gt;Op papier is daarmee een indrukwekkend systeem ontwikkeld waarmee enerzijds recht wordt gedaan aan de Nederlandse verplichtingen op grond van de Habitatrichtlijn en waarbij anderzijds toestemmingverlening voor activiteiten die leiden tot een toename van stikstofdepositie op een Natura 2000-gebied ten opzichte van de huidige situatie vergemakkelijkt zou moeten worden. Als het PAS slaagt, is zo goed als iedereen hiermee gebaat. Het is echter de vraag of het PAS in de praktijk ook werkbaar is. Hierover is al veel geschreven.[5] Volledigheidshalve verwijs ik naar deze eerdere literatuur, waarin onder andere is ingegaan op de juridische houdbaarheid van het PAS en de vraag of de PAS-maatregelen niet ten onrechte als mitigatie worden aangemerkt. Hierna stip ik een viertal problemen aan die in de dagelijkse praktijk naar voren komen, en waaruit blijkt dat toepassing van het PAS nog de nodige haken en ogen kent. Het betreft (i) de relatie tussen het PAS en de bestemmingsplanpraktijk, (ii) de vraag of de jurisprudentie over bestaande rechten met het PAS kan worden gecontinueerd, (iii) de interpretatie van het overgangsrecht en (iv) mogelijke gevolgen van een tussentijdse wijziging van de grenswaarde voor vergunningvrije projecten en andere handelingen.&lt;/p&gt;&#13;
&lt;h4&gt;3.1. Welk effect heeft het PAS op de bestemmingsplanpraktijk?&lt;/h4&gt;&#13;
&lt;p&gt;De ontwikkelings- en depositieruimte die met het PAS wordt gecre&amp;euml;erd, kan een positief effect hebben op de vergunbaarheid van projecten en andere handelingen. Deze twee soorten activiteiten zijn niet vergunningplichtig als de stikstofdepositie als gevolg van de betreffende activiteit lager is dan de op dat moment geldende grenswaarde. Mogelijk geldt dan alleen nog een meldplicht maar dat is in principe (zie echter wel par. 2.4) een voor de praktijk eenvoudig te doorlopen stap die het kunnen uitvoeren van een bepaalde activiteit niet, dan wel slechts marginaal, be&amp;iuml;nvloedt. Als de stikstofdepositie die nodig is voor een project of andere handeling groter is dan de beschikbare depositieruimte voor grenswaarden, zal ontwikkelingsruimte beschikbaar moeten worden gesteld voor de betreffende activiteit. Zolang deze ontwikkelingsruimte nog beschikbaar is, kan een vergunning voor de activiteit worden verleend. Maar hoe zit het met bestemmingsplannen?&lt;/p&gt;&#13;
&lt;p&gt;Art. 19km Nbw regelt bij welke besluiten ontwikkelingsruimte kan worden toebedeeld. Deze besluiten worden in de wetsgeschiedenis dan ook wel &amp;lsquo;toedelingsbesluiten&amp;rsquo; genoemd. Het gewone bestemmingsplan zit hier niet bij; wel het gebiedsontwikkelingsplan als bedoeld in art. 2.3 Crisis- en herstelwet. Dat betekent dat in bestemmingsplannen geen koppeling kan worden gemaakt met de ontwikkelingsruimte die met het PAS wordt gecre&amp;euml;erd voor nieuwe activiteiten. Met andere woorden: indien nieuwe ontwikkelingsmogelijkheden die mogelijk leiden tot een toename van stikstofdepositie op een Natura 2000-gebied in een bestemmingsplan worden opgenomen, kan het bestemmingsplan op dit punt niet worden &amp;lsquo;gerechtvaardigd&amp;rsquo; met een verwijzing naar de ontwikkelingsruimte waarop de concrete activiteit t.z.t. een beroep kan doen. Het is immers, met uitzondering van prioritaire projecten en andere handelingen, niet zeker dat ook ontwikkelingsruimte aan de betreffende activiteit ter beschikking wordt gesteld. De regeling met betrekking tot depositieruimte voor grenswaarden geldt ook alleen bij projecten en andere handelingen.&lt;/p&gt;&#13;
&lt;p&gt;Dat betekent dat voor de houdbaarheid van het bestemmingsplan een eigen afweging moet worden gemaakt ten aanzien van de mogelijke effecten van dit plan op Natura 2000-gebieden en de aanvaardbaarheid van deze effecten. Het bestemmingsplan moet immers getoetst worden aan art. 19j Nbw &amp;ndash; een toets die vergelijkbaar is met art. 19d Nbw dat geldt bij projecten en andere handelingen. De vraag die zich in dit verband voordoet, is hoe bij deze toets gebruik gemaakt kan worden van het PAS, ondanks dat formeel bezien er geen enkele relatie tussen het PAS en het bestemmingsplan bestaat. Zou deze relatie niet bestaan, dan kan in de bestemmingsplanpraktijk immers op geen enkele wijze geprofiteerd worden van het PAS. Mijns inziens zijn de mogelijkheden hierbij beperkt.[6] Hoewel weliswaar aan de hand van de maatregelen waarin het PAS voorziet, zou kunnen worden betoogd dat met deze maatregelen de kwaliteit van Natura 2000-gebieden zal verbeteren &amp;ndash; en deze gebieden daarmee dus meer &amp;lsquo;stikstofproof&amp;rsquo; worden &amp;ndash; levert dit waarschijnlijk niet veel concrete aanknopingspunten op voor een succesvolle Nbw-toets voor een specifiek bestemmingsplan. Immers, alle ruimte voor ontwikkeling die hiermee gecre&amp;euml;erd wordt, is deels gelabeld voor de noodzakelijke kwaliteitsverbetering en deels voor de ontwikkelings- en depositieruimte waarop concrete projecten en andere handelingen een beroep kunnen doen. En dus niet voor bestemmingsplannen.&lt;/p&gt;&#13;
&lt;p&gt;Dat betekent dus zo op het eerste gezicht, dat het vaststellen van bestemmingsplannen met daarin opgenomen nieuwe ontwikkelingen die leiden tot een toename van stikstofdepositie op Natura 2000-gebieden niet wordt vergemakkelijkt door het PAS. Sterker nog; ik vrees dat dit alleen maar moeilijker is geworden. Dat heeft ook te maken met het feit dat sinds 1 juli jl., externe saldering slechts nog in uitzonderingssituaties is toegestaan, althans bij vergunningverlening (zie verder par. 2.3.).[7] Volgens de regering is echter d&amp;eacute; (enige) wijze waarop bestemmingsplannen nog nieuwe ontwikkelingen met stikstofdepositie zouden kunnen toestaan, een situatie waarin deze extra stikstofdepositie wordt &amp;lsquo;weggesaldeerd&amp;rsquo; met een verzekerde be&amp;euml;indiging van andere stikstofveroorzakende activiteiten.[8] Ik voorzie daar toch echter wel problemen; de motivering van een houdbare planregeling wordt dan immers gebaseerd op een instrument dat in de praktijk &amp;ndash; bij het daadwerkelijk toestaan van de betreffende activiteit &amp;ndash; niet langer inzetbaar is. Kortom: in het kader van de bestemmingsplanpraktijk levert het PAS voorlopig alleen nog vragen op, maar geen oplossingen.&lt;/p&gt;&#13;
&lt;h4&gt;3.2. Verandert de jurisprudentie over bestaande rechten door het PAS?&lt;/h4&gt;&#13;
&lt;p&gt;Met de kanttekening dat het uiteraard altijd gevaarlijk is om te voorspellen welke kant jurisprudentie van de Afdeling bestuursrechtspraak van de Raad van State (hierna: ABRvS) op gaat, is een voor de praktijk zeer relevante vraag op welke wijze het PAS invloed heeft op de inmiddels bestendige jurisprudentie over bestaande rechten. Beantwoording van deze vraag vereist enige toelichting op de huidige jurisprudentie ten aanzien van bestaande rechten. Deze lijn laat zich als volgt samenvatten.&lt;/p&gt;&#13;
&lt;p&gt;Op twee manieren kan geprofiteerd worden van bestaande rechten, te weten (i) bestaand gebruik dat vergunningvrij is en (ii) bestaande rechten die bij een besluit om een Nbw-vergunning betrokken kunnen worden.&lt;/p&gt;&#13;
&lt;p&gt;Bestaande, vergunningvrije gebruik&lt;/p&gt;&#13;
&lt;p&gt;De meest verstrekkende mogelijkheid is dat sprake is van een bestaande, vergunningvrije situatie. Hierop is de uitzondering op de vergunningplicht van art. 19d, lid 3, Nbw van toepassing. In dat geval moet aan de volgende voorwaarden zijn voldaan.[9] Ten eerste moest de betreffende activiteit/handeling op 31 maart 2010 bekend zijn, of redelijkerwijs bekend kunnen zijn geweest, bij het bevoegd gezag. Voorts mag dit gebruik sindsdien niet &amp;ndash; dan wel slechts marginaal &amp;ndash; gewijzigd zijn (tot de datum waarop e.e.a. getoetst wordt). Ten derde moet vervolgens nagegaan worden of voor het betreffende gebruik al toestemming was verleend voordat de Natura 2000-gebieden waarop mogelijk een significant negatief effect wordt veroorzaakt, onder het gebiedsbeschermingsregime van de Habitatrichtlijn zijn gaan vallen (de referentiedatum). Als voor hetzelfde gebruik als ten tijde van de toetsing aan de orde, voor de referentiedatum toestemming is verleend (bijv. in de vorm van een geaccepteerde melding op grond van de Wet milieubeheer of de Hinderwet, of een milieuvergunning op basis van een van deze wetten), moet ten slotte nog worden nagegaan of deze vergunningen c.q. toestemmingen na de referentiedatum zijn gewijzigd. Als dit het geval is, dan wordt de situatie waarin de minste belasting op een Natura 2000-gebied kan worden veroorzaakt, beschouwd als het echte bestaande recht. Ter illustratie: als een voor de referentiedatum verleende milieuvergunning nadien is gewijzigd waardoor de emissie-eis voor stikstof navenant is toegenomen (en daarmee dus ook de toegestane hoeveelheid stikstofdepositie), dan is daarmee het bestaande recht niet uitgebreid en bepaalt de vergunde situatie op de referentiedatum de omvang van het bestaande recht. Als de milieuvergunning na de referentiedatum de stikstof-emissie (en daarmee ook de stikstofdepositie) beperkt, is daarmee ook het bestaande recht beperkt. Als aan de hand van deze stappen is vastgesteld wat de werkelijke omvang van het bestaande recht is, kan ook worden vastgesteld of de huidige, feitelijke situatie daarmee overeenkomt. Is dat het geval, dan is die situatie vergunningvrij. Is dat niet het geval, dan bestaat een vergunningplicht indien de betreffende activiteit, conform art. 19d, lid 1, Nbw, leidt tot, samengevat, mogelijk significant negatieve effecten op een Natura 2000-gebied.&lt;/p&gt;&#13;
&lt;p&gt;Bestaande rechten die bij vergunningverlening kunnen worden betrokken&lt;/p&gt;&#13;
&lt;p&gt;Maar ook op het moment dat sprake is van een vergunningplichtige situatie, kan onder omstandigheden nog geprofiteerd worden van in het verleden toegestane, bestaande rechten.[10] In dat geval is de systematiek &amp;ndash; die overigens enkel en alleen gebaseerd is op jurisprudentie &amp;ndash; als volgt. Indien een bestaande situatie wordt gewijzigd, dient eerst te worden vastgesteld of deze wijziging een op zichzelf staand project of andere handeling is. Nu beide begrippen ruim worden uitgelegd, en het ook nog eens zo is, dat als geen sprake is van een project, veelal wel sprake is van een &amp;lsquo;andere handeling&amp;rsquo;[11], is aan deze voorwaarde snel voldaan. Vervolgens dient het effect van de nieuwe activiteit te worden bepaald, en in dit stadium van de beoordeling is ook de omvang van het bestaande recht van belang. Ook dan wordt, aan de hand van hetgeen vergund is op de referentiedatum, bepaald wat het bestaande recht inhoudt. En ook hiervoor is, gelijk als bij het bepalen van het vergunningvrije bestaande gebruik, van belang in hoeverre dit bestaande recht na de referentiedatum is beperkt. Als op die manier de omvang van het bestaande recht is vastgesteld, kan vervolgens worden bepaald wat het effect is van de voorgenomen wijziging inclusief de huidige situatie. Als de stikstofemissie &amp;ndash; en de daarmee verbonden depositie &amp;ndash; dan niet toeneemt ten opzichte van het bestaande recht, is daarmee passend beoordeeld wat de mogelijke effecten zijn en staat vast dat er geen aantasting van de natuurlijke kenmerken van het Natura 2000-gebied kan optreden. Hoewel er &amp;ndash; anders dan in de situatie die ik hiervoor beschreef &amp;ndash; wel een Nbw-vergunning nodig is, kan deze vergunning dan eenvoudig worden verleend.&lt;/p&gt;&#13;
&lt;p&gt;Veranderingen met PAS-wetgeving&lt;/p&gt;&#13;
&lt;p&gt;De hiervoor beschreven situaties konden zich voordoen v&amp;oacute;&amp;oacute;r inwerkingtreding van het PAS en de daarmee samenhangende wijzigingen in de Nbw. Hoewel de relevantie van bestaand gebruik, met uitzondering van de (ongewijzigde) regeling in art. 19d, lid 3, Nbw, altijd alleen in jurisprudentie naar voren is gekomen, bevat de Nbw nu wel een regeling die raakvlakken vertoont met bestaande rechten. Deze regeling heeft betrekking op de situatie dat voor een project of andere handeling ontwikkelingsruimte nodig is, en dan specifiek nog de wijze waarop de omvang van deze ontwikkelingsruimte wordt bepaald. Hierop is art. 5 van de Regeling programmatische aanpak stikstof[12] van toepassing. Lid 4 en 5 van art. 5 van de Regeling hebben betrekking op een situatie dat een bestaande activiteit wordt uitgebreid of gewijzigd. In de situatie dat voor deze bestaande activiteit nog niet eerder een Nbw-vergunning is verleend[13], wordt de omvang van de benodigde ontwikkelingsruimte bepaald aan de hand van de feitelijke stikstofdepositie die in de periode 1 januari 2012 tot en met 31 december 2014 ten hoogste werd veroorzaakt bij de uitoefening van een activiteit waarvoor een milieu-omgevingsvergunning[14] dan wel een Wet milieubeheer- of Hinderwetvergunning of &amp;ndash;melding was verkregen. En dus niet de stikstofdepositie die op de referentiedatum mocht worden veroorzaakt, al dan niet gecorrigeerd vanwege latere beperkingen in de toegestane stikstofdepositie door aanpassing van de milieuvergunning. De gedachte achter de regeling in art. 5 van de Regeling is dat het PAS &amp;ndash; en de passende beoordeling die aan het PAS ten grondslag ligt &amp;ndash; rekening heeft gehouden met de feitelijke stikstofdepositie die in de periode dat het PAS werd voorbereid, plaatsvond. Deze feitelijke stikstofdepositie is als het ware al passend beoordeeld &amp;ndash; en daarom kan die situatie als nieuwe referentiesituatie worden gebruikt.&lt;/p&gt;&#13;
&lt;p&gt;Dat levert een voordeel op in de situatie dat een bestaand bedrijf na de referentiedatum zonder Nbw-vergunning (maar met milieuvergunning uiteraard) is uitgebreid en ook in de periode 1 januari 2012 &amp;ndash; 31 december 2014 daadwerkelijk de totaal vergunde hoeveelheid stikstofdepositie heeft uitgestoten. Door art. 5 van de Regeling is deze stikstofdepositie meteen &amp;lsquo;vergund&amp;rsquo; en hoeft daar niet een aparte beoordeling voor gemaakt te worden. Op deze wijze wordt ook een erfenis uit het verleden &amp;ndash; te weten: dat Nederland pas vanaf 1 februari 2009, en daarmee aanzienlijk later dan op grond van de Habitatrichtlijn verplicht was, een Nbw-toets conform deze richtlijn verrichte &amp;ndash; opgelost. Nog niet eerder vergunde activiteiten worden, zodra deze activiteiten aanspraak maken op nieuwe ontwikkelingsruimte, alsnog gelegaliseerd. Een kanttekening is daarbij overigens wel op de plaats. Het is mij inmiddels gebleken dat &amp;ndash; ook vanwege het economisch klimaat van de afgelopen jaren &amp;ndash; veel bedrijven in de genoemde periode niet de maximaal toegestane stikstofemissie hebben uitgestoten. Dat betekent dat in dat geval ook ontwikkelingsruimte aangevraagd zal moeten voor stikstofdepositie die op grond van een vigerende milieuvergunning wel veroorzaakt zou mogen worden. Daarmee wordt ook meteen duidelijk dat de huidige regeling om een (aangepast) bestaand recht te bepalen, afwijkt van de jurisprudentie van de ABRvS inzake bestaande rechten. Immers, in de systematiek van deze jurisprudentie zou de maximale stikstofdepositie die &amp;lsquo;vergunningvrij&amp;rsquo; zou zijn (althans: waarvoor niet opnieuw een passende beoordeling zou hoeven te worden verricht), worden bepaald aan de hand van hetgeen in het verleden vergund is, en niet &amp;ndash; zoals nu bij het bepalen van de omvang van de ontwikkelingsruimte &amp;ndash; aan de hand van hetgeen feitelijk plaatsvond. De nieuwe systematiek zou in de praktijk ook bewijsproblemen kunnen opleveren. Het betreffende bedrijf zal zelf moeten bewijzen wat de feitelijke en hoogste stikstofdepositie was in de relevante periode. Ik zou me kunnen voorstellen dat dit lang niet altijd eenvoudig zal zijn.[15]&lt;/p&gt;&#13;
&lt;p&gt;Naast deze kanttekeningen bij de huidige regeling, blijft de vraag hoe deze regeling zich verhoudt tot de jurisprudentie inzake bestaand gebruik. Betoogd zou immers kunnen worden dat geen ontwikkelingsruimte nodig is, indien &amp;ndash; door een vergelijking tussen hetgeen vergund was op de referentiedatum (en zo nodig gecorrigeerd voor wijzigingen nadien) en de hoeveelheid stikstofdepositie die nu door de bestaande activiteit inclusief beoogde wijzigingen/ uitbreidingen benodigd is &amp;ndash; blijkt dat in totaal minder stikstofdepositie wordt veroorzaakt. Zeker in een situatie dat in de periode 1 januari 2012 &amp;ndash; 31 december 2014 (te) weinig stikstofdepositie is veroorzaakt, is voorstelbaar dat een initiatiefnemer nog gebruik wil maken van de bestaande rechten en de wijze waarop hiermee in de jurisprudentie tot inwerkingtreding van het PAS is omgegaan.[16] Onduidelijk is of dit nog kan. Enerzijds zou ik willen stellen dat het ook niet duidelijk is waarom dit niet zou kunnen. Je hebt in de hiervoor geschetste situatie weliswaar een Nbw-vergunning nodig, maar ontwikkelingsruimte is niet nodig omdat &amp;ndash; door een vergelijking met het (gecorrigeerde) bestaande recht en de gewenste situatie &amp;ndash; passend is beoordeeld dat significant negatieve effecten zijn uitgesloten. Op grond van art. 19g, lid 1, Nbw zou daarmee de vergunning kunnen worden verleend. De Nbw bepaalt &amp;ndash; ook na de wijzigingen die met ingang van 1 juli 2015 in werking zijn getreden &amp;ndash; niet dat alleen via het toekennen van ontwikkelingsruimte een Nbw-vergunning kan worden verleend. Par. 5.5 van het PAS lijkt echter het tegendeel te suggereren. Uit de casusposities die in deze paragraaf worden beschreven, kan worden afgeleid dat de opstellers van het PAS van mening zijn dat na inwerkingtreding van het PAS alleen nog via het gebruik maken van ontwikkelingsruimte of depositieruimte voor grenswaarden &amp;ndash; aan de hand van de feitelijk ten hoogste stikstofdepositie in de periode 2012 tot en met 2014 &amp;ndash; alsnog vergunning kan worden verleend voor een uitbreiding of wijziging van een bestaande situatie. M.i. is dit niet in overeenstemming met de jurisprudentie van de ABRvS zoals ik dit hiervoor beschreef. Zou de huidige regeling uit het PAS en de Nbw ook zo moeten worden ge&amp;iuml;nterpreteerd worden dat hiermee bewust wordt afgeweken van de huidige jurisprudentie van de ABRvS[17], dan leidt deze regeling dus tot een aanzienlijke beperking van de bestaande rechten. Niet alleen past dat niet in de systematiek van de Nbw en de Habitatrichtlijn, ook zou hierin mogelijk de basis liggen voor verzoeken tot toekenning van schadevergoeding.&lt;/p&gt;&#13;
&lt;p&gt;Vast staat in ieder geval dat de huidige regeling (en ook het PAS) onduidelijk is ten aanzien van de vraag of de bestaande jurisprudentie gecontinueerd kan worden &amp;ndash; terwijl er aan de andere kant uit de systematiek van deze jurisprudentie m.i. geen aanknopingspunten ontleend kunnen worden voor de stelling dat deze jurisprudentie niet gehandhaafd zou moeten worden. De tijd zal het leren hoe het bevoegd gezag en de ABRvS hiermee om zullen gaan.&lt;/p&gt;&#13;
&lt;h4&gt;3.3. Hoe werkt het overgangsrecht?&lt;/h4&gt;&#13;
&lt;p&gt;Een ander aspect dat de komende tijd van belang is, is de werking van het overgangsrecht. De sinds 1 juli 2015 gewijzigde Nbw voorziet op twee manieren in overgangsrecht, te weten in art. 67a Nbw en in art. 19km, lid 4, Nbw.&lt;/p&gt;&#13;
&lt;p&gt;Art. 67a Nbw&lt;/p&gt;&#13;
&lt;p&gt;Een &amp;ndash; min of meer &amp;ndash; algemene regel van overgangsrecht is opgenomen in art. 67a Nbw. In dit artikel is bepaald dat de art. 19km, 19kn en 19ko Nbw niet van toepassing zijn op projecten, plannen en andere handelingen indien aan de volgende drie voorwaarden is voldaan: (i) voor inwerkingtreding van het PAS is een besluit als bedoeld als bedoeld in art. 19km in voorbereiding (dit betreft het toedelingsbesluit); (ii) het bevoegd gezag beschikt over voldoende gegevens &amp;ndash; en indien nodig, een volledige passende beoordeling &amp;ndash; om de aanvraag te beoordelen dan wel het besluit voor te bereiden en (iii) een tijdige uitvoering van noodzakelijke (mitigerende) maatregelen om te verzekeren dat de natuurlijke kenmerken van het Natura 2000-gebied niet worden aangetast dan wel om significant negatieve gevolgen te voorkomen, is verzekerd. Voor de goede orde: art 19km Nbw betreft de regeling ter zake van toedelen van ontwikkelingsruimte; art. 19kn Nbw ziet op de reservering van ontwikkelingsruimte voor zogeheten prioritaire projecten en art. 19ko Nbw heeft betrekking op de registratie van toebedeelde ontwikkelingsruimte. Het toepassingsbereik van art. 67a Nbw op plannen is daarmee overigens beperkt. De artikelen 19km, 19kn en 19ko Nbw hebben immers betrekking op een situatie dat ontwikkelingsruimte kan worden toebedeeld. Dat kan, voor zover het plannen betreft, alleen in een beheerplan of in een bestemmingsplan als bedoeld in art. 2.3 Chw.&lt;/p&gt;&#13;
&lt;p&gt;Het overgangsrecht van art. 67a Nbw bepaalt dus, kort samengevat, dat geen ontwikkelingsruimte wordt toebedeeld (en geregistreerd) bij ontvankelijke aanvragen die zijn ingediend voor 1 juli 2015, mits een besluit in voorbereiding is, de aanvraag (of de bescheiden voor het ambtshalve te nemen besluit) volledig is om deze te kunnen beoordelen en uitvoering van de noodzakelijke maatregelen verzekerd is.&lt;/p&gt;&#13;
&lt;p&gt;Art. 19km, lid 4, Nbw&lt;/p&gt;&#13;
&lt;p&gt;Een specifieke overgangsrechtelijke bepaling is opgenomen in art. 19km, lid 4, Nbw. Hierin is bepaald dat het sinds 1 juli 2015 geldende verbod op externe saldering[18] niet geldt voor een besluit op een aanvraag om een vergunning als bedoeld in art. 19d, lid 1, Nbw mits deze aanvraag is ingediend v&amp;oacute;&amp;oacute;r 1 juli 2015.&lt;/p&gt;&#13;
&lt;p&gt;Kanttekeningen en onduidelijkheden&lt;/p&gt;&#13;
&lt;p&gt;Een aantal kanttekeningen kan bij deze regeling worden geplaatst. Ten eerste is van belang op te merken dat voor alle situaties die niet onder bovenstaand overgangsrecht vallen, de Nbw zoals deze geldt sinds 1 juli 2015 gewoon van toepassing is. Dat geldt dus ook voor de uitzondering op de vergunningplicht indien een bepaald project of andere handeling onder de grenswaarde valt. Sterker nog: deze uitzondering geldt onverkort per 1 juli 2015, los van de vraag of voordien een ontvankelijke aanvraag is ingediend en een besluit in voorbereiding is. Immers, art. 67a Nbw regelt slechts het overgangsrecht ten aanzien van de toepassing van een beperkt aantal artikelen &amp;ndash; en hieronder valt niet de uitzondering op de vergunningplicht voor grenswaardenprojecten. Deze uitzondering is in art. 19kh, lid 7, Nbw opgenomen; een artikel dat niet wordt genoemd in art. 67a Nbw. Tot welke risico&amp;rsquo;s dit kan leiden, komt hierna aan de orde.&lt;/p&gt;&#13;
&lt;p&gt;Relevant is verder de verhouding tussen het &amp;lsquo;algemene&amp;rsquo; overgangsrecht van art. 67a Nbw dat deels ook betrekking heeft op art. 19km Nbw en de specifieke regeling in art. 19km, lid 4, Nbw. M.i. kan dit overgangsrecht niet anders uitgelegd worden dan dat art. 67a Nbw voorrang heeft op art. 19km, lid 4, Nbw. Dat betekent dat als sprake is van een situatie als bedoeld in art. 67a Nbw, art. 19km in z&amp;rsquo;n totaliteit niet van toepassing is &amp;ndash; en daarmee dus ook niet het verbod op extern salderen zoals opgenomen in art. 19km, lid 3, Nbw, en dus evenmin de uitzondering op dit verbod. Simpel gezegd: in een situatie dat een aanvraag om een vergunning, vanwege art. 67a Nbw, nog onder het oude regime moet worden afgehandeld, mag externe saldering nog steeds plaatsvinden. Dat ligt ook voor de hand.&lt;/p&gt;&#13;
&lt;p&gt;In de situatie dat art. 67a Nbw niet van toepassing is &amp;ndash; en dus op een aanvraag die is ingediend voor 1 juli 2015 niet langer het toen geldende recht van toepassing is &amp;ndash; zou het echter nog wel zo kunnen zijn dat op grond van art. 19km, lid 4, Nbw, het verbod op extern salderen nog niet van toepassing is. Immers, voor toepassing van die overgangsbepaling is slechts vereist dat een aanvraag om een vergunning als bedoeld in art. 19d, lid 1, Nbw is ingediend. Hiermee wordt &amp;ndash; neem ik aan &amp;ndash; wel bedoeld een ontvankelijke, en dus volledige, aanvraag, maar anders dan bij art. 67a Nbw gelden er geen overige eisen.&lt;/p&gt;&#13;
&lt;p&gt;Ingewikkelder is de vraag wanneer zich een situatie als bedoeld in art. 67a Nbw voordoet. Met name de voorwaarde dat een besluit &amp;lsquo;in voorbereiding is bij het desbetreffende bestuursorgaan&amp;rsquo; geeft ruimte voor dit bestuursorgaan om al naar gelang de wenselijke uitkomst van een bepaalde procedure, een standpunt in te nemen. Dat geldt ook, zij het in mindere mate, voor het derde vereiste van art. 67a Nbw (dat degene die het project zal realiseren een tijdige uitvoering heeft verzekerd van de noodzakelijke maatregelen). Als het bevoegd gezag hier niet voor 1 juli 2015 naar gevraagd heeft, kan het overgangsrecht niet van toepassing worden verklaard. Ook hier heeft (of had) het bevoegd gezag dus min of meer zelf in de hand of oud dan wel nieuw recht van toepassing is.&lt;/p&gt;&#13;
&lt;h4&gt;3.4. Welke risico&amp;rsquo;s bestaan er bij aanpassing van de grenswaarde?&lt;/h4&gt;&#13;
&lt;p&gt;Een laatste kwestie die ik hier aan de orde wil stellen, betreft de werking van de regeling voor (vergunningvrije) grenswaarde-projecten en andere handelingen. Op grond van art. 19kh, lid 7, geldt er geen vergunningplicht voor handelingen en projecten met mogelijk significant negatieve gevolgen indien het project of de andere handeling (i) alleen stikstofdepositie kan veroorzaken en (ii) de omvang van de stikstofdepositie hetzij niet een vastgestelde grenswaarde overschrijdt, hetzij &amp;ndash; in geval van een hoofdweg of een hoofdvaarweg &amp;ndash; wordt verricht op een grotere afstand dan de vastgestelde relevante afstand. Welke grenswaarde of afstand hierbij relevant is, volgt uit het Besluit grenswaarden programmatische aanpak stikstof.[19]&lt;/p&gt;&#13;
&lt;p&gt;Voor de praktijk het meest van belang is toepassing van de grenswaarde (en dus niet de afstandsnorm). De grenswaarde is in beginsel 1 mol/ha/jaar (art. 2, lid 1, Besluit grenswaarden programmatische aanpak stikstof), met dien verstande dat de grenswaarde wordt verlaagd naar 0,05 mol/ha/jaar indien uit het rekenmodel AERIUS blijkt dat in een Natura 2000-gebied 5% of minder van de depositieruimte voor grenswaarden beschikbaar is (art. 2, lid 3, Besluit grenswaarden programmatische aanpak stikstofdepositie). De beschikbare depositieruimte is met het PAS per Natura 2000-gebied vastgesteld.&lt;/p&gt;&#13;
&lt;p&gt;Voor de goede orde wijs ik er daarbij nog op dat, wil men een beroep (kunnen) doen op deze grenswaarde, niet alleen de stikstofdepositie van op dat moment te verrichten projecten of andere handelingen moet worden bepaald, maar dat deze stikstofdepositie in cumulatie &amp;lsquo;met andere projecten of handelingen met betrekking tot dezelfde inrichting in de periode waarvoor het programma geldt&amp;rsquo; moet worden vastgesteld. Anders gezegd: per tijdvak waarin het PAS geldt (nu zes jaar), kan per inrichting in totaal, maar eventueel wel verdeeld in delen, maar 1x de dan geldende grenswaarde worden benut. Voor bepaalde projecten en andere handelingen die een beroep op de grenswaarde willen doen, bestaat een meldplicht. Dit volgt uit art. 8 van de Regeling programmatische aanpak stikstof. Voor de dagelijkse praktijk het meest relevant, is de meldplicht bij een stikstofdepositie die hoger is dan 0,05 mol/ha/jaar, indien (i) het project of andere handeling betrekking heeft op een inrichting als bedoeld in art. 1.1, lid 3, Wm bestemd voor landbouw of industrie of (ii) extra landbouwhuisdieren worden geplaatst in een inrichting.[20] De melding moet worden gedaan bij GS van de provincie waarin het project of de andere handeling in hoofdzaak wordt gerealiseerd, of de Minister van EZ indien deze op grond van art. 19d, lid 5, Nbw bevoegd is over het project of de andere handeling te beslissen (art. 8, lid 5, van de Regeling programmatische aanpak stikstof). Het bevoegde gezag registreert de melding vervolgens terstond na ontvangst daarvan in AERIUS Register (art. 8, lid 8, van de Regeling programmatische aanpak stikstof).&lt;/p&gt;&#13;
&lt;p&gt;Kanttekeningen en onduidelijkheden&lt;/p&gt;&#13;
&lt;p&gt;Tot zover lijkt het een min of meer overzichtelijke systeem te zijn. Toch zijn een paar kanttekeningen op zijn plaats. Ten eerste: wat gebeurt er als na melding, maar v&amp;oacute;&amp;oacute;r registratie van deze melding door het bevoegd gezag, de grenswaarde is verlaagd? Uit de (openbare) informatie over de werkwijze van de AERIUS-rekenmodellen lijkt te kunnen worden afgeleid dat een melding dezelfde dag wordt geregistreerd.[21] In zoverre lijkt er dus weinig kans op tijdsverlies tussen het doen van een melding en de registratie hiervan &amp;ndash; waardoor de kans dat de grenswaarde na het doen van een melding verlaagd is, beperkt lijkt te zijn.&lt;/p&gt;&#13;
&lt;p&gt;Maar hoe werkt dit indien een vergunningaanvraag wordt gedaan voor meerdere Natura 2000-gebieden, waarbij voor een of meer van deze Natura 2000-gebieden de grenswaarde niet wordt overschreden? In dat geval bestaat uiteraard een vergunningplicht voor de gebieden waar de grenswaarde w&amp;eacute;l wordt overschreden maar wordt de aanvraag tevens beschouwd als melding (voor zover het de gebieden betreft waar de grenswaarde niet wordt overschreden).[22] Ook dan geldt dat het bevoegd gezag de ontvangst van de melding terstond dient te registeren in AERIUS Register. Maar wat als dit niet gebeurt? Stel dat GS de vergunningaanvraag &amp;ndash; inclusief melding &amp;ndash; een tijd op het bureau laten liggen, dan zou de situatie kunnen ontstaan dat de grenswaarde intussen is verlaagd, en dat er bijvoorbeeld alsnog ook een vergunningplicht is ontstaan voor eerder meldingplichtige Natura 2000-gebieden. Terwijl deze vergunningplicht voor deze gebieden niet bestond op het moment dat de melding werd gedaan. De Nbw &amp;ndash; of de hierop gebaseerde regelingen &amp;ndash; voorziet niet in een regeling op dit punt. Zeker nu al in de praktijk is gebleken dat de oorspronkelijke grenswaarde van 1 mol/ha/jaar inmiddels voor een aantal Natura 2000-gebieden is verlaagd, is dit een re&amp;euml;el probleem. Te meer, nu uit art. 2 van het Besluit grenswaarden programmatische aanpak stikstof en bijbehorende toelichting op dit besluit, volgt dat de grenswaarde van rechtswege wordt verlaagd indien uit AERIUS blijkt dat 95% van de depositieruimte voor grenswaarden voor een Natura 2000-gebied is benut. Hoewel de Minister van EZ van de (automatische) verlaging van de grenswaarde vervolgens melding doet in de Staatscourant, heeft deze melding geen enkel (rechts)gevolg; het rechtsgevolg is immers al ingetreden op het moment dat AERIUS constateerde dat er niet voldoende depositieruimte meer beschikbaar was. Dit re&amp;euml;le risico kan m.i. alleen maar worden ondervangen door de initiatiefnemer indien tegelijkertijd met een Nbw-vergunning (die het gehele project dient te omvatten &amp;ndash; en dus ook de meldingplichtige Natura 2000-gebieden) ook een aparte melding wordt gedaan. Dat daarmee feitelijk dubbel gemeld wordt, lijkt me te rechtvaardigen gelet op de re&amp;euml;le risico&amp;rsquo;s indien de melding niet op tijd wordt geregistreerd.&lt;/p&gt;&#13;
&lt;p&gt;Ook wijs ik in dit verband op de situatie dat voor 1 juli 2015 een Nbw-vergunning is aangevraagd, waarop het &amp;ndash; hiervoor beschreven &amp;ndash; overgangsrecht niet van toepassing is, maar waarbij vervolgens blijkt dat het betreffende project of de andere handeling niet voor een of meerdere relevante Natura 2000-gebieden vergunningplichtig is. In dat geval geldt sinds 1 juli 2015 van rechtswege geen vergunningplicht meer &amp;ndash; maar dus een meldingsplicht. Maar wat als er nog enige tijd onduidelijkheid bestond over de vraag of de al ingediende aanvraag of onder het oude of het huidige recht zou worden afgehandeld? Dan heeft de melding dus (nog) niet plaatsgevonden &amp;ndash; en kan mogelijk niet meer van de grenswaarde van 1 mol/ha/jaar worden geprofiteerd. En wiens verantwoordelijkheid is (of was) het in die situatie om tijdig te melden? Het bevoegd gezag dat nog moest beslissen welk recht op de aanvraag van toepassing is, de initiatiefnemer &amp;ndash; of is er wellicht sprake van een gedeelde verantwoordelijkheid? En stel dat vervolgens niet meer de benodigde vergunning kan worden verleend, terwijl die mogelijkheid wel had bestaan als adequaat het goede wettelijke regime was toegepast, wie is daarvoor dan verantwoordelijk? Het lijkt mij niet geheel uitgesloten dat er dan, indien het bevoegd gezag had moeten reageren, mogelijk een recht op schadevergoeding ontstaat. Maar duidelijk is het nu niet.&lt;/p&gt;&#13;
&lt;p&gt;Vragen waarop de huidige wetgeving &amp;ndash; en ook bijbehorende toelichtingen &amp;ndash; dus geen antwoord heeft. Het betreffen echter kwesties die voor de praktijk zeer van belang zijn; het maakt immers behoorlijk wat uit voor (de haalbaarheid van) een nieuw initiatief of een Nbw-vergunning m&amp;eacute;t ontwikkelingsruimte nodig is, of dat hiervoor slechts een meldplicht bestaat.&lt;/p&gt;&#13;
&lt;h3&gt;4. Afrondend&lt;/h3&gt;&#13;
&lt;p&gt;Met het PAS is een indrukwekkend programma in het leven geroepen om de gevolgen van de te hoge stikstofbelasting in Nederland, voor de natuur en voor nieuwe ontwikkelingen, het lijf te gaan. Alleen dat al verdient lof. Inherent aan de kansen die zo&amp;rsquo;n programma met zich brengt, zijn de risico&amp;rsquo;s en onduidelijkheden die hiermee gepaard gaan. De komende tijd zal meer duidelijkheid brengen &amp;ndash; al dan niet in de vorm van uitspraken van de ABRvS. De behoefte aan duidelijkheid wordt in de praktijk veel gevoeld. Niet in de laatste plaats, omdat de toekomstige Wet natuurbescherming en de hierop volgende Omgevingswet &amp;ndash; waarin de Wet natuurbescherming zal worden ge&amp;iuml;ntegreerd &amp;ndash; een programmatische aanpak als het PAS zullen continueren. Verheldering van de nu nog onduidelijke onderdelen &amp;ndash; en overigens van de (juridische en ecologische) houdbaarheid van het PAS in z&amp;rsquo;n totaliteit &amp;ndash; kan alleen maar bijdragen aan een goede regeling in toekomstige wetgeving.&lt;/p&gt;</content><legacyfootnotes/><footnotes><footnote>1 Marieke Kaajan is advocaat/partner bij ENVIR &lt;br/&gt;Advocaten (Am?sterdam) en is gespecialiseerd in het omgevingsrecht.</footnote><footnote>2 Zie o.a. D. Sietses en A. Drahmann, ‘De programmatische aanpak stikstof: komt de PAS van pas?’, BR 2015/48, H.J.M. van Dreumel-Wingens, ‘Mitigeren en compenseren: voer voor discussie (II)’, Agr.r. 2014, p. 387-384 en G.C.W. van der Feltz, ‘Programma Aanpak Stikstof ter inzage’, TO 2015-2, p. 50-65.</footnote><footnote>3 Zo voorziet het PAS in brongerichte maatregelen in de landbouwsector, zoals voer- en managementmaatregelen, een aanscherping van de normen voor de maximumemissie van ammoniak uit stallen en van de normen voor de aanwending van dierlijk mest. Op provinciaal niveau zijn door de Provincie Limburg nog aanvullende brongerichte maatregelen voorzien. Zie p. 18 en 19 van het PAS.</footnote><footnote>4 Zie p. 28 e.v. van het PAS waarin gedetailleerd is beschreven hoe de beschikbare ontwikkelingsruimte en depositieruimte voor grenswaarden wordt bepaald.</footnote><footnote>5 Zie de onder noot 2 genoemde literatuur, en ook M.M. Kaajan, ‘Ontwikkelingsruimte met de PAS, of toch niet?’, Agr.r. 2013, p. 62-72.</footnote><footnote>6 Zie ook M.M. Kaajan, ‘Stikstof en bestemmingsplannen, met het PAS (extra) ruimte voor ontwikkeling?’, Gst. 2015/69.</footnote><footnote>7 Het verbod op externe saldering is opgenomen in art. 19km, lid 3, Nbw. Alleen indien voor 1 juli 2015 een aanvraag om een Nbw is ingediend (art. 19km, lid 4, Nbw), het bevoegd gezag het besluit heeft genomen dat art. 19km, lid 3, Nbw niet van toepassing is (art. 19kr, lid 2, sub b, Nbw) of indien stikstofdepositie wordt veroorzaakt op een Natura 2000-gebied dat niet in het PAS is opgenomen (art. 19kr, lid 2, sub a, Nbw en art. 19km, lid 3, Nbw) kan externe saldering nog plaatsvinden.</footnote><footnote>8 Kamerstukken I 2013/14, 33 669, nr. C, p. 11.</footnote><footnote>9 Zie o.a. ABRvS 19 februari 2014, ECLI:NL:RVS:2014:537, MenR 2014/91.</footnote><footnote>10 Zie o.a. ABRvS 19 februari 2014, ECLI:NL:RVS:2014:537, MenR 2014/91, en de in bijbehorende annotatie genoemde uitspraken.</footnote><footnote>11 Zie echter wel ABRvS 8 juli 2015, ECLI:NL:RVS:2015:2155 voor een situatie waarin noch van een project noch van een andere handeling sprake was.</footnote><footnote>12 Regeling van de Staatssecretaris van Economische Zaken en de Minister van Infrastructuur en Milieu van 3 juni 2015, nummer 15074288, houdende regels over de programmatische aanpak stikstof (Regeling programmatische aanpak stikstof), Stcrt. 2015, nr. 16320.</footnote><footnote>13 Al dan niet in de vorm van een aanhakende Nbw-toestemming bij een omgevingsvergunning, of een melding op grond van art. 8 van de Regeling (dit betreft de melding om gebruik te maken van de depositieruimte voor grenswaarden).</footnote><footnote>14 Dit betreft de vergunning als bedoeld in art. 2.1, eerste lid, onder e of i, Wet algemene bepalingen omgevingsrecht.</footnote><footnote>15 Te meer nu blijkens de toelichting bij de Regeling programmatische aanpak stikstof provincies in beleidsregels mogen vastleggen welke informatie zij in dit verband verlangen. Zie Stcrt. 2015, nr. 16320, p. 26.</footnote><footnote>16 Er is mij nog geen jurisprudentie bekend van na 1 juli 2015 waarin deze kwestie aan de orde is gekomen.</footnote><footnote>17 En overigens feitelijk ook met die van het Hof van Justitie, sinds het arrest Stadt Papenburg (HvJ EG 14 januari 2010, C-226/08).</footnote><footnote>18 Behoudens de (zeer beperkte) uitzonderingen die worden genoemd in art. 19kr, lid 2, sub a of sub b, Nbw en indien stikstofdepositie wordt veroorzaakt op een Natura 2000-gebied dat niet in het PAS is opgenomen.</footnote><footnote>19 Besluit van 8 juni 2015, houdende grenswaarden voor toestemmingsbesluiten in het kader van de programmatische aanpak stikstof (Besluit grenswaarden programmatische aanpak stikstof), Stb. 2015, 227.</footnote><footnote>20 De meldplicht geldt voorts bij Wm-inrichtingen die bestemd zijn voor het gebruik van gemotoriseerde voertuigen voor wedstrijden of wanneer het project betrekking heeft op de aanleg of wijziging van infrastructuur die uitsluitend of in hoofdzaak bestemd is voor gemotoriseerd weg-, spoorweg-, vaarweg- of luchtvaartverkeer (art. 8, lid 1, sub a, onder 1 en 3, Regeling programmatische aanpak stikstof).</footnote><footnote>21 Wel blijkt er enige vertraging de verwerking van de melding te bestaan. Zie hiervoor http://pas.bij12.nl/content/juridische-status, waarin het volgende staat vermeld: ‘Eenmaal per dag worden alle ontvangen meldingen doorgerekend door AERIUS. Na de doorrekening blijkt pas of de benodigde depositieruimte er ook is voor alle ingediende meldingen. De initiatiefnemer ontvangt pas na de doorrekening de ontvangstbevestiging.	De initiatiefnemer krijgt dan ook pas de volgende dag een ontvangstbevestiging waarin de ontvangst van de melding (inclusief kenmerk) wordt bevestigd met de melding dat de activiteit past binnen de beschikbare depositieruimte en de berekening is toegevoegd. Indien de grenswaarde van rechtswege is verlaagd dan krijgt de initiatiefnemer het bericht dat voor de betreffende activiteit alsnog sprake is van een vergunningplicht en hiervoor een aanvraag ingediend kan worden bij het bevoegd gezag.’</footnote><footnote>22 Art. 8, lid 7, Regeling programmatische aanpak stikstof.</footnote></footnotes><auteurs>mr. drs. M.M. Kaajan</auteurs><published>2015-11-04 16:01:51</published><modified>2015-11-05 15:22:53</modified><editiondate>2015-11-04</editiondate><htmlpath>https://denhollander.info/artikel/12524</htmlpath></article>
</articles></edition>
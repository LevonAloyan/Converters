<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7161</id><udhid>UDH:TvAR/7161</udhid><titel>'B.V. Landgoederen Huis ter Heide te 's-Graveland / de beschikking van Burgemeester en Wethouders van Loon op Zand' (TvAR 1990/4411)</titel><searchwords><searchword>TvAR 10/1990</searchword><searchword>TvAR 1990/4411</searchword><searchword>UDH:TvAR/7161</searchword></searchwords><attachments><attachment><name>1990_nr 10_Rechtspraak_4411.pdf</name><extention>pdf</extention><url>https://denhollander.info/download/6754/ci</url></attachment></attachments><inleiding>Hinderwet, art. 6a&#13;
Wijziging van diersoorten, die leidt tot een&#13;
gelijkblijvende ammoniakemissie, rechtvaardigt&#13;
een revisievergunning; bestaande&#13;
rechten maken een voortzetting van een - op&#13;
zich - te hoge milieubelasting mogelijk.</inleiding><content>KB 14 december 1987, nr. 50&#13;
Beschikken bij dit besluit op het beroep,&#13;
ingesteld door B.V. Landgoederen Huis ter&#13;
Heide te 's-Graveland,&#13;
tegen&#13;
de beschikking van Burgemeester en Wethouders&#13;
van Loon op Zand van 25 oktober&#13;
1983, no. 8234, waarbij aan Th.J. Habraken&#13;
te De Moer een nieuwe, de gehele inrichting&#13;
omvattende, vergunning onder voorschriften&#13;
als bedoeld in artikel 6a der Hinderwet is&#13;
verleend voor een varkens- en kuikenmesterij&#13;
annex mestopslag gelegen aan de Galgeneindsestraat&#13;
te De Moer, kadastraal bekend&#13;
gemeente Loon op Zand, sectie K, nummers&#13;
2190 en 697.&#13;
De Raad van State, Afdeling voor de geschillen&#13;
van bestuur, gehoord, advies van 13&#13;
november 1987, no. G05.83.0938.202.87.&#13;
Op de voordracht van Onze Minister van&#13;
Volkshuisvesting, Ruimtelijke Ordening en&#13;
Milieubeheer van 4 december 1987, DGMH/&#13;
BM, nr. 13019/4;&#13;
Overzicht van het geschil&#13;
Burgemeester en Wethouders van Loon op&#13;
Zand hebben bij hun evenvermelde beschikking,&#13;
voor zover te dezen van belang, het&#13;
volgende overwogen:&#13;
dat naar aanleiding van de aanvraag bezwaren&#13;
zijn ingebracht door de Vereniging&#13;
tot Behoud van Natuurmonumenten in&#13;
Nederland;&#13;
dat de Vereniging vreest voor ernstige aantasting&#13;
van de landschappelijke waarden en&#13;
daardoor van de belevingswaarde van haar&#13;
landgoed dat direct grenst aan de plaats waar&#13;
de inrichting is gesitueerd;&#13;
dat zij vreest dat de vitaliteit van de naaldbomen&#13;
in de omgeving negatief zal worden&#13;
beïnvloed en de korstmossenvegetatie in het&#13;
gebied ten noordoosten van de inrichting&#13;
schade zal kunnen ondervinden;&#13;
dat zij vreest voor een verstoring van het&#13;
ten oosten van de inrichting in uitvoering&#13;
zijnde milieubouwproject;&#13;
dat de opzet van dit project is het tot ontwikkeling&#13;
brengen van een vegetatie die kenmerkend&#13;
is voor oligotrofe (=voedselarme)&#13;
milieus;&#13;
dat volgens haar door voortdurende uitstoot&#13;
stikstofrijke gassen en de overheersende&#13;
windrichting en dergelijke de gewenste&#13;
ontwikkeling zou kunnen worden gestagneerd&#13;
en in kwaliteit achterblijven bij het&#13;
gestelde doel;&#13;
dat zij verzoekt de gevraagde vergunning&#13;
niet te verlenen;&#13;
dat naar aanleiding van de aanvraag en het&#13;
bezwaarschrift van de Vereniging advies is&#13;
gevraagd bij de Consulent natuur- en landschapsbescherming&#13;
voor Noord-Brabant van&#13;
de Inspectie natuurbehoud en openluchtrecreatie&#13;
ressorterend onder het Ministerie van&#13;
Landbouw en Visserij;&#13;
dat de Consulent wijst op een onderzoek&#13;
naar het effect van ammoniak afkomstig van&#13;
intensieve veehouderijen op onder andere&#13;
boomsoorten, waarvan de resultaten zijn vermeld&#13;
in het rapport 'Stallucht en Planten'&#13;
(opgesteld door het Instituut voor Plantenziektekundig&#13;
Onderzoek, de Landbouwhogeschool&#13;
en het Instituut voor Mechanisatie,&#13;
Arbeid en Gebouwen, alle te Wageningen);&#13;
dat volgens de Consulent tot ongeveer 200&#13;
meter afstand van het betreffende bedrijf bij&#13;
de onderzochte planten- en boomsoorten&#13;
gewasbeschadiging optreedt; dat de plantenen&#13;
boomsoorten die voorkomen in landgoed&#13;
Huis ter Heide niet bij genoemd onderzoek&#13;
betrokken zijn geweest, maar dat volgens de&#13;
Consulent de kans dat de boomsoorten aldaar&#13;
zeer gevoelig zijn voor ammoniak erg reëel&#13;
is; dat dat volgens de Consulent in ieder geval&#13;
geldt voor korstmossen;&#13;
dat de Consulent bovendien wijst op een&#13;
onderzoek van de Landbouwhogeschool te&#13;
Wageningen dat heeft aangetoond dat ammoniak&#13;
afkomstig van intensieve veehouderijen&#13;
zich met zwaveldioxyde uit de (zure) regen verbindt tot ammoniumsulfaat, dat in&#13;
de bodem wordt omgezet in een mengsel van&#13;
salpeter- en zwavelzuur; dat volgens dat&#13;
onderzoek een van de gevaren van bodemverzuring&#13;
is het vrijkomen van aluminium&#13;
dat bij bepaalde concentraties giftig is voor&#13;
planten;&#13;
dat de Consulent, gelet op de situering van&#13;
de bedrijfsgebouwen ten opzichte van het natuurgebied,&#13;
de bedrijfsomvang en de voornoemde&#13;
onderzoeken, vreest voor directe&#13;
schade aan bomen en planten binnen het&#13;
natuurgebied, de bezwaren van de Vereniging&#13;
tot Behoud van Natuurmonumenten in&#13;
Nederland onderschrijft en tevens adviseert&#13;
de gevraagde hinderwetvergunning niet te&#13;
verlenen;&#13;
dat direct ten zuiden van de inrichting&#13;
waarvoor vergunning wordt gevraagd een&#13;
bosgebied is gelegen dat deel uitmaakt van&#13;
het landgoed Huis ter Heide;&#13;
dat ten gevolge van de overheersende zuidwestenwind&#13;
de toevoer van ammoniak in dit&#13;
bosgebied niet een zodanige omvang heeft&#13;
dat daardoor aan het bosgebied ontoelaatbare&#13;
schade wordt toegebracht;&#13;
dat de kans dat de korstmossenvegetatie,&#13;
met name die in het bosgebied ten noordoosten&#13;
van de inrichting waarvoor vergunning&#13;
wordt gevraagd, schade zal ondervinden&#13;
klein is, gezien de afstand tussen deze inrichtingen&#13;
en dat bosgebied;&#13;
dat op circa 450 meter ten oosten van de&#13;
inrichting waarvoor vergunning wordt gevraagd&#13;
een milieubouwproject in ontwikkeling&#13;
is gelegen;&#13;
dat ten westen van dit project een aantal&#13;
intensieve veehouderijen zijn gelegen waarvan&#13;
de gezamenlijke ammoniak-emissie,&#13;
uitgedrukt in mestvarkeneenheden, circa&#13;
14600 bedraagt;&#13;
dat de afstand van deze intensieve veehouderijen&#13;
(uitgezonderd de inrichting waarvoor&#13;
vergunning wordt aangevraagd) tot het milieubouwproject&#13;
varieert van circa 800 meter&#13;
tot circa 1400 meter;&#13;
dat, gelet op deze afstanden, het milieubouwproject&#13;
niet ontoelaatbaar wordt aangetast;&#13;
dat een toeneming van 1496 mestvarkeneenheden,&#13;
afkomstig van de nog op te richten&#13;
stallen, ten opzichte van de reeds aanwezige&#13;
ammoniak-emissie van circa 14600 mestvarkeneenheden&#13;
minimaal is;&#13;
dat het natuurlijk milieu ter plaatse zowel&#13;
wat betreft de bestaande als de potentiële&#13;
waarde niet ontoelaatbaar wordt geschaad,&#13;
gezien de grote afstand (circa 450 meter)&#13;
tussen de nog op te richten stallen en het&#13;
milieubouwproject;&#13;
dat hun college de door de Vereniging tot&#13;
Behoud van Natuurmonumenten in Nederland&#13;
geuite bezwaren als ongegrond beschouwt;&#13;
dat de situering van de stallen voldoet aan&#13;
de afstandsnormen met betrekking tot stankhinder&#13;
zoals die te vinden zijn in de brochure&#13;
'Veehouderij en Hinderwet';&#13;
dat de bijdrage van de inrichting waarvoor&#13;
vergunning wordt gevraagd aan de cumulatie&#13;
van stankhinder ter plaatse van een aantal&#13;
burgerwoningen aan de Pastoor Kampstraat&#13;
niet zodanig zal zijn dat daardoor ontoelaatbare&#13;
hinder ontstaat;&#13;
dat geen adviezen en bezwaren zijn ingebracht&#13;
naar aanleiding van het ontwerp van&#13;
de beschikking;&#13;
dat door de inrichting mogelijk verder te&#13;
veroorzaken gevaar, schade of hinder voldoende&#13;
kan worden ondervangen door de bij&#13;
de beschikking behorende voorschriften.&#13;
De appellante voert in beroep het volgende&#13;
aan:&#13;
Appellante verwijst naar eerder ingebrachte&#13;
bezwaren. Zij meent dat door het oprichten&#13;
en in werking hebben van de desbetreffende&#13;
inrichting schade en hinder zal worden toegebracht&#13;
aan haar eigendommen en dat, onder&#13;
meer op grond van art. 13 der Hinderwet, de&#13;
vergunning had behoren te worden geweigerd.&#13;
Zij verwijst in dit verband op het statutaire&#13;
doel der vennootschap: 'het in stand&#13;
houden van onroerende goederen, waaronder&#13;
begrepen het beheer en de exploitatie daarvan&#13;
zoveel mogelijk ter bescherming en ontwikkeling&#13;
van de natuurwetenschappelijke,&#13;
landschappelijke en cultuurhistorische waarden'.&#13;
In dit verband wijst zij erop dat de&#13;
reikwijdte van de Hinderwet het sinds enige&#13;
tijd uitdrukkelijk mogelijk maakt dat ook de&#13;
negatieve gevolgen van een inrichting ten&#13;
opzichte van natuur- en landschapswaarden&#13;
in de beoordeling kunnen worden betrokken.&#13;
Dit leidt ertoe dat de ecologische inpasbaarheid&#13;
van een bedrijfin de beoordeling dient te&#13;
worden betrokken. Bovendien zou er met&#13;
name rekening moeten worden gehouden&#13;
met de ter plaatse reeds aanwezige bronnen (gelijksoortige inrichtingen), waarop wordt&#13;
geduid in de bestreden beschikking.&#13;
Burgemeester en Wethouders hebben ter&#13;
zake van de aanvraag advies ingewonnen bij&#13;
de Consulent natuur- en landschapsbescherming&#13;
voor Noord-Brabant van de Inspectie&#13;
natuurbehoud en openluchtrecreatie, ressorterend&#13;
onder het Ministerie van Landbouw en&#13;
Visserij. Burgemeester en Wethouders hebben&#13;
echter dit advies, dat negatief was, niet&#13;
gevolgd en de vergunning verleend. De&#13;
gronden, die daarvoor worden genoemd,&#13;
komen haar weinig overtuigend en onderbouwd&#13;
en daardoor onvoldoende voor. De&#13;
bezwaren als bedoeld in de voorgaande alinea&#13;
richten zich in belangrijke mate op de&#13;
uitstoot van ammoniakdampen die in de&#13;
omgeving terechtkomen. Te hoge concentraties&#13;
stikstofhoudende zuren zullen niet alleen&#13;
leiden tot zich wijzigende vegetaties en het&#13;
afsterven van planten en bomen, waardoor&#13;
rechtstreekse ecologische en financiële schade&#13;
optreedt, doch ook op het oppervlaktewater.&#13;
In dit verband wordt met name verwezen&#13;
naar het zogenaamde 'milieubouwproject',&#13;
in welk kader grote inspanningen worden&#13;
getroost om een voedselarme plas te doen&#13;
ontstaan die de waarde van het natuurgebied&#13;
beoogt te vergroten. Op grond van het voorgaande&#13;
verzoekt appellante met vernietiging&#13;
van de bestreden beschikking de vergunning&#13;
alsnog te weigeren, een en ander op grond&#13;
van art. 29 der Hinderwet, juncto art. 44 der&#13;
Wet algemene bepalingen milieuhygiëne.&#13;
Overwegingen ten aanzien van het geschil&#13;
Het verzoek om een nieuwe, de gehele inrichting&#13;
omvattende, vergunning als bedoeld in&#13;
art. 6a van de Hinderwet heeft betrekking op&#13;
een varkens- en kuikenmesterij.&#13;
Burgemeester en Wethouders hebben bij&#13;
beschikking van 31 juli 1979 voor de inrichting&#13;
een oprichtingsvergunning verleend&#13;
voor het houden van in totaal 45000 mestkuikens&#13;
in drie stallen, welke vergunning per 29&#13;
augustus 1979 onherroepelijk is geworden.&#13;
Op 29 augustus 1982 was evenwel slechts&#13;
een stal voor het houden van 15000 mestkuikens&#13;
gerealiseerd, zodat in verband met het&#13;
bepaalde in artikel 27, eerste lid, van de&#13;
Hinderwet de oprichtingsvergunning voor de&#13;
overige twee stallen en het houden van 30000&#13;
mestkuikens op die datum van rechtswege is&#13;
vervallen.&#13;
De aanvraag heeft onder meer betrekking&#13;
op een uitbreiding van de inrichting met twee&#13;
stallen voor het houden van in totaal 1496&#13;
mestvarkens.&#13;
Deze stallen, welke inmiddels zijn gerealiseerd,&#13;
bevinden zich op korte afstand van een&#13;
bosgebied in het agrarisch buitengebied van&#13;
de Moer.&#13;
De appellante, die het evengenoemde bosgebied&#13;
beheert, heeft bezwaren tegen de&#13;
voornoemde uitbreiding en voert daartoe met&#13;
name aan ecologische schade te vrezen aan&#13;
het bos, een natuurmonument dat in eigendom&#13;
is bij de Vereniging tot Behoud van Natuurmonumenten&#13;
in Nederland.&#13;
Blijkens de stukken en het verhandelde ter&#13;
openbare vergadering van de Afdeling, voornoemd,&#13;
valt te vrezen dat, indien de uitstoot&#13;
van ammoniak vanuit de inrichting toeneemt,&#13;
gelet op het ter plaatse aanwezige achtergrondniveau&#13;
van ammoniak in de lucht, onaanvaardbare&#13;
schade wordt veroorzaakt aan&#13;
meergenoemd bosgebeid. Anderzijds is&#13;
evenwel gebleken, dat indien, zoals door de&#13;
vergunninghouder ter vorengenoemde vergadering&#13;
is aangevoerd, de 15000 mestkuikens&#13;
in de voorheen reeds bestaande stal&#13;
worden vervangen door 264 mestvarkens, de&#13;
totale uitstoot van ammoniak vanuit de inrichting,&#13;
waarin dan in totaal ten hoogste&#13;
1760 mestvarkens worden gehouden, kleiner&#13;
is dan de ammoniakemissie van 15000 mestkuikens.&#13;
In verband hiermee kan naar Ons oordeel&#13;
de ecologische schade welke de inrichting&#13;
veroorzaakt in voldoende mate worden beperkt,&#13;
mits de verleende vergunning in dier&#13;
voege wordt gewijzigd dat vergunning wordt&#13;
verleend voor ten hoogste 1760 mestvarkens&#13;
in de drie thans aanwezige stallen.&#13;
Op grond van ambtsberichten moet worden&#13;
aangenomen, dat de voorschriften, welke&#13;
burgemeester en wethouders aan de vergunning&#13;
hebben verbonden, gelet op het bovenaangegeven&#13;
aantal varkens, het karakter van&#13;
de omgeving en de afstanden tot de dichstbijzijnde&#13;
woningen van derden, gevaar, schade&#13;
en hinder voor het overige in voldoende mate&#13;
beperken.&#13;
Burgemeester en Wethouders van Loon op&#13;
Zand hebben dan ook in verband met het&#13;
bepaalde in artikel 13 van de Hinderwet terecht&#13;
de gevraagde vergunning verleend, zij&#13;
het dat de soorten en aantallen dieren alsnog dienen te worden gewijzigd, zoals hieronder&#13;
nader is aangegeven. De bestreden beschikking&#13;
kan dan ook niet geheel ongewijzigd&#13;
worden gehandhaafd.&#13;
Beslissing&#13;
Gezien de Hinderwet en de Wet algemene&#13;
bepalingen milieuhygiëne hebben Wij goedgevonden&#13;
en verstaan:&#13;
met handhaving voor het overige van de&#13;
beschikking van burgemeester en wethouders&#13;
van Loon op Zand van 25 oktober 1983,&#13;
no. 8234, de daarbij verleende vergunning in&#13;
dier voege te wijzigen, dat deze geldt voor&#13;
het houden van in totaal ten hoogste 1760&#13;
mestvarkens in de drie thans aanwezige stallen,&#13;
die zijn aangegeven op de tekening behorende&#13;
bij de aanvraag.&#13;
Onze Minister van Volkshuisvesting,&#13;
Ruimtelijke Ordening en Milieubeheer is&#13;
belast met de uitvoering van dit besluit.</content><legacyfootnotes/><footnotes><footnote/></footnotes><auteurs/><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7161</htmlpath></article>
</articles></edition>
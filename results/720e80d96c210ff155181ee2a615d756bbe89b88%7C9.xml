<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2021</searchword><id>16529</id><udhid>UDH:TvAR/16529</udhid><titel>Fiscale kroniek 2020</titel><searchwords><searchword>TvAR 1/2021</searchword><searchword>UDH:TvAR/16529</searchword></searchwords><attachments><attachment><name>21508.pdf</name><extention>pdf</extention><url>https://denhollander.info/download/21508/ci</url></attachment></attachments><inleiding/><content>&lt;h3&gt;1. Inleiding&lt;/h3&gt;&lt;p&gt;De coronacrisis heeft een groot stempel gedrukt op 2020. Ondernemers moesten acuut worden ondersteund. Na afloop van het jaar doen we in deze kroniek dan ook dunnetjes over de beschrijving van de fiscale coronamaatregelen zoals die halverwege 2020 al is opgetekend in het tweeluik ‘Corona in de agrarisch juridische praktijk’ in de edities nummers 4 en 5 van het tijdschrift.&lt;/p&gt;&lt;p&gt;Vanzelfsprekend gaan we daarnaast in op voor de agrarische sector relevante ontwikkelingen op het gebied van fiscale wetgeving, fiscaal beleid en de belastingrechtspraak. We eindigen met een korte vooruitblik op wat ons op het agro-fiscale vlak te wachten staat in 2021.&lt;/p&gt;&lt;h3&gt;2. Wetgeving&lt;/h3&gt;&lt;h4&gt;2.1. Tarieven en aftrekposten&lt;/h4&gt;&lt;p&gt;Per 1 januari 2021 is er weer het een en ander veranderd op fiscaal gebied. Een deel van deze wijzigingen is in voorgaande jaren al aangekondigd[2] en een deel van deze wijzigingen is op Prinsjesdag gepubliceerd in het Belastingplan 2021. Een aantal van deze wijzigingen is ook van belang voor agrarische ondernemers.&lt;/p&gt;&lt;p&gt;Agrarische ondernemers die hun onderneming uitoefenen in de vorm van een eenmanszaak, maatschap of vennootschap onder firma, betalen inkomstenbelasting in box 1 over hun winst. Er zijn ook veel agrarische ondernemers die hun onderneming uitoefenen in de vorm van een bv. De bv moet over haar winst vennootschapsbelasting betalen. Als er dividend uitgekeerd wordt, moet de aandeelhouder daarover inkomstenbelasting in box 2 betalen.&lt;/p&gt;&lt;p&gt; &lt;/p&gt;&lt;p&gt;Inkomstenbelasting&lt;/p&gt;&lt;p&gt;Sinds 2020 hebben we een tweeschijvenstelsel in de inkomstenbelasting, waarbij er nog slechts twee tarieven gelden voor inkomen uit werk en woning. Per 1 januari 2021 is het tarief van de eerste schijf verlaagd van 37,35% naar 37,1%. Boven de inkomensgrens van € 68.507 blijft het verhoogde tarief van 49,5% gelden. In de komende jaren wordt het tarief in de eerste schijf nog verder verlaagd.&lt;/p&gt;&lt;p&gt;Daar staat tegenover dat veel aftrekposten in 2021 nog slechts aftrekbaar zijn tegen een tarief van maximaal 43% (in 2020 was dit nog 46%). Dit heeft dus invloed voor ondernemers die een inkomen hebben dat hoger is dan € 68.507. Het betr﻿eft onder andere de volgende aftrekposten: de eigen woningrente, de persoonsgebonden aftrekposten, de zelfstandigenaftrek en de MKB-winstvrijstelling. Het tarief waartegen deze posten afgetrokken mogen worden, wordt in stappen verder verlaagd, tot in 2023 deze posten nog slechts verrekenbaar zijn tegen het basistarief.&lt;/p&gt;&lt;p&gt;Het maximum van de algemene heffingskorting is verhoogd, maar daar staat tegenover dat het afbouwpercentage ook verhoogd is, waardoor de afbouw sneller gaat. De voor 2022 geplande verhoging van de arbeidskorting is een jaar naar voren gehaald.&lt;/p&gt;&lt;p&gt;Iedere (agrarische) ondernemer die voldoet aan het urencriterium heeft recht op de zelfstandigenaftrek. Het kabinet heeft in 2019 aangekondigd dat het bedrag van de zelfstandigenaftrek in stappen verlaagd wordt. Oorspronkelijk was het plan om dit in stappen van €&amp;nbsp;250 te doen, totdat de zelfstandigenaftrek in 2028 nog maximaal € 5.000 zou bedragen. Het kabinet heeft echter besloten om deze afbouw te versnellen. Tot en met 2027 bedraagt de afbouw €&amp;nbsp;360 per jaar. In 2028 vindt een eenmalige afbouw van € 390 plaats. Vervolgens wordt de zelfstandigenaftrek met € 110 per jaar verminderd totdat in 2036 een zelfstandigenaftrek van €&amp;nbsp;3.240 overblijft. In 2021 bedraagt de zelfstandigenaftrek € 6.670.&lt;/p&gt;&lt;p&gt;Vennootschapsbelasting&lt;/p&gt;&lt;p&gt;De vennootschapsbelasting heeft een tweeschijvenstelsel. De eerder aangekondigde stapsgewijze verlaging van deze tarieven, is voor een deel niet doorgegaan. Het tarief van de eerste schijf is volgens de oorspronkelijke plannen in 2021 verlaagd van 16,5% naar 15%. De aangekondigde verlaging van het tweede tarief naar 21,7% is echter niet doorgegaan. Het tarief blijft 25%. Positief is dat de eerste tariefschijf in 2021 verhoogd is naar € 245.000 (was € 200.000). In 2022 wordt deze verder verhoogd naar € 395.000. Hierdoor valt een groter deel van de winst (of wellicht wel alle winst) onder het tarief van 15%.&lt;/p&gt;&lt;p&gt;Het inkomstenbelastingtarief in box 2 is verhoogd naar 26,9%.&lt;/p&gt;&lt;p&gt;&lt;/p&gt;&lt;p&gt;Rechtsvormkeuze &lt;/p&gt;&lt;p&gt;Ondanks dat het tarief van de tweede schijf in de vennootschapsbelasting niet verlaagd is, zal bij winsten boven de € 68.507 de bv sneller aantrekkelijk worden. Daarbij zal echter niet alleen gekeken moeten worden naar de tarieven in de inkomstenbelasting en de vennootschapsbelasting, maar ook naar andere relevante fiscale factoren. Denk daarbij aan de landbouwvrijstelling, de gebruikelijk loonregeling, de ondernemersfaciliteiten in de inkomstenbelasting en de afschrijvingsbeperking op gebouwen.[3]&lt;/p&gt;&lt;p&gt;Box 3&lt;/p&gt;&lt;p&gt;Over ‘box 3’ is in de afgelopen jaren veel te doen geweest en in 2020 was dat niet anders.&lt;/p&gt;&lt;p&gt;In deze box wordt al vanaf 2001 op forfaitaire wijze inkomstenbelasting geheven over inkomen uit ‘sparen en beleggen’. Dit betreft in hoofdzaak spaargelden, beleggingen, verhuurde en verpachte onroerende zaken en tweede woningen van natuurlijke personen.&lt;/p&gt;&lt;p&gt;Lange tijd was het forfaitaire rendement gesteld op 4%. In verband met de alsmaar dalende marktrente geldt met ingang van 2017 een gedifferentieerd forfaitair rendement; hoe meer vermogen men heeft, des te hoger het forfaitair rendement.&lt;/p&gt;&lt;p&gt;De belangrijkste aanpassing per 1 januari 2021 is de verhoging van het heffingsvrij vermogen. Dit bedroeg ruim € 30.000, maar bedraagt in 2021 € 50.000 per persoon. De begrote belastingopbrengst moet echter wel uit de lengte of de breedte komen, dus daar tegenover wordt het tarief van box 3 licht verhoogd van 30% naar 31%, evenals de forfaitaire rendementen. Het forfaitair rendement over de eerste € 50.000 aan vermogen boven het heffingsvrije deel wordt gesteld op 1,9%, en over het vermogen tussen € 100.000 en € 1.000.000 op 4,5%. Vermenigvuldig met het tarief van 31% leidt dat tot een belastingheffing van respectievelijk 0,58% en 1,39% over het betreffende vermogen.&lt;/p&gt;&lt;p&gt;Niet onvermeld mag blijven de lobby van de &lt;span class="italic"&gt;Federatie Particulier Grondbezit&lt;/span&gt; (FPG) bij de behandeling van de belastingplannen voor 2021. Wat haar achterban vooral dwars zit is de box 3-heffing over verpachte gronden en over gebouwd onroerend goed binnen Natuurschoonwet-landgoederen. Voor de waardering van verpachte gronden in box 3 geldt een goedkeuring op basis waarvan de waardedruk van verpachte gronden ten opzichte van de marktwaarde (‘normwaarde’) op eenvoudige wijze kan worden vastgesteld. Onlangs is de waardedruk voor regulier verpachte gronden verlaagd van 50% naar 40%, dit op basis van (vermeende) marktgegevens. Daardoor is de box 3-heffing over deze gronden nog hoger geworden dan hij al was. In sommige gebieden moet zelfs meer belasting worden betaald dan de maximale pacht volgens de wettelijke pachtnormen.&lt;/p&gt;&lt;p&gt;Probleem lijkt te zijn dat marktprijzen van landbouwgronden in verpachte staat door meer factoren beïnvloed worden dan enkel het directe pachtrendement van de grond. Daarbij valt met name te denken aan de kans op het pachtvrij komen van de grond. De waarde die de grondslag is voor de box 3-heffing wijkt dan ook substantieel af van het opbrengend vermogen van de grond.&lt;/p&gt;&lt;p&gt;De staatssecretaris van Financiën onderkent dit wel, maar merkt telkens op dat in box 3 beoogd wordt op forfaitaire wijze zowel het directe als het indirecte (waardestijging) rendement op grond vast te stellen.&lt;/p&gt;&lt;p&gt;Dit laatste is op zichzelf juist als men de totstandkomingsgeschiedenis van box 3 er nog eens op naleest. Destijds had men echter vooral beleggers in gebouwd vastgoed voor ogen, bij wie men inderdaad het volledige rendement in aanmerking wilde nemen. Waardestijging van gebouwd vastgoed is echter per definitie van tijdelijke aard vanwege de uiteindelijke slijtage en zal door een op winstmaximalisatie gerichte belegger op enig moment ook gerealiseerd willen worden. Bij onbebouwde grond daarentegen, heeft de waardestijging, behoudens waardeverandering door bestemmingswijziging, doorgaans het karakter van inflatiewinst -over welke ‘winst’ eigenlijk niet of maar beperkt belasting zou moeten worden geheven- en is de eigenaar veelal niet gericht op realisatie van die waardestijging, maar streeft hij juist een duurzaam bezit na. Het jaarlijks op forfaitaire wijze in aanmerking nemen van een (doorgaans niet-gerealiseerde) waardestijging staat daarmee op gespannen voet.&lt;/p&gt;&lt;p&gt;Ook bij de behandeling van de belastingplannen voor 2021 heeft de FPG nog geen potten kunnen breken. Wel is duidelijk dat ‘de politiek’ nog niet tevreden is met box 3 in de huidige vorm, niet in het minst voor wat betreft de belastingheffing over onroerende zaken. Wie weet komen er in de nabije toekomst dan ook wel weer nieuw gelegenheden om aandacht te vragen voor de verpachte landbouwgronden.&lt;/p&gt;&lt;h4&gt;2.2. Baangerichte investeringskorting (BIK)&lt;/h4&gt;&lt;p&gt;Voor ondernemers geldt al een aantal fiscale investeringsregelingen zoals de kleinschaligheidsinvesteringsaftrek (KIA), de Energie-investeringsaftrek (EIA), de milieu-investeringsaftrek (MIA), de Vrije afschrijving op milieu-investeringen (Vamil) en de Willekeurige afschrijving voor de startende ondernemers (Waso). Dat was het kabinet echter nog niet genoeg. Met de invoering van de BIK beoogt men vooral werkgelegenheid te creëren door een nieuwe investeringsregeling voor ondernemingen met personeel. Deze regeling is daarom in het vat gegoten van een specifieke afdrachtvermindering op de loonheffing en premies volksverzekeringen, terug te vinden in de artikelen 29a en volgende van de Wet vermindering afdracht loonbelasting en premie voor de volksverzekeringen. Inherent daaraan kan de investeringskorting derhalve alleen te gelde worden gemaakt voor zover de ondernemer loonheffing en premies volksverzekeringen afdraagt van werknemers die bij hem in dienst zijn. Daaronder valt ook het loon van de directeur-grootaandeelhouder van een besloten vennootschap, mits deze ook in loondienst is van de vennootschap die de investering doet.&lt;/p&gt;&lt;p&gt;De korting bedraagt 3,9% voor investeringen tussen € 20.000 (het minimumbedrag) en € 5.000.000; daarboven 1,9%.&lt;/p&gt;&lt;p&gt;Hoewel de regeling pas op 1 januari 2021 in werking is getreden, geldt deze ook al voor investeringen waarvoor de verplichting al in 2020, op of na 1 oktober, is aangegaan, mits de laatste betaling voor die investering pas in 2021 wordt gedaan. Het bedrijfsmiddel moet ook binnen zes maanden na de laatste betaling in gebruik zijn genomen.&lt;/p&gt;&lt;p&gt;Veel beperkingen die ook gelden voor de KIA zijn van overeenkomstige toepassing. De wetgever heeft echter afgezien van het opnemen van een desinvesteringsregeling voor de BIK. Het is voldoende als de intentie bestaat het bedrijfsmiddel structureel voor de (eigen) onderneming aan te wenden.&lt;/p&gt;&lt;p&gt;Aanvragen voor de regeling dienen te worden gedaan bij de Rijksdienst voor Ondernemend Nederland (RVO).&lt;/p&gt;&lt;h4&gt;2.3. Overdrachtsbelasting&lt;/h4&gt;&lt;p&gt;Met ingang van 1 januari 2021 is een aantal belangrijke wijzigingen doorgevoerd op het gebied van de overdrachtsbelasting.&lt;/p&gt;&lt;p&gt;De belangrijkste wijziging voor (agrarische) ondernemers is dat het algemene tarief van de overdrachtsbelasting verhoogd is van 6% naar 8%. Als bijvoorbeeld een erf met gebouwen gekocht wordt, is daar voortaan 8% overdrachtsbelasting over verschuldigd.&lt;/p&gt;&lt;p&gt;De andere belangrijke wijzigingen hebben betrekking op woningen. Zo is er een startersvrijstelling ingevoerd. Deze vrijstelling is van toepassing voor woningkopers die jonger zijn dan 35 jaar; zij betalen geen overdrachtsbelasting bij de aankoop van een woning. Voorwaarde is dat de kopers zelf in de woning gaan wonen. Van deze vrijstelling kan één keer gebruik gemaakt worden. Vanaf 1 april 2021 geldt deze vrijstelling alleen nog voor woningen die niet duurder zijn dan € 400.000.&lt;/p&gt;&lt;p&gt;Voor de verkrijging van een woning geldt het lage tarief van 2%. Vanaf 1 januari 2021 geldt dit lage tarief alleen nog als de koper zelf in de woning gaat wonen. Bij aankoop van bijvoorbeeld een tweede woning, geldt nu dus het tarief van 8%.&lt;/p&gt;&lt;p&gt;In de agrarische praktijk komt het regelmatig voor dat de (toekomstige) bedrijfsopvolger op een gegeven moment op de boerderij gaat wonen en ouders naar een andere woning verhuizen, zonder dat ouders al uit de onderneming treden. Er werd dan nog wel eens gekozen voor de optie om alvast de economische eigendom van de woning over te dragen aan het kind. Dat is echter nu niet meer gunstig, omdat het lage tarief van 2% (en ook de startersvrijstelling) voor woningen alleen geldt als de juridische eigendom wordt overgedragen.&lt;/p&gt;&lt;h3&gt;3. Beleid&lt;/h3&gt;&lt;h4&gt;3.1. Coronamaatregelen&lt;/h4&gt;&lt;p&gt;Ook in deze fiscale kroniek kunnen we niet om de gevolgen van de coronacrisis heen. De coronacrisis heeft ook op agrarische bedrijven impact gehad, waarbij bepaalde sectoren zwaarder getroffen zijn dan andere. De overheid heeft diverse financiële en fiscale maatregelen getroffen om de (financiële) gevolgen van de coronacrisis deels te verzachten. Een aantal van deze maatregelen zullen we hier benoemen.&lt;/p&gt;&lt;p&gt;Uitstel van betaling&lt;/p&gt;&lt;p&gt;Als een ondernemer betalingsproblemen heeft als gevolg van de coronacrisis kon en kan uitstel van betaling aangevraagd worden voor onder andere de inkomsten-, vennootschaps-, omzet- en loonbelasting. Er kan nu nog uitstel van betaling tot 1 april 2021 aangevraagd worden.&lt;/p&gt;&lt;p&gt;Verlaging invorderings- en belastingrente&lt;/p&gt;&lt;p&gt;De invorderingsrente die verschuldigd is als een aanslag niet op tijd betaald wordt, was van 23 maart 2020 tot en met 31 december 2020 tijdelijk verlaagd van 4% naar 0,01%. De belastingrente die verschuldigd is als niet op tijd of niet voor het juiste bedrag aangifte is gedaan, was van 1 juni 2020 (voor de inkomstenbelasting vanaf 1 juli 2020) tot 1 oktober 2020 tijdelijk verlaagd naar 0,01%.&lt;/p&gt;&lt;p&gt;Tijdelijke Noodmaatregel Overbrugging Werkgelegenheid (NOW)&lt;/p&gt;&lt;p&gt;(Agrarische) bedrijven die werknemers in dienst hebben, kunnen onder voorwaarden een tegemoetkoming in de loonkosten aanvragen. Eén van de voorwaarden is dat er een omzetverlies is van minimaal 20% (wordt later in 2021 30% omzetverlies). Deze regeling was in 2020 van toepassing en loopt door in 2021. NOW-uitkeringen zijn belast in de inkomstenbelasting/vennootschapsbelasting.&lt;/p&gt;&lt;p&gt;Tijdelijke overbruggingsregeling zelfstandige ondernemers (Tozo)&lt;/p&gt;&lt;p&gt;Indien als gevolg van de coronacrisis het inkomen van een ondernemer onder het sociaal minimum daalt, kan onder voorwaarden een aanvullende uitkering voor levensonderhoud aangevraagd worden. Deze Tozo-uitkering is belast. Een ondernemer die als gevolg van de coronacrisis liquiditeitsproblemen heeft, kan onder voorwaarden een lening voor bedrijfskapitaal aanvragen. &lt;/p&gt;&lt;p&gt;Tegemoetkoming Vaste Lasten (TVL)&lt;/p&gt;&lt;p&gt;Ondernemers die minimaal 30% omzetverlies hebben, maar wel doorlopende (hoge) vaste lasten, kunnen onder voorwaarden een tegemoetkoming in de vaste lasten aanvragen. Eén van de voorwaarden is dat het bedrijf op een ander adres is gevestigd dan het privéadres. Of de bedrijfsvestiging moet los staan van de privéwoning en heeft een eigen opgang of toegang. Deze voorwaarde kan bij agrarische ondernemers mogelijk tot gevolg hebben dat geen recht bestaat op de tegemoetkoming. Een TVL-uitkering is niet belast.&lt;/p&gt;&lt;p&gt;Coronareserve&lt;/p&gt;&lt;p&gt;Bv’s hebben de mogelijkheid om het (verwachte) verlies over 2020 al in 2019 af te trekken door het vormen van een coronareserve. Het verlies moet wel veroorzaakt zijn door de coronacrisis.&lt;/p&gt;&lt;p&gt;Borgstelling MKB-Landbouwkredieten&lt;/p&gt;&lt;p&gt;Voor bedrijven in onder andere de land- en tuinbouw geldt een tijdelijk gunstigere borgstellingsregeling. Een bedrijf met liquiditeitsproblemen kan bij een bank een overbruggingskrediet aanvragen, waarbij het ministerie van LNV voor 70% borg staat voor het krediet. Het maximale borgstellingskrediet bedraagt € 1,5 miljoen (in bepaalde gevallen wordt dit maximum verhoogd naar € 2,8 miljoen). De bank beoordeelt of het bedrijf in aanmerking komt voor een krediet. Ook zijn de provisiekosten verlaagd.&lt;/p&gt;&lt;p&gt;Aanvullende tegemoetkoming sierteelt en onderdelen voedingstuinbouw&lt;/p&gt;&lt;p&gt;Bedrijven in de sierteelt en bedrijven in de voedingstuinbouw die voornamelijk aan de horeca leverden, konden in 2020 een aanvullende tegemoetkoming aanvragen als zij in een bepaalde periode meer dan 30% van de omzet of brutowinst hadden verloren.&lt;/p&gt;&lt;p&gt;Aanvullende tegemoetkoming fritesaardappeltelers&lt;/p&gt;&lt;p&gt;Fritesaardappeltelers konden in 2020 een vergoeding aanvragen voor de fritesaardappelen die zij nog in opslag hadden en die niet meer verwerkt konden worden. De vergoeding bedroeg 40% van de gemiddelde marktwaarde in de periode september 2019 t/m februari 2020.&lt;/p&gt;&lt;h4&gt;3.2. Subsidieregeling sanering varkenshouderijen&lt;/h4&gt;&lt;p&gt;In de fiscale kroniek van vorig jaar hebben wij aandacht besteed aan een aantal fiscale aspecten van de subsidieregeling sanering varkenshouderijen.[4] In aanvulling op wat wij toen geschreven hebben, behandelen wij hier nog een paar fiscale aandachtspunten ten aanzien van de sloopkosten.&lt;/p&gt;&lt;p&gt;In het kader van de inkomstenbelasting is het bij sloopkosten de vraag of deze toegerekend moeten worden aan de grond en dus geactiveerd moeten worden of dat deze aftrekbaar zijn. Omdat in de toelichting bij de subsidieregeling[5] staat dat de subsidie gebaseerd is op de herbouwwaarde en dus geen betrekking heeft op waardeverandering van de grond, wordt er van uit gegaan dat de sloopkosten in beginsel niet aan de grond toegerekend moeten worden.&lt;/p&gt;&lt;p&gt;Voor de omzetbelasting speelt de kwestie of de in rekening gebrachte omzetbelasting op de sloopkosten aftrekbaar is. De Belastingdienst en de VLB zijn hierover niet tot een algemeen standpunt gekomen. In individuele gevallen zal eventueel afstemming met de Belastingdienst moeten plaatsvinden.&lt;/p&gt;&lt;h4&gt;3.3. Nadeelcompensatie bij het verbod op pelsdierhouderij&lt;/h4&gt;&lt;p&gt;Als gevolg van de verspreiding van het coronavirus is het verbod op pelsdierhouderij vervroegd ingevoerd. Vanaf 8 januari 2021 is het verboden om pelsdieren te houden voor bontproductie. &lt;/p&gt;&lt;p&gt;In de fiscale paragraaf van de toelichting bij de nadeelcompensatieregeling[6] is aangegeven dat de vergoedingen die als nadeelcompensatie verstrekt worden, niet belast zijn met omzetbelasting. De Wet verbod pelsdierhouderij is in 2018 al opgenomen in art. 12a Uitvoeringsbesluit inkomstenbelasting 2001. Dat betekent dat de regeling is aangemerkt als overheidsingrijpen en dat dus de verruimde herinvesteringsreserve van toepassing is. De ondernemer heeft daardoor fiscaal ruimere mogelijkheden om te herinvesteren.&lt;/p&gt;&lt;h4&gt;3.4. Erfpachtfinanciering&lt;/h4&gt;&lt;p&gt;In voorgaande fiscale kronieken is al melding gemaakt van standpunten die de Belastingdienst inneemt ter zake van de fiscale behandeling van erfpachtfinanciering. Erfpachtfinanciering is te duiden als financieringsarrangement waarbij landbouwgrond onder voorbehoud van een tijdelijk recht van erfpacht voor meestal 26, 30 of 40 jaar wordt overgedragen aan een financierende, beleggende partij, doorgaans voor een koopsom ter grootte van 70% van de marktwaarde van de grond. De basis is derhalve ‘sale and leaseback’. Het karakter van financiering wordt onderstreept door het feit doordat bij de belangrijkste vormen van erfpachtfinanciering de erfpachter het recht heeft om de eigendom van de landouwgrond na ommekomst van de duur van de erfpacht -en soms ook op bepaalde tijdstippen tussentijds- terug te kopen tegen een prijs die waarschijnlijk of zeker lager is dan de marktwaarde van de landbouwgrond op dat moment.&lt;/p&gt;&lt;p&gt;Bij een van de hoofdvormen van erfpachtfinanciering kan de grond worden teruggekocht tegen een koopsom gelijk aan de prijs die de financier bij aanvang heeft betaald voor de (bloot) eigendom vermeerderd met indexatie volgens de consumentenprijsindex (CPI).&lt;/p&gt;&lt;p&gt;In het ‘Fagoed-arrest’ van 10 april 1996 oordeelde de Hoge Raad dat met een economische bril bezien hier feitelijk sprake is van een ‘geïndexeerde geldlening’, waarbij de hoofdsom niet nominaal, maar geïndexeerd moet worden terugbetaald, én dat de agrariër/erfpachter een en ander ook als zodanig mag verwerken bij de fiscale winstbepaling.[7]&lt;/p&gt;&lt;p&gt;De standpunten van de Belastingdienst en de discussies die dat vervolgens oplevert betreffen feitelijk de reikwijdte van deze economische perceptie van de Hoge Raad, waarbij de economische benadering en de juridische werkelijkheid telkens om voorrang strijden.&lt;/p&gt;&lt;p&gt;Al enkele jaren geleden heeft de staatssecretaris van Financiën voor wat betreft de toepassing van de &lt;span class="italic"&gt;landbouwvrijstelling&lt;/span&gt; aangegeven van mening te zijn dat hij de indexatie van de hoofdsom ziet als een aandeel van de financier in de waardestijging van de landbouwgrond, wat ertoe leidt dat bij latere terugkoop en doorverkoop van de grond de landbouwvrijstelling slechts van toepassing is op het saldo van de werkelijke waardestijging van de grond en deze indexatie.&lt;/p&gt;&lt;p&gt;Over deze kwestie is onlangs een proefprocedure opgestart bij Rechtbank Noord-Nederland.[8]&lt;/p&gt;&lt;p&gt;In 2020 zijn nadere standpunten van de Belastingdienst bekend geworden over erfpachtfinanciering met de ‘geïndexeerde koopsom’-variant. Zo is men van mening dat als een agrariër niet zelf de erfpachtfinanciering is aangegaan, maar gedurende de termijn van de erfpacht het erfpachtrecht (met inbegrip van het terugkooprecht in de erfpachtvoorwaarden) van een andere agrariër koopt, deze koper níet de vrijheid heeft om een en ander voor de fiscale winstbepaling te verwerken als aankoop van grond met geïndexeerde geldlening. Ook heeft men aangegeven van mening te zijn dat uit het Fagoedarrest niet volgt dat de procentuele &lt;span class="italic"&gt;verhoging&lt;/span&gt; van de koopsom bij gebruikmaking van een &lt;span class="italic"&gt;tussentijds&lt;/span&gt; terugkooprecht in economische, en dus ook fiscale zin is aan te merken als een (direct aftrekbare) boeterente wegens vervroegde aflossing van de geldlening.&lt;/p&gt;&lt;p&gt;Te verwachten valt dat over deze punten ook zal worden gestreden tot voor de belastingrechter.&lt;/p&gt;&lt;p&gt;Tenslotte heeft de Belastingdienst ook een standpunt ingenomen over erfpachtfinanciering met een terugkoopsom op basis van 85% van de marktwaarde van de grond na ommekomst van de duur van de erfpacht. Dat standpunt is dat bij deze variant geen fiscale actiefpost ontstaat (van het verschil tussen de koopsom van 70% van de marktwaarde en de terugkoopsom van 85% van de marktwaarde) waarop de erfpachter gedurende de periode van de erfpacht kan afschrijven.&lt;/p&gt;&lt;p&gt;Ook deze kwestie zal waarschijnlijk aan de belastingrechter worden voorgelegd.&lt;/p&gt;&lt;h4&gt;3.5. Fosfaatrechten&lt;/h4&gt;&lt;p&gt;Bij de introductie van de fosfaatrechten in 2018 heeft de Vereniging voor Accountants- en Belastingadviesbureaus (VLB) met de Belastingdienst een groot aantal vragen en antwoorden opgesteld aangaande de fiscale behandeling van fosfaatrechten.&lt;/p&gt;&lt;p&gt;Als nabrander daarvan is in 2020 definitief vastgesteld onder welke voorwaarde koper en verkoper van fosfaatrechten de transactie zodanig in het vat van een ‘lease’ kunnen gieten dat dit leidt tot gespreide winstneming (en belastingbetaling) bij de verkoper van fosfaatrechten.&lt;/p&gt;&lt;p&gt;Daarbij wordt aangesloten bij het zogenaamde Leasebesluit.[9]&lt;/p&gt;&lt;p&gt;Op grond van de goedkeuringen in dit besluit is uitstel van winstneming mogelijk als sprake is van een zogenaamd ‘restwaarderisico’ van 7,5% van de kostprijs (lees: marktwaarde van de fosfaatrechten). De Belastingdienst heeft aangegeven dat dit restwaarderisico kan worden beperkt door een verhoging van de leasetermijn en hoe die verhoging kan worden berekend.&lt;/p&gt;&lt;p&gt;Daarmee is verkoop middels een dergelijke lease fiscaal een interessant alternatief en weet de praktijk waar zij aan toe is.&lt;/p&gt;&lt;p&gt;Beperking van het restwaarderisico door een combinatie van call- en putoptie is volgens de Belastingdienst niet toegestaan.&lt;/p&gt;&lt;h4&gt;3.6. Herinvesteringsreserve en ‘overheidsingrijpen’; natuur, stikstof en klimaat&lt;/h4&gt;&lt;p&gt;Verschillende ontwikkelingen in het landelijk gebied leiden tot een zekere opleving van de vraag wanneer en onder welke voorwaarden precies sprake is van ‘overheidsingrijpen’ in fiscale zin. Het gaat hier om overheidsingrijpen voor de toepassing van de &lt;span class="italic"&gt;herinvesteringsreserve&lt;/span&gt;. Op grond van de regeling van de herinvesteringsreserve kan bij verkoop gerealiseerde boekwinst op bedrijfsmiddelen (landbouwgrond, bedrijfsgebouwen) fiscaal worden doorgeschoven naar vervangende of andere bedrijfsmiddelen waarin wordt geherinvesteerd. Aldus kan de bruto-opbrengst van het verkochte bedrijfsmiddel worden aangewend voor de herinvestering(en); de belastingclaim op de gerealiseerde stille reserve wordt feitelijk ‘doorgerold’ naar het aangekochte nieuwe bedrijfsmiddel.&lt;/p&gt;&lt;p&gt;Is vervreemd als gevolg van overheidsingrijpen, dan kan de herinvesteringsreserve verruimd worden toegepast. De belangrijkste verruimingen zijn dat verkochte landbouwgrond eventueel kan worden vervangen door een (veel) groter areaal vervangende grond, dat niet-vrijgestelde boekwinst op landbouwgrond ook kan worden gereserveerd en afgeboekt op de investeringskosten van gebouwen en dat een pachtontbindingsvergoeding kan worden gereserveerd ter afboeking op de aanschaffingskosten van vervangende grond in eigendom.&lt;/p&gt;&lt;p&gt;Niet zelden zal bij verkoop van grond (of pachtontbinding) in verband met natuurontwikkeling of omdat bijvoorbeeld op de landbouwgrond een zonnepark wordt gerealiseerd de verkoper er fiscaal belang bij hebben dat de verkoop in fiscale zin het gevolg is van dit overheidsingrijpen. Denk hierbij in het bijzonder ook aan opkoop op grond van de recent in werking getreden opkoopregeling voor veehouderijen.[10]&lt;/p&gt;&lt;p&gt;Ook al bestaat uiteindelijk de bevoegdheid tot onteigening voor de betreffende doeleinden, de overheid benadrukt voortdurend dat gehandeld wordt op basis van vrijwilligheid en steekt daar in de praktijk ook op in.&lt;/p&gt;&lt;p&gt;In beginsel komt de agrarisch ondernemer dan ook niet in een dwangpositie te verkeren, al kan men zich afvragen of een veehouder met veel uitstoot nabij een natuurgebied in het uiterste geval toch niet ‘met harde hand’ van zijn plaats zal worden gehaald.&lt;/p&gt;&lt;p&gt;Daardoor zal doorgaans niet de zogenaamde a-categorie overheidsingrijpen als bedoeld in art. 3.54, lid 12, onderdeel a, van de Wet inkomstenbelasting 2001 van toepassing zijn: ‘&lt;span class="italic"&gt;onteigening, daaronder begrepen minnelijke onteigening en verkoop ter voorkoming van onteigening&lt;/span&gt;’, ook al is deze categorie in het zogenaamde beleidsbesluit herinvesteringsreserve verruimd tot situaties waarin de ondernemer ‘&lt;span class="italic"&gt;weet of redelijkerwijs kan verwachten dat te zijner tijd tegen hem een onteigeningsprocedure zal worden aangespannen indien hij niet tot medewerking bereid is’&lt;/span&gt;.[11]&lt;/p&gt;&lt;p&gt;De bedoelde ontwikkelingen ten behoeve van of ten gunste van natuur en klimaat zouden derhalve onder de b-categorie overheidsingrijpen moeten worden gebracht, zoals die is opgenomen in onderdeel b. van lid 12 van art. 3.54:&lt;/p&gt;&lt;blockquote&gt;‘een besluit, daaronder begrepen een regeling, op het gebied van ruimtelijke ordening, natuur of milieu van een publiekrechtelijke rechtspersoon dat de mogelijkheden om de onderneming of een gedeelte daarvan op de huidige locatie in de huidige vorm voort te zetten of uit te breiden in belangrijke mate beperkt.’.&lt;/blockquote&gt;&lt;p&gt;De bewoordingen ‘in belangrijke mate’ moeten uitgelegd worden als: 30% of meer.&lt;/p&gt;&lt;p&gt;In het beleidsbesluit wordt uitdrukkelijk aangegeven:&lt;/p&gt;&lt;blockquote&gt;‘Overigens is er, gelet op de beoogde verruiming van het begrip overheidsingrijpen, geen reden om de begrippen ruimtelijke ordening, natuur of milieu beperkt uit te leggen. Ook tal van andere besluiten of (sanerings)regelingen kunnen onder die omschrijving vallen. Zo heb ik in een aan mij voorgelegd geval het verbod op het houden van kippen in legbatterijen, een maatregel met het oog op dierenwelzijn, aangemerkt als een overheidsbesluit op het gebied van natuur.’&lt;/blockquote&gt;&lt;p&gt;Er mag van uit worden gegaan dat ook de opkoopregeling voor veehouderijen in principe kwalificeert.&lt;/p&gt;&lt;p&gt;Dat ook bij afwezigheid van een dwangpositie sprake kan zijn van ‘overheidsingrijpen’ in de hier bedoelde zin blijkt uit de volgende opmerking in het besluit:&lt;/p&gt;&lt;blockquote&gt;‘Een beperking in de mogelijkheden tot voortzetting of uitbreiding van de onderneming kan voortvloeien uit een keuze van de belastingplichtige om gebruik te maken van een besluit of (sanerings)regeling op het gebied van ruimtelijke ordening, natuur en milieu van een publiekrechtelijke rechtspersoon.’&lt;/blockquote&gt;&lt;p&gt;Op grond van dit alles kan ook bij vrijwillig meewerken aan aanwending van landbouwgrond voor natuurontwikkeling, maar ook bijvoorbeeld aan het realiseren van een zonnepark, sprake zijn van overheidsingrijpen, mits aan de ontwikkeling een regeling of ander overheidsbesluit ten grondslag ligt. Een dergelijk besluit zou bijvoorbeeld kunnen zijn een provinciaal besluit tot natuurontwikkeling of een besluit van een gemeente ingevolge de Klimaatwet in het kader van een Regionale Energiestrategie om in een bepaald gebied ontwikkeling van zonneparken mogelijk te maken, waarbij het initiatief daarna gelaten wordt aan projectontwikkelaars.&lt;/p&gt;&lt;p&gt;In de praktijk blijkt toch nogal eens dat de Belastingdienst terughoudend is met het bevestigen dat sprake is van overheidsingrijpen als een agrariër vrijwillig meewerkt aan een bepaalde ontwikkeling.&lt;/p&gt;&lt;p&gt;Wat echter vaker knelt is de voorwaarde dat de regeling of het besluit en het vrijwillig meewerken de mogelijkheden om ‘de onderneming of een gedeelte daarvan op de huidige locatie in de huidige vorm voort te zetten of uit te breiden in belangrijke mate beperkt’.&lt;/p&gt;&lt;p&gt;Men kan zich voorstellen dat er een zekere substance aan de beperking moet zitten als het gaat om een beperking van de &lt;span class="italic"&gt;uitbreidingsmogelijkheden&lt;/span&gt;. Maar waarom moet er ook sprake zijn van een beperking van tenminste 30% als ten behoeve van de betreffende ontwikkeling een gedeelte van de bestaande landbouwgrond van het bedrijf wordt afgestaan ten behoeve van de realisatie van nieuwe natuur of een zonnepark? Er is wat voor te zeggen om het beleidsbesluit op dit punt wat te versoepelen.&lt;/p&gt;&lt;h3&gt;4. Rechtspraak&lt;/h3&gt;&lt;h4&gt;4.1. Het begrip ‘woning’ voor de overdrachtsbelasting&lt;/h4&gt;&lt;p&gt;In paragraaf 2.3. is stilgestaan bij de wijzigingen in de overdrachtsbelasting, de introductie van een vrijstelling voor starters op de woningmarkt en de beperking van het verlaagde 2%-tarief voor verkrijging van woningen. Van belang blijft derhalve de definitie van het begrip ‘woning’ in dit kader. Tot de woning worden in ieder geval ook gerekend de ‘aanhorigheden’ bij een woning.&lt;/p&gt;&lt;p&gt;In de arresten van 24 februari 2017 heeft de Hoge Raad invulling gegeven aan het begrip ‘woning’.[12]&lt;/p&gt;&lt;p&gt;Een gebouw is een woning indien het in objectieve zin naar zijn aard voor bewoning bestemd is, waarbij de oorspronkelijke bouwwijze in beginsel bepalend is. Een gebouw kan door verbouwing de status van woning alleen verliezen, indien daardoor de aard van woning verloren is gegaan en méér dan slechts beperkte aanpassingen nodig zijn om het weer als woning te laten functioneren. Alleen als deze criteria geen duidelijkheid verschaffen is (mede) de publiekrechtelijke bestemming bepalend.&lt;/p&gt;&lt;p&gt;Inmiddels hebben feitenrechters deze definitie in verschillende casussen toegepast, ook in ‘agrarische sferen’.&lt;/p&gt;&lt;p&gt;Zo ging het in de uitspraak van Rechtbank Zeeland-West-Brabant van 1 maart 2018 om een afgebrande boerderij waarvan alleen nog de oude fundering aanwezig was.[13] De rechtbank oordeelde dat geen sprake meer was van een woning, alleen al niet omdat feitelijk geen sprake meer was van een ‘bouwwerk’. Ook was geen sprake van een woning in aanbouw; daarvan is in dit verband alleen sprake als van een woning die gebouwd wordt de fundering reeds is aangebracht.&lt;/p&gt;&lt;p&gt;Net even anders lag het in de zaak van Hof Den Bosch van 20 februari 2020. In die zaak was sprake van een woning die door verval inmiddels de staat had van een ruïne. Dat nam volgens het hof niet weg dat nog steeds sprake was van een bouwwerk dat naar zijn aard als woning is gebouwd.&lt;/p&gt;&lt;p&gt;In andere uitspraken ging het om woningen in het landelijk gebied waarbij het de vraag was wat tot de ‘aanhorigheden’ van die woning behoort. In de zaak die leidde tot het arrest van de Hoge Raad van 3 februari 2017 had het hof geoordeeld dat ‘&lt;span class="italic"&gt;anders dan een erf, tuin of bij een tot de woning behorende opstal zoals een tuinhuisje of een garage, een perceel grasland dat wordt benut voor het houden en weiden van paarden in het algemeen geen aanhorigheid is’&lt;/span&gt;.[14]&lt;/p&gt;&lt;p&gt;Ook in de uitspraak van Hof Arnhem van 23 januari 2018 ging het om een perceel grasland dat door de koper bestemd werd tot inrichting als tuin, en dat was na de verkrijging van de woning feitelijk ook gebeurd. De overdrachtsbelasting is echter een tijdstipbelasting en op het tijdstip van de verkrijging behoorde het perceel naar objectieve maatstaven nog niet bij de woning, was daarbij niet in gebruik was of daaraan dienstbaar; geen aanhorigheid derhalve.[15]&lt;/p&gt;&lt;p&gt;In dezelfde zaak oordeelde het hof dat de bijgebouwen bij de woning, een loods en een schuur, wel aanhorigheden vormden bij de woning. Ook de jongveestal, kapschuur, varkensschuur en erfverhardingen in de zaak die leidde tot de uitspraak van Rechtbank Gelderland van 8 september 2020 vormden volgens die rechtbank aanhorigheden bij de woonboerderij, mede omdat deze gebouwen volgens het bestemmingsplan niet meer voor agrarische bedrijfsdoeleinden mochten worden gebruikt.[16] Dat betekent dat deze gebouwen delen in het verlaagde 2%-tarief (of zelfs in de vrijstelling voor starters).&lt;/p&gt;&lt;h4&gt;4.2. Aanhorigheden bij agrarische bedrijfsgebouwen &lt;br/&gt;(Hoge Raad 17 januari 2020[17])&lt;/h4&gt;&lt;p&gt;Het begrip aanhorigheden stond ook centraal in de proefprocedure die de VLB heeft gevoerd en die leidde tot het arrest van 17 januari 2020. Centraal stond de vraag wat precies de definitie is van het begrip aanhorigheid in het kader van de afschrijvingsbeperking voor gebouwen: art. 3.30a van de Wet inkomstenbelasting 2001 bepaalt sinds 2007 dat op gebouwen fiscaal nog maar kan worden afgeschreven tot de &lt;span class="italic"&gt;bodemwaarde&lt;/span&gt;. Die bodemwaarde is 50% van de WOZ-waarde van het gebouw. Binnen de vennootschapsbelasting (voor met name besloten vennootschappen) is de bodemwaarde sinds 2020 zelfs 100% van de WOZ-waarde.&lt;/p&gt;&lt;p&gt;Ook in het kader van deze afschrijvingsbeperking gaat het om de gebouwen inclusief de aanhorigheden bij die gebouwen. De vraag is opgekomen of zaken op het agrarische erf als een mestsilo, voersilo’s, plaat- en sleufsilo’s, een strooiselhok en de erfverharding in dit verband als aanhorigheden bij de bedrijfsgebouwen zijn aan te merken. De adviseurs beriepen zich op oudere jurisprudentie gewezen in het kader van de Wet Investeringsrekening (de WIR) waarin alleen sprake was van een aanhorigheid als dit ‘onmiddellijk en uitsluitend dienstbaar is aan’ het gebouw. De Hoge Raad heeft echter geoordeeld dat hier dezelfde definitie van het begrip aanhorigheid geldt als bij de eigen woningregeling (en de overdrachtsbelasting, zie paragraaf 4.1.), namelijk het ‘behoren bij, het in gebruik zijn bij of het dienstbaar zijn aan’ een gebouw.&lt;/p&gt;&lt;p&gt;De genoemde zaken vormen dus alle aanhorigheden bij de (bedrijfs)gebouwen op het agrarische erf.&lt;/p&gt;&lt;p&gt;De vervolgvraag waarmee de Hoge Raad de praktijk dan opzadelt is bij welk gebouw de betreffende zaken dan precies aanhorig zijn. De afschrijvingsbeperking dient namelijk per afzonderlijk gebouw te worden toegepast. Hierover heeft overleg plaatsgevonden tussen de VLB en de Belastingdienst en dat heeft inmiddels geleid tot een praktische werkwijze.&lt;/p&gt;&lt;p&gt;Duidelijk is wel dat de afschrijvingsbeperking de agrarische sector toch al bovengemiddeld zwaar belastte en dat dat door het arrest inzake de aanhorigheden alleen maar erger is geworden.&lt;/p&gt;&lt;h4&gt;4.3. Bezitseis bedrijfsopvolgingsregeling (Hoge Raad 29 mei 2020[18])&lt;/h4&gt;&lt;p&gt;De bedrijfsopvolgingsregeling in art. 35a en volgende van de Successiewet 1956 behelst een voorwaardelijke vrijstelling van erf- en schenkbelasting bij verkrijging van ondernemingsvermogen, die ook voor de agrarische sector van bijzonder groot belang is. De belangrijkste voorwaarde is dat de verkregen ondernemer tenminste 5 jaar door de verkrijger wordt voortgezet, de &lt;span class="italic"&gt;voortzettingseis&lt;/span&gt;.&lt;/p&gt;&lt;p&gt;Een voorwaarde is echter ook dat de overdrager van de onderneming voldoet aan de bezitseis: hij moet de onderneming bij schenking al tenminste vijf jaar zelf hebben geëxploiteerd. Als de onderneming vererft door overlijden dient de erflater de onderneming tenminste één jaar zelf te hebben geëxploiteerd.&lt;/p&gt;&lt;p&gt;De vraag is in dit verband gerezen of er een afzonderlijke bezitseis gaat gelden als een onderneming of een activiteit wordt bijgekocht tijdens de bezitsperiode. Met name als binnen een ondernemingsstructuur van besloten vennootschappen binnen de bezitsperiode de aandelen van een dochtervennootschap met een onderneming worden bijgekocht, kan men zich daar iets bij voorstellen. Maar ook bij persoonlijke ondernemingen (eenmanszaak, personenvennootschappen) is het denkbaar dat de ondernemingsactiviteit belangrijk wordt uitgebreid.&lt;/p&gt;&lt;p&gt;De Hoge Raad heeft op 29 mei 2000 een aantal arresten gewezen over deze kwestie.&lt;/p&gt;&lt;p&gt;Van doorslaggevend belang in deze is of de verworven activiteit als een afzonderlijke, tweede onderneming gaat functioneren of dat deze feitelijk opgaat in het geheel van de bestaande onderneming.&lt;/p&gt;&lt;p&gt;Dat betekent in ieder geval dat de groei of uitbreiding van een bestaand soort activiteit niet leidt tot het ingaan van een nieuwe bezitsperiode. In de commentaren op de arresten is gesignaleerd dat de uitbreiding van een belang in een bestaande onderneming schijnbaar niet leidt tot het gaan lopen van een nieuwe bezitsperiode. Hierbij valt te denken aan de uitbreiding van een bestaand aandelenbelang in een besloten vennootschap, maar ook aan vergroting van een deelgerechtigdheid in een personenvennootschap.&lt;/p&gt;&lt;p&gt;Specifiek in de situatie dat in de bezitsperiode een deel van de landbouwgrond van een agrarisch bedrijf wordt verhuurd (waaronder mede begrepen de vestiging van een opstalrecht) ten behoeve van de inrichting van een &lt;span class="italic"&gt;zonnepark,&lt;/span&gt; heeft de Belastingdienst aangegeven van mening te zijn dat dit niet in de weg staat aan toepassing van de bedrijfsopvolgingsregeling naderhand en dat ook in deze situatie geen nieuwe bezitstermijn gaat lopen. &lt;/p&gt;&lt;h4&gt;4.4. Ondernemingsvermogen of beleggingsvermogen (Gerechtshof Arnhem-Leeuwarden 3 maart 2020[19])&lt;/h4&gt;&lt;p&gt;Een belangrijke uitspraak voor (ook) de agrarische praktijk.&lt;/p&gt;&lt;p&gt;Indien een (landbouw)onderneming is ondergebracht in een besloten vennootschap (bv), is van belang dat de &lt;span class="italic"&gt;bedrijfsopvolgingsregeling&lt;/span&gt; voor de erf- en schenkbelasting, maar ook de &lt;span class="italic"&gt;doorschuifregeling&lt;/span&gt; bij schenking van &lt;span class="italic"&gt;aanmerkelijk belang-aandelen&lt;/span&gt; alleen van toepassing is voor zover het vermogen van de bv bestaat uit ondernemingsvermogen en niet uit beleggingsvermogen. Maar wat bepaalt welk gedeelte van het vermogen van een bv ondernemingsvermogen of beleggingsvermogen is?&lt;/p&gt;&lt;p&gt;In de betreffende zaak ging het om een bv met landbouwgronden en -gebouwen, die in gebruik en genot waren ingebracht in een maatschap waarin de bv deelnam als vennoot met een winstaandeel van 1%.&lt;/p&gt;&lt;p&gt;Het hof oordeelde dat vanwege de fiscale transparantie van personenvennootschappen elk van de vennoten voor zijn deel in de vennootschap fiscaal een (subjectieve) onderneming drijft. Dat geldt derhalve ook voor de bv met haar 1% deelgerechtigdheid. Dat heeft weer tot gevolg dat volgens de regels van de fiscale vermogensetikettering de gronden en gebouwen die in gebruik en genot zijn ingebracht, tevens als ondernemingsvermogen van de bv hebben te gelden.&lt;/p&gt;&lt;p&gt;Deze uitspraak onderstreept dat ook de kleinste procentuele deelgerechtigdheid in een personenvennootschap waarin een onderneming wordt gedreven, ertoe leidt dat ook deze vennoot een onderneming drijft in fiscale zin. Het is derhalve zeer aantrekkelijk voor een eigenaar van landbouwgrond om deze niet enkel ter beschikking te stellen aan een agrarisch ondernemer, maar ook, voor een zeer beperkt deel, als vennoot te participeren in de betreffende onderneming. Op dezelfde wijze kan een natuurlijk persoon die eigenaar van landbouwgrond is ‘ontsnappen’ aan de hoge box 3-heffing (zie paragraaf 2.1.). Bovendien geldt in de geschetste situatie de &lt;span class="italic"&gt;landbouwvrijstelling&lt;/span&gt; voor de verdere waardeveranderingen van de grond.&lt;/p&gt;&lt;h4&gt;4.5. Bedrijfsmatige exploitatie (Rechtbank Noord-Holland, 20 oktober 2020[20])&lt;/h4&gt;&lt;p&gt;Het begrip ‘bedrijfsmatige exploitatie’ is van belang binnen het pachtrecht, maar ook binnen de cultuurgrondvrijstelling voor de overdrachtsbelasting (art. 15, lid 1, aanhef en onderdeel q van de Wet op de belastingen van rechtsverkeer) en de cultuurgronduitzondering binnen de Wet onroerende zaken.&lt;/p&gt;&lt;p&gt;Met grote regelmaat verschijnen er uitspraken van de feitenrechters waarin geoordeeld wordt of in de betreffende casus sprake is van bedrijfsmatige exploitatie.&lt;/p&gt;&lt;p&gt;In de onderhavige zaak slaagde de belanghebbende niet in het bewijs dat een schapenwei van 4.900&amp;nbsp;m&lt;span class="superscript"&gt;2&lt;/span&gt; achter woonboerderij (1.700 m&lt;span class="superscript"&gt;2&lt;/span&gt;) bedrijfsmatig werd geëxploiteerd.&lt;/p&gt;&lt;p&gt;De uitspraak doet een beetje denken aan die van Rechtbank Gelderland van 28 juni 2016, waarin de belanghebbende wél aannemelijk wist te maken dat de grond onder zonnepark zodanig werd beweid door koeien en schapen dat deze bedrijfsmatig werd geëxploiteerd voor de landbouw.[21] De reikwijdte van die uitspraak moet niet al te groot worden geacht.&lt;/p&gt;&lt;h3&gt;5. Vooruitblik 2021&lt;/h3&gt;&lt;p&gt;Onderzoek landbouwvrijstelling&lt;/p&gt;&lt;p&gt;In 2020 heeft de Algemene Rekenkamer aangekondigd de landbouwvrijstelling in de inkomsten- en vennootschapsbelasting te gaan onderzoeken.[22] De onderzoeksvraag is: in welke mate draagt de landbouwvrijstelling bij aan de geformuleerde doelen? Vragen die men onder andere wil beantwoorden zijn:&lt;/p&gt;&lt;ul&gt;&lt;li class="streepjes"&gt;Hoe werkt de landbouwvrijstelling en welke beleidsdoelen liggen eraan ten grondslag?&lt;/li&gt;&lt;li class="streepjes"&gt;Welk bedrag is met de landbouwvrijstelling gemoeid en wie gebruikt de regeling?&lt;/li&gt;&lt;li class="streepjes"&gt;Worden de met de landbouwvrijstelling beoogde doelen gerealiseerd?&lt;/li&gt;&lt;/ul&gt;&lt;p&gt;Daarbij wordt ook nagegaan welke deelsectoren binnen de agricultuur gebruikmaken van de landbouwvrijstelling en voor welke bedragen. Voorts is aangegeven dat landbouwers naast het toepassen van de landbouwvrijstelling ook een beroep kunnen doen op andere (niet-) fiscale regelingen om hun financiële positie te verbeteren. Het onderzoek richt zich daarom ook op de vraag hoe de landbouwvrijstelling zich verhoudt tot andere regelingen.&lt;/p&gt;&lt;p&gt;Het is erg verleidelijk om al iets te zeggen over het gebruik van de woorden ‘regeling’ en ‘gebruik van’ de regeling. De landbouwvrijstelling is een objectieve winstvrijstelling ter zake van waardeveranderingen van landbouwgrond. De historische achtergrond van de vrijstelling was aanvankelijk het gelijk stellen van de fiscale positie van een eigenaar/landbouwer en ten opzichte van die van een eigenaar/verpachter, maar is in de jaren ’60 van de vorige eeuw is de landbouwvrijstelling meer beargumenteerd vanuit het voorkomen van belastingheffing over inflatiewinst.&lt;/p&gt;&lt;p&gt;We zijn benieuwd wat de Rekenkamer er van gaat maken en vooral of dit nog invloed gaat hebben op het voortbestaan van de landbouwvrijstelling.&lt;/p&gt;&lt;p&gt;Bedrijfsopvolgingsregeling erf- en schenkbelasting&lt;/p&gt;&lt;p&gt;De bedrijfsopvolgingsregeling voor de erf- en schenkbelasting behelst een zeer ruime voorwaardelijke vrijstelling van ondernemingsvermogen voor de erf- en schenkbelasting. Sinds de Hoge Raad eind 2013 oordeelde dat de regeling niet in strijd is met het gelijkheidsbeginsel is het eigenlijk aan de wetgever om zich nog eens achter het oor te krabben of de vrijstelling toch niet te ver is doorgeschoten.[23]&lt;/p&gt;&lt;p&gt;De regeling heeft dan ook een prominente plek in de ‘Bouwstenennotitie’ die de staatssecretaris van Financiën in mei 2020 heeft aangeboden aan de Tweede Kamer.[24] In het rapport worden verschillende alternatieven en mogelijke aanpassingen van de regeling genoemd.&lt;/p&gt;&lt;p&gt;Ook het Centraal Planbureau gaat in haar rapport ‘Kansrijk belastingbeleid’ in op de bedrijfsopvolgingsregeling en oppert aanpassingen.[25]&lt;/p&gt;&lt;p&gt;Dat heeft inmiddels tegenreacties opgeroepen ‘in het veld’. In november 2020 heeft de Tweede Kamer een motie aangenomen met het volgende verzoek aan de regering: ‘verzoekt de regering, in kaart te brengen welke factoren bijdragen aan een goede bedrijfsopvolging en met welke beleidsopties deze zouden kunnen worden versterkt, en de Kamer hierover in het tweede kwartaal van 2021 te informeren’. De staatssecretaris gaat de regeling nu evalueren en komt in 2021 met het rapport van die evaluatie.&lt;/p&gt;&lt;p&gt;Voor met name de extensieve landbouw is het van groot belang dat het verschil tussen de ‘liquidatiewaarde’ van de onderneming en de (op het rendement gebaseerde) lagere ‘waarde going concern’ volledig vrijgesteld blijft, omdat dergelijke bedrijven binnen de familiekring altijd op basis van een lagere, op rendement gebaseerde waarde worden overgedragen.&lt;/p&gt;&lt;p&gt;Box 3&lt;/p&gt;&lt;p&gt;De beperkte aanpassingen ingaande 2021 nemen niet weg dat box 3 nog allerminst is wat het volgens velen zijn moet. De belastingheffing over met name spaargelden, waarvan de rente inmiddels nihil is of zelfs negatief, blijft een knelpunt. Anderzijds is er een zekere politieke aandrang om met name privé-vastgoed zwaarder te belasten. Het ultieme doel blijft belastingheffing over het werkelijke rendement in plaats van een forfaitair rendement. Op dit moment is dat volgens de staatssecretaris echter praktisch niet mogelijk. Wel is aangekondigd dat in 2021 een extern onderzoek zal plaatsvinden naar de mogelijkheden om wél tot belastingheffing over het werkelijk rendement te komen. Daarnaast zal onderzocht worden of ten behoeve van de spaarders een soort tegenbewijsregeling zal worden opgenomen. Mogelijk zou dit ook soelaas kunnen bieden voor de verpachters in box 3.&lt;/p&gt;</content><legacyfootnotes/><footnotes><footnote>1 Mr. E. Smit RB en mr. A. Verduijn RB maken deel uit van het Bureau Vaktechniek Fiscaal Juridisch van Countus te Zwolle.</footnote><footnote>2 Zie ook de fiscale kronieken van 2019 en 2020: mr. E. Smit RB en mr. A. Verduijn RB&lt;span class="italic"&gt;, ‘&lt;/span&gt;Fiscale Kroniek 2019’, &lt;span class="italic"&gt;TvAR&lt;/span&gt; 2019, nr. 2 en mr. E. Smit RB en mr. A. Verduijn RB&lt;span class="italic"&gt;, ‘&lt;/span&gt;Fiscale Kroniek 2020’, &lt;span class="italic"&gt;TvAR&lt;/span&gt; 2020, nr. 1.</footnote><footnote>3 Zie voor een uitgebreidere toelichting mr. E. Smit RB en mr. A. Verduijn RB&lt;span class="italic"&gt;, ‘&lt;/span&gt;Fiscale Kroniek 2019’,&lt;span class="italic"&gt; TvAR&lt;/span&gt; 2019, nr. 2.</footnote><footnote>4 Mr. E. Smit RB en mr. A. Verduijn RB&lt;span class="italic"&gt;, ‘&lt;/span&gt;Fiscale Kroniek 2020’, &lt;span class="italic"&gt;TvAR &lt;/span&gt;2020, nr. 1.</footnote><footnote>5 Bijlage bij brief van de Minister van Landbouw, Natuur en Voedselkwaliteit van 10 oktober 2019, &lt;span class="italic"&gt;Kamerstukken II&lt;/span&gt; 2019/20, 28973, nr. 221.</footnote><footnote>6 Besluit van de Minister van Landbouw, Natuur en Voedselkwaliteit, nr. WJZ/20288990, tot vaststelling van beleidsregels voor de beoordeling van aanvragen om een vergoeding op grond van art. 8 van de Wet verbod pelsdierhouderij.</footnote><footnote>7 HR 10 april 1996, nr. 30 637, ECLI:NL:HR:1996:BI5514, BNB 1996/274.</footnote><footnote>8 Zaaknummer LEE 20 / 1342 IB/PVV.</footnote><footnote>9 Laatstelijk van 10 december 2019, nr. 2019-166072, &lt;span class="italic"&gt;Stcrt.&lt;/span&gt; 2019, nr. 66228.</footnote><footnote>10 Regeling van de Minister van Landbouw, Natuur en Voedselkwaliteit van 27 oktober 2020, nr. WJZ/ 20259020 , houdende eenmalige specifieke uitkeringen ten behoeve van de gerichte opkoop van veehouderijen ter vermindering van de stikstofdepositie op overbelaste stikstofgevoelige Natura 2000-gebieden (Regeling provinciale aankoop veehouderijen nabij natuurgebieden), &lt;span class="italic"&gt;Stcrt&lt;/span&gt;. 2020, nr. 57568.</footnote><footnote>11 Besluit van de staatssecretaris van Financiën van 27 oktober 2015, nr. BLKB2015/864M, onderdeel 6.2.</footnote><footnote>12 HR 24 februari 2017, ECLI:NL:HR:2017:290, 291, 294, 295.</footnote><footnote>13 Rechtbank Zeeland-West-Brabant 1 maart 2018, ECLI:NL:RBZWB:2018:1629.</footnote><footnote>14 HR 3 februari 2017, ECLI:NL:HR:2017:154.</footnote><footnote>15 Hof Arnhem 23 januari 2018, ECLI:NL:GHARL:2018:656.</footnote><footnote>16 Rechtbank Gelderland 8 september 2020, ECLI:NL:RBGEL:2020:4607.</footnote><footnote>17 HR 17 januari 2020, nr. 19/02762, ECLI:NL:HR:2020:65.</footnote><footnote>18 O.a. HR 29 mei 2020, ECLI:NL:HR:2020:867.</footnote><footnote>19 Gerechtshof Arnhem-Leeuwarden 3 maart 2020 (gepubliceerd 6 maart 2020), nr. 19/00414, ECLI:NL:GHARL:2020:1833.</footnote><footnote>20 Rechtbank Noord-Nederland 20 oktober 2020, ECLI:NL:RBNHO:2020:8001.</footnote><footnote>21 Rechtbank Gelderland van 28 juni 2016, ECLI:NL:RBGEL:2016:3469.</footnote><footnote>22 www.rekenkamer.nl/actueel/lopend-onderzoek/fiscale-regelingen-nader-bekeken-de-landbouwvrijstelling.</footnote><footnote>23 HR 22 november 2013, nr. 13/01622, ECLI:NL:HR:2013:1211.</footnote><footnote>24 Rapport ‘Bouwstenen voor een beter belastingstelsel’, kamerbrief 18 mei 2020.</footnote><footnote>25 www.cpb.nl/kansrijk-belastingbeleid.</footnote></footnotes><auteurs>mr. E. Smit RB en mr. A. Verduijn RB</auteurs><published>2021-02-10 17:40:43</published><modified>2021-02-11 09:42:50</modified><editiondate>2021-02-10</editiondate><htmlpath>https://denhollander.info/artikel/16529</htmlpath></article>
</articles></edition>
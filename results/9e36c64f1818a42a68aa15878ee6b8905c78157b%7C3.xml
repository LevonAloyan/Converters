<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2015</searchword><id>12166</id><udhid>UDH:TvAR/12166</udhid><titel>Nederlandse glastuinbouw en pacht: kind van de rekening?</titel><searchwords><searchword>TvAR 5/2015</searchword><searchword>UDH:TvAR/12166</searchword></searchwords><attachments><attachment><name>17360.pdf</name><extention>pdf</extention><url>https://denhollander.info/download/17360/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;In 2010 startte het toenmalige kabinet Rutte I met het topsectorenbeleid. Het kabinet wil topsectoren waarin Nederland wereldwijd uitblinkt, nog sterker maken. Tuinbouw&amp;nbsp;&amp; Uitgangsmaterialen is één daarvan, omdat de sector nu al een sterke positie en groeimogelijkheden heeft. Dit houdt in dat de overheid samen met bedrijven en de wetenschap gericht in de sector investeert.&lt;sup&gt;2&lt;/sup&gt; &lt;br/&gt;Dat klinkt natuurlijk erg mooi, maar voegt de overheid – als wetgever – de daad ook bij het woord door vanuit juridisch perspectief de Nederlandse glastuinbouw van passend instrumentarium te voorzien? &lt;br/&gt;Deze bijdrage gaat in op de juridische ontwikkeling ten aanzien van pacht in de Nederlandse glastuinbouw en de vraag of de huidige wetgeving én de voorgestelde wijzigingen voldoen aan de wens om de Nederlandse glastuinbouw sterker te maken.&lt;/p&gt;</inleiding><content>&lt;h3&gt;1. Juridisch kader voor glastuinbouw en pacht&lt;/h3&gt;&lt;p&gt;Als een eigenaar van een glastuinbouwbedrijf zijn bedrijf aan een ander in gebruik wil geven, komt hij in aanraking met de (veelal) dwingendrechtelijke regels van titel 7.5 (Pacht) van het Burgerlijk Wetboek en niet met de wettelijke bepalingen omtrent huur (titel 7.4 van het BW). &lt;/p&gt;&lt;p&gt;Glastuinbouw valt onder een van de vormen van landbouw waarbij er sprake is van toepassing van titel 7.5 BW.[3] Daarbij kwalificeert glastuinbouw als verpachting van ‘los land’ in de zin van art. 7:313 BW.[4] De pachtvorm voor ‘los land’ kan reguliere pacht, geliberaliseerde pacht (art. 7:396 BW) of teeltpacht (art. 7:397 BW) betreffen, maar zodra echter op het gepachte een ‘hulpmiddel’ in de vorm van een kas aanwezig is wordt op grond van art. 7:313 lid 2 BW het regime van reguliere pacht van toepassing. Dat betekent voor de glastuinbouw als uitgangspunt dat de pachtovereenkomst geldt voor ten minste zes jaren, tenzij de pachtovereenkomst voor een langere (art. 7:325 lid 2 BW) of kortere duur (art. 7:325 lid 3 BW) is aangegaan. De mogelijkheid van een kortere duur moet echter wel gerechtvaardigd worden door bijzondere omstandigheden en de daarop gegronde goedkeuring door de Grondkamer (art. 7:325 lid 3 en 4 BW).[5]&lt;/p&gt;&lt;h4&gt;1.1. Problemen van de glastuinbouw met de huidige wettelijke regeling&lt;/h4&gt;&lt;p&gt;Het (juridische) gegeven dat er voor glastuinbouwbedrijven gebruik gemaakt moet worden van de reguliere pacht zorgt voor de nodige problemen. Hieronder – zonder uitputtend te zijn – een aantal daarvan:&lt;/p&gt;&lt;ul&gt;&lt;li class="streepjes"&gt;de reguliere pachttermijn van minimaal 6 jaar sluit niet aan bij de praktijk. Een groot aantal teelten (bijvoorbeeld vrijwel alle glasgroenten) kent een teeltcyclus van één jaar of korter. Een aantal sierteeltgewassen kent een teeltcyclus van meerdere jaren (bijv. rozen en phaleanopsis). Daarnaast komen er in de praktijk tal van situaties voor waarbij een tuinder slechts voor (zeer) korte tijd (vaak korter dan één jaar) een tuinbouwkas wil pachten. &lt;/li&gt;&lt;li class="streepjes"&gt;Voor een tuinder is niet alleen zozeer de lengte van de teeltcyclus van belang voor de gewenste pachtduur maar ook de terugverdientijd van de noodzakelijke investeringen. Als een tuinder een glastuinbouwbedrijf gaat pachten, zal hij in de regel een aantal noodzakelijke investeringen moeten doen om de gepachte kas geschikt te maken voor zijn (eisen aan de) teelt. De investeringen zal de pachter gedurende de looptijd van de pacht willen terugverdienen,[6] hetgeen vraagt om een flexibel pachtregime. &lt;/li&gt;&lt;li class="streepjes"&gt;Zoals hiervoor al opgemerkt, bestaat de mogelijkheid om een kortere duur overeen te komen, maar dan zal er sprake moeten zijn van een bijzondere omstandigheid, die vooraf goedgekeurd zal moeten worden door de grondkamer (art. 7:325 lid 3 en 4 BW).[7] Die bijzondere omstandigheid is er vaak niet. Het feit dat een glasgroenteteler een bedrijf slechts één jaar wil pachten omdat dat de reguliere teeltcyclus is zal moeilijk als bijzondere omstandigheid kwalificeren. Overigens, de ervaring leert dat de Grondkamer die bijzondere omstandigheid wel vrij eenvoudig aanneemt.[8]&lt;/li&gt;&lt;li class="streepjes"&gt;Vanwege het regime van reguliere pacht zijn pachter en verpachter niet vrij in de bepaling van de pachtprijs, maar zijn zij gebonden aan de regels die krachtens algemene maatregel van bestuur worden vastgesteld (art. 7:327 lid 1 BW). De (wettelijke) vaststelling van de pachtprijs bij reguliere pacht laat – waar het gaat om glastuinbouwbedrijven – aanzienlijke tekortkomingen zien die door verschillende schrijvers opgemerkt zijn.[9] De kern van die kritiek ten aanzien van de glastuinbouw is dat partijen voor de vaststelling van de pachtprijs afhankelijk zijn van de deskundige van de Grondkamer om naar analogie van art. 19 lid 2 Pachtprijzenbesluit 2007 de pachtprijs vast te stellen. Dat gebeurt niet op basis van objectieve maatstaven (zoals min of meer het geval is bij de pachtprijzen voor los lans) maar veelal op basis van eigen kennis, inschatting van de markt en intuïtie van de deskundige.[10]&lt;/li&gt;&lt;li class="streepjes"&gt;De (wettelijke) rechten van pachters als continuatierecht (art. 7:325 lid 5 BW), indeplaatsstelling en medepacht (art. 7:363 BW) en het voorkeursrecht van de pachter (art. 7:378-384 BW) hebben een negatieve invloed op de waarde van het glastuinbouwbedrijf. Het maakt de vervreemding van een verpacht bedrijf (ten opzichte van een niet-verpacht bedrijf) aanzienlijk moeilijker. Als er sprake is van vervreemding in verpachte staat zal de koper bij het bepalen van de prijs die hij wil betalen voor het bedrijf daar rekening mee houden.[11] Dit negatieve effect kan er in resulteren dat niet alleen eigenaren maar ook financiers[12] niet willen overgaan tot – of toestemming geven voor het (tijdelijk) verpachten van een tuinbouwbedrijf. Er lijkt in de glastuinbouw geen reden te zijn voor deze beperking van de contractsvrijheid van partijen (ten gunste van de pachter), zeker niet als bedacht wordt dat – in tegenstelling tot grond – een tuinbouwkas een beperkte economische levensduur (ca. 15 jaar) heeft. Deze relatief korte levensduur staat op gespannen voet met de mogelijk langjarige rechten van een pachter.&lt;/li&gt;&lt;/ul&gt;&lt;h3&gt;2. Evaluatie pachtregelgeving&lt;/h3&gt;&lt;p&gt;Een aantal van de hierboven genoemde kritiekpunten is niet nieuw.[13] Het is daarom des te verwonderlijker dat bij de in 2014 uitgevoerde evaluatie[14] van de bepalingen uit Titel 7.5 (Pacht) BW er geen aandacht is voor de noden van de Nederlandse glastuinbouw. In het rapport van evaluator Bruil,[15] dat aangeboden is aan de Eerste en Tweede Kamer, wordt de (glas)tuinbouw vrijwel niet genoemd.[16] Op zich zou het niet noemen van de (glas)tuinbouw geen bezwaar zijn als de voorstellen die Bruil doet de hierboven geconstateerde problemen zouden oplossen. Alvorens daarbij stil te staan, zal middels een aantal grove contouren aangegeven worden welke wijzigingen – voor zover die relevant zijn voor de glastuinbouw – Bruil voorstelt in zijn evaluatie:&lt;/p&gt;&lt;ul&gt;&lt;li class="streepjes"&gt;Duur van de overeenkomst: voor alle andere pachtobjecten, anders dan hoeves,[17] geldt een wettelijke minimumtermijn van zes jaar, tenzij sprake is van bijzondere omstandigheden.&lt;/li&gt;&lt;li class="streepjes"&gt;Pachtprijzen worden vrijgelaten, maar onredelijke pachtprijzen moeten worden voorkomen. Maatstaf om te bepalen of er sprake is van een onredelijke pachtprijs is de &lt;span class="italic"&gt;redelijke pachtprijs.&lt;/span&gt;&lt;/li&gt;&lt;li class="streepjes"&gt;Een groot aantal bestaande dwingende rechten ten voordele van de pachter (continuatierecht, indeplaatsstelling en medepacht) wordt regelend recht en het voorkeursrecht voor de pachter wordt afgeschaft.&lt;/li&gt;&lt;/ul&gt;&lt;p&gt;Bruil heeft forse kritiek gekregen op zijn evaluatierapport.[18] Deze bijdrage doet daar nog een klein schepje bovenop door te constateren dat een aantal voorname ‘pijnpunten’ van pacht bij glastuinbouwbedrijven geen adequate oplossingen krijgt. Zo blijft de wettelijke minimumtermijn van zes jaar van toepassing en zullen – evenals nu het geval is – er bijzondere omstandigheden gesteld moeten worden om een kortere pachttermijn acceptabel te maken. Naast de kritiek die door Valk is geuit[19] op de wijze waarop Bruil onredelijke pachtprijzen wil voorkomen, kan met het oog op de glastuinbouw de meer principiële vraag gesteld worden of zo’n ‘&lt;span class="italic"&gt;iustum pretium’-&lt;/span&gt;regel&lt;span class="italic"&gt; &lt;/span&gt;nodig is. De (historische) redenen voor pachtersbescherming[20] spelen bij de glastuinbouw niet of nauwelijks; er is geen sprake van een zwakke pachter die rechtsbescherming nodig heeft.[21] Daarnaast levert de praktijk een zeer grote diversiteit aan situaties op (denk alleen al aan de enorme diversiteit tussen de typen kassen, de ouderdom en de uitrusting daarvan[22]), waardoor het op zijn minst gezegd lastig zal zijn om vast te stellen of er sprake is van een &lt;span class="italic"&gt;onredelijke&lt;/span&gt; pachtprijs. Ten positieve kan opgemerkt worden dat in het evaluatierapport wordt voorgesteld om de vergaande rechten van de pachter te beperken.&lt;/p&gt;&lt;h3&gt;3. Vernieuwing van het pachtrecht: het Akkoord van Spelderholt&lt;/h3&gt;&lt;p&gt;De kritiek op het evaluatierapport – met name in het themanummer van dit tijdschrift in de zomer van 2014[23] – en de daaruit voortvloeiende voorstellen, was aanleiding voor een bijeenkomst in Kasteel Spelderholt te Beekbergen. In die bijeenkomst hebben vertegenwoordigers van pachters en verpachters begin juli 2014 een akkoord bereikt over vernieuwing van het pachtrecht: het Akkoord van Spelderholt.[24] Het akkoord bevat hoofdlijnen voor nieuw pachtrecht. Prof. Bruil, de evaluator van Titel 7.5 BW, ondersteunt het akkoord.[25] De Staatssecretaris van Economische Zaken heeft de uitgangspunten van het akkoord gedeeld met de Eerste Kamer en Tweede Kamer.[26] &lt;/p&gt;&lt;h4&gt;3.1. Uitgangspunten van het Akkoord&lt;/h4&gt;&lt;p&gt;Het akkoord beschrijft vier pachtvormen die in de plaats komen van de huidige pachtvormen. Van deze nieuwe pachtvormen volgen hieronder enkel de hoofdlijnen:[27]&lt;/p&gt;&lt;ul&gt;&lt;li class="nummers"&gt;Nieuwe reguliere pacht. Deze pachtvorm is van toepassing op hoeves, gebouwen en los land. De duur van de eerste termijn is minimaal 12 jaar voor hoeves en 6 jaar in andere gevallen. Het continuatierecht en indeplaatsstellingsrecht zijn van toepassing.&lt;/li&gt;&lt;li class="nummers"&gt;Loopbaanpacht. Ook deze pachtvorm is van toepassing op hoeves, gebouwen en los land. Het contract wordt voor tenminste 25 jaar afgesloten en eindigt bovendien niet voor de AOW-gerechtigde leeftijd van de pachter. Het indeplaatsstellingsrecht is van toepassing, maar verandert niets aan het moment waarop de overeenkomst eindigt.&lt;/li&gt;&lt;li class="nummers"&gt;Teeltpacht. Deze pachtvorm is alleen voor los land en voor een- en meerjarige teelten waarmee een relatief hoog rendement wordt behaald. De duur van het contract komt overeen met de duur van de teelt. Er is geen continuatierecht of indeplaatsstellingsrecht van toepassing.&lt;/li&gt;&lt;li class="nummers"&gt;Pacht van kleine oppervlakten. Deze pachtvorm waarvoor volledige contractsvrijheid geldt, blijft bestaan.&lt;/li&gt;&lt;/ul&gt;&lt;p&gt;Daarnaast stelt het akkoord een vijfde pachtvorm voor, de flexibele pacht. Deze pachtvorm komt via vrije prijsvorming tot stand en de duur kan vrij door partijen worden bepaald. De overeengekomen prijs, is echter niet volledig vrij. Die prijs kan achteraf op verzoek van pachter of verpachter door de grondkamer worden getoetst.&lt;/p&gt;&lt;h4&gt;3.2. Het Akkoord en de Nederlandse glastuinbouw&lt;/h4&gt;&lt;p&gt;Voor de glastuinbouw kunnen de nieuwe reguliere pacht en de flexibele pacht van toepassing zijn.[28] De nieuwe reguliere pacht is voor de glastuinbouw weinig aantrekkelijk omdat bij deze vorm van pacht de (vergaande) instrumenten als het continuatierecht en indeplaatsstelling ten behoeve van pachtersbescherming, van toepassing blijven. Daarnaast blijven de pachttermijnen van minimaal 12 jaar voor hoeves en 6 jaar in andere gevallen (waaronder de glastuinbouw) van toepassing. Als die termijnen niet passend zijn – zoals voor de glastuinbouw vaak het geval is – worden partijen verwezen naar de flexibele pacht.[29] &lt;/p&gt;&lt;p&gt;Is flexibele pacht dan de panacee die tegemoet komt aan de behoeften van de Nederlandse glastuinbouw? Niet helemaal, zou ik zeggen. Allereerst de positieve punten van de flexibele pacht:&lt;/p&gt;&lt;ul&gt;&lt;li class="streepjes"&gt;Deze pachtvorm is ruimer dan de huidige geliberaliseerde pacht (art. 3:397 BW) en komt daarmee ook binnen het bereik van de glastuinbouw;&lt;/li&gt;&lt;li class="streepjes"&gt;de pachter heeft geen voorkeursrecht, geen mogelijkheid tot continuatie of indeplaatsstelling;&lt;/li&gt;&lt;li class="streepjes"&gt;de duur van de pachtovereenkomst is vrij, de duur mag zo kort of zo lang zijn als partijen wensen.&lt;/li&gt;&lt;/ul&gt;&lt;p&gt;Met deze punten is een aanzienlijk aantal bezwaren, die spelen bij pacht in Nederlandse glastuinbouw, weggenomen. &lt;/p&gt;&lt;p&gt;Één groot bezwaar blijft wel in stand. De prijs bij flexibele pacht is niet vrij. Integendeel, het voorstel voorziet in een dwingende ruimte waarbinnen de pachtprijs zal moeten blijven.[30] Zoals hierboven al aangegeven is de diversiteit in de glastuinbouw zó groot dat een gemiddelde pachtprijs wel een gemiddelde is, maar geen recht zal doen aan iedere individuele pachtovereenkomst. Dit kan er in resulteren dat de pachtprijs die tot stand komt voor geen enkel bedrijf passend is. Het gevaar van uitgaan van een gemiddelde bij een grote diversiteit aan bedrijven is dat de pachtprijs in de ene situatie te hoog is en in het andere geval te laag. Ter illustratie: voor een glasgroentebedrijf zal een gemiddelde prijs[31] in de regel te hoog uitvallen (en zal aan een economisch rendabele exploitatie in de weg staan) en voor een sierteeltbedrijf dat voorzien is van een vergaand geautomatiseerd productiesysteem zal de pachtprijs te laag zijn. In zo’n geval doet een lage pachtprijs geen recht aan de grote kapitaalintensiteit van een dergelijk bedrijf, zodat een eigenaar van een dergelijk bedrijf niet tot het verpachten van zijn bedrijf overgaat of over kan gaan.[32] &lt;/p&gt;&lt;p&gt;Ik zie voor de Nederlandse glastuinbouw noch vanuit economisch perspectief noch vanuit het perspectief van pachtersbescherming een reden voor het hanteren van een dwingende ruimte waarbinnen de pachtprijs zal moeten blijven. Mijn suggestie is dat de vaststelling van de pachtprijs in de glastuinbouw tussen pachter en verpachter plaatsvindt zonder enige dwingende ruimte waarbinnen de pachtprijs zal moeten blijven. &lt;/p&gt;&lt;h3&gt;4. Samenvatting en conclusie&lt;/h3&gt;&lt;p&gt;De pachtwetgeving is gelukkig in beweging. Alle partijen zijn het er over eens dat de bestaande wetgeving niet (meer) past bij de wensen en behoeften van de praktijk. De inspanningen van partijen om te komen tot pachtwetgeving die beter aansluit op de wensen van de praktijk zijn dan ook toe te juichen. Helaas is er voor de (specifieke) behoeften van de Nederlandse glastuinbouwsector nauwelijks aandacht. Of dat komt doordat de glastuinbouwsector zijn noden onvoldoende kenbaar maakt of dat de problemen van de sector onvoldoende worden gehoord door degenen die zich over de wetgeving uitspreken, is een vraag die hier onbeantwoord zal blijven. De auteur dezes veronderstelt dat het eerste het geval is, wat wellicht veroorzaakt wordt door de – ook in de glastuinbouw aanwezige – zwarte en grijze pacht.[33]&lt;/p&gt;&lt;p&gt;Dit artikel gaat in op de voorgestelde wijzigingen van titel 7.5 BW en constateert dat het Akkoord van Spelderholt – het meest recente voorstel om te komen tot vernieuwing van het pachtrecht – en het daarin opgenomen voorstel van de flexibele pacht zeker een vooruitgang is ten opzichte van de huidige wetgeving. Dat voorstel is echter – met het oog op de glastuinbouw – nog voor verbetering vatbaar. Het grootste bezwaarpunt bij het Akkoord van Spelderholt is de dwingendrechtelijke ruimte waarbinnen de vaststelling van de pachtprijs dient plaats te vinden. Deze wijze van pachtprijsvaststelling doet geen recht aan de grote diversiteit in de glastuinbouw. Daarnaast waag ik het ernstig te betwijfelen of in de glastuinbouw deze vorm van pachtersbescherming nodig of gewenst is. Dit artikel is een oproep in de eerste plaats aan de wetgever, maar ook aan de direct betrokkenen bij het Akkoord van Spelderholt om het punt van pachtprijzen in de glastuinbouw op te pakken en te bezien of er een oplossing is die wél recht doet aan de behoeften van de Nederlandse glastuinbouw. &lt;/p&gt;</content><legacyfootnotes/><footnotes><footnote>1 Ir. B.P.C. van Weert is werkzaam bij de afdeling Bijzonder Beheer Rabobank Groep, maar schrijft deze bijdrage op eigen titel.</footnote><footnote>2 Zie: http://topsectoren.nl/tuinbouw (geraadpleegd op 25 april 2015)</footnote><footnote>3 Asser/Snijders 7-III 2013/35.</footnote><footnote>4 Hof Arnhem 8 juli 2003, &lt;span class="italic"&gt;Agr.r.&lt;/span&gt; 2005/5257 (&lt;span class="italic"&gt;Plugge/Gemeente Valkenburg&lt;/span&gt;).</footnote><footnote>5 A.J. van der Ven en J. Vugts, Pacht(prijzen) in de glastuinbouw, &lt;span class="italic"&gt;Land- en Tuinbouwbulletin &lt;/span&gt;2012, nr. 6/7, p. 5.</footnote><footnote>6 Tenzij hij aanspraak kan maken op een vergoedingsrecht en voldaan heeft aan de voorwaarden die de wet daaraan stelt (art. 7:350 lid 3 BW). Zie ook: Asser/Snijders 7-III 2013/145.</footnote><footnote>7 Art. 7:325 BW eist ook nog dat ‘algemene belangen van de landbouw daardoor niet worden geschaad’. Dit tweede onderdeel van het criterium heeft geen zelfstandige betekenis. Zie: Asser/Snijders 7-III 2013/79.</footnote><footnote>8 De auteur is bekend met door de Grondkamer goedgekeurde kortlopende pachtovereenkomsten ex art. 7:235 lid 3 BW, waarbij het niet noemen van een bijzondere omstandigheid, niet aan de goedkeuring in de weg stond.</footnote><footnote>9 Zie bijv. Valk die opmerkt dat: &lt;span class="italic"&gt;Een ernstig mankement van de regeling van de pachtprijs van tuinland is dat de wet niet definieert wat onder ‘tuinland’ moet worden verstaan. Het spreekt vanzelf dat de regelgever het oog moet hebben gehad op gebruik voor tuinbouw, in de zin van een meer intensieve teelt dan akkerbouw. Maar daarmee is nog niet voor alle gevallen duidelijk waar de grens ligt. Zo mogelijk nog ernstiger is dat er grote verschillen zijn in de intensiteit van de diverse teelten en ook in de opbrengsten die ermee worden gegenereerd. Toch geldt voor alle teelten eenzelfde regionorm. Voor de minder intensieve vormen van tuinbouw kan de norm gemakkelijk te hoog liggen en voor de meer intensieve te laag.&lt;/span&gt; In: W.L. Valk, De systematiek van het Pachtprijzenbesluit 2007, &lt;span class="italic"&gt;Agr.r.&lt;/span&gt; nr. 4 april 2014, p. 133. Daarnaast Van der Ven en Vugts (t.a.p., p. 6): die het volgende schrijven: &lt;span class="italic"&gt;Hiermee lijkt het alsof de wetgever de pachtprijzen in de glastuinbouw wenst te reguleren zonder daartoe een deugdelijk instrument te bieden. &lt;/span&gt;</footnote><footnote>10 Van der Ven en Vugts (t.a.p., p. 6).</footnote><footnote>11 Zo schrijft Valk dat de vergaande bescherming van de pachter door de markt uiteraard op waarde wordt geschat: de ‘pachtdruk’ bedraagt ongeveer 50% wat betekent dat de verpachte grond de helft minder waard is dan grond in onverpachte staat. Zie: Zie bijv. W.L. Valk, ‘Het reservaat van de pacht’, &lt;span class="italic"&gt;Ars Aequi&lt;/span&gt; december 2012, p. 900.</footnote><footnote>12 Als er sprake is van een financiering waarbij de financier een hypotheekrecht heeft op het te verpachten bedrijf, dan zal – op basis van het pachtbeding in de hypotheekvoorwaarden – de financier als hypotheekhouder toestemming moeten geven voor de verpachting. Als de verpachting resulteert in een forse waardedaling van het onderpand, kan dat een goede reden zijn voor de financier om die goedkeuring niet te verlenen.</footnote><footnote>13 Zie bijv. Valk, (t.a.p. 2007 en 2012) en Van der Ven en Vugts (t.a.p.).</footnote><footnote>14 Tijdens de totstandkoming van de nieuwe wettelijke regeling ten aanzien van pacht werd toegezegd dat een evaluatie zou plaatsvinden nadat gedurende vijf jaren ervaringen zijn opgedaan. Prof. mr. D.W. Bruil heeft die evaluatie uitgevoerd.</footnote><footnote>15 D.W. Bruil, &lt;span class="italic"&gt;Evaluatie pachtregelgeving,&lt;/span&gt; Wageningen: Instituut voor Agrarisch Recht, 2014.</footnote><footnote>16 In het rapport komt het woord ‘glastuinbouw’ tweemaal voor, eenmaal in een literatuurverwijzing en eenmaal in een bijlage (bijlage 3, 1400073811 2.3),</footnote><footnote>17 Glastuinbouwbedrijven zullen onder deze overige pachtobjecten vallen.</footnote><footnote>18 Zie o.a. W.L. Valk, ‘De evaluatie gewogen’, &lt;span class="italic"&gt;Agr.r. &lt;/span&gt;2014, nr. 7/8, G.M.F. Snijders, ‘Van evaluatie tot reanimatie’, &lt;span class="italic"&gt;Agr.r. &lt;/span&gt;2014, nr. 7/8, P.S.A. Overwater, ‘Het rapport Evaluatie pachtregelgeving en geliberaliseerde pacht’, &lt;span class="italic"&gt;Agr.r. &lt;/span&gt;2014, nr. 7/8 en J.G. Meijer, ‘Van liberaliseren wordt niet alles beter’, &lt;span class="italic"&gt;Agr.r.&lt;/span&gt; nr. 7/8.</footnote><footnote>19 Zie Valk (t.a.p. 2014), p. 267-268.</footnote><footnote>20 Zie: Asser/Snijders 7-III 2013/1-2.</footnote><footnote>21 Integendeel, met de malaise van de afgelopen jaren in de tuinbouwsector heeft een potentiële pachter ‘sterke kaarten in handen’ als een tuinbouwbedrijf leeg komt te liggen. Leegstand van een tuinbouwbedrijf is erg kostbaar als gevolg van de hoge instandhoudingskosten (oplopend tot EUR 5/m2 per jaar) en de forse waardedaling van bedrijven bij leegstand. Die kosten en waardevermindering worden voorkomen als het bedrijf – door verpachting – in gebruik kan blijven. Gezien het al jarenlang grote aanbod van tuinbouwkassen op de markt, lijkt dit een structureel gegeven.</footnote><footnote>22 Zo heeft een tuinbouwkas die geschikt is voor bijvoorbeeld phaleanopsis vaak een zeer uitgebreide (en zeer kostbare) inrichting. In een glasgroentebedrijf is de inrichting in de regel minder uitgebreid en kostbaar, maar ook daar is een aanzienlijk verschil te constateren tussen bijvoorbeeld belichte en onbelichte teelt.</footnote><footnote>23 &lt;span class="italic"&gt;Agr.r. &lt;/span&gt;2014, nr. 7/8.</footnote><footnote>24 W.L. Valk, G.M.F. Snijders en H.A. Verbakel-van Bommel, ‘Het Akkoord van Spelderholt’?, &lt;span class="italic"&gt;Agr.r. &lt;/span&gt;2014, nr. 9, p. 307. Overigens, er is sprake van een deelakkoord omdat er nog geen overeenstemming is over het overgangsrecht. Voor de tekst van het Akkoord, zie bijlage II van bovengenoemd artikel.</footnote><footnote>25 Zie bijlage II bij het in de vorige voetnoot genoemde artikel.</footnote><footnote>26 &lt;span class="italic"&gt;Kamerstukken I&lt;/span&gt; 2014/15, 30 448, H en &lt;span class="italic"&gt;Kamerstukken II&lt;/span&gt; 2014/15, 27 924, nr. 61.</footnote><footnote>27 Voor een meer uitvoerige beschrijving, zie W.L. Valk, G.M.F. Snijders en H.A. Verbakel-van Bommel, t.a.p., p. 309-310.</footnote><footnote>28 Teeltpacht is niet van toepassing, dit is de voortzetting van de bestaande teeltpachtregeling van art. 7:396 BW. Pacht van kleine oppervlaktes (art. 7:395 BW) zal in de regel ook niet van toepassing omdat het overgrote aantal glastuinbouwbedrijven groter is dan 1 ha. Loopbaanpacht zal in de glastuinbouw – gezien de looptijd van tenminste 25 jaar – niet aan de orde zijn; deze looptijd overstijgt (in de regel) de economische levensduur van glasopstanden.</footnote><footnote>29 W.L. Valk, G.M.F. Snijders en H.A. Verbakel-van Bommel, t.a.p., p. 309.</footnote><footnote>30 Het akkoord stelt voor – zie punt 5 van het Akkoord – dat de grondkamers bij de vaststelling van de pachtprijs een maximumprijs hanteren die tussen de 10% en 30% beneden de gemiddelde pachtprijs van nieuwe reguliere pachtovereenkomsten ligt – afhankelijk van de duur van het contract.</footnote><footnote>31 Waarbij ik er van uit ga dat er één gemiddelde prijs tot stand komt voor alle glastuinbouwbedrijven, dus sierteelt-, glasgroente én pot- en perkplantenbedrijven.</footnote><footnote>32 Hierbij kan gedacht worden aan de situatie waarin er nog financieringslasten op het bedrijf rusten en die lasten uit de pachtopbrengsten voldaan moeten worden.</footnote><footnote>33 Deze termen komen van Valk (Valk, t.a.p. 2012, p. 901-902). Zwarte pacht is enkel een mondelinge afspraak, bij grijze pacht wordt de afspraak aan het papier toevertrouwd.</footnote></footnotes><auteurs>ir. B.P.C. van Weert</auteurs><published>2015-06-04 15:32:42</published><modified>2015-06-04 15:32:42</modified><editiondate>2015-06-04</editiondate><htmlpath>https://denhollander.info/artikel/12166</htmlpath></article>
</articles></edition>
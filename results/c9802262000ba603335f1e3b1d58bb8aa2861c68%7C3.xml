<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1996</searchword><id>4940</id><udhid>UDH:TvAR/4940</udhid><titel>Groot / Hervormde gemeente Midwoud (TvAR 1996/4800)</titel><searchwords><searchword>TvAR 1/1996</searchword><searchword>TvAR 1996/4800</searchword><searchword>UDH:TvAR/4940</searchword></searchwords><attachments><attachment><name>1996_nr 1_Rechtspraak_4800.pdf</name><extention>pdf</extention><url>https://denhollander.info/download/4881/ci</url></attachment></attachments><inleiding>Pachtwet, art. 55,136; Rv, art. 382, 385, 387&#13;
&#13;
Het rekest-civiel is niet bij dagvaarding binnen drie maanden na de uitspraak van het hof, waarbij de tussen partijen bestaande pachtovereenkomst werd ontbonden, ingesteld. De dag van de gestelde kennisneming van nieuwe stukken en ontdekking van het ge-stelde bedrog is niet behoorlijk bij geschrifte bewezen. Voormeld rechtsmiddel is dus niet tijdig ingesteld binnen 3 maanden na de uit-spraak en eiser kan daarin niet worden ontvangen. Ten overvloede wordt nog overwogen dat de gestelde feiten het rekest-civiel niet kunnen dragen. Het aangevochten arrest kan blijkens zijn inhoud niet berusten op bedrog van gedaagde wegens verhulling van ontdekte stukken van beslissende aard. Zou het rechtsmiddel wel tijdig zijn ingesteld, dan zou eiser daarin al om die reden niet-ontvankelijk moeten worden verklaard.</inleiding><content>Arrest in de zaak van:&#13;
Jacob Pieter Groot,&#13;
wonende te Oostwoud, gemeente Noorder-&#13;
Koggenland,&#13;
eiser tot rekest-civiel,&#13;
procureur: mr C.W.P. van Gelder,&#13;
tegen&#13;
Hervormde Gemeente te Midwoud, gevestigd te Midwoud, gemeente Noorder-Koggenland,&#13;
gedaagde tot rekest-civiel, procureur: mr F.P. Lomans.&#13;
Het geding in hoger beroep dat tot de proce-dure in rekest-civiel heeft geleid&#13;
Het hof verwijst naar:&#13;
- het arrest van de pachtkamer van dit hof van 30 mei 1994, rolnummer P 93/041, gewe-zen tussen eiser als appellant, (toenmalige pachter) en gedaagde als ge√Øntimeerde (toen-malige verpachtster).&#13;
Bij dit arrest werd in de betreffende pachtontbindingsprocedure met betrekking tot enige percelen grasland, groot 3.99.80 ha, ka-dastraal bekend gemeente Noorder-Koggen-land, sectie N, nr. 3, een door de pachtkamer van het kantongerecht te Hoorn op 7 juni 1993 gewezen vonnis, waarbij de tussen par-tijen bestaande pachtovereenkomst werd ont-bonden en eiser tot rekest-civiel werd veroordeeld de percelen grasland te ontrui-men, bekrachtigd.&#13;
Het arrest van het hof van 30 mei 1994 is in fotocopie aan dit arrest gehecht.&#13;
Het geding in rekest-civiel Eiser tot rekest-civiel - verder ook te noemen: J.P. Groot - heeft bij exploit van 5 september 1994 gedaagde tot rekest-civiel - verder ook te noemen: de Hervormde Gemeente - gedag-vaard voor dit hof en heeft in rekest-civiel ge-vorderd dat het hof het arrest van 30 mei 1994 zal herroepen met herstel van partijen in de staat, waarin zij voor de uitspraak van de pachtkamer van het kantongerecht te Hoorn d.d. 7 juni 1993 waren en met veroordeling van de Hervormde Gemeente in de kosten van het geding.&#13;
Ter rolle heeft J.P. Groot geconcludeerd overeenkomstig de eis vervat in voormeld ex-ploit van dagvaarding. Bij conclusie van ant-woord heeft de Hervormde Gemeente verweer gevoerd met conclusie dat het hof J.P. Groot in zijn vordering niet-ontvankelijk zal verklaren althans hem zijn vordering zal ontzeggen met zijn veroordeling in de proces-kosten.&#13;
Partijen hebben de zaak vervolgens doen bepleiten, J.P. Groot door mr G. de Hoogd, advocaat te Purmerend, en de Hervormde Ge-meente door mr W.O. Groustra, advocaat te Haarlem.&#13;
Tenslotte hebben partijen, J.P. Groot onder overlegging van produkties, de stukken doen overleggen voor het wijzen van arrest.&#13;
De ontvankelijkheid van het rekest-civiel Het arrest, waartegen het rekest-civiel is gericht, is uitgesproken op 30 mei 1994.&#13;
Volgens artikel 385, eerste lid, van het Wetboek van Burgerlijke Rechtsvordering, moet dit rechtsmiddel bij dagvaarding worden ingesteld binnen drie maanden, te rekenen van de dag waarop het vonnis of arrest, waarover men zich beklaagt, is uitgesproken - dus in het onderhavige geval uiterlijk op 30 augustus 1994-.&#13;
Het rekest-civiel is ingesteld bij op 5 sep-tember 1994 aan de Hervormde Gemeente be-tekende dagvaarding, derhalve niet binnen drie maanden.&#13;
J.P. Groot heeft zich echter beroepen op artikel 387 van het Wetboek van Burgerlijke Rechtsvordering. Hij heeft het rechtsmiddel gegrond op bedrog van de Hervormde Ge-meente en het ontdekken van nieuwe stukken.&#13;
Het bedrog zou hij ontdekt hebben op 28 juni 1994 aan de hand van nieuwe, in de pro-cedure welke heeft geleid tot het arrest van 30 mei 1994 niet overgelegde stukken, die zijn zelfstandig wonende zoon op 22 juni 1994 op&#13;
zolder zou hebben gevonden en aan J.P. Groot op 28 juni 1994 zou hebben overhan-digd.&#13;
De Hervormde Gemeente heeft een en an-der bij conclusie van antwoord en bij gelegen-heid van de pleidooien gemotiveerd betwist.&#13;
De stukken waarom het hier gaat heeft J.P. Groot bij de dagvaarding van 5 september 1994 in afschrift aan de Hervormde Gemeente betekend (produkties C t/m I).&#13;
Zoals de Hervormde Gemeente terecht heeft aangevoerd, zijn de op 5 september 1994 eveneens betekende produkties A en B al bij conclusie van antwoord in eerste aanleg in de procedure, welke heeft geleid tot het ar-rest van 30 mei 1994, in afschrift overgelegd. Het gaat hier dus niet om nieuwe stukken. In-gevolge artikel 387 van het Wetboek van Bur-gerlijke Rechtsvordering dient J.P. Groot, gelet op de betwisting door de Hervormde Gemeente als voormeld, schriftelijk bewijs bij te brengen van de dag waarop het bedrog bij hem bekend is geworden en hij de nieuwe stukken, waarop hij het bedrog baseert, heeft ontdekt.&#13;
Ter zake heeft hij de navolgende brief van zijn zoon, gedateerd 8 september 1994, bij ge-legenheid van de pleidooien in het geding ge-bracht:&#13;
'Geachte Heer J.P. Groot,&#13;
Naar aanleiding van ons onderhoud op woensdag 22 juni jongstleden heb ik enige zoekgeraakte bescheiden teruggevonden op mijn zolder.&#13;
Bijgaand zend ik u de volgende stukken toe:&#13;
- een retributienota van f 1690 d.d. 3 mei 1983;&#13;
- een betalingsbewijs van 3 mei 1983 van f 1690;&#13;
- een betalingsopdracht d.d. 31 oktober 1984 m.b.t. een bedrag van f 700;&#13;
- een betalingsbewijs van 2 november 1984;&#13;
- een retributiebewijs van f 700 d.d. 21 au gustus 1985.&#13;
Ik vertrouw er op, dat ik u naar behoren heb ingelicht.'&#13;
De in deze brief genoemde stukken betref-fen kennelijk de produkties C t/m G, betekend bij de dagvaarding van 5 september 1994.&#13;
Zoals de Hervormde Gemeente terecht heeft aangevoerd, blijkt uit dit geschrift geenszins dat J.P. Groot pas op 28 juni 1994 op de hoogte was van deze stukken. De stuk-ken werden volgens de brief gevonden naar&#13;
aanleiding van een onderhoud op 22 juni 1994. Toen deze stukken volgens de brief van 8 september 1994 daarbij aan J.P. Groot wer-den toegezonden, was de dagvaarding tot re-kest-civiel, waarbij o.a. dezelfde stukken tevens aan de Hervormde Gemeente werden betekend, al uitgebracht. In ieder geval is de vermelde dag - 28 juni 1994 - waarop J.P. Groot van de inhoud van de stukken zou heb-ben kennis genomen en het door hem gestelde bedrog zou hebben ontdekt, door het ge-schrift, dat overigens geen betrekking heeft op de bij de vermelde dagvaarding betekende stukken H en I, allerminst bewezen. De dag van de ontdekking behoort voor de toepassing van artikel 387 van het Wetboek van Burger-lijke Rechtsvordering behoorlijk bij geschrifte te worden bewezen.&#13;
Bij gebreke hiervan, moet het er voor wor-den gehouden dat het rekest-civiel niet tijdig -binnen drie maanden na het arrest van 30 mei 1994 - is ingesteld, zoals de Hervormde Ge-meente heeft betoogd.&#13;
Om die reden kan J.P. Groot in het rekest-civiel niet worden ontvangen.&#13;
Ten overvloede wordt nog overwogen dat de door J.P. Groot gestelde feiten aan de hand van de produkties, betekend bij de dagvaar-ding tot rekest-civiel, dat rechtsmiddel niet kunnen dragen. Immers met die feiten wordt betoogd dat de Hervormde Gemeente aan J.P. Groot geen toestemming meer voor bollen-teelt op een gedeelte van het gepachte heeft verleend omdat J.P. Groot - anders dan in het verleden - voor die bollenteelt geen retribu-ties als door de Hervormde Gemeente ver-langd, boven de pachtsom wilde betalen en dat de Hervormde Gemeente een en ander in de procedure, die heeft geleid tot het arrest van 30 mei 1994, heeft verhuld.&#13;
Het hof heeft ter zake echter in dat arrest als volgt overwogen: 'Het door Groot gevoer-de verweer, dat het geschil tussen partijen zou zijn terug te voeren tot een niet tot overeen-stemming kunnen geraken omtrent een voor bollenteelt aan de Hervormde Gemeente te betalen toeslag op de pachtsom, kan aan het hierboven weergegeven oordeel van het hof niet afdoen, nu is komen vast te staan dat de Hervormde Gemeente een en ander maal aan Groot heeft laten weten geen toestemming voor bollenteelt te verlenen'.&#13;
In de rechtsoverweging 5 van het door het hof bekrachtigde vonnis van de pachtkamer van het kantongerecht te Hoorn d.d. 7 juni 1993, wordt overwogen dat de Hervormde&#13;
Gemeente retributies aan haar pachter voor bollenteelt pleegt te vragen. Het hof heeft in voormeld arrest beslissend geacht dat de Her-vormde Gemeente aan J.P. Groot bij herha-ling geen toestemming voor bollenteelt heeft verleend, daargelaten de reden hiervoor dat partijen het niet eens werden over de retribu-ties.&#13;
Gelet op het bovenstaande kunnen de aan het rekest-civiel ten grondslag gelegde feiten dat rechtsmiddel niet dragen nu het arrest niet kan berusten op bedrog, strekkende tot het door de Hervormde Gemeente verhullen van door J.P. Groot ontdekte nieuwe stukken van beslissende aard betreffende de door de Her-vormde Gemeente in het verleden aan J.P. Groot in rekening gebrachte retributies.&#13;
Indien het rekest-civiel tijdig zou zijn inge-diend, zou J.P. Groot al om die reden niet-ont-vankelijk moeten worden verklaard.&#13;
Slotsom&#13;
Nu het rekest-civiel van J.P. Groot niet tijdig is ingediend moet hij daarin niet-ontvankelijk worden verklaard.&#13;
Als de in het ongelijk gestelde partij dient hij de kosten ervan te dragen.&#13;
Beslissing&#13;
Het hof, rechtdoende in rekest-civiel:&#13;
verklaart J.P. Groot niet-ontvankelijk in zijn rekest-civiel.&#13;
Veroordeelt J.P. Groot in de kosten van dat rechtsmiddel, aan de zijde van de Hervormde Gemeente tot heden begroot op f 420 aan ver-schotten en f 2130 aan salaris van de procu-reur.</content><legacyfootnotes/><footnotes><footnote/></footnotes><auteurs/><published>1996-01-01 00:00:00</published><modified>1994-10-13 00:00:00</modified><editiondate>1996-01-01</editiondate><htmlpath>https://denhollander.info/artikel/4940</htmlpath></article>
</articles></edition>
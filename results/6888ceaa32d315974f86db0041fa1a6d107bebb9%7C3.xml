<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1982</searchword><id>6479</id><udhid>UDH:TvAR/6479</udhid><titel>De belastingheffing over het pachtersvoordeel</titel><searchwords><searchword>TvAR 11/1982</searchword><searchword>UDH:TvAR/6479</searchword></searchwords><attachments><attachment><name>1982_nr 11_Artikel_Rensema.pdf</name><extention>pdf</extention><url>https://denhollander.info/download/6254/ci</url></attachment></attachments><inleiding>Inleiding&#13;
Al jarenlang is er in fiscale en agrarische kringen veel te doen over het zogenaamde pachtersvoordeel. Het aantal gepubliceerde rechterlijke uitspraken en arresten over deze kwestie loopt in de tientallen. Per geval kunnen de belangen heel groot zijn. Vooral bij de bedrijfsopvolging in de landbouw kan de belastingheffing over het pachtersvoordeel tot problemen leiden.&#13;
We hebben hier zeker te maken met één van de moeilijkste problemen van het be-lastingrecht. Het aantal artikelen dat in de fiscaal-juridische tijdschriften aan deze kwestie wordt gewijd is echter beperkt. Dat lijkt vooral te komen doordat vele fisca-listen niet erg vertrouwd zijn met wat dan wel de agrarische sector wordt genoemd. Men heeft veelal de indruk dat 'het groene front' uitstekend voor eigen belangen weet op te komen en vaker dan wenselijk of rechtvaardig te achten is door de wetge-ver of door de uitvoerende macht in het gelijk wordt gesteld. Alleen al het bestaan van de landbouwvrij stelling in de Wet op de Inkomstenbelasting 1964 - voor de waardestijging van de landbouwgrond - wordt wel gezien als een boerenprivilege.&#13;
Nu is het waar dat naar binnenlandse verhoudingen beoordeeld, de landbouwers in Nederland, in vergelijking met andere zelfstandige ondernemers fiscaal niet slecht behandeld worden, al zou ik van een bevoordeling niet willen spreken. Naar Europe-se verhoudingen beoordeeld kan men echter niet anders zeggen dan dat de Neder-landse landbouwers fiscaal worden achtergesteld. Binnen de Europese Gemeenschap behoren de boeren in Nederland tot een minderheid van agrariërs die op normale wijze belasting betalen over het werkelijk door hen verdiende inkomen. In andere landen wordt veelal gewerkt met lage normen ter berekening van de agrarische winsten.&#13;
Ik meen deze opmerkingen te moeten maken, omdat het mogelijk is dat de fiscale inzichten omtrent het pachtersvoordeel en de realisatie daarvan in het kader van een bedrijfsopvolging, mede worden beïnvloed door de vooronderstelling dat de land-bouw toch al bevoordeeld wordt. Ook gebrek aan inzicht in de verhoudingen en om-standigheden in de landbouw en onvoldoende bekendheid met de Pachtwet kan een rol spelen. </inleiding><content>De landbouwvrijstelling in de inkomstenbelasting&#13;
Artikel 8, letter b, van de Wet op de Inkomstenbelasting luidt: 'Tot de winst behoren niet: ....... voordelen uit landbouwbedrijf ter zake van waardeveranderingen van gronden - daaronder begrepen de ondergrond van gebouwen - behoudens voor zover de waardeveranderingen in de uitoefening van het bedrijf is ontstaan.' Hoewel het gebruikelijk is om van de landbouwvrijstelling te spreken, is het zo dat alle waardeveranderingen van de landbouwgrond buiten de winstberekening blij-ven. Waardedalingen van de grond kunnen zich ook voordoen en die kunnen dan ook niet ten laste van de fiscale winst worden gebracht.&#13;
De landbouwvrijstelling heeft weliswaar diepe wortels in onze fiscale historie, maar is eigenlijk wel altijd wat omstreden geweest en is dat thans zeker ook nog. Vooral prof. mr. H.J. Hofstra heeft zich er wel in zeer negatieve termen over uitgelaten (Weekblad voor Fiscaal Recht 1972/5088 blz. 453 en BNB 1972/133) en in het kader van zijn 'Inflatieneutrale Belastingheffing' voorgesteld de vrijstelling af te schaffen. Het argument tegen de vrijstelling is vooral dat zij niet past in ons fiscale winstbe-grip. Dit argument is op zich zelf wel juist, maar het is eigenlijk heel beperkt, omdat het fiscale winstbegrip ten aanzien van de belastingheffing van vermogenswinsten niet anders gezien kan worden dan als een uitzondering op het algemene inkomens-begrip. Een uitzondering op een uitzondering kan heel correct zijn. De landbouw-grond is ook te zien als een heel bijzonder productiemiddel waarop niet kan worden afgeschreven en waarvoor geen WIR-premie ontvangen kan worden. Nu de boek-winst op de grond niet veroorzaakt kan zijn door te hoge fiscale afschrijvingen is er geen duidelijke noodzaak om die boekwinst te belasten.&#13;
De landbouwvrijstelling komt er in feite op neer dat de landbouwgrond tot het privé-vermogen wordt gerekend. Ook buiten de landbouw worden onroerende goe-deren dienstbaar aan een onderneming echter veelvuldig tot het privé-vermogen ge-rekend. Dat kan gebeuren op grond van een zekere keuzevrijheid, soms ook door het bedrijfspand te kopen 'op naam van de echtgenote', mits de echtelieden huwe-lijkse voorwaarden zijn aangegaan en vooral door het oprichten van een BV, waar-bij het bedrijfspand in privé gehouden en aan de BV verhuurd wordt. Hiermee is niet gezegd dat het in privé houden van onroerend goed altijd aanbevelenswaardig is, maar wel dat er ruime mogelijkheden zijn.&#13;
Hoewel op grond van oude jurisprudentie nog wel eens wordt aangenomen dat de waardeveranderingen door de conjuncturele en monetaire oorzaken zijn vrijgesteld, lijkt het thans beter om te zeggen dat alle veranderingen door externe oorzaken zijn vrijgesteld of - bij waardedalingen - niet aftrekbaar zijn.&#13;
Daarin zou men een zekere verruiming kunnen zien. Anderzijds is er ongeveer sinds het jaar 1968 in de jurisprudentie van de Hoge Raad ook een belangrijke beperking aan te wijzen. Zie de arresten BNB 1968/181, BNB 1969/137 e.a. Eerst moet worden beoordeeld de vraag of er sprake is van een waardeverandering in objectieve zin. Pas als deze vraag bevestigend beantwoord is komt de vraag naar de oorzaak van die verandering en daarmede van de toepassing van de landbouwvrijstelling aan de orde.&#13;
Het komt er dus op neer dat niet alle prijsverschillen onder de landbouwvrijstel-ling vallen. Er moet tevens sprake zijn van een objectieve waardeverandering in het economisch verkeer. Deze jurisprudentie leidt er mede toe dat de landbouwvrijstelling de pachter van de grond niet kan baten. Deze jurisprudentie is met name gekritiseerd door Prof. Dr. D. Brüll in zijn noten in FED, IB '64: Art. 8:17,22 en 29. Zie verder A. Jolink in het Weekblad voor Fiscaal Recht, 1980, blz. 1357 en J.H. de Wit in het Maand-blad Belastingbeschouwingen (MBB) juni 1981, blz. 128.&#13;
Het ontstaan van het pachtersvoordeel&#13;
Het komt herhaaldelijk voor dat een pachter de tevoren door hem gepachte boerde-rij koopt met toepassing van het voorkeursrecht van art. 56b van de Pachtwet of anderszins met gebruikmaking van zijn positie als pachter. Hij zal de boerderij dan voor een (lage) prijs in verpachte staat kunnen verkrijgen. Indien hij vervolgens of een aantal jaren later de boerderij verkoopt voor de prijs in onverpachte staat, reali-seert hij - naast een eventuele normale waardestijging die voor wat de grond betreft door de landbouwvrijstelling onbelast blijft - het zogenaamde pachtersvoordeel. Het prijsverschil bij aankoop wordt dus bij verkoop belast als winst uit onderneming.&#13;
De landbouwvrijstelling is niet van toepassing, omdat het genoemde prijsverschil verpacht-onverpacht niet berust op waardeverandering van de grond.&#13;
Dit alles is gebaseerd op vaste jurisprudentie van de Hoge Raad. Zie BNB 1966/174, 1969/137 en 138, 1971/137 en voor een overzicht Vakstudie Inkomsten-belasting, art. 8, aantekening 21A.&#13;
Indien de landbouwer de tevoren door hem gepachte boerderij niet kocht, maar kreeg toegescheiden, bij de verdeling van een boedel, doet dat voor het vorenstaande weinig ter zake. Weliswaar heeft de pachter in deze situatie geen voorkeursrecht (art. 56e Pw), maar hij heeft bij de onderhandelingen over de boedelscheiding toch ge-bruik kunnen maken van zijn sterke positie als pachter. Aldus ongeveer de overwe-gingen in BNB 1974/137.&#13;
In de eerste uitspraken en arresten over het pachtersvoordeel was er een pachter die de boerderij kocht voor een lage prijs en de boerderij spoedig daarna doorverkocht voor een prijs overeenkomstig de waarde in vrij op te leveren staat. Belastingheffing over het gerealiseerde pachtersvoordeel lijkt in deze situatie juist. Iets moeilijker ligt het met de vraag of het pachtersvoordeel ook wordt gerealiseerd op het moment van doorverkoop, als die verkoop plaats vindt geruime tijd, bijvoorbeeld tientallen ja-ren, na de aankoop. Op grond van de jurisprudentie moet men aannemen dat ook dan niet ontkomen kan worden aan de belastingheffing van het bij de verkoop ge-realiseerde voordeel, voor zover dat overeenkomt met het prijsverschil verpacht- on-verpacht bij aankoop. Later optredende waardeveranderingen vallen natuurlijk wel onder de landbouwvrijstelling. Ook deze jurisprudentie lijkt mij correct. Anders staat het echter met de vraag of het voordeel ook gerealiseerd wordt bij staking van de onderneming gevolgd door verpachting aan de zoon of schoonzoon. De inspec-teurs der directe belastingen stellen zich veelal op het standpunt dat het pachters-voordeel, ontstaan door de aankoop door pachter, uiterlijk gerealiseerd wordt op het moment dat de voormalige pachter zijn bedrijfsuitoefening staakt. Bij verpachting aan de zoon houdt belanghebbende echter over een boerderij in verpachte staat, zodat hij het prijsverschil verpacht-onverpacht niet realiseert. De fiscus stelt daartegenover dat de verpachting aan de zoon of schoonzoon voortvloei-de uit persoonlijke motieven, die te maken hebben met de familieverhouding, zodat met deze verpachting geen rekening mag worden gehouden. In deze zienswijze - van de fiscus - kan de belastingheffing over het pachtersvoor-deel slechts achterwege blijven als feitelijk komt vast te staan dat de verpachting voortkwam uit zakelijke motieven.&#13;
Realisatie bij verpachting aan de zoon of schoonzoon?&#13;
Zoals uit het voorgaande reeds kan blijken acht ik de belastingheffing over het pach-tersvoordeel correct als het voordeel metterdaad gerealiseerd wordt, dat wil zeggen als de boerderij, die men met gebuikmaking van de positie als pachter heeft kunnen kopen, vervolgens voor de waarde in onverpachte staat wordt verkocht. Indien de boerderij echter niet verkocht wordt, maar wordt verpacht aan de bedrijfsopvolger houdt belanghebbende een boerderij in verpachte staat over. Het pachtersvoordeel wordt in deze situatie niet in geld ontvangen en er lijkt mij heel wat voor te zeggen om in deze situatie aan te nemen dat het pachtersvoordeel niet gerealiseerd is.&#13;
De zienswijze van de inspecteurs dat de verpachting voortvloeide uit persoonlijke motieven, zodat aangenomen moet worden dat de boerderij toch voor de vrije waar-de aan het onderneming vermogen is onttrokken, kan begrijpelijk worden geacht, want familieverhoudingen spelen natuurlijk vaak wel een rol. Deze zienswijze kan echter niettemin met verschillende argumenten worden bestreden.&#13;
Argumenten tegen realisatie van het pachtersvoordeel in normale situaties van bedrijsopvolging&#13;
1. Het belastingrecht houdt geen norm voor het handelen in. Het moet een landbou- wer die zijn onderneming wil staken toch in redelijkheid vrij staan om de boerderij te verpachten aan wie' hij wil en als hij dat doet kan hij het pachtersvoordeel niet realiseren, omdat de wet hem dat verbiedt.&#13;
Het bedingen van een schadeloosstelling bij de verpachting van de boerderij wegens&#13;
de uit de verpachting voortvloeiende waardedaling of van een vergoeding voor het&#13;
pachtrecht, komt volgens ingewijden wel voor, maar het is verboden in art. 71 van&#13;
de Pachtwet en strafbaar o.g.v. art. 1 Wet Econ. Delicten. Het voordeel voor de zoon of schoonzoon (bedrijfsopvolger) vloeit daarom niet voort uit een bevoorde-lingsbedoeling, maar uit de toepassing van de Pachtwet. Het is immers de wetgever geweest die op sociale, economische en politieke gronden de positie van de pachter zo sterk heeft gemaakt.&#13;
2. Het overlijden van de pachter doet de pachtovereenkomst niet tenietgaan. Naast de indeplaatsstelling bij overlijden kent de Pachtwet in art. 49 ook de pachtoverneming door de echtgenote of een of meer van de kinderen indien de oude pachter 65 jaar geworden of ziek of invalide geworden is. De pachter bepaalt dan wie van zijn nabestaanden de pacht zal overnemen. De vordering tot pachtoverneming moet worden gericht tot de pachtkamer. Uit de wettelijke regeling blijkt dat de pachtka-mer ondanks verzet van de verpachter die vordering slechts in uitzonderingsgevallen zal afwijzen.&#13;
In de M.v.T. is daarbij opgemerkt dat zonder zo'n regeling de beoogde opvolging van de pachter bij diens overlijden door één of meer van zijn naaste verwanten illus-soir zou worden.&#13;
Het recht moet worden gezien als een eenheid. De opvolger van de pachter geniet een rechtsbescherming waarvoor de belangen van de verpachter moeten wijken. De wetgever heeft de opvolging beoogt. Kan men nu volhouden dat bij een boer die op dat moment geen pachter maar eigenaar is, de bedrijfsopvolging voortvloeit uit per-soonlijke omstandigheden? Ook de bedrijfsopvolging van een boer die de tevoren door hem gepachte boerderij gekocht heeft verdient een overeenkomstige bescher-ming. Dat de wetgever het niet nodig oordeelde om dat uitdrukkelijk te regelen, komt omdat door de familieverhouding misbruik niet behoefde te worden gevreesd. De conclusie zou dus kunnen zijn dat de familieverhouding niet leidt tot bevoorde-ling van de zoon of schoonzoon, maar een rechtsaantasting voorkomt.&#13;
3. Indien volgehouden wordt dat de verpachting en de daarmee samenhangende waardedaling van de boerderij voortvloeit uit persoonlijke motieven, dan is nog geen antwoord gegeven op de dan toch wel dringende vraag waarom in alle voorko- mende gevallen de ouders hun andere kinderen zouden willen benadelen.&#13;
4. De opvatting van de inspecteurs die stellen dat ook bij verpachting het pachters voordeel gerealiseerd wordt is in strijd met de agrarische traditie en wellicht ook met het gewoonterecht. De stelling dat belanghebbende de boerderij voor de onverpachte waarde aan een buitenstaander had kunnen verkopen is eng kapitalistisch en de sug- gestie is nauwelijks fatsoenlijk.&#13;
Het belangrijkste is echter dat de vader nu eenmaal niet verkocht heeft. Wij hebben geen 'Soll'-, maar een 'Ist'-belasting.&#13;
5. In BNB 1974/137 heeft de Hoge Raad niet toegestaan dat de overnemende zoon het pachtrecht op zijn balans activeert. Vanuit de gedachte van een bevoordeling op persoonlijke gronden lijkt dat niet consistent en een sluitend systeem wordt daar door onmogelijk.&#13;
Het standpunt van de inspecteurs leidt tot een herhaalde belastingheffing over het pachtersvoordeel als de schoonzoon de boerderij in de toekomst koopt, want ook de schoonzoon zal dan uiteindelijk niet aan de realisatie van het pachtersvoordeel kunnen ontkomen. Deze consequentie is in beginsel absurd, al zal vaak het lange tijdsverloop de scherpe kanten wel doen afslijpen.&#13;
6. De rechtspraak over de belastingheffing van het pachtersvoordeel is niet eendui- dig. Het gaat hier vooral om feitelijke beslissingen met wisselende uitkomsten, afhankelijk van de omstandigheden. In het merendeel van de gepubliceerde uitspraken en arresten trekt de fiscus aan het langste eind. Dat dit echter niet in alle gevallen zo behoeft te zijn kan blijken uit de arresten van de Hoge Raad gepubliceerd in BNB 1981/291 en BNB 1981/184. In het geval van BNB 1981/291 werd een verpachting aan de zoon op zakelijke gronden aangenomen. Tussen aankoop door de pachter en verpachting aan de zoon lag een periode van ongeveer anderhalf jaar. In de tussentijd had er gedurende een jaar een maatschap tussen vader en zoon bestaan.&#13;
Bij de maatschapsovereenkomst had de zoon het recht gekregen om bij ontbinding van de maatschap de boerderij te pachten. Om deze reden werd een verpachting op grond van zakelijke redenen aangenomen. Dat is opmerkelijk omdat een maatschap voor één jaar niet al te veel betekenis kan hebben en zelfs enigszins geconstrueerd lijkt. De inspecteur heeft de zakelijkheid van het beding kennelijk niet betwist. De Hoge Raad overwoog ondermeer: 'dat het hof, hiervan uitgaande, terecht heeft geoordeeld dat, nu in het onderhavige geval - als gevolg van de door de belanghebbende op zich genomen verplichting om ter gelegenheid van de staking van zijn onderneming de grond te verpachten aan zijn bedrijfsopvolger, de grond in verpachte staat overging van het ondernemingsvermogen van belanghebbende naar diens privé-vermogen, van realisatie van een pachtersvoordeel---, geen sprake is geweest'.&#13;
Hiermede moge duidelijk zijn dat een maatschapsovereenkomst met een voorwaar-delijk pachtbeding voldoende is om de belastingheffing over het pachtersvoordeel te voorkomen. Het lijkt mij dat dan hetzelfde moet gelden voor een arbeidscontract tussen vader en zoon, indien in dat contract wordt opgenomen dat bij ontbinding van de arbeidsovereenkomst door de vader, de zoon het recht krijgt de boerderij te pachten. Dat zou echter betekenen dat in alle gevallen van normale bedrijfsopvolging de afrekening over het pachtersvoordeel voorkomen kan worden als er tijdig goed advies gegeven wordt. Een wetstoepassing die er toe leidt dat alleen bij onnozelheid er belasting over het pachtersvoordeel betaald moet worden, komt mij echter zeer ongewenst voor. Er is dan toch heel wat voor te zeggen om in alle gevallen van normale bedrijfsopvolging een zakelijk karakter aan te nemen.&#13;
Ook in het geval van BNB 1981/184 werd het pachtersvoordeel niet gerealiseerd. De oude pachter maakt hier geen gebruik van zijn voorkeursrecht, maar liet de boerderij kopen door zijn opvolger, een schoonzoon.&#13;
7. In het voorgaande heb ik allen aandacht geschonken aan de argumenten tegen de belastingheffing in deze gevallen. Wie zich afvraagt wat nu de argumenten zijn voor het standpunt van de inspecteurs, komt niet veel eerder dan de wel aannemelijke stelling dat de familieverhouding een rol heeft gespeeld. Bedrijfsopvolging in de landbouw door bloed- of aanverwanten in de rechte lijn moet echter, mede op grond van de Pachtwet, normaal geacht worden. Zonder familieverhoudingen zou er in ons land wellicht geen kleinschalige landbouw meer mogelijk zijn. Het zal meestal wel zo zijn dat de overnemende zoon of dochter/schoonzoon tevoren gedurende vele jaren op het bedrijf van vader heeft gewerkt. Dan zal toch spoedig moeten worden aangenomen dat de verpachting voortvloeide uit zakelijke motieven, omdat in het verleden aan de zoon of dochter toezeggingen zijn gedaan. Het valt nauwelijks aan te nemen dat iemand gedurende vele jaren bij vader op de boer-derij zou willen werken zonder enig uitzicht te hebben op overname van de boerderij in de toekomst.&#13;
8. Prof. Mr. J.P. Scheltens komt in zijn noot BNB 1980/287 op geheel andere gron- den, die ik overigens ook onderschrijf, tot dezelfde conclusie als hij opmerkt dat de bedrijfsoverdracht de laatste ondernemingshandeling is. In die gedachte wordt ver volgens Scheltens de waarde van het goed bepaald door de waarde in verpachte staat. Scheltens motiveert dit ondermeer als volgt:&#13;
'Het komt mij voor dat men de ondernemer niet mag toerekenen die laatste bedrijfs-handeling die hem op dat moment de hoogste winst zou hebben opgeleverd, in casu vrije verkoop. Hij kan wel bewust aanvaarden de door de verpachting optredende waardedruk met de gedachte dat daar tegen ruimschoots opweegt dat hij in een zeer belangrijke mate inflatiebestendig onroerend goed bezit'.&#13;
9. In De Pacht, april 1979 blz. 126 schrijft C.F. Hanegraaff over het voorkeursrecht van de pachter:&#13;
'Deze kan van zijn recht weliswaar een oneigenlijk gebruik maken en het gepachte pachtvrij doorverkopen-----'.&#13;
De gedachte dat het realiseren van het pachtersvoordeel een oneigenlijk gebruik van de Pachtwet is, hetgeen nog niet direct hoeft te impliceren dat het ook verwijtbaar is, spreekt mij wel aan.&#13;
De voormalige pachter die de eerder door hem gepachte boerderij gekocht heeft, handelt in deze zienswijze heel correct door de boerderij vervolgens zelf weer te ver-pachten. De fiscus die stelt dat de boerderij voor een hoge prijs verkocht had kunnen worden en daarop de belastingheffing afstemt, lokt daarmede - in deze zienswijze - oneigenlijk gebruik van de Pachtwetgeving uit.&#13;
De Resolutie van 9 september 1981&#13;
In verband met de moeilijkheden ter zake van de bedrijfsopvolging heeft de Staats-secretaris van Financiën op 9 september 1981 onder nr. 281-13818 en gepubliceerd o.m. in BNB 1981/288, een aanschrijving aan zijn ambtenaren laten uitgaan. Deze resolutie moet voor de fiscale praktijk van veel betekenis worden geacht, maar laat wel veel vragen open en veel onzekerheden bestaan. De resolutie luidt als volgt:&#13;
1. Inleiding&#13;
Een pachtersvoordeel ontstaat doordat de pachter de door hem gepachte grond aan-koopt voor een prijs beneden de waarde die daaraan in vrije staat is toe te kennen. Dit voordeel wordt pas belast als het wordt gerealiseerd. Mij is van verschillende zijden de vraag voorgelegd of ik bereid ben de hardheidsclausule toe te passen, indien in het kader van de bedrijfsopvolging van vader op (schoon)zoon afrekening over het pachtersvoordeel plaats vindt. Dienaangaande deel ik u het volgende mede.&#13;
2. Eerste pachtersvoordeel&#13;
Het zogenaamde eerste pachtersvoordeel is het voordeel dat aan een zittende pachter van landbouwgrond opkomt wanneer hij de grond van de verpachter koopt, terwijl tussen pachter en verpachter geen familierelatie doch uitsluitend een zakelijke relatie aanwezig is. Het op zuiver zakelijke gronden tot stand gekomen pachtersvoordeel bestaat uit het verschil tussen de waarde van de grond in vrij te aanvaarden staat en de waarde in verpachte staat ten tijde van de aankoop.&#13;
Dit pachtervoordeel kan bijvoorbeeld worden gerealiseerd wanneer de voormalige pachter de grond aan een willekeurige derde verkoopt; alsdan moet heffing van in-komstenbelasting plaats vinden.&#13;
Voor situaties waarin ter gelegenheid van de bedrijfsopvolging binnen de familiesfeer afrekening over het voorheen opgekomen pachtersvoordeel zou moeten plaatsvinden, heb ik echter bij de behandeling van hoofdstuk IX B van de Rijksbegroting over 1981 toegezegd, dat in daartoe aanleiding gevende gevallen een beroep op de hardheidsclausule kan worden gedaan. Dit beroep zal ik honoreren wanneer door be-lastingheffing ernstige moeilijkheden zouden ontstaan bij de financiering van de on-derneming, waarbij tevens rekening wordt gehouden met lasten verbonden aan te verrichten investeringen.&#13;
Daarnaast ben ik bereid voor bijzondere gevallen in redelijkheid naar een oplossing te zoeken. Een bijzonder geval kan zich bijvoorbeeld voordoen als de ondernemer door ziekte is genoodzaakt de feitelijke bedrijfsuitoefening te beëindigen terwijl de (schoon)zoon/opvolger nog te jong is om de onderneming te kunnen overnemen.&#13;
In gevallen waarin de hardheidsclausule toepassing kan vinden, zal de oplossing hierin worden gezocht dat onder voorwaarden uitstel van belastingheffing over het eerste pachtersvoordeel zal worden verleend.&#13;
Het ligt vooralsnog niet in mijn bedoeling de bevoegdheid tot het toepassen van de hardheidsclausule te dezen in handen te geven van de inspecteurs.&#13;
3. Tweede pachtersvoordeel&#13;
Het zogenaamde tweede pachtersvoordeel is het voordeel dat aan een zittende pachter opkomt als hij overeenkomstig een niet ongebruikelijke gang van zaken bij de bedrijfsopvolging in de landbouw, de van zijn (schoon)vader reeds gepachte boerderij vervolgens van hem koopt.&#13;
Het aldus zelf gecreëerde pachtervoordeel bestaat ook in dit geval uit het verschil tussen de waarde van de grond in vrij te aanvaarden staat en de waarde in verpachte staat ten tijde van de aankoop.&#13;
Indien vaststaat dat de opvolger de bedoeling heeft het landbouwbedrijf duurzaam te zullen voortzetten en bij de (schoon)vader geen eerste pachtersvoordeel valt af te rekenen, keur ik, gelet op de bijzondere aard van de bedrijfsopvolging in de landbouw, goed dat de inspecteurs aan de realisatie van dit tweede pachtersvoordeel voor de heffing van de inkomstenbelasting geen gevolgen verbinden. Op onherroepelijk vaststaande aanslagen dient niet te worden teruggekomen.&#13;
Conclusie&#13;
De belastingheffing over het pachtersvoordeel kan juist worden geacht als het voor-deel daadwerkelijk gerealiseerd, dat wil zeggen, in geld ontvangen wordt. Bij ver-pachting aan de bedrijfsopvolger kan in het algemeen op grond van goede argumen-ten worden geoordeeld dat realisatie niet heeft plaatsgevonden. In de jurisprudentie wordt dat echter alleen aangenomen als feitelijk kan worden vastgesteld dat de ver-pachting aan de zoon of schoonzoon (bedrijfsopvolger) voortvloeide uit zakelijke motieven, bijvoorbeeld doordat hem in het verleden toezeggingen zijn gedaan en hij op grond daarvan op het bedrijf van zijn vader is blijven werken. Een voorafgaande maatschapsovereenkomst tussen vader en zoon met de bepaling dat bij beëindiging van de maatschap, de zoon het recht heeft de boerderij te pachten, lijkt voldoende zekerheid te bieden. BNB 1981/291.&#13;
Hetzelfde moet dan echter gelden voor een arbeidscontract tussen vader en zoon, met het beding dat bij opzegging van de arbeidsovereenkomst door de vader, de zoon het recht krijgt de boerderij te pachten. Dergelijke bedingen zijn in het alge-meen reëel te achten.&#13;
De belastingheffing over het pachtersvoordeel wordt eveneens voorkomen als de be-drijfsopvolger de boederij rechtstreeks koopt van de verpachter.&#13;
In andere gevallen kan een beroep op de resolutie van 9 september 1981 worden ge-daan, al moet nog worden afgewacht in hoeverre deze resolutie soelaas biedt. De resolutie lijkt wel voldoende zekerheid te geven in gevallen waarin het pachters-voordeel geheel in de familiesfeer ontstaan is. Dat is heel belangrijk omdat daardoor de pacht als tussenstadium in de bedrijfsopvolging niet meer gevreesd behoeft te worden.&#13;
In sommige gevallen kan dat ook de doorschuiving op de voet van artikel 15, lid 3 en artikel 17 van de Wet op de Inkomstenbelasting 1964 een goede oplossing zijn. Daarvoor is echter nodig dat de eigendom van alle bestanddelen van het vermogen van de onderneming aan de zoon of schoonzoon worden overgedragen.&#13;
Ook zonder een pachtersvoordeel kan een vergelijkbaar probleem ontstaan als een eigener f de landbouwer de boerderij aan zijn zoon verpacht.&#13;
Voor de gebouwen geldt immers geen landbouwvrij stelling en dus komt de vraag aan de orde of de gebouwen voor de vrije waarde of voor de waarde in verpachte staat overgaan naar het privé-vermogen van de vader.&#13;
De fiscus zal de uit de verpachting voortvloeiende waardedruk toeschrijven aan persoonlijke omstandigheden, maar ook hier kan op goede gronden verdedigd wor-den dat de verpachting aan de zoon, die "t olderliek spul' zal overnemen, als een zakelijke bedrijfshandeling moet worden aangemerkt. Het is in strijd met de strekking van de Pachtwet om de verpachting te zien als een abnormale handeling. Het regelen van de bedrijfsopvolging moet eigenlijk altijd als een zakelijke handeling worden aanvaard - in de landbouw zo goed als daarbuiten - omdat het streven naar continuïteit een kenmerk van een onderneming is.</content><legacyfootnotes/><footnotes><footnote/></footnotes><auteurs>Mr. J. Rensema</auteurs><published>1982-11-01 00:00:00</published><modified>1982-11-01 00:00:00</modified><editiondate>1982-11-01</editiondate><htmlpath>https://denhollander.info/artikel/6479</htmlpath></article>
</articles></edition>
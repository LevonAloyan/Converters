<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2006</searchword><id>3844</id><udhid>UDH:TvAR/3844</udhid><titel>Uitspraak zaaknr. VM 05-27 (TvAR 2006/5330)</titel><searchwords><searchword>TvAR 3/2006</searchword><searchword>TvAR 2006/5330</searchword><searchword>UDH:TvAR/3844</searchword></searchwords><attachments><attachment><name>2006_nr 3_Rechtspraak_5330.pdf</name><extention>pdf</extention><url>https://denhollander.info/download/3833/ci</url></attachment></attachments><inleiding>In de zaak tegen:&#13;
&#13;
Maatschap P.L. van Andel en M. Norder,&#13;
</inleiding><content>In de zaak tegen:&#13;
Maatschap P.L. van Andel en M. Norder,&#13;
hierna te noemen de maatschap.&#13;
1. De procedure&#13;
Op 23 september 2005 heeft het Tuchtgerecht&#13;
een schriftelijke verklaring ontvangen van de&#13;
voorzitter van het Hoofdproductschap Akkerbouw&#13;
met nummer VM 05-27 en een bijgevoegd&#13;
berechtingsrapport waarmee de zaak&#13;
bij het Tuchtgerecht aanhangig is gemaakt.&#13;
Op 13 oktober 2005 heeft het onderzoek ter&#13;
zitting plaatsgevonden. Namens de maatschap&#13;
heeft P.L. van Andel de zaak nader toegelicht.&#13;
Namens de voorzitter van het Hoofdproductschap&#13;
Akkerbouw heeft mevrouw mr. O.D.&#13;
van der Vliet de zaak nader toegelicht.&#13;
2. De schriftelijke verklaring en het&#13;
berechtingsrapport&#13;
De maatschap wordt ten laste gelegd:&#13;
Overtreding van artikel 3 van de Verordening&#13;
HPA bestrijding valse meeldauw bij uien&#13;
2004. Daarin is opgenomen het verbod om in&#13;
een perceel waarop uien geteeld worden, een&#13;
aantasting van valse meeldauw van een&#13;
bepaalde omvang te hebben. Het berechtingsrapport&#13;
is 12 september 2005 opgemaakt door&#13;
Kees Boons, toezichthouder HPA. Het&#13;
berechtingsrapport bevat een verklaring van&#13;
van Andel , een kopie van de verstrekte rode&#13;
kaart van 10 augustus 2005, correspondentienummer&#13;
UI-HA-2005-14-63a, een kopie van&#13;
de verstrekte gele kaart van 5 augustus 2005,&#13;
correspondentienummer AARD-HA-2005-&#13;
14-63 en een kopie van de verstrekte gele&#13;
kaart van 5 augustus 2005, correspondentienummer&#13;
UI-HA-2005-14-63.&#13;
3. De betrokken regelgeving&#13;
Het Hoofdproductschap Akkerbouw heeft de&#13;
Verordening HPA bestrijding valse meeldauw&#13;
bij uien 2004 vastgesteld. Doelstelling is de&#13;
beheersing van de schimmelziekte valse meeldauw,&#13;
die grote schade kan toebrengen aan de&#13;
uienteelt. De verordening bevat regels ter&#13;
voorkoming van bronnen voor een verdere&#13;
verspreiding. Op overtreding van het bepaalde&#13;
bij of krachtens de Verordening worden&#13;
tuchtrechtelijke maatregelen gesteld.&#13;
4. De vaststaande feiten&#13;
Op grond van de stukken en het onderzoek&#13;
ter zitting zijn in deze zaak de volgende feiten&#13;
en omstandigheden voor het Tuchtgerecht&#13;
vast komen te staan:&#13;
– Op 5 augustus 2005 is van Andel door K.&#13;
van Logtenstein van de Plantenziektenkundige&#13;
Dienst mondeling gewaarschuwd dat er een&#13;
aantasting van valse meeldauw was aangetroffen&#13;
op het perceel met kavelnummer NZ 22;&#13;
– op 5 augustus 2005 is aan de maatschap een&#13;
verkeerde gele kaart verstrekt. Het betrof een&#13;
kaart voor phytophptora. Deze fout is op&#13;
10 augustus 2005 gecorrigeerd door alsnog een&#13;
gele kaart voor valse meeldauw te verstrekken;&#13;
– Op 10 augustus is door J. Hesselink van de&#13;
Plantenziektenkundige Dienst geconstateerd&#13;
dat de omvang van de aantasting nog steeds&#13;
op een strafbaar niveau lag en is direct een&#13;
rode kaart verstrekt.&#13;
5. Standpunt Hoofdproductschap&#13;
Akkerbouw&#13;
De maatschap heeft nagelaten maatregelen te&#13;
nemen om een valse meeldauwaantasting&#13;
onschadelijk te maken en heeft daarmee de&#13;
regels van de Verordening overtreden. Deze&#13;
meeldauwaantasting vormt een bedreiging&#13;
voor andere akkerbouwers in de omgeving in&#13;
verband met het gevaar voor verspreiding van&#13;
valse meeldauw.&#13;
Het Hoofdproductschap Akkerbouw verzoekt&#13;
het Tuchtgerecht de maatschap een geldboete&#13;
op te leggen.&#13;
6. Standpunt maatschap&#13;
Volgens van Andel was het na de mondelinge&#13;
waarschuwing onmogelijk de uien te rooien in&#13;
verband met de natte weersomstandigheden.&#13;
Zodra het mogelijk was zijn de uien gerooid.&#13;
Van Andel geeft aan dat de verordening&#13;
onwerkbaar is voor de biologische uienteelt&#13;
omdat in biologische uien altijd meeldauw&#13;
komt. Dit geeft problemen als het vroeg nat&#13;
wordt.&#13;
7. De beoordeling&#13;
Het Tuchtgerecht stelt vast dat er een valse&#13;
meeldauw-aantasting is aangetroffen op het&#13;
perceel. Het Tuchtgerecht is van mening dat&#13;
eerder maatregelen genomen hadden moeten&#13;
worden om de valse meeldauw te bestrijden&#13;
en niet pas nadat er een waarschuwing wordt&#13;
afgegeven door de Plantenziektenkundige&#13;
Dienst. Van een teler mag verwacht worden&#13;
dat percelen intensief worden gecontroleerd&#13;
en direct maatregelen worden genomen indien&#13;
zich valse meeldauw openbaart. Het Tuchtgerecht&#13;
is bekend met het gegeven dat biologische&#13;
uienteelt binnen de normen van de verordening&#13;
lastig is omdat in de biologische&#13;
teelt geen gebruik wordt gemaakt van bestrijdingsmiddelen&#13;
tegen valse meeldauw waardoor&#13;
de biologische teelt gevoelig is voor&#13;
valse meeldauw. Voor biologische uienteelt&#13;
geldt evenwel geen ander regime. Ook biologische&#13;
telers hebben zich aan de regels te houden&#13;
die door de sector zijn vastgesteld.&#13;
Het voorgaande in aanmerking genomen acht&#13;
het Tuchtgerecht het ten laste gelegde bewezen&#13;
en stelt daarmee de overtreding van artikel&#13;
3 van de Verordening HPA bestrijding&#13;
valse meeldauw bij uien 2004 vast.&#13;
8. De beslissing&#13;
Het Tuchtgerecht legt, gelet op de ernst van&#13;
het feit en de omstandigheden van de zaak aan&#13;
de maatschap een geldboete op van € 350.</content><legacyfootnotes/><footnotes><footnote/></footnotes><auteurs/><published>2006-03-01 00:00:00</published><modified>2006-03-01 00:00:00</modified><editiondate>2006-03-01</editiondate><htmlpath>https://denhollander.info/artikel/3844</htmlpath></article>
</articles></edition>
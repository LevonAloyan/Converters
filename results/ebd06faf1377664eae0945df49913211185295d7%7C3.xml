<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1997</searchword><id>4923</id><udhid>UDH:TvAR/4923</udhid><titel>Berends c.s. / Hoefnagels c.s. (TvAR 1997/4887)</titel><searchwords><searchword>TvAR 7/8/1997</searchword><searchword>TvAR 1997/4887</searchword><searchword>UDH:TvAR/4923</searchword></searchwords><attachments><attachment><name>1997_nr 78_Rechtspraak_4887.pdf</name><extention>pdf</extention><url>https://denhollander.info/download/4865/ci</url></attachment></attachments><inleiding>Pachtwet, art. 1, 36, 38a, 128, 129, 146&#13;
&#13;
De grondslag van de vordering is bepalend voor de bevoegdheid van de rechter. Is die grondslag pacht, dan is de pachtrechter be-voegd. Komt de pachtrechter tot het oordeel dat het niet om een pachtovereenkomst gaat, dan dient hij zich tot dat oordeel te beperken. De onderhavige overeenkomst is als pachtovereenkomst aangegaan. Geen uitdrukkelijke of stilzwijgend overeengekomen wijziging van de overeenkomst, dus is er nog steeds een pachtovereenkomst.&#13;
Afwijzing verlenging wegens 65-jarige leeftijd van pachtster.</inleiding><content>Beschikking in de zaak van:&#13;
1. Johannes Frederikus Berends, wonende te Arnhem,&#13;
2. Antonius Hendrikus Berends, wonende te Arnhem,&#13;
3. Frederikus Hendrikus Berends, wonende te 's Heerenberg, gemeente Bergh,&#13;
4. Anna Grada Visser-B er ends, wonende te Arnhem,&#13;
5. Elisabeth Frederika Berends,&#13;
wonende te Westervoort, appellanten,&#13;
procureur: mr. D.M.H.M. van Dijk, tegen&#13;
1. Maria Josephine Hoe f nagels-Feldbrugge, wonende te Oosterbeek, gemeente Renkum,&#13;
2. Drs. W.P.A.M. Hoefnagels, wonende te Arnhem, geïntimeerden, procureur: mr. C.P. Aubel.&#13;
Het geding in eerste aanleg De pachtkamer van het kantongerecht te Arnhem heeft bij beschikking van 13 maart 1996, waarvan afschrift aan partijen is verzonden op 14 maart 1996, inzake het verzoek van appel-lanten tot verlenging van de tussen hen als pachters en eerst geïntimeerde sub 1 en thans geïntimeerde sub 2 als verpachter bestaande en behoudens verlenging op 28 februari 1998 wat betreft het land en 30 april 1998 wat betreft de gebouwen eindigende pachtover-eenkomst met betrekking tot de hoeve 'Kleine Bijvanck', kadastraal bekend gemeente West-ervoort, sectie B, nrs. 8446, 534, 535 en 540, totaal groot 3.26.80 ha, verstaan dat pachters sub 1 tot en met 4 het verzoek hebben inge-trokken en het verzoek van pachtster sub 5 afgewezen.&#13;
Het geding in hoger beroep Pachters zijn bij op 12 april 1996 ter griffie van het hof ingekomen beroepschrift in hoger beroep gekomen van voormelde beschikking, met verzoek deze te vernietigen en, opnieuw beschikkende, primaire pachters niet-ontvan-kelijk te verklaren in het door hen ingediende verlengingsverzoek, subsidiair de pachtover-eenkomst met pachtster sub 5 te verlengen met de wettelijke duur van zes jaren, een en ander met veroordeling van geïntimeerden in de kosten van de procedure in beide instanties. Geïntimeerden hebben wij op 10 mei 1996 ter griffie van het hof ingekomen verweerschrift verweer gevoerd met conclusie dat het hof de beschikking, waarvan beroep, zal bevestigen en appellanten niet-ontvankelijk zal verklaren in hun vorderingen in hoger beroep, althans die vorderingen zal afwijzen, met veroorde-ling van appellanten in de kosten van het hoger beroep.&#13;
Op 1 juli 1996 heeft in raadkamer van het hof een mondelinge behandeling van het hoger beroep plaats gehad, waarbij aanwezig waren pachtster sub 5 in persoon, bijgestaan door haar procureur, alsmede verpachter in per-soon, bijgestaan door zijn procureur. Van de zijde van partijen zijn ter zitting van het hof inlichtingen verstrekt, waarna de raadslieden de wederzijdse standpunten nader hebben toegelicht, zulks beiden mede aan de hand van pleitnotities.&#13;
De grieven&#13;
De grieven luiden:&#13;
I. Ten onrechte heeft de pachtkamer van het kantongerecht verstaan "dat verzoeker sub 1 t/m 4 het verzoek hebben ingetrokken".&#13;
II. Ten onrechte heeft de pachtkamer van het kantongerecht het verzoek van appellante sub 5 afgewezen.&#13;
III. Ten onrechte heeft de pachtkamer van het kantongerecht de pachtovereenkomst niet ver- lengd (subsidiair).&#13;
De mondelinge behandeling&#13;
Ter zitting van het hof is - niet of onvoldoen-de weersproken - verklaard (zakelijk weer-gegeven):&#13;
door pachtster sub 5:&#13;
dat zij 63 jaar is, voorheen een administratieve functie heeft bekleed en tot heden in de tot de hoeve in geschil behorende woning woont; dat de tot deze hoeve behorende grond uit twee gedeelten bestaat, te weten 1.97.30 ha erf, ondergrond van de gebouwen en cultuur-grond, alsmede op korte afstand daarvan 1.29.50 ha woeste grond, onland en water; dat de bij de gebouwen gelegen cultuurgrond voor een klein gedeelte bestaat uit grasland met daarop enkele fruitbomen en voor het overige uit bouwland, waarop thans tarwe staat; dat zij die grond laat bewerken door een loonwerker; dat de opbrengsten en kosten van de exploitatie van het land ongeveer tegen elkaar opwegen; dat de tot het hoofdgebouw behorende stal niet meer als zodanig wordt gebruikt; dat de schuur achter het hoofdge-bouw dient als garage voor een auto; dat zij vrijwel haar gehele leven hier heeft gewoond en er graag wil blijven wonen; dat zij bereid is&#13;
het gepachte in zijn geheel dan wel alleen de gebouwen met erf en ondergrond te kopen maar verpachter zulks heeft afgewezen; dat zij, toen van de zijde van verpachter ongeveer 20 jaar geleden werd voorgesteld de bestaande pachtovereenkomst te wijzigen in een huur-overeenkomst met betrekking tot de gebou-wen en een pachtovereenkomst met betrek-king tot het land, dat voorstel heeft afgewezen en daarop heeft geantwoord dat alles pacht moest blijven; dat er tot omstreeks 1959 var-kens zijn gehouden en tot in de zestiger jaren ook rundvee; dat aan een en ander een einde is gekomen toen haar vader ziek werd en sinds-dien geen sprake meer is van landbouwkundig gebruik van de gebouwen; dat verpachter daar-van op de hoogte was; dat later nog wel paar-den zijn gehouden (eigen rijpaarden) zulks tot omstreeks 20 jaar geleden; dat deze werden gestald in de stal achter de woning in paarden-boxen die zij daar hadden gemaakt ter plaatse waar eerst varkenshokken waren; dat die paardenboxen nog aanwezig zijn en aan de andere zijde van de stal nog is ingericht als grupstal;&#13;
door verpachter:&#13;
dat, toen hij na 1960 met zijn vader een bezoek aan de hoeve in geschil heeft gebracht, nog sprake was van het door de pachters hou-den van paarden; dat hij niet voornemens is om deze hoeve na het einde van de lopende pachtovereenkomst te verkopen, te verhuren of te verpachten; dat hij overigens nog niet weet wat hij er mee zal doen; dat in het vige-rende bestemmingsplan het verpachte nog een agrarische bestemming heeft.&#13;
Beoordeling van het hoger beroep&#13;
1. Grief I is gegrond. Uit her proces-verbaal van de mondelinge behandeling ten overstaan van de pachtkamer van het kantongerecht blijkt dat van de zijde van pachters toen is gezegd: "De overige verzoekers hebben geen bezwaar tegen een niet-verlenging voor zover het hen betreft". Zulks moet naar het oordeel van het hof worden opgevat als een accoord gaan met het afwijzen van het verlengingsver-zoek voor zover het de betreffende pachters zelve betreft, maar mag niet worden be-schouwd als een intrekken van dat verzoek&#13;
voor zover mede door betrokkenen inge-diend. Zij persisteerden kennelijk - en konden dat ook doen - bij hun verzoek tot verlenging van de pachtovereenkomst ten aanzien van pachtster sub 5. De omstandigheid dat zij voor zichzelf geen prijs stelden (en stellen) op verlenging van de litigieuze pachtovereen-komst, doet daaraan niet af.&#13;
2. Volgens vaste rechtspraak is voor de be- voegdheid van de rechter om kennis te nemen van een geschil beslissend de grondslag van de vordering zoals deze bij hem is ingediend. Betreft die vordering een zaak als bedoeld in artikel 128 of 129 der Pachtwet c.q. gaat het om een verzoekschrift als bedoeld in artikel 146 van die wet, dan is de pachtkamer van het kantongerechten in hoger beroep de pacht kamer van dit hof bevoegd daarvan kennis te nemen. De eventuele omstandigheid dat in rechte de conclusie zou moeten worden getrokken dat het om een andere overeen komst dan een pachtovereenkomst gaat, doet daaraan niet af. Bedoelde omstandigheid zal alsdan moeten leiden tot het niet-ontvankelijk verklaren van de eiser c.q. verzoeker, doch niet tot een zich onbevoegd verklaren door de rechter.&#13;
De pachtrechter dient zich mitsdien in het voorkomende geval een oordeel te vormen over de vraag of een overeenkomst al dan niet als een pachtovereenkomst moet worden aan-gemerkt; hij treedt dusdoende niet buiten zijn bevoegdheid. Indien zijn conclusie is dat het niet om een pachtovereenkomst gaat, dient hij zich tot dat oordeel te beperken; de beant-woording van de vraag welke overeenkomst het dan wel betreft, is voorbehouden aan de gewone rechter. Het betoog van de raadsman van geïntimeerden dat het hof in zijn bij het beroepschrift overgelegde arrest, gewezen op 29 november 1993 onder rolnummer P 91/049, die laatste vraag wél zou hebben beantwoord, berust op een verkeerde lezing daarvan.&#13;
3. Ingevolge het bepaalde in artikel 1, lid 1 sub d, van de Pachtwet is een pachtovereenkomst; elke overeenkomst, in welke vorm of onder welke benaming ook aangegaan, waarbij de ene partij zich verbindt aan de andere partij tegen voldoening van een tegenprestatie een&#13;
hoeve of los zand in gebruik te verstrekken ter uitoefening van de landbouw. Ten aanzien van het gebruik is derhalve van belang of het overeengekomen gebruik de uitoefening van de landbouw betreft. Beslissend, ook in het onderhavige geschil, is welk gebruik bij het aangaan van de overeenkomst dan wel op een later tijdstip uitdrukkelijk of stilzwijgend is overeengekomen. Niet ter zake doet welk gebruik (één of meer van) de pachters) eventueel in afwijking daarvan eenzijdig van het betreffende object is gaan maken.&#13;
4. Niet in geschil is dat de onderhavige over- eenkomst bij akte van juli 1949 is aangegaan als een pachtovereenkomst en dat gedurende althans enkele tientallen jaren sprake is geweest van gebruik voor tot de landbouw betrekke- lijke doeleinden.&#13;
Vast staat voorts dat de tot de litigieuze hoeve behorende bedrijfsgebouwen inmiddels al vele jaren niet meer voor de uitoefening van de landbouw worden gebruikt. Derhalve gaat het om de vraag of te dien aanzien op enig moment uitdrukkelijk of stilzwijgend een ander dan landbouwkundig gebruik is over-eengekomen.&#13;
5. Voor de beantwoording van bedoelde vraag slaat het hof acht op de volgende feiten en omstandigheden:&#13;
- woning, bedrijfsgebouwen en de daarbij behorende grond voor zover deze uit cultuur grond bestaat vormen feitelijk een bij elkaar behorende eenheid;&#13;
- de tot het hoofdgebouw behorende stal wordt weliswaar al lang niet meer voor land bouwkundige doeleinden gebruikt, maar is in zeer overwegende mate nog wel voor zulk een gebruik ingericht;&#13;
- van een uitdrukkelijke afspraak tussen par- tijen om het gebruik van de bedrijfsgebouwen te wijzigen in een gebruik voor niet-land- bouwkundige doeleinden is, naar ten processe is komen vast te staan, geen sprake geweest; -pachtster sub 5 heeft, toen een voorstel daartoe van de zijde van verpachter werd gedaan, dat zelfs nadrukkelijk van de hand gewezen en geopteerd voor het continueren van de pachtovereenkomst met betrekking tot het gehele object in geschil;&#13;
- de verandering in de wijze van gebruik van de bedrijfsgebouwen is kennelijk eenzijdig door pachtster sub 5 tot stand gebracht, zulks ook buiten de andere pachters om, nu van hun voor wijziging van de overeenkomst onontbeerlijke instemming ten processe niets is gesteld of anderszins gebleken;&#13;
- aan een en ander doen de door pachters in hun beroepschrift genoemde stukken niet, althans onvoldoende, af nu het hier gaat om een - van hun zijde nadrukkelijk afgewezen - voorstel tot splitsing in pacht en huur (brief van 19 februari 1976) respectievelijk om brie ven en een verweerschrift waarin niet meer wordt gedaan dan wijzen op de feitelijke wijze van gebruik van woning en/of bedrijfs gebouwen;&#13;
-van verpachters zijde is meerdere malen, laatstelijk nog in 1994, aan de grondkamer verzocht om herziening van de tegenprestatie voor het gehele object.&#13;
6. Uit vorengemelde feiten en omstandighe- den, deze tesamen en in onderling verband beschouwd, moet naar het oordeel van het hof worden afgeleid dat niet alleen geen sprake is geweest van een uitdrukkelijk tussen partijen overeengekomen zijn van een wijziging van gebruik van woning en/of bedrijfsgebouwen als door pachters bedoeld, maar evenmin van een stilzwijgend tussen partijen tot stand gekomen consensus dienaangaande. Zulks brengt mee dat de in 1949 gesloten pachtover- eenkomst met betrekking tot de hoeve in geschil als zodanig voor het geheel is blijven bestaan.&#13;
De pachtkamer van het kantongerecht heeft derhalve pachters terecht voor het geheel ont-vankelijk in hun verlengingsverzoek geacht en de blijkens de toelichting daarop tegen dat oordeel gerichte grief II faalt.&#13;
7. De pachtkamer van het kantongerecht heeft het inleidend verzoekschrift van pachters aan gemerkt als een verzoek om verlenging van de onderhavige pachtovereenkomst, zulks on- danks het feit dat daarin niet met zoveel woorden om die verlenging is gevraagd. Tegen dit onderdeel van de beschikking in prima is in hoger beroep geen grief aangevoerd, wes- halve de beoordeling van bedoeld punt in&#13;
hoger beroep reeds daarom niet aan de orde is. Ten overvloede overweegt het hof nog dat, indien ervan zou moeten worden uitgegaan dat het verzoekschrift niet zou kunnen wor-den beschouwd als een rechtsgeldig verzoek om verlenging van de litigieuze pachtovereen-komst, sprake zou zijn van een verzuim dat in hoger beroep niet meer was te herstellen, zulks reeds vanwege het verstreken zijn van de in artikel 36, lid 3, der Pachtwet genoemde termijn.&#13;
8. Nu alleen ten behoeve van pachtster sub 5 verlenging van de onderhavige pachtovereen-komst is gevraagd en enerzijds vaststaat dat zij vóór het einde van de lopende pachtter-mijn de leeftijd van 65 jaar zal bereiken terwijl anderzijds verpachter deswege bezwaar maakt tegen verlenging van die overeenkomst, moet op grond van het bepaalde in artikel 38a, lid 1, van de Pachtwet het verlengingsverzoek van pachters worden afgewezen. Ook grief III is ongegrond.&#13;
Slotsom&#13;
De beschikking, waarvan beroep, moet wor-den vernietigd voor zover daarbij is verstaan dat pachters sub 1 t/m 4 het verlengingsver-zoek hebben ingetrokken, met alsnog afwij-zing van dat verzoek ook te kunnen aanzien, en moet voor het overige worden bevestigd. Pachters dienen als de ook in hoger beroep in het ongelijk gestelde partij te worden veroor-deeld in de kosten van dat beroep.&#13;
Beslissing&#13;
Het hof, beschikkende in hoger beroep: Vernietigt de door de pachtkamer van het kantongerecht te Arnhem tussen partijen gegeven beschikking van 13 maart 1996, waar-van beroep, voor zover daarbij is verstaan dat pachters sub 1 t/m 4 hun pachtverlengingsver-zoek hebben ingetrokken, en in zoverre op-nieuw beschikkende:&#13;
Wijst het pachtverlengingsverzoek van pach-ters sub 1 t/m 4 alsnog af. Bevestigt de beschikking, waarvan beroep, voor het overige.&#13;
Veroordeelt appellanten in de in hoger beroep tussen partijen gevallen proceskosten, aan de zijde van geïntimeerden tot heden begroot op ƒ 420,- voor verschotten en ƒ 2.800,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1997-07-01 00:00:00</published><modified>1995-12-19 00:00:00</modified><editiondate>1997-07-01</editiondate><htmlpath>https://denhollander.info/artikel/4923</htmlpath></article>
</articles></edition>
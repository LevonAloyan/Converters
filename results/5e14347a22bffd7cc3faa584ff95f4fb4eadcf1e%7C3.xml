<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>6584</id><udhid>UDH:TvAR/6584</udhid><titel>'H.G. Holtackers / de Minister van Landbouw en Visserij' (TvAR 1992/4535)</titel><searchwords><searchword>TvAR 3/1992</searchword><searchword>TvAR 1992/4535</searchword><searchword>UDH:TvAR/6584</searchword></searchwords><attachments><attachment><name>1992_nr 3_Rechtspraak_4535.pdf</name><extention>pdf</extention><url>https://denhollander.info/download/6357/ci</url></attachment></attachments><inleiding>Interimwet beperking varkens-en&#13;
pluimveehouderijen, art. 6&#13;
Een interpretatieve verklaring is een besluit,&#13;
waardoor betrokkene rechtstreeks in zijn belang&#13;
wordt getroffen, in de zin van art. 6, eerste&#13;
lid, van de Interimwet. De bedoeling van&#13;
de wetgever, zoals die uit de wetsgeschiedenis&#13;
blijkt, doet daaraan niet af, omdat de bewoordingen&#13;
van deze bepaling zelve geen ruimte&#13;
laten voor deze door verweerder voorgestane&#13;
beperkte uitleg.&#13;
Verzoeker is ontvankelijk in zijn beroep. Verzoeker had geen schriftelijke aanvraag&#13;
ingediend voor een bouwvergunning als bedoeld&#13;
in art. 15 van de Algemene Bouwverordening.&#13;
Dat verzoeker wel een gesprek had&#13;
gehad met een wethouder, die hem heeft verzekerd&#13;
dat tegen de verlening van de bouwvergunning&#13;
geen bezwaren zouden bestaan,&#13;
doet aan die conclusie niet af.&#13;
Hoezeer ook bij de parlementaire behandeling&#13;
van de zijde van de regering is benadrukt&#13;
dat aanvragen tot afgifte van een&#13;
interpretatieve verklaring met de nodige&#13;
ruimhartigheid zouden worden bezien, de&#13;
wettelijke regeling laat daartoe geen ruimte.</inleiding><content>College van Beroep voor het bedrijfsleven,&#13;
20 augustus 1985, no. 66/04/2&#13;
(Mr. de Gooijer, mr. Loeb, mr. Tjin)&#13;
H.G. Holtackers, wonend te Leunen, gemeente&#13;
Venray, verzoeker, gemachtigde: W.B.M.&#13;
Engels,&#13;
tegen&#13;
de Minister van Landbouw en Visserij, zetelend&#13;
te 's-Gravenhage, verweerder, gemachtigde:&#13;
Mr. B. Verwayen.&#13;
Het verloop van de procedure&#13;
Bij brief van 27 maart 1985 is namens verweerder&#13;
aan verzoeker bij wijze van 'interpretatieve&#13;
verklaring' desgevraagd medegedeeld&#13;
dat hij niet is uitgezonderd van het uitbreidingsverbod&#13;
als bedoeld in artikel 2, tweede&#13;
lid, van de Interimwet beperking varkens- en&#13;
pluimveehouderijen (hierna te noemen: de Interimwet). De vaststaande feiten&#13;
Op grond van de gedingstukken en het verhandelde&#13;
ter terechtzitting staan de volgende&#13;
feiten en omstandigheden ten processe vast.&#13;
- Verzoeker exploiteert in Leunen, gemeente&#13;
Venray, binnen het ingevolge artikel 2, twee&#13;
de lid, van de Interimwet aangewezen gebied,&#13;
op een areaal van + 5.77 ha ondermeer een&#13;
varkenshouderij met + 105 zeugen. Hij beschikt&#13;
sedert 18 oktober 1981 over een ver&#13;
gunning krachtens de Hinderwet voor het&#13;
houden van maximaal 260 fokvarkens.&#13;
- Op 10 en 19 oktober 1984, heeft verzoeker&#13;
besprekingen gevoerd met zijn financiële ad&#13;
viseurs en zijn bank over een uitbreiding van&#13;
de varkenshouderij.&#13;
- Na op 17 oktober 1984 contact te hebben&#13;
opgenomen met de wethouder voor Openbare Werken, Verkeer en Agrarische zaken der gemeente&#13;
Venray, is hij op 22 oktober 1984 bij&#13;
deze wethouder op het spreekuur geweest, alwaar&#13;
hij te horen kreeg dat verlening van de&#13;
voor de uitbreiding van de stal vereiste bouwvergunning&#13;
geen problemen zou opleveren.&#13;
- Bij overeenkomst d.d. 27 oktober 1984&#13;
heeft verzoeker 2.5 ha van zijn grond ver&#13;
kocht.&#13;
- Op 2 november 1984 is het voorstel tot in&#13;
voering van de Interimwet bij de Tweede Ka&#13;
mer der Staten-Generaal ingediend.&#13;
- Op 15 november 1984 heeft verzoeker de&#13;
aanvraag gedaan voor de bouwvergunning&#13;
door burgemeester en wethouders te verlenen&#13;
voor de uitbreiding van de stal, welke vergun&#13;
ning hem op 25 januari 1985 is verleend.&#13;
- Naar aanleiding van een door verweerder&#13;
aan alle varkens- en pluimveehouders ge&#13;
stuurde voorlichtingsbrief, gedateerd februari&#13;
1985, heeft verzoeker bij brief van 7 februari&#13;
1985 bij de Directeur Landbouw en Voedsel&#13;
voorziening in de provincie Limburg verzocht&#13;
om een 'interpretatieve verklaring', inhouden&#13;
de dat hij niet valt onder het uitbreidingsver&#13;
bod als bedoeld in artikel 2, tweede lid, van&#13;
de Interimwet.&#13;
- Bij brief van 27 maart 1985 is namens ver&#13;
weerder medegedeeld dat hij niet van bedoeld&#13;
verbod is uitgezonderd. Tegen deze medede&#13;
ling richt zich het beroep.&#13;
De ontvankelijkheid&#13;
Verweerder heeft primair betoogd dat verzoeker&#13;
niet in zijn beroep kan worden ontvangen,&#13;
omdat het niet is gericht tegen een besluit als&#13;
bedoeld in artikel 6 van de Interimwet, dat -&#13;
naar uit de wetsgeschiedenis blijkt - alleen&#13;
beoogt beroep te openen tegen besluiten omtrent&#13;
ontheffing als bedoeld in artikel 4 van de&#13;
Interimwet. Andere voor beroep vatbare besluiten&#13;
dan die krachtens artikel 4 kent de Interimwet&#13;
niet. Met name kan het al dan niet&#13;
afgeven van een 'interpretatieve verklaring'&#13;
niet als een besluit worden aangemerkt, omdat&#13;
hetgeen volgens de Interimwet in het concrete&#13;
geval wel of niet is toegestaan rechtstreeks uit&#13;
die wet voortvloeit.&#13;
De brief van 27 maart 1985 houdt volgens&#13;
verweerder dan ook niet meer in dan de enkele&#13;
mededeling dat verzoeker niet is uitgezonderd&#13;
van het ingevolge de Interimwet geldende&#13;
verbod tot uitbreiding.&#13;
Het College volgt verweerder niet in dit&#13;
betoog en overweegt daartoe als volgt.&#13;
Artikel 6 van de Interimwet luidt:&#13;
'1. Tegen enig besluit door of namens&#13;
Onze Minister genomen ter uitvoering van&#13;
deze wet, niet zijnde een besluit van algemene&#13;
strekking, kan door een ieder die rechtstreeks&#13;
in zijn belang getroffen is, beroep worden ingesteld&#13;
bij het College van Beroep voor het&#13;
bedrijfsleven.&#13;
2. De artikelen 2 tot en met 5 en 29 tot en&#13;
met 73 van de Wet administratieve rechtspraak&#13;
bedrijfsorganisatie (Stb. 1954, 416) zijn&#13;
van overeenkomstige toepassing.' Blijkens de&#13;
geschiedenis van de totstandkoming van de&#13;
Interimwet heeft de wetgever aanvankelijk&#13;
voor ogen gestaan een systeem van een&#13;
verbod tot vestiging en uitbreiding van&#13;
varkens- en pluimveehouderijbedrijven,&#13;
behoudens een door verweerder op aanvraag&#13;
te verlenen ontheffing. In de loop van de parlementaire&#13;
behandeling is die aanvankelijke&#13;
opzet verlaten en gekozen voor een systeem&#13;
waarbij het verbod geldt, behoudens vrijstelling&#13;
daarvan in een aantal met name genoemde&#13;
uitzonderingssituaties; de mogelijkheid tot&#13;
het verkrijgen van een ontheffing werd beperkt&#13;
tot een aantal met name genoemde gevallen&#13;
(zie Nota van Wijziging, kamerstukken&#13;
18 695, nr. 26). Gedurende de parlementaire&#13;
behandeling is in het gemeen overleg tussen&#13;
regering en Staten Generaal ervan uitgegaan&#13;
dat, indien ten aanzien van een bepaalde&#13;
(voorgenomen) vestiging of uitbreiding twijfel&#13;
bestaat omtrent de vraag of al dan niet gesproken&#13;
kan worden van toepasselijkheid van&#13;
de wettelijke vrijstellingsregeling, verweerder&#13;
door middel van het afgeven van een 'interpretatieve&#13;
verklaring' daaromtrent zekerheid&#13;
kan verschaffen.&#13;
Blijkens hetgeen zijdens verweerder ter&#13;
zitting is medegedeeld omtrent de bij de behandeling&#13;
van aanvragen tot afgifte van een&#13;
'interpretatieve verklaring', gevolgde praktijk&#13;
wordt steeds - zulks in overeenstemming met&#13;
de zijdens de regering tijdens de parlementaire&#13;
behandeling bij herhaling gedane toezeggingen&#13;
te dier zake - aan de hand van de door&#13;
de aanvrager aan zijn verzoek ten grondslag&#13;
gelegde feiten en/of omstandigheden onderzocht&#13;
of zich een situatie voordoet, die ingevolge&#13;
artikel 3 van de Interimwet is uitgezonderd&#13;
van de bij artikel 2 van die wet vastgestelde&#13;
verboden tot vestiging en uitbreiding.&#13;
Indien daartoe aanleiding bestaat, wordt,&#13;
alvorens een oordeel wordt gegeven, aan de&#13;
Algemene inspectiedienst van het Ministerie&#13;
van Landbouw en Visserij (AID) opdracht gegeven&#13;
nader te onderzoeken of de door de aanvrager ter verkrijging van een verklaring&#13;
gestelde feiten, in overeenstemming met de&#13;
werkelijkheid zijn.&#13;
Met betrekking tot de vraag of en in hoeverre&#13;
het afgeven van een 'interpretatieve verklaring',&#13;
inhoudende dat de aanvrager verkeert&#13;
in een situatie welke is uitgezonderd van&#13;
de verboden tot vestiging en uitbreiding als&#13;
bedoeld in artikel 2 van de Interimwet, gevolgen&#13;
heeft is het volgende van belang. Naar&#13;
van de zijde van verweerder ter zitting is meegedeeld,&#13;
zal de A.I.D., welke dienst is belast&#13;
met de opsporing van overtreding van bedoelde&#13;
verboden, in geval zulk een 'interpretatieve&#13;
verklaring' is afgegeven uitgaan van de juistheid&#13;
van het in die verklaring neergelegde&#13;
oordeel en geen proces-verbaal opmaken, indien&#13;
en zolang de werkelijke situatie niet afwijkt&#13;
van de feiten welke aan de aanvraag ten&#13;
grondslag gelegd zijn, zodat deze de houder&#13;
ervan in feite vrijwaart tegen vervolging wegens&#13;
overtreding van de verboden.&#13;
Onder de hiervoor vermelde omstandigheden&#13;
moet de beslissing op een aanvraag om&#13;
een 'interpretatieve verklaring' als waartegen&#13;
zich het onderhavige beroep richt, worden&#13;
aangemerkt als een besluit, waardoor betrokkene&#13;
rechtstreeks in zijn belang wordt getroffen,&#13;
in de zin van artikel 6, eerste lid, van de&#13;
Interimwet.&#13;
Aan dat oordeel doet niet af hetgeen door&#13;
verweerder is opgemerkt omtrent de bedoeling&#13;
van de wetgever, zoals die uit de wetsgeschiedenis&#13;
zou blijken, omdat - nog daargelaten&#13;
of uit de wetsgeschiedenis die bedoeling&#13;
kan worden afgeleid - de bewoordingen&#13;
van deze bepaling zelve geen ruimte laten&#13;
voor deze door verweerder voorgestane beperkte&#13;
uitleg.&#13;
Nu geen andere gronden zijn gesteld of gebleken&#13;
op grond waarvan verzoeker niet-ontvankelijk&#13;
moet worden geoordeeld in zijn&#13;
beroep, dient hij daarin te worden ontvangen.&#13;
Het bestreden besluit&#13;
Verweerder heeft blijkens het verweerschrift&#13;
geoordeeld dat verzoeker niet ingevolge artikel&#13;
3, eerste lid, van de Interimwet, is uitgezonderd&#13;
van het ingevolge artikel 2, tweede&#13;
lid, van die wet geldende verbod tot uitbreiding,&#13;
omdat niet is gebleken dat verzoeker investeringsverplichtingen&#13;
is aangegaan als in&#13;
die bepaling bedoeld.&#13;
De verkoop door verzoeker van een gedeelte&#13;
van het hem toebehorende perceel&#13;
grond kan niet als zodanig worden aangemerkt,&#13;
nu die handeling niet is genoemd in de&#13;
opsomming van investeringsverplichtingen in&#13;
de zin van deze bepaling, die is neergelegd in&#13;
de krachtens artikel 11 van de Interimwet&#13;
vastgestelde ministeriële regeling van 29 januari&#13;
1985, no. J657 (Stcrt. 21). (...)&#13;
De beoordeling van het geschil&#13;
Aan de orde is de vraag of verweerder terecht&#13;
heeft geoordeeld dat verzoeker niet ingevolge&#13;
artikel 3, eerste lid, van de Interimwet is uitgezonderd&#13;
van het ingevolge artikel 2, tweede&#13;
lid, van de Interimwet geldende verbod tot&#13;
uitbreiding van onder meer varkenshouderijen.&#13;
Die wetsbepalingen luiden als volgt:&#13;
'artikel 2&#13;
l . ( - )&#13;
2. Het is tevens verboden in het gebied, zoals&#13;
aangewezen op de bij deze wet behorende&#13;
bijlage, een varkens- of pluimveehouderijbedrijf&#13;
in werking te hebben dat is uitgebreid na&#13;
de in het eerste lid bedoelde dag' (se. de dag&#13;
waarop het onderhavige voorstel van wet bij&#13;
de Tweede Kamer der Staten Generaal is ingediend).&#13;
'artikel 3&#13;
1. De in artikel 2, eerste en tweede lid, bedoelde&#13;
verboden zijn niet van toepassing indien:&#13;
a. voor de vestiging of uitbreiding de ver&#13;
gunning als bedoeld in artikel 2 van de Hinderwet&#13;
(Stb. 1981, 410), alsmede de vergunning&#13;
als bedoeld in artikel 47 van de Woning&#13;
wet (Stb. 1962, 287), uiterlijk op de in artikel&#13;
2, eerste lid, bedoelde dag zijn verleend;&#13;
b. de verzoeken voor de onder a bedoelde&#13;
vergunningen uiterlijk op de in artikel 2, eer&#13;
ste lid, bedoelde dag bij het daartoe bevoegde&#13;
gezag zijn ingediend en er tevens uiterlijk die&#13;
dag investeringsverplichtingen ten behoeve&#13;
van vestiging of uitbreiding zijn aangegaan.'&#13;
Verzoeker - die, naar niet is betwist, beschikt&#13;
over de vereiste vergunning krachtens&#13;
de Hinderwet - stelt dienaangaande dat op de&#13;
in artikel 3 bedoelde dag, te weten 2 november&#13;
1984, door hem een aanvraag was ingediend&#13;
voor een bouwvergunning als bedoeld&#13;
in artikel 47 van de Woningwet en tevens op&#13;
die dag investeringsverplichtingen waren aangegaan&#13;
ten behoeve van de door hem voorgenomen&#13;
uitbreiding.&#13;
Het College aanvaardt deze stelling van&#13;
verzoeker niet. In het midden kan daarbij blijven&#13;
of verzoeker, met de verkoop van een gedeelte&#13;
van zijn grond, tijdig een investeringsverplichting in de zin van deze bepaling is&#13;
aangegaan, omdat hij op 2 november 1984 in&#13;
elk geval nog geen verzoek had ingediend&#13;
voor een bouwvergunning als bedoeld in die&#13;
bepaling.&#13;
Door verzoeker is immers niet gesteld en&#13;
aan het College is ook anderszins niet gebleken&#13;
dat verzoeker op die datum een schriftelijke&#13;
aanvraag had gedaan als bedoeld in&#13;
artikel 15 van de Algemene Bouwverordening&#13;
der gemeente Venray en de krachtens die bepaling&#13;
door burgemeester en wethouders vastgestelde&#13;
nadere regelen, waarbij is voorgeschreven&#13;
op welke wijze een aanvraag voor&#13;
een bouwvergunning wordt ingediend. Dat&#13;
verzoeker voor die datum wel een gesprek&#13;
heeft gehad met één der wethouders der gemeente,&#13;
die hem bij die gelegenheid heeft verzekerd&#13;
dat tegen de verlening van de door&#13;
hem aan te vragen bouwvergunning geen bezwaren&#13;
zouden bestaan, doet aan die conclusie&#13;
niet af.&#13;
Uit hetgeen hiervoor is overwogen volgt&#13;
dat verweerder terecht heeft geweigerd bij&#13;
wijze van 'interpretatieve verklaring' te beslissen&#13;
dat in verzoekers geval de uitzondering&#13;
van het verbod tot uitbreiding als bedoeld&#13;
in artikel 2, tweede lid, van de Interimwet van&#13;
toepassing is. Het bestreden besluit komt derhalve&#13;
niet in aanmerking om te worden vernietigd&#13;
met toepassing van de grond genoemd&#13;
in artikel 5, aanhef en onder a, van de Wet administratieve&#13;
rechtspraak bedrijfsorganisatie.&#13;
Ook overigens is het College niet gebleken&#13;
van feiten of omstandigheden op grond waarvan&#13;
het bestreden besluit in aanmerking komt&#13;
om te worden vernietigd. Meer in het bijzonder&#13;
overweegt het College daartoe dat, hoezeer&#13;
ook bij de parlementaire behandeling van&#13;
de zijde van de regering is benadrukt dat aanvragen&#13;
tot afgifte van een 'interpretatieve verklaring'&#13;
met de nodige ruimhartigheid zouden&#13;
worden bezien, de wettelijke regeling daartoe&#13;
geen ruimte laat. De uiteindelijke wettekst&#13;
geeft een nauwkeurige omschrijving van de&#13;
gevallen waarin het verbod van toepassing is,&#13;
alsmede een precieze opsomming van de gevallen&#13;
waarin een uitzondering op dat verbod&#13;
geldt. Voor verweerder staat dus uitsluitend&#13;
ter beoordeling of het verbod geldt, dan wel&#13;
één der uitzonderingsgevallen zich voordoet,&#13;
gezien de in een concreet geval voorgelegde&#13;
gegevens. Aan hem komt niet de vrijheid toe&#13;
om, indien geen sprake is van een situatie,&#13;
welke valt onder één der uitzonderingen, niettemin&#13;
te verklaren dat het verbod niet van toepassing&#13;
is.&#13;
Dit brengt mee dat, indien - zoals in het&#13;
onderhavige geval - het besluit van verweerder&#13;
in overeenstemming is met de terzake van&#13;
toepassing zijnde bepalingen van de Interimwet,&#13;
voor een vernietiging daarvan op één of&#13;
meer der andere in artikel 5 van de Wet administratieve&#13;
rechtspraak bedrijfsorganisatie genoemde&#13;
gronden geen plaats meer is.&#13;
Het beroep moet derhalve worden verworpen.&#13;
Dienovereenkomstig wordt beslist.&#13;
Beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs>Mr. de Gooijer, mr. Loeb, mr. Tjin</auteurs><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/6584</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1998</searchword><id>5752</id><udhid>UDH:TvAR/5752</udhid><titel>Minas en rechtsbescherming</titel><searchwords><searchword>TvAR 2/1998</searchword><searchword>UDH:TvAR/5752</searchword></searchwords><attachments><attachment><name>1998_nr 2_Artikel_vanDijk.pdf</name><extention>pdf</extention><url>https://denhollander.info/download/5684/ci</url></attachment></attachments><inleiding>I&#13;
Inleiding&#13;
Bij de invoering van een ingrijpend instrument als het Mineralenaangiftesysteem1 past een beschouwing over de wijze waarop handhaving van het systeem mogelijk is als-mede over de wijze waarop daartegen bescherming is geboden. In zoverre is er niets nieuws onder zon dat er wel sprake is van een verschuiving van accenten, doch dat hetgeen hieronder is opgemerkt ook kan gelden voor andere onderdelen van de Mest-stoffenwet ca. Daarbij kan ook gedacht worden aan de ontwikkelingen met betrek-king tot de herstructurering van de varkenshouderij waarbij met name nog wel de aandacht zal vragen de vraag of vaststelling van zgn. varkensrechten een besluit is als bedoeld in art. 1:3 Awb.2&#13;
Tot 1 januari 1998 was het strafrecht het belangrijkste middel om handhaving van de Meststoffenwet af te dwingen. Bemestingsnormen en bemestingsmethoden waren middels een strafbaarstelling handhaafbaar. Nog afgezien van de praktische bewijs-problematiek, is de ingewikkeldheid en uitvoerigheid van de regelgeving van dien aard dat nagenoeg achter elke ondernemer een AID-opsporingsambtenaar moest staan.&#13;
Om naleving van een belangrijk deel van de mestwetgeving effectief te kunnen controleren is gekozen voor een verschuiving naar een fiscaal heffingsinstrumentari-um waardoor financiële prikkels de ondernemer zouden moeten dwingen tot het naleven van de regels. Om die reden is gekozen voor een aangiftesysteem waarin met name de aan- en afvoer van mineralen in dierlijke meststoffen en de overschrijding van de vastgestelde normen van strafbare tot belastbare feiten zijn verworden. Van-zelfsprekend heeft dit ook voor de rechtsbescherming gevolgen.3&#13;
Stilgestaan zal worden bij de rechtsbescherming in het fiscale recht, het strafrecht en het bestuursrecht. Niet nader zal worden ingegaan op de figuur van art. 12 jo. 35 lid 3 Meststoffenwet (tuchtrechtspraak door de Mestbank) nu dit artikel in de prak-tijk tot een dode letter is geworden.</inleiding><content>II&#13;
Fiscaal recht&#13;
De mineralenheffingen stikstof en fosfaat worden op aangifte voldaan (art. 13n MW). Dit geldt ook voor de heffing van intermediaire ondernemingen (art. 13t) en de be-stemmingsheffing (art. 13w). Inherent daaraan is dat er derhalve verschillende beslis-momenten kunnen zijn waartegen bezwaar c.q. beroep kan worden ingesteld. In art. 13aa en verder is de wijze van heffing nader geregeld. Daartoe is de Algeme-ne wet inzake rijksbelastingen (AWR) in art. 13aa lid 2 van toepassing verklaard, evenwel met uitzondering van de daar genoemde bepalingen. Waar in de AWR de figuur van de belastinginspecteur en -ontvanger in het leven is geroepen, is deze func-tie thans toegedacht aan de inspecteur en de ontvanger van het Bureau Heffingen.&#13;
De op de aangifte geheven aanslag geldt als beschikking en is derhalve vatbaar voor bezwaar en beroep. Hetzelfde geldt voor naheffingsaanslagen. De bepalingen van de Algemene wet bestuursrecht zijn daarop van toepassing, met dien verstande dat het uniforme bestuursprocesrecht niet voor het belastingrecht geldt. Zo is bijvoorbeeld de voorlopige voorziening ex art. 8.81 Awb niet te gebruiken, nog daargelaten de vraag in hoeverre een verzoek daartoe veelvuldig zou worden gehonoreerd. De in-specteur en de ontvanger van het Bureau Heffingen zijn bestuursorganen als bedoeld in art. 1.1 Awb. De belastingplichtige ondernemer zal uiteraard als belanghebbende worden aangemerkt. Voorts is op het fiscale procesrecht een aantal bijzondere proces-regels van toepassing, te beginnen neergelegd in de Wet administratieve rechtspraak belastingzaken en de AWR. Na bezwaarschrift is beroep in eerste en hoogste ressort, behoudens cassatie, mogelijk bij de belastingkamer van de respectievelijke gerechts-hoven. Bij het instellen van cassatie is geen procesvertegenwoordiging verplicht gesteld, behoudens bij een mondelinge behandeling. Tevens dient de belastingplichti-ge of zijn adviseur acht te slaan op het Voorschrift Algemene wet bestuursrecht.4 Zo geldt bijvoorbeeld dat de bezwaartermijn aanvangt op het moment van dagtekening van het afschrift van de beschikking (vergezeld van acceptgiro) en niet op het moment van (eerdere) bekendmaking, ofschoon dat mijns inziens gelet op art. 6:10 Awb niet echt problematisch behoeft te zijn. Daarnaast geldt nog het Besluit proces-kosten fiscale procedures, waar in afwijking van het Besluit proceskosten bestuurs-recht de wegingsfactoren worden bepaald aan de hand van de hoogte van de be-streden aanslag.&#13;
In het fiscale recht zijn voorts aan inspecteur en ontvanger een aantal nadere bevoegdheden toegekend welke zijn neergelegd in de AWR alsmede in de Invorde-ringswet. Ik noem daarbij in het aanslagtraject de bevoegdheid tot het opleggen van een naheffingsaanslag met eventuele verhogingen. In het invorderingstraject kan nog genoemd worden de dwanginvordering waarbij het dwangbevel een excutoriale titel oplevert waartegen verzet mogelijk is (art. 17 Invorderingswet). Hangende een be-zwaar- en beroepsprocedure kan voorts bij de ontvanger uitstel van betaling worden verzocht, immers het bezwaarschrift schorst de verplichting tot betaling niet van rechtswege.&#13;
Ten slotte zal het huidige fiscale procesrecht de komende tijd op een aantal punten worden herzien. Thans is een wetsvoorstel tot herziening van het fiscaal procesrecht bij de Tweede Kamer in behandeling. Van belang is de beoogde intreding van de fisca-le voorlopige voorziening. Tevens wordt voorgesteld de Wet administratieve recht-spraak belastingzaken in te trekken en het procesrecht in de AWR op te nemen. III Strafrecht&#13;
Zoals gezegd is met de invoering van Minas beoogd een belangrijk deel van de hand-having uit het strafrechtelijke circuit te halen. De overschrijding van de zgn. verlies-normen leidt 'slechts' tot een belastbaar feit. Niettemin zal het strafrecht als een soort vangnet blijven functioneren. De strafbaarheid van feiten is geregeld in art. 35 Mest-stoffenwet en overigens geregeld in de Wet Economische Delicten. Met name blijft de uitbreiding van het aantal dieren strafbaar gesteld (art. 14 Meststoffenwet). Dit aantal dient te worden bepaald door het totale fosfaatquotum op een bedrijf te delen door de forfaitaire productienormen per dier. Redeneringen waarbij is getracht het aantal te houden dieren te vergroten, met als argument dat de werkelijke fosfaatproductie van de dieren aanzienlijk lager was, zijn door de Hoge Raad niet gevolgd.5 In verband hiermee is nog het negende lid van art. 14 Meststoffenwet toegevoegd, waardoor de forfaitaire productienormen per dier wettelijk zijn vastgelegd. Naast het opleggen van een boete of gevangenisstraf kan voorts door de rechter worden uitgesproken dat het wederrechtelijk verkregen voordeel aan de veroordeelde dient te worden ontnomen (art. 36e Wetboek van Strafrecht); en bij agrarische bedrijven kan het daar om aan-zienlijke bedragen gaan.&#13;
Bedacht dient men erop te zijn dat bepaalde toezeggingen door het Bureau Heffin-gen zeker geen vrijwaring voor vervolging bieden.6 Op de in de praktijk ontwikkelde pseudo-wetgeving, bestaande uit vraag-en-antwoord-correspondentie met het Bureau Heffingen, dient men dan ook met de nodige terughoudendheid een beroep te doen.&#13;
Tot slot kan hier nog worden opgemerkt dat ook in de belastingwetgeving zekere feiten strafbaar zijn gesteld. Zulks is ten algemene neergelegd in Hoofdstuk IX AWR. In zijn algemeenheid kan worden gesteld dat bij het niet, niet binnen de gestelde ter-mijn, onjuist of onvolledig doen van een aangifte, het geven van onjuiste inlichtingen of gebruiken van valse gegevens sprake is van een misdrijf, hetwelk kan leiden tot een gevangenisstraf van ten hoogste vier jaar of een geldboete van de vierde categorie. Dit geldt derhalve ook voor de mineralenaangifte. Teneinde een dubbele strafbaarstelling middels AWR en WED te voorkomen is art. 13aa lid 7 Meststoffenwet opgenomen. Bij samenloop gelden de strafbepalingen van de AWR niet.&#13;
In het kader van strafvordering zijn aan de opsporingsambtenaren bevoegdheden met betrekking tot betreding en binnentreding, inbeslagneming etc. toegekend. Het spreekt voor zich dat deze bevoegdheden correct moeten worden toegepast op straffe van onrechtmatig verkregen bewijs. Bovendien geldt dat de verdachte niet tot ant-woorden verplicht is.&#13;
IV&#13;
Bestuursrecht&#13;
Door de in noot 2 genoemde uitspraak is de rol van de bestuursrechter, het College van Beroep voor het bedrijfsleven, zoals neergelegd in art. 20 Meststoffenwet, in het verleden in de mestwetgeving al ver teruggedrongen. Bij de thans besproken wijzi-ging van de Meststoffenwet zal deze rol niet wezenlijk anders worden. Als besluit kan bijvoorbeeld gedacht worden aan een erkenning als monsternemer. Zoals gezegd zal door inwerkingtreding van de Wet Herstructurering Varkenshouderijen het CBb zeker weer geroepen worden te oordelen over diverse optredende geschilpunten.&#13;
V Tot slot&#13;
Tot besluit verdient een aantal bijzondere punten nog nadere aandacht.&#13;
In art. 13ai Meststoffenwet is geregeld dat lagere (lees: strengere) verliesnormen kunnen worden gesteld middels een provinciale milieuverordening als bedoeld in art. 1.2 Wet milieubeheer. De mogelijkheid daartoe is nader uitgewerkt in een op dit arti-kel gebaseerde AMvB, nl. het Besluit provinciale normen Meststoffenwet. Tegen de vaststelling van een dergelijke verordening is geen beroep mogelijk krachtens de Awb. Opvallend daarbij is dat waar het algemene uitgangspunt van Minas is dat over-schrijding van verliesnormen slechts tot een fiscale heffing zal leiden en derhalve geen strafbare gedraging oplevert, overtreding van een provinciale milieunorm wel straf-baar is. De algemene verwachting is evenwel volgens de Nota van toelichting dat pro-vincies zullen afzien van strafrechtelijke handhaving, nog daargelaten de vraag in hoe-verre de strafrechter, indien de overtreder al een aanzienlijk bedrag aan heffingen heeft moeten betalen, met het bepalen van de strafmaat daarmee geen rekening zou houden.&#13;
Het stelsel van het mineralensysteem is zodanig dat het uitgangspunt de forfaitaire heffing is en dat diegene die voor de verfijnde heffing in aanmerking wenst te komen, daarvoor zal moeten opteren (art. 13h). Dit dient geschied te zijn voor 1 februari 1998. Vervolgens zal de verfijnde heffing worden geheven indien "aan alle overige ter zake bij of krachtens deze wet gestelde regels wordt voldaan". De vraag is nu wat er zal geschieden indien bij de controle van de aangifte (derhalve ergens in 1999) zal blijken dat de heffingsplichtige enkele voorschriften van op zichzelf minder zware aard niet correct heeft nageleefd. Op grond van de tekst van art. 13h zou men moeten conclu-deren dat dan het forfaitaire traject zal moeten worden gevolgd. Dit kan tot aanzien-lijke correcties leiden, oplopend tot zelfs tienduizenden guldens per bedrijf. Men kan zich dan ook met recht afvragen of het in dergelijke situaties niet zinvol is bezwaar aan te tekenen en een beroep te doen op het evenredigheidsbeginsel van art. 3:4 lid 2 Awb dat, zoals hierboven al is aangeven, ook in het fiscale recht geldt. Daarbij kan een vergelijking worden gemaakt met de door het CBb gewezen jurisprudentie ten aanzien van de zgn. Mac Sharry-regelingen en -subsidies: daarbij is inmiddels meer-malen door het CBb uitgesproken dat bij het niet naleven van bepaalde voorschriften de voor de belanghebbende nadelige gevolgen (verlies van premies) onevenredig zwaar kunnen wegen en derhalve zonder gevolg zouden moeten blijven.7&#13;
Ofschoon ook het ministerie van LNV dit probleem heeft ingezien en heeft aange-geven daarin de nodige soepelheid te betrachten, zal een en ander mijns inziens zeker nog tot aanzienlijke discussies bij de fiscale rechter leiden.&#13;
De te zijner tijd verplichte accountantsverklaring (thans nog op basis van vrijwil-ligheid: zie art. 13v Meststoffenwet) dringt de accountant steeds meer in de rol van onbezoldigd opsporingsambtenaar en controleur. Of de accountants daarmee geluk-kig moeten zijn, is maar de vraag. Ik heb begrepen dat nog gewerkt wordt aan een duidelijk protocol, zodat voor de accountantsorganisaties duidelijk is waar de controle begint en ophoudt. Het spreekt voor zich dat het bezit van een accountantsverklaring geen enkele vrijwaring voor naheffingsaanslagen of strafrechtelijke vervolging biedt. Hooguit verkleint ze de pakkans.&#13;
In art. 13aj Meststoffenwet is bepaald dat de heffingstarieven en de verliesnormen bij ministeriële regeling kunnen worden gewijzigd. Nu in art. 104 van de Grondwet is bepaald dat belastingen van het Rijk worden geheven uit kracht van de wet en heffin-gen bij de wet, is in lid 4 opgenomen dat binnen drie maanden na de totstandkoming van een ministeriële regeling een voorstel tot goedkeuring van de regeling aan de Tweede Kamer wordt toegezonden. Wordt het voorstel ingetrokken of wordt tot niet aannemen besloten, dan zullen de wijzigingen ongedaan worden gemaakt. Mijns in-ziens heeft de wetgever daarbij echter verzuimd op te nemen binnen welke termijn het het wetsvoorstel tot goedkeuring moet zijn aangenomen: wat indien het voorstel nimmer tot een afronding komt? Bovendien: wat betekent ongedaan maken van bij-voorbeeld een verhoging van heffingen: wordt er dan terugbetaald en zo ja, wordt er rente vergoed? Wellicht is het voor de heffingsplichtige zinvol bezwaar c.q. beroep aan te tekenen zolang de ministeriële regeling niet is goedgekeurd wegens strijdigheid van de ministeriële regeling met de Grondwet.&#13;
Als allerlaatste wil ik de aandacht nog vestigen op een tweetal bepalingen welke weliswaar losstaan van Minas, doch welke bepalingen wel gelijktijdig zijn meegeno-men met de onderhavige wetswijziging, te weten art. 1 lid 2 en art. la Meststoffenwet. Art. la is een »lgemene frauslegisbepaling om evidente schijnconstructies ter ontdui-king van de wet tegen te gaan. In art. 1 lid 2 is bepaald dat bij of krachtens AMvB nadere regels kunnen worden gesteld waaraan landbouwgrond moet voldoen om te worden aangemerkt als tot het bedrijf behorende oppervlakte landbouwgrond. Met name wordt daarmee gedoeld op bedrijven welke op basis van grondgebonden mest-productierechten gelegen op grotere afstand van de bedrijfsgebouwen produceren (al dan niet via een zgn. mestmaatschap).8 Het zal duidelijk zijn dat wanneer van deze artikelen gebruik gemaakt gaat worden, daarover het laatste woord nog niet gesproken zal zijn.9</content><legacyfootnotes>1. Wet van 2 mei 1997, houdende wijziging van de Meststoffenwet.&#13;
2. Zie CBb 21-9-1990,45 1991,97.&#13;
3. De wetgever verwacht een toename van het aantal fiscale beroepsprocedures met 425 gevallen. Het aan tal formatieplaatsen bij de rechterlijke macht zal daartoe worden uitgebreid.&#13;
4. Resolutie van 14 oktober 1993, nr. AFZ93/8554, Stcrt. 209, zoals gewijzigd bij Besluit van de Staatsse-cretaris van Financiën van 24 december 1993, nr. AFZ93/10954, Stcrt. 252.&#13;
5. HR 20-12-1994, nr. 98.180E,,45.&#13;
6. HR 7-11-1995, M &amp; Rmei 1996, nr. 46.&#13;
7. Zie ook CBb 24 juli 1996, Agr.r. 1997/4883.&#13;
8. MvT blz. 34.&#13;
9. Zie ook het artikel van Legeland in dit nummer.</legacyfootnotes><footnotes><footnote/></footnotes><auteurs>Mr. F.W. van Dijk</auteurs><published>1998-02-01 00:00:00</published><modified>1998-02-01 00:00:00</modified><editiondate>1998-02-01</editiondate><htmlpath>https://denhollander.info/artikel/5752</htmlpath></article>
</articles></edition>
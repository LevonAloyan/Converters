<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1984</searchword><id>6425</id><udhid>UDH:TvAR/6425</udhid><titel>Boekbespreking: Ruimtelijk bestuursrecht, deel 1 ruimtelijke ordening en volkshuisvesting, door prof.mr Th.G. Drupsteen</titel><searchwords><searchword>TvAR 10/1984</searchword><searchword>UDH:TvAR/6425</searchword></searchwords><attachments><attachment><name>1984_nr 10_Artikel_Noordanus.pdf</name><extention>pdf</extention><url>https://denhollander.info/download/6207/ci</url></attachment></attachments><inleiding>In de serie Nederlands bestuursrecht verscheen vorig jaar deel 1 van het onderdeel ruimtelijk bestuursrecht, dat de ruimtelijke ordening en de volkshuisvesting behan-delt. Auteur prof.mr Th.G. Drupsteen heeft de bedoeling om in volgende delen de overige ruimtelijk relevante rechtsgebieden te bespreken, waaronder de landinrich-ting, het natuur- en landschapsbeheer, maar ook bijvoorbeeld het agrarisch struc-tuurbeleid en het faunabeheer. Werkend aan de hand van een als bijlage bij het boek opgenomen indeling van het ruimtelijk bestuursrecht is het de bedoeling in de ver-volgdelen de complete op bestemming, inrichting en beheer gerichte wetgeving te bespreken. Voorwaar een opdracht tot een magnum opus, dat auteur de komende tijd zeker een aanzienlijke levensvulling garandeert.&#13;
De gekozen facetmatige indeling van het bestuursrecht is aantrekkelijk in zijn systematiek, maar leidt in zijn uitwerking onvermijdelijk tot arbitraire keuzen. Zo zou ik zelf - niet alleen om Drupsteen werk te besparen - het agrarisch structuur-beleid bepaald niet onmiddellijk onder het ruimtelijk bestuursrecht willen bespre-ken. Het is een belangrijk stuk economisch ordeningsrecht, met enkele ruimtelijk relevante onderdelen, die vanuit de ruimtelijke ordening bezien van betrekkelijk be-perkte betekenis zijn. Ook zou ik mij een zelfstandiger plaats in de reeks kunnen voorstellen voor het milieurecht, al was het alleen maar om aan meer algemene mi-lieuwetgeving (wet algemene bepalingen, wetgeving milieu-effectrapportage) de be-nodigde aandacht te kunnen besteden.&#13;
Wat daarvan zij, in het thans voorliggende deel beperkt Drupsteen zich tot de ruimtelijke ordening en de volkshuisvesting en bespreekt hij op de van hem bekende heldere wijze in hoofdlijnen het beschikbare juridische instrumentarium op de ver-schillende bestuursniveaus. Hij ontkomt er daarbij niet aan om in te gaan op enkele voor de ontwikkeling van het wettelijk instrumentarium van belang zijnde meer al-gemene beleidsdiscussies. Zo treedt hij in de discussie over de betekenis en de plaats van de ruimtelijke ordening, waarbij hij terecht het onderscheid tussen sector- en facet-beleid relativeert en de ook door mij onderschreven stelling betrekt dat ruimtelijke ordening meer is dan alleen coördinatie, maar ook het streven naar eigen ruimtelijke doelstellingen in zich houdt, waarop het coördinatieproces gericht is. Voor planolo-gen in een identiteitscrisis of deelnemers aan het hardnekkige debat over een proce-durele danwel een inhoudelijk gerichte ruimtelijke planning zijn deze passages zeer aan te bevelen.</inleiding><content>Minder gelukkig ben ik met de beschouwingen van Drupsteen over het (rechts-) karakter van de planologische kernbeslissing (pkb) en meer in het bijzonder de par-lementaire betrokkenheid bij de pkb-procedure. Drupsteen gaat daarbij het debat met Ruiter1 aan over de vraag of pkb's als wetgeving in materiële zin te beschou-wen zijn. Hij concludeert dat dat voor sommige daarin opgenomen beslissingen in-derdaad het geval is, maar dat daarmee niet de hele pkb als materiële wetgeving kan worden gekwalificeerd en geeft ten slotte aan tegenstander te zijn van een keuze bij de vaststelling van pkb's voor de wetgevingsprocedure. Ik ben het met het eerste deel van het betoog van Drupsteen eens. De kern van de discussie over de status en de wettelijke regeling van de pkb ligt ook niet bij het door Ruiter opgebrachte punt. Aan de orde is een bredere en meer algemene staatsrechtelijke vraag: wat moet de positie van de volksvertegenwoordiging zijn bij de vaststelling van plannota's inhou-dende hoofdlijnen van het regeringsbeleid op (in casu) het terrein van de ruimtelijke ordening in een bestuurlijk bestel, waarin tussen wetgeving en uitvoeringsbeslissing de planning een centraal beleidsbepalend kader is. Net zoals de Tweede Kamer bij de wijziging van de Wet op de Ruimtelijke Ordening2 heeft Drupsteen hier een kans laten liggen om de discussie over de positie van de volksvertegenwoordiging bij plannota's verder te brengen.&#13;
Over het streekplanwerk merkt auteur terecht op dat, hoewel sinds 1965 al sprake is van streekplannen nieuwe stijl, de streekplanontwikkeling nog volop in discussie is. Knelpunt ligt in het vrijblijvend karakter van de plannen en soms ook in het wei-nig procesmatig karakter ervan. Drupsteen zoekt voor het eerste met name een oplossing in een sterkere (financiële) decentralisatie naar de provincies, waardoor aan het streekplan een groter realiteitsgehalte kan worden gegeven. Ik heb daar in het verleden - bijvoorbeeld voor de landinrichting - ook wel voor gepleit, maar helaas moet worden geconstateerd dat de ontwikkeling in het (ruimtelijk) bestuurs-recht een andere is. In de meer algemene discussie over de reorganisatie binnenlands bestuur ziet de toekomst van de provincie er bepaald minder zonnig uit dan enkele jaren geleden, terwijl op de afzonderlijke beleidsterreinen (volkshuisvesting, open-baar vervoer, monumentenzorg) er met vereende (rijk, gemeenten) krachten gewerkt wordt om de rol van de provincie in toekomstige wetgeving beperkt te houden. Ook voor de landinrichting is niet besloten tot financiële decentralisatie, maar is wel in de wetgeving de band tussen streekplan en landinrichtingsplanning nauwer aange-haald. Een dergelijke aanpak - te verwezenlijken door een proces van coördinatie van de ruimtelijke wetgeving - valt dan ook wellicht te prefereren.&#13;
Bij de bespreking van het gemeentelijk ruimtelijke ordeningsbeleid gaat Drupsteen in op de controverse over de juridische betekenis van de bestemmingsplankaart. Hij kritiseert daarbij de jurisprudentie van de Afdeling Rechtspraak, die na de uitspraak inzake de boorlokatie Haastrecht de betekenis van de plankaart nogal gerelativeerd heeft: bij 'bouwen' heeft de plankaart wel rechtstreekse werking, bij 'aanleg van werken en werkzaamheden' niet, evenmin als bij 'gebruik in strijd met de bestem-ming'. Drupsteen wijst erop, dat de opvatting van de Afdeling, die een andere is dan die van de Hoge Raad, beleidsmatig weinig gelukkig is en pleit ervoor in ieder geval een verschil te maken tussen overheidswerken en handelingen in strijd met de bestemming van burgers. Wat de burger niet verboden kan worden, hoeft aan de overheid nog niet zonder meer vrij te staan. Het gaat inderdaad niet aan dat van overheidswege in strijd met de vigerende bestemming een onomkeerbare situatie in het leven geroepen wordt zonder een toereikende planologische procedure met voldoende rechtswaar-borgen te volgen. Ik ben het in deze dus hartgrondig met Drupsteen eens en zie voor de door hem bepleite (zelf-)binding van de overheid aan de plankaart ook juridisch vol-doende aanknopingspunten voor een bijstelling van de huidige onbevredigende juris-prudentie van de Afdeling. Enig lichtpunt is reeds te vinden in de recent gepubliceerde uitspraak van de waarnemend voorzitter d.d. 25 april 1983 inzake aanlegvergunningen te Lochem3, waarin terzake van op de plankaart aangegeven wegprofielen overwogen werd: ... 'dat de maten vermeld bij een zodanig profiel niet indicatief zijn, doch een bindend karakter hebben. Wij nemen hierbij in aanmerking dat de bij een bestem-mingsplan behorende kaarten een integrerend deel vormen van het bestemmingsplan'. Doordat het boek moest worden afgesloten tijdens de (weinig vlottende) parle-mentaire behandeling van het wetsontwerp tot wijziging van de Wet op de Ruimte-lijk Ordening (WRO) ontkwam Drupsteen niet aan het weergeven van een aantal tussenstanden in de discussie over het wetsontwerp tussen regering en parlement. Ieder handboek over bijzondere delen van het bestuursrecht is haast onvermijdelijk een momentopname. Voor wat betreft de rechtstreekse aanwijzingsbevoegdheid is inmiddels bij amendement een sterkere parlementaire betrokkenheid bij aanwijzin-gen vastgelegd. Op het stuk van het schadevergoedingsrecht (artikel 49 WRO) is besloten tot een verbreding van de werkingssfeer van het planschade-artikel: niet al-leen bestemmingsplanschade, maar ook schade als gevolg van vrijstellingen, aan-houding van vergunningen en aanwijzingen e.d. zal voor vergoeding in aanmerking komen. De discussie over de door Drupsteen voorgestane ruimere toepassing van ar-tikel 49 inclusief de nadere besluitvorming met betrekking tot de rechterlijke instan-tie aan wie schadeclaims moeten worden voorgelegd is verdaagd tot de behandeling van het regeringsstandpunt inzake het rapport van de commissie Samkalden. Drup-steen betoont zich hierbij terecht voorstander van het opdragen van planschade-claims aan de gewone rechter. Over het onderdeel volkshuisvesting in het boek kan ik - gelet op de scope van dit tijdschrift - kort zijn. Het desbetreffende hoofdstuk is bondig en helder. Wel lopen naar mijn gevoel de beschouwingen over bouwpro-grammering en de decentralisatie volkshuisvesting ten onrechte wat door elkaar. Bij het eerste gaat het om het economisch sectorbeleid in de bouw als bedrijfstak. Bij het tweede gaat het om een stelsel van planning en programmering voor het volks-huisvestingsbeleid als basis voor financiële decentralisatie. Ik miste hierbij aandacht voor het verschijnsel van de budgetafspraken en voor de relatie met de financiële decentralisatie stadsvernieuwing. Voor het overige: Drupsteen heeft met dit eerste deel van het onderdeel ruimtelijk bestuursrecht de rechtsliteratuur verrijkt met een handboek, waarin een complex rechtsgebied beknopt en op zeer toegankelijke wijze wordt beschreven. Het boek doet uitzien naar de vervolgdelen, waarin ook de meer specifiek voor het agrarisch recht van belang zijnde ruimtelijke inrichtings- en beheerswetgeving aan de orde zal komen.</content><legacyfootnotes>1. D.W. Ruiter, De planologische kernbeslissing geregeld, NIB 1981, blz. 1033.&#13;
2. Bij de Tweede Kamerbehandeling van het wetsontwerp wijziging WRO werd uiteindelijk, nadat de regering van iedere wettelijke regeling van de pkb had afgezien, bij amendement (slechts) gekozen voor parlementaire goedkeuring.&#13;
3. Bouwrecht 1984, blz. 43/44.</legacyfootnotes><footnotes><footnote/></footnotes><auteurs>Mr P.G.A. Noordanus</auteurs><published>1984-10-01 00:00:00</published><modified>1984-10-01 00:00:00</modified><editiondate>1984-10-01</editiondate><htmlpath>https://denhollander.info/artikel/6425</htmlpath></article>
</articles></edition>
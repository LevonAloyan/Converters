<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1997</searchword><id>4915</id><udhid>UDH:TvAR/4915</udhid><titel>Betting / LNV (TvAR 1997/4899)</titel><searchwords><searchword>TvAR 10/1997</searchword><searchword>TvAR 1997/4899</searchword><searchword>UDH:TvAR/4915</searchword></searchwords><attachments><attachment><name>1997_nr 10_Rechtspraak_4899.pdf</name><extention>pdf</extention><url>https://denhollander.info/download/4857/ci</url></attachment></attachments><inleiding>premieregeling zoogkoeienbestand 1981, art. 1&#13;
&#13;
De Beschikking verstaat onder 'bedrijf: het geheel van productie-eenheden die door de producent worden beheerd. Daaronder valt niet alleen grond die krachtens zakelijk gebruiksrecht of goedgekeurde pachtovereenkomst in gebruik is, maar ook een andere gebruikssituatie kan eronder vallen, in casu een gebruiksov er eenkomst {om niet) met Natuurmonumenten, op grond waarvan de koeien op een terrein van die Vereniging werden geweid.</inleiding><content>Uitspraak in de zaak van:&#13;
H. Betting, wonende te Emmen, appellant,&#13;
gemachtigde: mr. J. Breeuwer&#13;
tegen&#13;
de minister van Landbouw, Natuurbeheer en Visserij, zetelend te 's-Gravenhage, verweer-der, gemachtigde: mr. I.C.G. Klein.&#13;
1. De procedure&#13;
Op 13 december 1994 heeft het College een namens appellant ingediend beroepschrift ontvangen, waarbij beroep wordt ingesteld tegen een besluit van verweerder van 3 novem-ber 1994. Bij dat besluit heeft verweerder het bezwaar van appellant tegen de afwijzing van diens aanvraag op grond van de Beschikking uitvoering EEG-premieregeling aanhouden zoogkoeienbestand 1981 (hierna: de Beschik-king) ongegrond verklaard. Verweerder heeft op 7 november 1995 een verweerschrift ingediend. Het onderzoek ter zitting heeft plaatsgevonden op 4 juni 1997, waarbij partijen hun standpunten nader hebben doen toelichten.&#13;
2. Vaststaande feiten&#13;
Op grond van de gedingstukken en het onderzoek ter zitting zijn de volgende feiten en omstandigheden komen vast te staan. - Appellant heeft op 27 oktober 1992 voor het verkoopseizoen 1992/1993 een aanvraag op grond van de Beschikking ingediend voor 52 zoogkoeien, waarbij hij zich onder meer heeft verplicht gedurende ten minste zes maanden vanaf voormelde datum op zijn bedrijf ten minste evengenoemd aantal zoogkoeien of ter vervanging daarvan drachtige vaarzen te&#13;
houden.&#13;
- Op 23 april 1993 heeft een ambtenaar van de Algemene Inspectiedienst van verweerders ministerie bij een bedrijfsbezoek geconsta-teerd dat op dat moment 52 zoogkoeien/ver-vangende vaarzen aanwezig waren, waarvan echter 6 zoogkoeien te Oosterhesselen op het terrein. &#13;
- Bij besluit van 14 juli 1993 heeft de directeur Landbouw, Natuur en Openluchtrecreatie in de provincie Drenthe appellants aanvraag afgewezen op de grond dat hij niet aan voormelde verplichting heeft voldaan. -Bij brief van 23 juli 1993 heeft appellant tegen dat besluit bezwaar gemaakt bij verweerder. Hierbij heeft hij een door hem en de Vereniging Natuurmonumenten te 's-Grave-land getekende overeenkomst overgelegd, strekkende tot het aannemen door appellant van voormelde vereniging van het gebruik om niet van de percelen, gelegen in het natuurterrein Klenckerveld ter grootte van 50 ha. Deze overeenkomst ging in op 15 april 1993 en gaf appellant het recht om met inachtneming van de bij de overeenkomst behorende, op de bescherming van de natuurwaarden gerichte algemene voorwaarden, gedurende de periode 15 april tot en met 31 oktober 1993 maximaal 8 runderen te weiden op voormelde, door de Vereniging Natuurmonumenten als natuurterrein beheerde percelen.&#13;
- Bij bestreden besluit heeft verweerder het bezwaarschrift van appellant ongegrond ver-klaard.&#13;
3. Het standpunt van verweerder&#13;
Verweerder heeft zijn besluit doen steunen op in hoofdzaak de volgende overwegingen:&#13;
"Ingevolge het bepaalde in artikel 1, eerste lid, onderdeel e van de Beschikking wordt onder bedrijf verstaan het geheel van de produktie-eenheden die door de producent worden beheerd en in Nederland zijn gelegen. Deze definitie is van Europeesrechtelijke oorsprong; als zodanig is deze opgenomen in artikel 4 van Verordening (EEG) nr. 1357/80. Het moge duidelijk zijn dat bij de nadere invulling van het begrip 'beheer' uit bovenstaande definitie enerzijds van belang is de noodzaak tot adequate controle op het voldoen aan de ter zake gestelde voorschriften, een en ander zoals door de Raad en de Commissie van de EEG is voorgeschreven, en anderzijds de (on)mogelijkheden om krachtens Nederlands recht produktie-eenheden in beheer te krijgen c.q. te geven. (...)&#13;
Concluderend geldt dan ook dat tot het bedrijf van de aanvrager van de zoogkoeien-premie alleen die produktie-eenheden beho-ren, die de aanvrager op het moment van diens aanvraag ofwel in eigendom heeft, ofwel waarop ten bate van die aanvrager een recht van erfpacht dan wel vruchtgebruik is geves-tigd, ofwel waarover de aanvrager krachtens een door de grondkamer goedgekeurd pacht-contract het beheer heeft. (...)&#13;
Vast staat dat in het onderhavige geval 6 zoog-koeien niet zijn aangehouden op of in pro-duktie-eenheden waarvan U de eigenaar was, dan wel waarop een recht van erfpacht of vruchtgebruik ten bate van U was gevestigd. Voorts is onweersproken dat in het onderha-vige geval geen sprake was van gebruik krach-tens een door de Grondkamer goedgekeurd pachtcontract. Voor vorenbedoeld aantal kan zodoende geen premie worden verstrekt. In het licht van het vorenstaande concludeer ik dan ook dat door U niet is voldaan aan de eis dat de zoogkoeien waarvoor de premie aangevraagd gedurende de voorgeschreven periode zijn aangehouden op Uw bedrijf."&#13;
In zijn verweerschrift heet verweerder daar-aan nog toegevoegd, dat - in het licht van de noodzaak te voorzien in de mogelijkheid tot een doelmatige controle - de onderhavige overeenkomst met de Vereniging Natuur-&#13;
monumenten niet gelijk is te stellen met een goedgekeurd pachtcontract, gelet op het onder-handse karakter ervan. Indien het College die opvatting niet volgt, wijst verweerder erop dat de inhoud van de overeenkomst tot de conclusie leidt dat het beheer in feite gelegen was bij de eigenaar van de grond, en niet bij appellant.&#13;
4. Het standpunt van appellant Appellant voert in beroep onder meer aan dat de vaststelling door verweerder dat appellant de verplichting om gedurende de gehele aan- houdperiode ten minste 52 zoogkoeien op zijn bedrijf te houden, niet is nagekomen, is gebaseerd op een onjuiste feitelijke grondslag. Naar zijn mening behoorde het terrein Klen- ckerveld, waarop hij vanaf 15 april 1993 zes zoogkoeien hield, destijds tot zijn bedrijf. Hij gebruikte dit terrein zowel rechtmatig als con troleerbaar als productie-eenheid, getuige de overgelegde overeenkomst met de eigenaar van dat terrein. De door verweerder gestelde eis dat sprake moet zijn van grondgebruik krachtens een zakelijk recht of op basis van een goed gekeurd pachtcontract vindt volgens appellant geen steun in de toepasselijke regelgeving.&#13;
5. Beoordeling&#13;
Artikel 1, eerste lid, onderdeel e, van de Beschikking, zoals deze gold ten tijde hier van belang, verstaat - in overeenstemming met artikel 5 van Verordening (EEG) nr. 1357/80 -onder 'bedrijf: geheel van de productie-een-heden die door de producent worden beheerd en in Nederland zijn gelegen. Verweerder stelt zich in het bestreden besluit op het standpunt dat onder beheer van pro-ductie-eenheden in de zin van voormelde bepaling alleen rechtmatig gebruik van pro-ductie-eenheden krachtens zakelijk gebruiksrecht dan wel krachtens een door de Grondkamer goedgekeurd pachtcontract moet worden verstaan.&#13;
Het College stelt voorop dat bij bet beoorde-len van de vraag of gronden en gebouwen, waar zoogkoeien van een aanvrager worden gehouden, behoren tot diens bedrijf in de hiervoor bedoelde zin, de omstandigheid dat het gebruik van die gronden en gebouwen al dan niet op basis van één der hiervoor&#13;
genoemde titels plaatsvindt, een bruikbaar uitgangspunt vormt voor de beantwoording van die vraag. Het geeft evenwel blijk van een te enge en te strikte uitleg van het bedrijf, wanneer, zoals verweerder kennelijk doet, in het geval het gebruik van grond of gebouwen niet plaatsvindt op basis van een van deze titels, zonder meer wordt geconcludeerd dat géén sprake is van het bedrijf van de aanvra-ger. Niet kan worden uitgesloten dat zich een gebruikssituatie voordoet, die, mede gelet op de controlemogelijkheden, zozeer vergelijk-baar is met een gebruikssituatie op grond van (een van) de voor verweerder verlangde titels, dat die situatie daarmee gelijkgesteld moet worden. Bij onderzoek van de betrokken Gemeenschapsregeling is het College niet gebleken van aanwijzingen die dwingen tot de beperkte uitleg van het begrip bedrijf, die ver-weerder hanteert.&#13;
In het onderhavige geval is aan de orde de vraag of van de zoogkoeien die appellant gedurende de laatste weken van de aanhoud-periode liet weiden op het terrein van de Ver-eniging Natuurmonumenten, kan worden ge-zegd dat appellant deze hield op zijn bedrijf. Het College beantwoordt die vraag bevesti-gend. Verweerder heeft geen vraagtekens geplaatst bij de echtheid van de door appellant overgelegde gebruiksovereenkomst en ook overigens geen redenen genoemd waarom in twijfel zou moeten worden getrokken dat appellant het betrokken terrein vanaf 15 april 1993 rechtsgeldig ten behoeve van zijn be-drijfsvoering in gebruik had krachtens een hem door de eigenaar verleend recht. Ook het College ziet voor zulke twijfel geen aanleiding; gelet op de status van de ingebruikgever behoeft in dit geval niet serieus rekening te worden gehouden met de mogelijkheid dat de betrokken runderen in werkelijkheid werden gehouden op een ander bedrijf dan dat van appellant. Ook overigens ziet het College geen grond voor het oordeel dat de noodzaak te voorzien in de mogelijkheid van een doel-matige controle in een geval als het onderha-vige zou nopen tot het - bij wege van inter-pretatie, nu de Beschikking zelf daaromtrent niets expliciet bepaalt - uitsluiten van een gebruikstitel, als hier aan de orde, als titel die de betrokken grond kwalificeert als produc-&#13;
tie-eenheid die behoort tot het bedrijf van appellant. Met betrekking tot verweerders stelling dat het de Vereniging Natuurmonu-menten, en niet appellant is, bij wie het beheer in feite is gelegen, overweegt het College als volgt. Door de omstandigheid dat het ge-bruiksrecht om niet werd verleend, kwam het sluiten van een pachtovereenkomst niet in aanmerking, doch dit stond er niet aan in de weg dat de betrokken grond als een produc-tiemiddel van appellants bedrijf kon gaan fun-geren. Als zodanig werd het terrein, ook blij-kens de nadere gebruiksvoorschriften in de overeenkomst, door appellant beheerd, waar-aan niet afdoet dat de grond tevens bij de Ver-eniging Natuurmonumenten in beheer bleef als natuurterrein. Immers, bij de extensieve beweiding welke hier aan de orde is, sloten deze beide functies elkaar kennelijk niet uit. Het vorenstaande leidt tot de conclusie dat verweerder ten onrechte heeft geoordeeld dat appellant de door hem aangegane verplichting niet is nagekomen. Het op dat oordeel geba-seerde bestreden besluit kan derhalve niet in stand blijven. Het beroep moet dan ook gegrond worden verklaard. Het College acht, gelet op de artikelen 8:72, 8:74 en 8:75 van de Algemene wet bestuursrecht, tevens termen aanwezig voor nadere beslissingen, als hierna in het dictum van deze uitspraak vermeld.&#13;
6. Beslissing&#13;
Het College:&#13;
- verklaart het beroep gegrond;&#13;
- vernietigt het bestreden besluit; -bepaalt dat verweerder in deze zaak een nieuw besluit moet nemen met inachtneming van deze uitspraak;&#13;
- gelast dat het door appellant betaalde grif fierecht ad ƒ200,- (zegge: tweehonderd gul den) door de Staat aan hem moet worden ver goed;&#13;
- veroordeelt verweerder in de kosten van de procedure, welke aan de zijde van appellant worden vastgesteld op ƒ 1.420,- (zegge: een- duizendvierhonderdtwintig gulden) wegens ingeroepen rechtsbijstand, en wijst de Staat aan als de rechtspersoon die dit bedrag moet voldoen.</content><legacyfootnotes/><footnotes><footnote/></footnotes><auteurs/><published>1997-10-01 00:00:00</published><modified>1996-09-24 00:00:00</modified><editiondate>1997-10-01</editiondate><htmlpath>https://denhollander.info/artikel/4915</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1993</searchword><id>5269</id><udhid>UDH:TvAR/5269</udhid><titel>van Heun / Vink (TvAR 1993/4628)</titel><searchwords><searchword>TvAR 7/1993</searchword><searchword>TvAR 1993/4628</searchword><searchword>UDH:TvAR/5269</searchword></searchwords><attachments><attachment><name>1993_nr 7_Rechtspraak_4628.pdf</name><extention>pdf</extention><url>https://denhollander.info/download/5268/ci</url></attachment></attachments><inleiding>Pachtwet, art. 55&#13;
&#13;
Het niet-nakomen door pachters van hun verplichting&#13;
de tot het gepachte weiland behorende&#13;
B-watergangen te onderhouden, terzake&#13;
waarvan een aanwijzing door de pachtkamer&#13;
van het kantongerecht was gegeven, levert&#13;
een ernstige tekortkoming op, welke tot&#13;
ontbinding van de pachtovereenkomst behoort&#13;
te leiden. Dit klemt temeer nu de pachters ook&#13;
in voorgaande jaren de slootkanten niet tijdig&#13;
hebben geschoond en tijdens het getuigenverhoor&#13;
bleek dat de verpachter opnieuw een&#13;
aanschrijving van het Polderdistrict heeft ontvangen&#13;
waarin hem werd opgedragen nalatig&#13;
slootonderhoud betreffende het weiland in geschil&#13;
te verrichten, dat hij de aanschrijving&#13;
naar de pachters heeft doorgestuurd en dat zij&#13;
eerst toen dat onderhoud alsnog hebben laten&#13;
verrichten. Volgt ontbinding van de pachtovereenkomst.</inleiding><content>In de zaak van:&#13;
Hermanus van Heun, wonende te Ochten, gemeente&#13;
Echteld, appellant, procureur: mr.&#13;
J.A.A. Boers,&#13;
tegen&#13;
1. Cornelis Berend Vink, en 2. Marius Gijsbertus&#13;
Vink, wonende te Ochten, gemeente&#13;
Echteld, geïntimeerden, niet verschenen.&#13;
Het geding in hoger beroep&#13;
Het hof heeft op 23 december 1991 een tussenarrest&#13;
gewezen, naar de inhoud waarvan hier&#13;
wordt verwezen.&#13;
Ter uitvoering van dat tussenarrest heeft op&#13;
26 februari 1992 een getuigenverhoor plaatsgevonden&#13;
waarna op 9 maart 1992 het getuigenverhoor&#13;
is voortgezet. Van het getuigenverhoor&#13;
is proces-verbaal opgemaakt. Nadien&#13;
heeft Van Heun nog akte verzocht. Tenslotte&#13;
heeft Van Heun de stukken andermaal doen&#13;
overleggen voor het wijzen van arrest.&#13;
Beoordeling van het geschil in hoger beroep&#13;
1. Het hof neemt hier over hetgeen in het bovenvermelde&#13;
tussenarrest werd overwogen en&#13;
beslist.&#13;
2. Bij het tussenarrest werd Van Heun toegelaten&#13;
door met name genoemde getuigen te&#13;
bewijzen dat Vink c.s. zich niet hebben gehouden&#13;
aan de aanwijzing van de pachtkamer&#13;
van het kantongerecht te Tiel zorg te dragen&#13;
voor het vóór 1 november 1990 doen schonen&#13;
van onkruid van de kanten van alle B-watergangen&#13;
rondom het perceel in geschil.&#13;
Naar het oordeel van het hof is Van Heun&#13;
geslaagd in dit bewijs. De getuige R. Hanselaar&#13;
heeft immers zakelijk verklaard dat er&#13;
tussen zijn perceel - thans boomgaard - en&#13;
het door Van Heun aan Vink verpachte weiland&#13;
een sloot loopt, dat er langs de sloot op&#13;
dat weiland bramen, frambozen en ander onkruid&#13;
groeide, dat ook op zijn, getuiges, land&#13;
begon door te groeien, waarbij hij tevens last&#13;
van brandnetels kreeg, dat Vink er in 1990&#13;
voor moest zorgen dat de sloot aan zijn kant&#13;
vóór 1 november 1990 werd geschoond maar&#13;
dat deze eerst in de loop van november 1990&#13;
tot het schonen is overgegaan. Van Heun zelf&#13;
heeft als getuige verklaard dat zijn vrouw hem&#13;
na 1 november 1990 heeft gezegd dat er een&#13;
loonwerker was geweest en dat het onderhoudswerk&#13;
langs de sloten in geschil was gedaan,&#13;
dat zij dat kon weten omdat het huis van&#13;
Van Heun langs de oprit naar het weiland in&#13;
geschil is gelegen en dat hij, getuige, na de&#13;
mededeling van zijn vrouw heeft geconstateerd&#13;
dat de zaak was schoongemaakt.&#13;
Het hof begrijpt, deze verklaring aldus dat&#13;
de vrouw van Van Heun haar waarneming op&#13;
korte termijn aan haar man heeft gemeld en&#13;
dat zij de loonwerker van Vink na 1 november&#13;
heeft bezig gezien. Het hof acht voor zijn&#13;
oordeel nog van belang dat Vink c.s. geen enkel&#13;
tegenbewijs hebben bijgedragen bijvoorbeeld&#13;
in de vorm van een nota of verklaring&#13;
van hun loonwerker houdende de datum&#13;
waarop de betreffende B-watergangen in 1990&#13;
zijn geschoond. Een dergelijk stuk hadden zij,&#13;
naar valt aan te nemen, op eenvoudige wijze&#13;
kunnen verkrijgen en overleggen.&#13;
3. Naar het oordeel van het hof levert het&#13;
niet-nakomen door Vink c.s. van hun ver&#13;
plichting als pachters de tot het gepachte weiland&#13;
behorende B-watergangen te onderhouden&#13;
door deze langs de kanten te doen schonen&#13;
van onkruid, terzake waarvan de pachtkamer&#13;
van het kantongerecht reeds een aanwijzing&#13;
als bedoeld in art. 55 van de Pachtwet&#13;
had gegeven, een ernstige tekortkoming van&#13;
Vink c.s. als pachters op, welke tot ontbinding&#13;
van de onderhavige pachtovereenkomst be&#13;
hoort te leiden. Dit klemt temeer nu Vink c.s.,&#13;
zoals in het onbestreden tussenvonnis van 28&#13;
maart 1991 werd vastgesteld, ook in voor&#13;
gaande jaren de tot het gepachte behorende&#13;
slootkanten niet tijdig hebben geschoond van&#13;
onkruid en Van Heun als getuige voorts nog&#13;
heeft verklaard dat hij opnieuw een aanschrijving&#13;
van het Polderdistrict Betuwe, gedateerd&#13;
6 januari 1992, heeft ontvangen waarin hem&#13;
werd opgedragen nalatig slootonderhoud betreffende&#13;
het weiland in geschil voor 2! januari&#13;
1992 te verrichten, dat hij de aanschrijving&#13;
heeft doorgestuurd aan de gebroeders Vink en&#13;
dat zij ongeveer een week later dat onderhoud&#13;
alsnog door een loonwerker hebben laten ver&#13;
richten.&#13;
4. Bij akte na vermeld getuigenverhoor&#13;
heeft Van Heun als schade wegens de tekortkoming&#13;
van Vink c.s. als bovenvermeld, al&#13;
leen gehandhaafd zijn (buitengerechtelijke)&#13;
kosten van rechtskundige bijstand door zijn&#13;
advocaat, resulterende in aanmaningen van&#13;
Vink c.s. ter voorkoming van een procedure.&#13;
De aard en het bedrag, ƒ 735 exclusief BTW,&#13;
van deze kosten komen het hof redelijk voor&#13;
zodat de betreffende vordering van Van Heun&#13;
zal worden toegewezen.&#13;
Slotsom&#13;
5. Nu Van Heun alsnog, anders dan in eerste&#13;
aanleg, genoegzaam bewijs door middel van&#13;
getuigen heeft geleverd, kan het eindvonnis,&#13;
waarvan beroep, niet in stand blijven. Beslist&#13;
moet worden als volgt, waarbij Vink c.s. als&#13;
de in het ongelijk gestelde partij in de kosten&#13;
van beide instanties zullen worden veroordeeld.&#13;
Beslissing&#13;
Het hof, rechtdoende in hoger beroep,&#13;
vernietigt het eindvonnis van de pachtkamer&#13;
van het kantongerecht te Tiel d.d. 27 juni&#13;
1991, waarvan beroep,&#13;
en opnieuw rechtdoende,&#13;
ontbindt de tussen appellant als verpachter&#13;
en geïntimeerden als pachters bestaande&#13;
pachtovereenkomst betreffende het perceel&#13;
weiland gelegen te Ochten, kadastraal bekend&#13;
gemeente Ochten, sectie K, nr. 317 ged., groot&#13;
ca. 90 aren, zulks met ingang van 1 november&#13;
1992.&#13;
Veroordeelt geïntimeerden tot schadevergoeding&#13;
wegens buitengerechtelijke kosten,&#13;
gemaakt door appellant, ten bedrage van&#13;
ƒ 735 met de daarover verschuldigde BTW, te&#13;
voldoen aan laatstgenoemde.&#13;
Veroordeelt geïntimeerden in de kosten&#13;
van beide instanties, aan de zijde van appellant&#13;
tot heden begroot op, in eerste aanleg&#13;
ƒ 515, en in hoger beroep ƒ 1 795,56.&#13;
Ontzegt het meer of anders gevorderde.&#13;
Arrest van 23 december 1991&#13;
In de zaak van:&#13;
Hermanus van Heun, wonende te Ochten, gemeente&#13;
Echteld, appellant, procureur: mr.&#13;
J.A.A. Boers,&#13;
tegen&#13;
1. Cornelis Berend Vink en 2. Marius Gijsbertus&#13;
Vink, beiden wonende te Ochten, gemeente&#13;
Echteld, geïntimeerden, niet verschenen.&#13;
Het geding in eerste aanleg&#13;
Gezien de stukken van het geding waaronder&#13;
de door de pachtkamer van het kantongerecht&#13;
te Tiel op 28 maart 1991 en 27 juni 1991 gewezen&#13;
vonnissen, die in fotokopie aan dit arrest&#13;
zijn gehecht en naar de inhoud waarvan&#13;
wordt verwezen;&#13;
Overwegende: Het geding in hoger beroep&#13;
Appellant - verder ook te noemen: Van&#13;
Heun - is bij exploit van 25 juli 1991 van&#13;
voormelde vonnissen in hoger beroep gekomen,&#13;
met gelijktijdige dagvaarding van geïntimeerden&#13;
- verder ook te noemen: Vink c.s. -&#13;
voor dit hof.&#13;
Vink c.s. zijn op de dagvaarding in hoger&#13;
beroep niet verschenen, waarna op verzoek&#13;
van Van Heun tegen hen verstek is verleend.&#13;
Van Heun heeft bij memorie van grieven&#13;
onder aanvoering en toelichting van twee&#13;
grieven geconcludeerd dat het het hof behage:&#13;
Van Heun toe te laten de te bewijzen aangeboden&#13;
feiten middels een getuigenverhoor te&#13;
doen bevestigen alsmede te vernietigen het&#13;
vonnis van 27 juni 1991, uitgesproken tussen&#13;
Van Heun als verzoeker en Vink c.s. als gerequestreerden,&#13;
en opnieuw rechtdoende, bij arrest,&#13;
uitvoerbaar bij voorraad, met ingang van&#13;
een bij arrest te bepalen dag de tussen partijen&#13;
bestaande pachtovereenkomst te ontbinden&#13;
met veroordeling van Vink c.s. tot vergoeding&#13;
van kosten, schade en interessen, inclusief de&#13;
kosten van beide instanties.&#13;
Daarna heeft Van Heun de stukken overgelegd&#13;
voor het wijzen van arrest.&#13;
De grieven&#13;
De grieven luiden als volgt:&#13;
Grief 1&#13;
Ten onrechte geeft de pachtkamer in zijn oordeel&#13;
als geschied in rechtsoverweging 2 aan,&#13;
dat aan de overgelegde verklaringen geen bewijskracht&#13;
kan worden toegekend omdat anders&#13;
de met waarborgen omklede wettelijke&#13;
regeling inzake getuigenverhoor volledig buiten&#13;
spel gezet zou kunnen worden.&#13;
Grief 2&#13;
Ten onrechte heeft de pachtkamer geoordeeld&#13;
als geschied in rechtsoverweging 2 dat Van&#13;
Heun het aan hem opgedragen bewijs niet&#13;
heeft geleverd.&#13;
De vaststaande feiten&#13;
Van Heun heeft aan Vink c.s. krachtens door&#13;
de grondkamer goedgekeurde schriftelijke&#13;
pachtovereenkomst verpacht het perceel weiland&#13;
gelegen te Ochten, kadastraal bekend gemeente&#13;
Ochten, sectie K, nr. 317 gedeeltelijk,&#13;
groot ca. 90 aren, welke pachtovereenkomst&#13;
behoudens verlenging eindigt per 30 november&#13;
1994.&#13;
De ontvankelijkheid van het hoger beroep&#13;
1. Van Heun heeft geen grieven aangevoerd&#13;
tegen het vonnis van 28 maart 1991 en hij kan&#13;
daarom in zijn hoger beroep, voorzover dat te&#13;
gen dit vonnis is gericht, niet worden ontvan&#13;
gen.&#13;
De beoordeling van het geschil in hoger beroep&#13;
2. Van Heun heeft in hoger beroep uitdrukke&#13;
lijk en zonder voorbehoud bewijs door: R.&#13;
Hanselaar, G.L. Liefhebber, J.A. van Voorden&#13;
en hemzelf als getuigen aangeboden van het&#13;
door de pachtkamer van het kantongerecht&#13;
niet bewezen geachte feit dat Vink c.s. zich&#13;
niet hebben gehouden aan de aanwijzing van&#13;
de pachtkamer zorg te dragen voor het vóór 1&#13;
november 1990 doen schonen van onkruid&#13;
van de kanten van alle B-watergangen rond&#13;
om het perceel in geschil.&#13;
3. Nu dit door Van Heun te bewijzen aangeboden&#13;
feit betwist is en tot de beslissing van&#13;
de zaak kan leiden, zal het hof Van Heun&#13;
dienovereenkomstig toelaten tot getuigenbewijs.&#13;
Beslissing&#13;
Het hof, rechtdoende in hoger beroep:&#13;
verklaart Van Heun niet-ontvankelijk in&#13;
zijn hoger beroep van het vonnis van de&#13;
pachtkamer van het kantongerecht te Tiel van&#13;
28 maart 1991;&#13;
alvorens verder te beslissen:&#13;
laat Van Heun toe door R. Hanselaar, G.L.&#13;
Liefhebber, J.A. van Voorden en hemzelf als&#13;
getuigen te bewijzen dat Vink c.s. zich niet&#13;
hebben gehouden aan de aanwijzing van de&#13;
pachtkamer van het kantongerecht te Tiel zorg&#13;
te dragen voor het vóór 1 november 1990&#13;
doen schonen van onkruid van de kanten van&#13;
alle B-watergangen rondom het perceel in geschil;&#13;
bepaalt dat het getuigenverhoor zal plaatsvinden&#13;
voor mr. J.A.J. Spoor, ten deze tot&#13;
raadsheer-commissaris benoemd en de plaatsvervangend&#13;
raad P. Hamelink;&#13;
bepaalt voorts dat Van Heun Vink c.s.&#13;
daartoe bij exploit zal oproepen onder betekening&#13;
van dit arrest;&#13;
bepaalt tenslotte dat datum en tijdstip van&#13;
het getuigenverhoor zullen worden bepaald&#13;
aan de hand van door de procureur van appellant&#13;
vóór 13 januari 1991 aan de griffier van&#13;
het hof schriftelijk op te geven verhinderingen&#13;
van partijen en hun raadslieden.</content><legacyfootnotes/><footnotes><footnote/></footnotes><auteurs/><published>1993-07-01 00:00:00</published><modified>1992-04-27 00:00:00</modified><editiondate>1993-07-01</editiondate><htmlpath>https://denhollander.info/artikel/5269</htmlpath></article>
</articles></edition>
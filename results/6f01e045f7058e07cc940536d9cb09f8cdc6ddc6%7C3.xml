<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6829</id><udhid>UDH:TvAR/6829</udhid><titel>'A.L.T.J. van der Heijden / Burgemeester en Wethouders van Asten' (TvAR 1991/4473)</titel><searchwords><searchword>TvAR 4/1991</searchword><searchword>TvAR 1991/4473</searchword><searchword>UDH:TvAR/6829</searchword></searchwords><attachments><attachment><name>1991_nr 4_Rechtspraak_4473.pdf</name><extention>pdf</extention><url>https://denhollander.info/download/6548/ci</url></attachment></attachments><inleiding>Hinderwet, art. 13&#13;
Weigering hinderwetvergunning om ecologische&#13;
redenen terecht voordat de ammoniakrichtlijn&#13;
van 1987 was uitgevaardigd;&#13;
ten tijde van de beslissing door de gemeente&#13;
in 1984 was over de verzuring reeds voldoende&#13;
bekend </inleiding><content>Afdeling geschillen van bestuur, 2 mei 1989&#13;
(Mrs. Veringa, Polak, Leyten-de Wijkerslooth)&#13;
Uitspraak in het geschil tussen:&#13;
A.L.T.J. van der Heijden, appellant&#13;
en&#13;
Burgemeester en Wethouders van Asten,&#13;
verweerders.&#13;
Bij beschikking van 13 november 1984&#13;
hebben verweerders appellant:&#13;
I. een nieuwe, de gehele inrichting omvatten&#13;
de, vergunning onder voorschriften als be&#13;
doeld in art. 6a der Hinderwet verleend voor&#13;
het open mestbassin en het bestaande ge&#13;
deelte van zijn varkensmesterij op het per&#13;
ceel Smientweg 1, kadastraal bekend ge&#13;
meente Asten, sectie Q, nummer 126;&#13;
II. de vorengenoemde vergunning geweigerd&#13;
voor de uitbreiding met een stal voor&#13;
800 mestvarkens.&#13;
De beschikking van verweerders van&#13;
13 november 1984 is, voor zover te dezen&#13;
van belang, aan deze uitspraak gehecht.&#13;
Tegen deze beschikking heeft appellant&#13;
beroep ingesteld bij de Kroon. Her beroepschrift&#13;
en een aanvulling hierop zijn aan deze&#13;
uitspraak gehecht.&#13;
Desgevraagd hebben verweerders een&#13;
verweerschrift ingediend.&#13;
Desgevraagd heeft de Directeur-Generaal&#13;
voor de Milieuhygiëne een ambtsbericht ingediend.&#13;
Het geschil is op 25 april 1989 behandeld&#13;
in een openbare vergadering van de Afdeling&#13;
voor de geschillen van bestuur van de&#13;
Raad van State, waarin appellant is verschenen&#13;
en zich heeft doen bijstaan door mr. C.M.&#13;
van der Corput, en waarin namens verweerders&#13;
het woord is gevoerd door&#13;
Th.J. Jeukens.&#13;
In rechte&#13;
Het geschil is aanhangig gemaakt door een&#13;
beroep op de Kroon. Inmiddels is de Tijdelijke&#13;
wet Kroongeschillen in werking getreden.&#13;
Ingevolge art. 1, eerste lid, van deze wet&#13;
is de Afdeling, voornoemd, met de beslissing&#13;
van het geschil belast.&#13;
Bij hun bestreden beschikking hebben verweerders,&#13;
voor zover te dezen van belang,&#13;
een nieuwe, de gehele inrichting omvattende,&#13;
vergunning als bedoeld in art. 6a der&#13;
Hinderwet geweigerd voor de uitbreiding&#13;
van de varkensmesterij van appellant met&#13;
een stal voor 800 mestvarkens.&#13;
Blijkens de aan de bestreden beschikking&#13;
ten grondslag gelegde overweging hebben&#13;
verweerders hun beschikking gegrond op het&#13;
ingevolge art. 19 van de Wet algemene bepalingen&#13;
milieuhygiëne op 18 juni 1984 ingebrachte&#13;
advies van de Regionale Inspecteur&#13;
voor de Milieuhygiëne.&#13;
In dit advies wordt erop gewezen, dat&#13;
nabij de inrichting een van de belangrijkste&#13;
ganzenpleisterplaatsen in zuid-oost&#13;
Brabant is gelegen. De gevraagde uit- breiding&#13;
van de inrichting zou een intensivering&#13;
van het bodemgebruik tot gevolg hebben,&#13;
hetgeen, vooral door het uitrijden van mest,&#13;
een verstoring van het gebied tot gevolg zal&#13;
hebben, waardoor op den duur de ganzen uit&#13;
het gebied zullen worden verdreven.&#13;
Voorts zal de intensivering van de inrichting&#13;
een toename van de ammoniakemissie&#13;
met zich brengen, hetgeen de natuurwetenschappelijke&#13;
waarden van het op circa&#13;
150 meter van de inrichting gelegen bosgebied&#13;
zal aantasten.&#13;
In voornoemde omstandigheden hebben&#13;
verweerders, overeenkomstig het uitgebrachte&#13;
advies van de Inspecteur, reden gezien&#13;
vergunning te weigeren voor de gevraagde&#13;
uitbreiding van de inrichting.&#13;
Appellant werpt in zijn beroepschrift&#13;
op dat voormelde argumenten niet valabel&#13;
zijn.&#13;
Hij bestrijdt dat de uitbreiding van de inrichting&#13;
extra bedrijvigheid met zich zou brengen; naar zijn mening zal de rust van de&#13;
ganzen niet worden verstoord.&#13;
Daarnaast is het volgens appellant kwestieus&#13;
of de ammoniakemissie niet door het&#13;
stellen van voorschriften kan worden voorkomen.&#13;
Voorts betwist appellant dat de ammoniakemissie&#13;
van de inrichting het bosgebied zal&#13;
aantasten.&#13;
De Afdeling overweegt het volgende:&#13;
Sinds de Wet van 4 juni 1981 (stb. 409) tot&#13;
wijziging van de Hinderwet dienen aanvragen&#13;
om vergunning ingevolge de Hinderwet&#13;
mede te worden beoordeeld op de inpasbaarheid&#13;
van de inrichting in de omgeving,&#13;
waarbij onder meer rekening moet worden&#13;
gehouden met mogelijke aantasting van natuurwetenschappelijke&#13;
waarden van het omliggende&#13;
gebied.&#13;
Uit de stukken blijkt, dat de inrichting is&#13;
gelegen nabij een uit natuurwetenschappelijk&#13;
oogpunt zeer waardevol gebied, dat tot&#13;
pleister- en rustplaats van ganzen dient.&#13;
Naar het oordeel van de Afdeling is met de&#13;
uitbreiding van de inrichting stellig een toename&#13;
van de bedrijvigheid te verwachten, en&#13;
daarmee een verstoring van de in het betreffende&#13;
gebied heersende rust, die noodzakelijk&#13;
is voor het behoud van de ganzenpleisterplaats&#13;
aldaar.&#13;
Aangezien met het stellen van voorschriften&#13;
het verstoren van de rust niet voldoende&#13;
kan worden tegengegaan, is een aantasting&#13;
van de natuurwetenschappelijke waarden&#13;
van het gebied dan ook verre van onwaarschijnlijk.&#13;
Voorts blijkt uit de bij de stukken gevoegde&#13;
plattegrondtekening, dat de mestvarkensstal&#13;
geprojecteerd is op ongeveer 130 meter van&#13;
de rand van een bosgebied.&#13;
Een uitbreiding van de inrichting van&#13;
800 mestvarkens zal leiden tot een toename&#13;
van de ammoniakdepositie.&#13;
Reeds ten tijde van de bestreden beschikking&#13;
bestond het - inmiddels in brede kring&#13;
erkende - inzicht dat ammoniak schade veroorzaakt&#13;
aan vegetatie in de omgeving van de&#13;
inrichting.&#13;
Het vorenoverwogene leidt de Afdeling tot&#13;
de conclusie dat verweerders op goede gronden&#13;
tot weigering van de gevraagde uitbreiding&#13;
zijn gekomen.&#13;
Er bestaat dan ook geen aanleiding tot vernietiging&#13;
van de beschikking, zodat het beroep&#13;
moet worden verworpen.</content><legacyfootnotes/><footnotes><footnote/></footnotes><auteurs>Mrs. Veringa, Polak, Leyten-de Wijkerslooth</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6829</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2007</searchword><id>3781</id><udhid>UDH:TvAR/3781</udhid><titel>Schellings / Nolten (TvAR 2007/5386,5387,5388,5389,5390,5391,5392)</titel><searchwords><searchword>TvAR 2/2007</searchword><searchword>TvAR 2007/5386</searchword><searchword>TvAR 2007/5387</searchword><searchword>TvAR 2007/5388</searchword><searchword>TvAR 2007/5389</searchword><searchword>TvAR 2007/5390</searchword><searchword>TvAR 2007/5391</searchword><searchword>TvAR 2007/5392</searchword><searchword>UDH:TvAR/3781</searchword></searchwords><attachments><attachment><name>TvAR_2007_2-jurisprudentie.pdf</name><extention>pdf</extention><url>https://denhollander.info/download/3775/ci</url></attachment></attachments><inleiding>&lt;p&gt;[Pw art. 25 en 129; Rv art. 150] Tegen vordering van verpachter tot ontruiming van de tot het gepachte behorende woning na be&amp;euml;indiging van de pacht verweert pachter zich met de stelling dat hem door verpachter is toegezegd dat hij tot zijn dood in de woning zou kunnen blijven wonen. Volgens de pachtkamer in eerste aanleg is de pachtrechter niet bevoegd om te oordelen over de gegrondheid van dit verweer, omdat pachter een andersoortig recht dan een pachtrecht op de woning claimt. De tegen dat oordeel gerichte grieven zijn terecht voorgesteld. Volgens artikel 129 Pachtwet is de pachtrechter bevoegd om te oordelen over de vordering tot ontruiming van het gepachte door de pachter of de gewezen pachter. Die bevoegdheid sluit in dat de pachtrechter dient te oordelen over &amp;aacute;lle tegen die vordering gevoerde verweren, onverschillig of die verweren al dan niet aan de (vroegere) pachtverhouding zijn ontleend. Een andere uitleg van artikel 129 Pachtwet zou - daargelaten dat de tekst van die bepaling tot zo&amp;rsquo;n uitleg geen aanleiding geeft - tot de onaannemelijke uitkomst leiden dat in een geval als het onderhavige de materi&amp;euml;le vraag of de (gewezen) pachter tot ontruiming van het gepachte gehouden is, noch door de pachtrechter noch door de gewone rechter ten volle zou kunnen worden beslist: niet door de pachtrechter omdat die niet zou kunnen oordelen over een niet aan de pachtverhouding ontleend verweer en niet door de gewone rechter omdat deze niet bevoegd is om over de vordering tot ontruiming van het gepachte te oordelen. Uit de getuigenverklaringen - zoals afgelegd in het kader van een voorlopig getuigenverhoor - kan wel worden afgeleid dat van de zijde van verpachter bij meerdere gelegenheden en tegenover meerdere personen opmerkingen zijn gemaakt die erop duiden dat hij destijds het voornemen had om het gebruik door pachter van de woning voor de duur van diens leven te respecteren, maar de bewoordingen waarin verpachter zich volgens de getuigenverklaringen heeft uitgelaten, zijn naar het oordeel van het hof niet zodanig stellig dat pachter - hoezeer het ook begrijpelijk is dat pachter die bewoordingen in zijn voordeel, dat wil zeggen als toezeggingen, heeft uitgelegd - daaraan redelijkerwijs het vertrouwen heeft kunnen ontlenen dat verpachter zich op dit punt wenste vast te leggen en dus definitief afzag van de mogelijkheid om het gebruik van de woning door pachter te be&amp;euml;indigen, bijvoorbeeld ter gelegenheid van het door pachter bereiken van de 65-jarige leeftijd. Dat pachter redelijkerwijs een zodanig vertrouwen heeft kunnen hebben, volgt ook niet uit de omstandigheden waaronder de bedoelde mededelingen door verpachter zijn gedaan. Pachtkamer in eerste aanleg heeft terecht ontruiming bevolen. Door de pachtkamer in eerste aanleg voor die ontruiming gegunde termijn (drie weken) was onder de gegeven omstandigheden echter te kort. In zoverre zal het bestreden vonnis worden vernietigd. Nu vaststaat dat pachter inmiddels de woning heeft verlaten, heeft verpachter bij een bevel tot ontruiming thans geen belang meer. Pachter voert ten aanzien van het melkquotum het verweer dat hij in 1983 behalve van verpachter ook van een derde grond in gebruik had. Nu pachter zijn betwisting van de gepretendeerde aanspraak op het melkquotum voorshands voldoende heeft gemotiveerd, draagt verpachter - die zich beroept op de rechtsgevolgen van het door hem gestelde feit dat pachter in 1983 uitsluitend de thans aan hem toebehorende pachtgrond in gebruik had - de bewijslast.&lt;/p&gt;</inleiding><content>&lt;p&gt;Arrest in de zaak van: Wilhelmus Franciscus Schellings, wonende te Denekamp, gemeente Dinkelland, appellant in het principaal beroep, ge&amp;iuml;ntimeerde in het incidenteel beroep, procureur: mr. J.M. Bosnak, tegen: Bernardus Gerhardus Antonius Nolten, wonende te Rossum, gemeente Dinkelland ge&amp;iuml;ntimeerde in het principaal beroep, appellant in het incidenteel beroep, procureur: mr. F.P. Lomans. 1. Het geding in eerste aanleg Voor de procedure in eerste aanleg wordt verwezen naar de inhoud van het vonnis van 16 juli 2002, dat de pachtkamer te Enschede tussen principaal appellant (hierna te noemen: Schellings) als eiser en principaal ge&amp;iuml;ntimeerde (hierna te noemen: Nolten) als gedaagde heeft gewezen. Van dat vonnis is een fotokopie aan dit arrest gehecht. 2. Het geding in hoger beroep 2.1. Schellings heeft bij exploot van 16 augustus 2002 aangezegd van genoemd vonnis in hoger beroep te komen, met dagvaarding van Nolten voor dit hof. 2.2. Bij memorie van grieven heeft Schellings &amp;eacute;&amp;eacute;n grief tegen het bestreden vonnis aangevoerd en toegelicht, heeft hij een aantal nieuwe producties in het geding gebracht, en heeft hij gecon cludeerd dat het hof het bestreden vonnis partieel zal vernietigen en opnieuw recht doende bij arrest uitvoerbaar bij voorraad Nolten zal veroordelen tot betaling van &amp;euro; 50.316,77 (zegge: vijftigduizend driehonderdzestien euro en zevenenzeventig cent), vermeerderd met de wettelijke rente over &amp;euro; 11.909,- vanaf 1 mei 2001, over &amp;euro; 1.800,- vanaf 1 juli 2002, over &amp;euro; 9.997,85 vanaf 1 november 2002, over &amp;euro; 7.576,- vanaf 1 mei 2001, over &amp;euro; 1.663,78 vanaf 1 maart 2002, over &amp;euro; 1.177,33 vanaf 1 mei 2001, over &amp;euro; 3.674,80 vanaf 1 juni 2001, over &amp;euro; 3.195,05 vanaf 1 juli 2001, over &amp;euro; 2.143, 74 vanaf 1 augustus 2001, over &amp;euro; 4.647,26 vanaf 1 september 2001 en over &amp;euro; 2.531,96 vanaf 1 november 2001, in alle gevallen tot aan de dag der algehele voldoening, een en ander met veroordeling van Nolten in de kosten van deze procedure in beide instanties. 2.3. Bij memorie van antwoord heeft Nolten de grieven bestreden en ver weer gevoerd, heeft hij zijnerzijds zes grieven tegen het genoemde vonnis aangevoerd en toegelicht, heeft hij bewijs aangebo den en een aantal nieuwe productie s in het geding gebracht, en heeft hij gecon cludeerd dat het hof, bij arrest voor zoveel mogelijk uitvoerbaar bij voorraad, Schellings in het principaal app&amp;egrave;l niet-ontvankelijk zal verklaren in zijn vorderingen althans de vordering van Schellings af zal wijzen en in het incidenteel app&amp;egrave;l de vorderingen van Nolten toe zal wijzen en het bestreden vonnis zal vernietigen en (naar blijkbaar is bedoeld:) opnieuw rechtdoende de vorderingen van Schellings alsnog geheel af zal wijzen, zulks met veroordeling van Schellings in de kosten van de procedure in eerste aanleg alsmede de kosten van de procedure in app&amp;egrave;l, zowel het principaal app&amp;egrave;l als het incidenteel app&amp;egrave;l. 2.4. Vervolgens heeft Schellings bij akte in het principaal app&amp;egrave;l tevens memorie van antwoord in het incidenteel app&amp;egrave;l enkele producties overgelegd, de grieven in het incidenteel beroep bestreden en geconcludeerd dat het hof Nolten in het incidenteel app&amp;egrave;l niet-ontvankelijk zal verklaren, althans diens incidenteel beroep af zal wijzen, met veroordeling van Nolten in de kosten van dat beroep. 2.5. Ter zitting van 16 juni 2003 hebben partijen de zaak doen bepleiten, Schellings door mr. D.M.H.M. van Dijk, advocaat te Arnhem, en Nolten door mr. R.F.A. Rorink, advocaat te Almelo; beiden hebben daarbij pleit notities in het geding ge bracht. 2.6. Op verzoek van partijen is de zaak vervolgens aangehouden in verband met schikkingsonderhandelingen. 2.7. Nolten heeft ter griffie van dit hof originele kasboeken doen deponeren. 2.8. Daarna hebben beide partijen bij akte zich nader over de zaak uitgelaten en daarbij elk een aantal nieuwe producties in het geding gebracht. 2.9. Ten slotte hebben partijen de stukken voor het wijzen van arrest aan het hof overgelegd. 3. De vaststaande feiten 3.1. Op grond van de in zoverre niet bestreden vaststelling van de pachtkamer van de rechtbank en op grond van hetgeen verder is gesteld en niet of onvoldoende is weersproken dan wel blijkt uit de onbetwiste inhoud van de overgelegde bescheiden, staat in hoger beroep het navolgende vast. 3.2. Bij vonnis van de pachtkamer te Almelo van 1 maart 1989 is vastgelegd dat tussen (de rechtsvoorganger van) Schellings als verpachter en (de rechtsvoorganger van) Nolten als pachter sinds de dag van de inwerkingtreding van de Pachtwet, 1 mei 1958, een pachtovereenkomst heeft bestaan met betrekking tot de hoeve gelegen te Rossum aan de Goorweg 4, kadastraal bekend gemeente Weerselo, sectie E, nr. 1018, groot 6.50.80 ha (hierna: het gepachte). 3.3. Bij brief van 10 augustus 1999 is namens Schellings de pachtovereenkomst aan Nolten opgezegd. Nolten heeft geen verlengingsverzoek ingediend en de pachtovereenkomst is als gevolg daarvan per 1 mei 2001 ge&amp;euml;indigd. 3.4. Nolten heeft per 1 mei 2001 het gepachte aan Schellings opgeleverd, maar is in de tot het gepachte behorende woning (hierna: de woning) blijven wonen tot 1 november 2002. 4. Beoordeling van het geschil in hoger beroep 4.1. In dit geding heeft Schellings gevorderd: (1) ontruiming van de woning op straffe van een dwangsom, (2) overdracht van een melkquotum van 8.278 kg eveneens op straffe van een dwangsom en (3) veroordeling van Nolten tot betaling van schadevergoeding in verband met de wijze waarop hij het verpachte (afgezien van de woning) heeft ontruimd en de vertraging in de oplevering van de woning. Bij het bestreden vonnis heeft de rechtbank de vorderingen sub 1 en 2 toegewezen, de vordering sub 3 afgewezen en de proceskosten gecompenseerd. Het principaal beroep richt zich tegen de afwijzing van de vordering sub 3 en tegen de beslissing met betrekking tot de proceskosten. Het incidenteel beroep richt zich tegen de toewijzing van de vorderingen sub 1 en 2 en eveneens tegen de beslissing met betrekking tot de proceskosten. 4.2. Het hof zal de grieven in het incidenteel beroep het eerst bespreken. 4.3. De grieven I en II in het incidenteel beroep hebben betrekking op hetgeen de pachtkamer in eerste aanleg heeft overwogen en beslist naar aanleiding van het verweer van Nolten dat hem door Schellings is toegezegd dat hij tot zijn dood in de woning zou kunnen blijven wonen. Volgens het bestreden vonnis is de pachtrechter niet bevoegd om te oordelen over de gegrondheid van dit verweer, omdat Nolten een andersoortig recht dan een pachtrecht op de woning claimt. 4.4. De grieven zijn terecht voorgesteld. Volgens artikel 129 Pachtwet is de pachtrechter bevoegd om te oordelen over de vordering tot ontruiming van het gepachte door de pachter of de gewezen pachter. Die bevoegdheid sluit in dat de pachtrechter dient te oordelen over &amp;aacute;lle tegen die vordering gevoerde verweren, onverschillig of die verweren al dan niet aan de (vroegere) pachtverhouding zijn ontleend. Een andere uitleg van artikel 129 Pachtwet zou &amp;ndash; daargelaten dat de tekst van die bepaling tot zo&amp;rsquo;n uitleg geen aanleiding geeft &amp;ndash; tot de onaannemelijke uitkomst leiden dat in een geval als het onderhavige de materi&amp;euml;le vraag of de (gewezen) pachter tot ontruiming van het gepachte gehouden is, noch door de pachtrechter noch door de gewone rechter ten volle zou kunnen worden beslist: niet door de pachtrechter omdat die niet zou kunnen oordelen over een niet aan de pachtverhouding ontleend verweer en niet door de gewone rechter omdat deze niet bevoegd is om over de vordering tot ontruiming van het gepachte te oordelen. 4.5. Schellings heeft zich wat betreft de kwestie van de ontruiming van de woning nog beroepen op berusting van de zijde van Nolten. Anders dan Schellings betoogt, volgt uit de omstandigheden dat Nolten eerder heeft aangekondigd dat hij gevolg zou geven aan de bij het bestreden vonnis op straffe van een dwangsom bevolen ontruiming van de woning, dat Nolten heeft gesteld het procederen &amp;lsquo;moe te zijn&amp;rsquo; en dat Nolten thans niet vordert dat Schellings hem in staat zal stellen om de woning opnieuw te betrekken, niet ondubbelzinnig dat Nolten zich bij de beslissing van de pachtkamer in eerste aanleg heeft neergelegd. Van berusting is derhalve geen sprake. 4.6. Het hof zal het onder 4.3 aangeduide verweer van Nolten derhalve alsnog op haar gegrondheid dienen te onderzoeken. 4.7. Uit de getuigenverklaringen &amp;ndash; zoals afgelegd in het kader van het voorlopig getuigenverhoor dat ten overstaan van de rechtbank Almelo heeft plaatsgevonden &amp;ndash; kan wel worden afgeleid dat van de zijde van Schellings bij meerdere gelegenheden en tegenover meerdere personen opmerkingen zijn gemaakt die erop duiden dat hij destijds het voornemen had om het gebruik door Nolten van de woning voor de duur van diens leven te respecteren, maar de bewoordingen waarin Schellings zich volgens de getuigenverklaringen heeft uitgelaten, zijn naar het oordeel van het hof niet zodanig stellig dat Nolten &amp;ndash; hoezeer het ook begrijpelijk is dat Nolten die bewoordingen in zijn voordeel, dat wil zeggen als toezeggingen, heeft uitgelegd &amp;ndash; daaraan redelijkerwijs het vertrouwen heeft kunnen ontlenen dat Schellings zich op dit punt wenste vast te leggen en dus definitiefafzag van de mogelijkheid om het gebruik van de woning door Nolten te be&amp;euml;indigen, bijvoorbeeld ter gelegenheid van het door Nolten bereiken van de 65-jarige leeftijd. Dat Nolten redelijkerwijs een zodanig vertrouwen heeft kunnen hebben, volgt ook niet uit de omstandigheden waaronder de bedoelde mededelingen door Schellings zijn gedaan. 4.8. Het hof ziet geen aanleiding om Nolten tot aanvullende bewijslevering toe te laten. Gelet op de omstandigheid dat reeds bewijslevering heeft plaatsgevonden, lag het op de weg van Nolten om specifiek aan te geven welke getuigen hij ten aanzien van welke punten (nader) wenst te doen bevragen. In zoverre wordt zijn bewijsaanbod derhalve gepasseerd. 4.9. Het voorgaande betekent niet zonder meer dat het bestreden vonnis wat betreft de bevolen ontruiming van de woning in stand dient te blijven. Nolten heeft bij memorie van antwoord houdende incidenteel app&amp;egrave;l (p. 9) aangevoerd dat de door de pachtkamer in eerste aanleg gestelde termijn voor de ontruiming van de woning &amp;ndash; drie weken na betekening van het vonnis &amp;ndash; veel te kort was en dat Nolten eerst per 1 november 2002 bleek te kunnen verhuizen. Hij verwijst in dit verband naar het vonnis van de voorzieningenrechter van 14 augustus 2002. Het hof begrijpt dat Nolten ook in zoverre bezwaar tegen het bestreden vonnis heeft. 4.10. Van de zijde van Schellings is niet betwist dat Nolten &amp;ndash; na het bestreden vonnis &amp;ndash; feitelijk niet in de gelegenheid was om eerder dan per 1 november 2002 te verhuizen. Het hof heeft zich de vraag gesteld of van Nolten kon worden verwacht dat hij reeds voorafgaand aan het bestreden vonnis zich op een verhuizing voorbereidde, maar het hof beantwoordt die vraag ontkennend. In het licht van de onder 4.7 bedoelde opmerkingen van Schellings is het begrijpelijk dat Nolten zich op het standpunt heeft gesteld dat hem het voortgezet gebruik van de woning was toegezegd. Ook uit het arrest in kort geding van dit hof van 24 juli 2001 (onder 5.5) volgt dat het standpunt van Nolten niet op voorhand kansloos was. In de gegeven omstandigheden brengt een en ander het hof tot het oordeel dat de tekortkoming die besloten ligt in de omstandigheid dat Nolten de woning eerst per 1 november 2002 heeft ontruimd, niet toerekenbaar is omdat Schellings zelf heeft bijgedragen aan het bij Nolten ontstane misverstand dat laatstgenoemde tot in lengte van jaren in de woning zou kunnen blijven wonen, en &amp;ndash; in het verlengde daarvan &amp;ndash; dat de pachtkamer in eerste aanleg ten onrechte op een termijn van niet meer dan drie weken de ontruiming van de woning heeft bevolen. 4.11. Het bestreden vonnis zal worden vernietigd voor wat betreft de beslissing op de vordering sub 1 van Schellings zoals onder 4.1 weergegeven. Tussen partijen staat vast dat Nolten inmiddels de woning heeft verlaten. Bij een bevel tot ontruiming heeft Schellings derhalve thans geen belang meer. De vordering sub 1 dient alsnog te worden afgewezen. 4.12. De grieven III, IV en V in het incidenteel beroep betreffen de kwestie van het melkquotum en dus de afdoening van de vordering sub 2. De pachtkamer in eerste aanleg is voorbijgegaan aan het verweer van Nolten dat, behalve Schellings, ook diens neef F.J.M. Schellings aanspraak op een gedeelte van het melkquotum kan maken, omdat Nolten in 1983 ook grond van (thans) F.J.M. Schellings als pachter in gebruik had. Volgens Nolten gaat het om de percelen (thans) kadastraal bekend gemeente Weerselo, sectie E, nummer 1021 en 1170, beide gedeeltelijk, ter grootte van in totaal ongeveer 1.52.00 ha. 4.13. Nolten heeft zijn stellingen onder meer onderbouwd door ter griffie te deponeren originele kasboeken van Nolten en F.J.M. Schellings en door de overlegging van een groot aantal (vrijwel) gelijkluidende verklaringen. Door Schellings worden bij deze stukken weliswaar diverse vraagtekens geplaatst, maar dat neemt niet weg dat Nolten in ieder geval in hoger beroep zijn betwisting van de door Schellings gepretendeerde aanspraak op het melkquotum voorshands voldoende heeft gemotiveerd. Tegenover die betwisting draagt Schellings &amp;ndash; die zich beroept op de rechtsgevolgen van het door hem gestelde feit dat Nolten in 1983 uitsluitend de thans aan hem toebehorende pachtgrond in gebruik had &amp;ndash; de bewijslast. 4.14. Schellings betoogt (memorie van antwoord in het incidenteel app&amp;egrave;l onder 19) dat uit het taxatierapport zoals dat ten grondslag heeft gelegen aan de boedelscheiding die, naar het hof begrijpt, in 1983 of 1984 heeft plaatsgevonden en waarbij Schellings en diens neef partij waren, volgt dat het desbetreffende aan F.J.M. Schellings toegescheiden perceel sectie E, nummer 932 gedeeltelijk, groot 4,5 ha (het huidige perceel met nummer 1021), vrij van pacht was. Schellings ziet daarmee echter over het hoofd dat de kennelijk bij bedoeld taxatierapport behorende bijlage met betrekking tot genoemd perceel vermeldt: &amp;lsquo;in pacht zonder pachtcontract bij de Fa. Wed. A. Schellings&amp;rsquo;. Naar uit diverse producties blijkt, neemt F.J.M. Schellings onder de naam &amp;lsquo;Fa. Wed. A. Schellings&amp;rsquo; aan het maatschappelijk verkeer deel. Het lijkt er derhalve op dat F.J.M. Schellings reeds voorafgaand aan de boedelscheiding over genoemd perceel de beschikking had, wat de mogelijkheid insluit dat een deel van dat perceel aan Nolten was (onder)verpacht en door deze in 1983 ten behoeve van de melkproductie werd gebruikt. Bedoeld taxatierapport levert derhalve op zichzelf geen bewijs ten voordele van het standpunt van Schellings op. 4.15. Het hof zal een comparitie van partijen bevelen strekkende tot het inwinnen van inlichtingen. Ter zitting dient Schellings aan te geven of hij bewijs van zijn stellingen denkt te kunnen leveren, en zo ja op welke wijze. Eventueel schriftelijk bewijs dient hij voorafgaand aan de comparitie over te leggen. 4.16. Met betrekking tot de grief in het principaal beroep, die de afwijzing van de vordering sub 3 betreft, overweegt het hof als volgt. 4.17. Schellings vordert thans vergoeding van de volgende schadeposten (steeds exclusief wettelijke rente): a. gederfde huurinkomsten over de periode van 1 mei 2001 tot 1 november 2002 ad &amp;euro; 11.909,-; b. de kosten van de afbraak van onbevoegdelijk door Nolten gestichte gebouwen ad &amp;euro; 1.800,-; c. de kosten om sloten, weg, bos, wallen en afrastering na oplevering in aanvaardbare staat te krijgen ad &amp;euro; 9.997,85; d. pachtderving in verband met de erbarmelijke staat waarin het gepachte zich bij oplevering bevond ad &amp;euro; 7.576,-; e. door Schellings gemaakte kosten voor een deskundige, &amp;euro; 1.663,78, en voor juridische bijstand, &amp;euro; 17.370,14, als gevolg van de omstandigheid dat Nolten wel kortgedingprocedures over de ontruiming heeft gevoerd, maar de door hem gepretendeerde toe- zegging van Schellings niet in een procedure bij de gewone rechter aan de orde heeft gesteld, hetgeen volgens Schellings misbruik van procesrecht oplevert. 4.18. Uit hetgeen hiervoor onder 4.10 is overwogen, volgt dat Nolten niet toerekenbaar is tekortgeschoten door de woning eerst per 1 november 2002 te ontruimen. De hiervoor onder a genoemde schadepost komt derhalve niet voor vergoeding in aanmerking. 4.19. Uit hetgeen onder 4.4 is overwogen, volgt dat van misbruik van procesrecht geen sprake is, zodat ook de onder e genoemde schadepost niet voor vergoeding in aanmerking komt. 4.20. De onder 4.15 aangekondigde comparitie van partijen zal tevens worden benut voor het inwinnen van inlichtingen omtrent de schadeposten als genoemd onder b, c en d. Wat betreft de schadepost als genoemd onder b wenst het hof van Schellings een nadere toelichting op de verhouding tussen dat onderdeel van de vordering en de brief van 12 juli 2001 (productie 28 bij pleitnotities mr. Rorink). Wat betreft de schadeposten c en d zal onder meer aan de orde moeten komen welk niveau van onderhoud in redelijkheid van Nolten kon worden verwacht. 4.21. De comparitie zal tevens worden benut voor het (andermaal) beproeven van een minnelijke regeling. Iedere verdere beslissing zal worden aangehouden. 5. Beslissing Het hof, recht doende in hoger beroep: bepaalt dat partijen in persoon, tezamen met hun raadslieden zullen verschij nen voor het tot raadsheer-com missaris benoemde lid van het hof mr. W.L. Valk en de raad ing. L.L.M. de Lorijn, die daartoe zit ting zullen houden in het paleis van justitie aan de Walburgstraat 2-4 te Arnhem op een nader door de raadsheer-commissaris te bepalen dag en tijdstip, zulks tot het geven van in lich tingen als hiervoor aangege ven en opdat kan wor den onderzocht of partijen het op een of meer punten met elkaar eens kunnen worden; bepaalt dat de verhinderdagen van partijen en hun advoca - ten in de maanden juli, augustus, september en oktober 2004 zullen worden opgegeven ter rolzitting van 6 juli 2004, ambtshalve peremptoir, waarna dag en uur der comparitie (ook indien voormelde opgave van een of meer der partijen ontbreekt) door de raadsheer-commissa ris zullen worden vastgesteld en alsdan in beginsel geen uitstel in verband met verhinderingen zal worden ver leend; bepaalt dat partijen de bescheiden als hierboven bedoeld en/of waarop partijen voor het overige een beroep zouden wil len doen, zullen over leg gen door deze uiterlijk twee we - ken voor de dag der comparitie in kopie aan de wederpartij en (in tweevoud) aan de raads heer-commissaris toe te zenden; houdt verder iedere beslissing aan.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-02-01 00:00:00</published><modified>2017-06-08 15:52:32</modified><editiondate>2007-02-01</editiondate><htmlpath>https://denhollander.info/artikel/3781</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2011</searchword><id>9073</id><udhid>UDH:TvAR/9073</udhid><titel>Rechtspraak 5632. Moeskops / Den Ouden (TvAR 2011/5632)</titel><searchwords><searchword>TvAR 3/2011</searchword><searchword>TvAR 2011/5632</searchword><searchword>UDH:TvAR/9073</searchword></searchwords><attachments><attachment><name>TvAR2011_03_08_5632.pdf</name><extention>pdf</extention><url>https://denhollander.info/download/7997/ci</url></attachment></attachments><inleiding>In het kader van een herverkaveling zijn percelen geruild, maar het oorspronkelijke gebruik werd – om niet en beoogd tijdelijk - voortgezet. De ene gebruiker claimt een pacht­overeenkomst. Een beroep op de pachtbescherming is naar maatstaven van redelijkheid en billijkheid niet aanvaard­baar.&#13;
</inleiding><content>1. Het geding in eerste aanleg&#13;
Voor het geding in eerste aanleg verwijst het hof naar de in­houd van het vonnis van 12 februari 2008 dat de pachtka­mer van de rechtbank ’s-Hertogenbosch, sector kanton, loca­tie Eindhoven tussen appellant (hierna: Moeskops) als eiser in conventie en verweerder in reconventie en geïntimeerde (hierna: Den Ouden) als gedaagde in conventie en eiseres in reconventie heeft gewezen; van dat vonnis is een fotokopie aan dit arrest gehecht.&#13;
2. Het geding in hoger beroep&#13;
2.1 Het verloop van de procedure blijkt uit:&#13;
- de dagvaarding in hoger beroep d.d. 12 maart 2008;&#13;
- de memorie van grieven, tevens houdende akte wijziging eis, met een productie;&#13;
- de memorie van antwoord, met producties 1-11;&#13;
- de akte van Moeskops van 15 juni 2010;&#13;
- de akte houdende reactie op standpunt appellant van Den Ouden van 13 juli 2010.&#13;
2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald.&#13;
3. De vaststaande feiten&#13;
Als enerzijds gesteld en anderzijds niet of onvoldoende be­twist, staan in hoger beroep de navolgende feiten vast.&#13;
3.1 Als gevolg van de ruilverkaveling Sint-Oedenrode heeft Moeskops de eigendom verkregen van een voorheen aan Den Ouden toebehorend perceel grond gelegen aan de Paar­denbloem te Sint-Oedenrode, kadastraal bekend gemeente Sint-Oedenrode, sectie R, nummer 146 (hierna: het perceel &#13;
Paardenbloem), en heeft Den Ouden de eigendom verkregen van een voorheen aan Moeskops toebehorend perceel grond, gelegen aan de Struikheide te Sint-Oedenrode, kadastraal bekend gemeente Sint-Oedenrode, sectie R, nummer 98, ka­velnummer 174.216 B, groot 3.79.85 ha (hierna: het perceel Struikheide).&#13;
3.2 Den Ouden heeft na de toedeling van het perceel Paar­denbloem aan Moeskops zijn gebruik van dat perceel, be­staande uit de opslag van zand, voortgezet.&#13;
3.3 Moeskops heeft op zijn beurt na de toedeling van het perceel Struikheide aan Den Ouden zijn gebruik van dat per­ceel ter uitoefening van de landbouw voortgezet.&#13;
3.4 Bij brief van 19 november 2004 heeft (mr. M.B.Ph. Geeraedts namens) Moeskops aan Den Ouden onder meer geschreven:&#13;
“1. Cliënt stemt ermee in dat u het gebruik van dit perceel [het perceel Paardenbloem, hof] ten behoeve van de zandop­slag continueert tot en met 6 juni 2006, de datum waarop de artikel 17 WRO-vrijstelling expireert;&#13;
2. Gedurende deze periode verkrijgt cliënt het gebruik van het aan u toegedeelde perceel in kavel 174.216 [het perceel Struikheide, hof];&#13;
3. Voor beide partijen geldt dat dit gebruiksrecht om niet is.”&#13;
3.5 Bij brief van 23 november 2004 heeft (mr. M.B.Ph. Geeraedts namens) Moeskops aan de rechtbank te ’s-Herto­genbosch onder meer geschreven:&#13;
“Zoals afgesproken tijdens de zitting d.d. 9 november jl. heeft cliënt, de heer G.G.E.A. Moeskops gepoogd een re­geling te treffen met de heer G.C.M. den Ouden over het voortgezet gebruik van het perceel B 1567 t.b.v. het zand­depot, indien dit perceel alsnog door de rechtbank aan hem zou worden toegedeeld. Het voorstel van cliënt heb ik ver­woord in mijn brief d.d. 19 november 2004, waarvan ik een kopie heb bijgevoegd. Kort gezegd komt dit voorstel er op neer dat cliënt instemt met het voortgezet gebruik om niet door Den Ouden van het perceel B 1567 ten behoeve van de zandopslag tot en met 6 juni 2006, de datum waarop de art. 17 WRO-vrijstelling expireert.”&#13;
3.6 Bij brief van 11 maart 2005 heeft Den Ouden aan mr. A.E. Noordhuis, destijds raadsman van Moeskops (hierna: mr. Noordhuis), onder meer geschreven:&#13;
“Wij gaan ervan uit dat deze toezegging [bedoeld is het voorstel in de onder 3.5 geciteerde brief namens Moeskops van 23 november 2004, hof] nog onverkort geldt en dat wij derhalve in ieder geval tot 6 juni 2006, onder de voorwaar­den zoals gesteld in de brief van 19 november 2004, het ge­bruik van het perceel ten behoeve van de zandopslag kunnen continueren.”&#13;
3.7 Bij brief van 4 april 2005 heeft Den Ouden Moeskops onder meer geschreven:&#13;
“U kan het perceel dat door de uitspraak van de rechtbank in kavel 174.216 aan ons is toebedeeld vanaf heden om niet gebruiken. Deze toezegging geldt voor zowel het groeisei­zoen van 2005 als (…) het groeiseizoen van 2006. (…) Voor het tijdelijk gebruik en oplevering van het perceel waarop thans het zanddepot is gesitueerd, zal de Landinrichtings­commissie een overeenkomst opstellen.”&#13;
3.8 Bij bevelschrift van 31 mei 2006 heeft de rechter-com­missaris in de ruilverkaveling Sint-Oedenrode naar aanlei­ding van een verzoek van Moeskops bevolen dat Moeskops bij voorraad in het bezit wordt gesteld van de kavel nummer 146, sectie R, gemeente Sint-Oedenrode, zoals bij de akte van toedeling in de ruilverkaveling Sint-Oedenrode blok “Schijndel” is vastgesteld. Deze kavel is het perceel Paar­denbloem.&#13;
3.9 Het voortgezet gebruik van het perceel Paardenbloem waarop zich het gestorte zand van Den Ouden bevond, heeft geleid tot het vonnis van de voorzieningenrechter van de rechtbank te ’s-Hertogenbosch van 20 oktober 2006 waarbij Moeskops in conventie onder meer is veroordeeld Den Ou­den toegang te verschaffen tot het perceel Paardenbloem en Den Ouden in reconventie onder meer onder een opschor­tende voorwaarde is veroordeeld het in dat vonnis bedoelde conservatoire beslag op te heffen.&#13;
3.10 Bij brief van 30 maart 2007 heeft Den Ouden Moes­kops onder meer geschreven: “In vervolg op mijn brief van 4 januari 2007 (…) deel ik je mede dat wij het zanddepot in­middels hebben ontruimd. Het perceel Paardenbloem staat dan ook ter vrije beschikking voor jou. Wij zullen vanaf 1 april a.s. ons perceel Struikheide weer zelf gaan gebruiken.”&#13;
3.11 Bij brief van 2 april 2007 heeft (mr. Noordhuis na­mens) Moeskops aan Den Ouden onder meer geschreven: “Zolang het perceel [het perceel Paardenbloem, hof] niet aan cliënt is opgeleverd, komt cliënt door Uw toedoen op­pervlakte tekort, welk tekort U zult compenseren door Uw perceel “Struikheide” aan cliënt in gebruik te laten. (…) Bo­vendien beperkt U de schade van cliënt door hem het ge­bruik van het perceel “Struikheide” te laten zolang hij niet de vrije beschikking over het correct opgeleverde perceel “Zanddepot” heeft.”&#13;
3.12 Bij brief van 7 mei 2007 heeft Den Ouden aan mr. Noordhuis geschreven dat Den Ouden Moeskops het ge­bruik van het perceel Struikheide bij brief van 27 april 2007 al niet langer heeft toegestaan en dat zij ervoor zal zorgen dat dat perceel na 1 juni 2007 niet meer vanaf de openbare weg toegankelijk zal zijn voor Moeskops.&#13;
4. De motivering van de beslissing in hoger beroep&#13;
4.1 Moeskops heeft in eerste aanleg in conventie, verkort weergegeven, (a) primair een verklaring voor recht gevor­derd inhoudende dat tussen hem en Den Ouden met betrek­king tot het perceel Struikheide een pachtovereenkomst bestaat, subsidiair schriftelijke vastlegging van deze pacht­overeenkomst (voor het geval dat de pachtkamer van oor­deel mocht zijn dat de pachtovereenkomst niet voldoende mocht zijn vastgelegd), voorts (b) de veroordeling van Den Ouden op verbeurte van een dwangsom tot het ter beschik­king stellen van genoemd perceel aan Moeskops, (c) de ver­oordeling van Den Ouden tot het betalen van de door Moes­kops geleden en te lijden schade uit wanprestatie van Den Ouden, nader op te maken bij staat, (d) een verklaring voor recht dat de pachtovereenkomst niet bij brieven van 27 april en 7 mei 2007 door Den Ouden rechtsgeldig is opgezegd, al­thans dat die opzeggingen en de opzegging van 30 mei 2007 nietig is, en ten slotte (e) de veroordeling van Den Ouden in de proceskosten. Den Ouden heeft gemotiveerd verweer ge­voerd.&#13;
4.2 Den Ouden heeft in eerste aanleg in reconventie, verkort weergegeven, (a) primair een verklaring voor recht gevor­derd dat het gebruik door Moeskops van het perceel Struik­heide sinds 1 juni 2007 onrechtmatig is, met veroordeling van Moeskops om het gepachte met al degenen die en al hetgeen zich daarin of daarop bevinden, respectievelijk be­vindt, te ontruimen en ontruimd te houden en aan Den Ou­den ter vrije beschikking te stellen, met machtiging van Den Ouden om bij gebreke van volledige voldoening hieraan de &#13;
ontruiming en het ontruimd houden op kosten van Moes­kops zelf te bewerkstelligen met behulp van de sterke arm van politie en justitie, voorts (b) de veroordeling van Moes­kops tot een vergoeding van € 10,-- per dag voor het gebruik van het perceel Struikheide sinds 1 juni 2007, en (c) veroor­deling van Moeskops tot betaling van een schadevergoeding van € 10.000,-- vermeerderd met wettelijke rente. Voorts heeft Den Ouden in reconventie (d) subsidiaire, meer subsi­diaire en nog meer subsidiaire vorderingen ingesteld die on­der meer zijn gericht op (vaststelling van) beëindiging van de pachtovereenkomst. Ten slotte heeft Den Ouden (e) de veroordeling van Moeskops in de proceskosten in conventie en reconventie gevorderd. Moeskops heeft gemotiveerd ver­weer gevoerd.&#13;
4.3 De rechtbank heeft in het bestreden vonnis in conven­tie de hierboven onder 4.1 sub (a) weergegeven vorderin­gen van Moeskops afgewezen en Moeskops in de proces­kosten van Den Ouden veroordeeld, en met betrekking tot de hierboven onder 4.1 sub (b) tot en met (e) weergege­ven vorderingen van Moeskops waarover de rechtbank niet heeft beslist de zaak ter verdere beslissing verwezen naar de rechtbank te ’s-Hertogenbosch, sector civiel. In reconventie heeft de rechtbank de zaak eveneens ter verdere beslissing verwezen naar de sector civiel van genoemde rechtbank, waarbij de rechtbank nog heeft overwogen dat niet wordt toegekomen aan de subsidiaire vorderingen van Den Ou­den nu deze uitgaan van een pachtovereenkomst die even­wel, naar de rechtbank in conventie heeft overwogen, niet bestaat.&#13;
4.4 Moeskops vordert in hoger beroep na wijziging van eis, verkort weergegeven, dat het hof het vonnis van de pachtka­mer van de rechtbank van 12 februari 2008 zal vernietigen en, opnieuw recht doende, bij arrest, voor zover mogelijk uitvoerbaar bij voorraad, (a) primair schriftelijk zal vastleg­gen een pachtovereenkomst in de zin van artikel 1 Pachtwet (oud), thans artikel 7:311 BW, met betrekking tot het per­ceel Struikheide, geldende voor onbepaalde tijd, (b) subsidi­air voor recht zal verklaren dat tussen Moeskops als pachter en Den Ouden als verpachter met betrekking tot het perceel Struikheide een pachtovereenkomst geldt in de zin van arti­kel 1 Pachtwet (oud), thans artikel 7:311 BW, geldende voor onbepaalde tijd, (c) Den Ouden zal veroordelen tot het on­gestoord ter beschikking stellen van het perceel Struikhei­de zolang de pachtovereenkomst voortduurt onder verbeur­te van een dwangsom bij niet-voldoening hieraan, (d) Den Ouden zal veroordelen tot het vergoeden van schade als ge­volg van het door Moeskops niet kunnen gebruiken van het door hem gepachte perceel Struikheide vanaf 1 juni 2007, nader op te maken bij staat en te vereffenen volgens de wet, vermeerderd met wettelijke rente, (e) Den Ouden niet-ont­vankelijk zal verklaren in zijn vorderingen in reconventie al­thans deze zal afwijzen en (f) Den Ouden zal veroordelen in de kosten van beide instanties.&#13;
4.5 Met grief I keert Moeskops zich tegen de beslissing van de rechtbank dat tussen Moeskops en Den Ouden geen pachtovereenkomst met betrekking tot het perceel Struik­heide bestaat. Volgens Moeskops (memorie van grieven on­der 32) hebben partijen een overeenkomst gesloten waarbij hij het perceel Struikheide in gebruik kreeg voor zijn land­bouwbedrijf, terwijl hij als tegenprestatie aan Den Ouden in gebruik afstond het perceel Paardenbloem. Dit (deel van de) overeenkomst moet volgens Moeskops worden aange­merkt als een pachtovereenkomst in de zin van artikel 7:311 BW. Den Ouden stelt zich hiertegenover op het standpunt dat partijen elkaars percelen gebruikten op basis van twee afzonderlijke gebruiksovereenkomsten en dat van een te­genprestatie voor het gebruik van elkaars perceel geen spra­ke was (memorie van antwoord, onder meer sub 19, 23), en voorts dat Moeskops zich steeds heeft verzet tegen het voortgezet gebruik van het perceel Paardenbloem door Den Ouden (memorie van antwoord onder 34-36). Tevens meent Den Ouden dat het aannemen van een pachtovereenkomst in het onderhavige geval doel en werking van de Landinrich­tingswet zou doorkruisen (memorie van antwoord onder 38-46).&#13;
4.6 Zo Moeskops al voldoende gesteld mocht hebben om tot het bestaan van een pachtovereenkomst tussen hem en Den Ouden met betrekking tot het perceel Struikheide te kunnen concluderen en grief I in zoverre zou slagen, brengt dat in­gevolge de devolutieve werking van het hoger beroep mee dat het hof het door Den Ouden in eerste aanleg gevoerde verweer dient te beoordelen dat het beroep van Moeskops op het bestaan van een pachtovereenkomst naar maatsta­ven van redelijkheid en billijkheid onaanvaardbaar is. Daar­toe voert Den Ouden aan dat Moeskops het perceel Struik­heide in gebruik heeft gekregen ter compensatie van het feit dat Den Ouden het perceel Paardenbloem nog niet kon ople­veren. Hieruit vloeit volgens Den Ouden tevens voort dat de strekking van de Pachtwet tot bescherming van de pachter als zwakkere partij die door pacht in staat wordt gesteld een landbouwbedrijf te exploiteren zonder hoge kosten te hoe­ven maken, in het onderhavige geval niet opgaat (conclusie van antwoord in conventie onder 34, 37-38). Ook bevreemdt het Den Ouden dat Moeskops meent dat zijn verplichting tot het verrichten van een tegenprestatie is geëindigd terwijl de daarmee samenhangende verplichting van Den Ouden voort­duurt (akte van 26 juni 2007 onder 5).&#13;
4.7 Wil het op de derogerende werking van de redelijkheid en billijkheid gebaseerde beroep van Den Ouden op de niet-toepasselijkheid van de dwingendrechtelijke, de pachter be­schermende, regeling van titel 7 van Boek 5 BW slagen, dan moet aan zware eisen zijn voldaan. Het gaat in deze zaak om twee bedrijfsmatig handelende partijen die een overeen­komst hebben gesloten tot het over en weer zonder financi­ële vergoeding gebruiken van elkaars perceel na de kave­lovergang op grond van de ruilverkaveling Sint-Oedenrode. Deze wederzijdse ingebruikgeving moet worden gezien te­gen de achtergrond van de (door Moeskops in de memorie van grieven onder 44 aangevoerde) omstandigheden dat hij het perceel Paardenbloem per se toegedeeld wilde krijgen omdat dit grensde aan de hem in de ruilverkaveling toege­dachte huiskavel, dat hij daarmee ook moest accepteren dat hij het perceel Paardenbloem niet direct in gebruik kon ne­men omdat Den Ouden dat ten tijde van de kavelovergang in het kader van de ruilverkaveling niet zou ontruimen, en dat de landinrichtingscommissie als voorwaarde voor toede­ling aan Moeskops stelde dat hij met Den Ouden tot over­eenstemming zou komen. Zoals volgt uit de brief zijdens Moeskops aan Den Ouden van 19 november 2004, hier­voor aangehaald onder 3.4, wilde Moeskops het gebruik van het perceel Struikheide verkrijgen gedurende de periode dat Den Ouden de zandopslag op het perceel Paardenbloem zou continueren, derhalve tot en met 6 juni 2006. Nog in de brief van 2 april 2007, hierboven geciteerd onder 3.10, en dus zeer kort voordat Moeskops de onderhavige procedu­re startte (op 25 mei 2007), is van de zijde van Moeskops &#13;
het standpunt ingenomen dat Den Ouden de oppervlakte die Moeskops tekort komt zal compenseren zolang het perceel Paardenbloem niet aan Moeskops is opgeleverd. Uit de aan­gehaalde correspondentie tussen partijen komt zeer duide­lijk naar voren dat beide partijen in de periode tussen no­vember 2004 en april 2007 het gebruik van elkaars perceel beschouwden als naar zijn aard van korte duur, namelijk zo­lang het zanddepot van Den Ouden nog niet van het perceel Paardenbloem was verwijderd, en dat Moeskops dan ook na verwijdering van dat depot het gebruik van het perceel Struikheide zou staken. Moeskops stuurt enerzijds (ook in rechte) aan op ontruiming door Den Ouden van het perceel Paardenbloem maar weigert anderzijds, het bestaan van een pachtovereenkomst pretenderend, het perceel Struikheide te ontruimen. Deze handelwijze van Moeskops brengt naar het oordeel van het hof mee dat aan de hiervoor bedoelde zwa­re eisen is voldaan en dat zijn beroep op het bestaan van een pachtovereenkomst met betrekking tot het perceel Struik­heide naar maatstaven van redelijkheid en billijkheid onaan­vaardbaar is. Het voorgaande brengt mee dat de vorderingen van Moeskops die hierboven onder 4.1 sub (a) en onder 4.4 sub (a) en (b) zijn weergegeven, niet kunnen worden toege­wezen en dat grief I niet kan leiden tot vernietiging van het bestreden vonnis. Grief III, die de proceskostenveroorde­ling betreft ten aanzien van de vorderingen waaromtrent de pachtkamer van de rechtbank wel bevoegd was, deelt in het lot van grief I.&#13;
4.8 Moeskops richt zijn grief II tegen de onbevoegdverkla­ring door de pachtkamer van de rechtbank ten aanzien van de overige vorderingen van Moeskops in conventie en de verwijzing van de zaak voor de beslechting daarvan naar de rechtbank te ’s-Hertogenbosch, sector civiel. Nu Moeskops zich niet met succes kan beroepen op het bestaan van een pachtovereenkomst, heeft de pachtkamer van de rechtbank de zaak terecht verwezen naar de bevoegde rechter. Grief II faalt.&#13;
4.9 Moeskops heeft geen belang bij behandeling van grief IV betreffende de beoordeling door de pachtkamer van de rechtbank van de vorderingen van Den Ouden in reconven­tie, nu Moeskops zich slechts beklaagt over een vergissing van de pachtkamer van de rechtbank bij de weergave van de vorderingen in reconventie en over de weergave door de pachtkamer van de rechtbank van zijn verweren in recon­ventie, en hij niet de beslissingen van de pachtkamer van de rechtbank in reconventie bestrijdt.&#13;
4.10 Aan de bewijsaanbiedingen van Moeskops en Den Ou­den wordt niet toegekomen omdat, ook indien zij het door elk van hen aangeboden bewijs zouden leveren, dit niet tot een andere beslissing zou leiden.&#13;
Slotsom&#13;
De grieven falen, zodat het bestreden vonnis moet worden bekrachtigd. Deze bekrachtiging brengt mee dat de procedu­re moet worden voortgezet op de wijze zoals is beslist in het bestreden vonnis (verwijzing naar de rechtbank te ’s-Her­togenbosch, sector civiel, ter verdere behandeling). Als de overwegend in het ongelijk gestelde partij zal Moeskops in de kosten van het hoger beroep worden veroordeeld.&#13;
5. De beslissing&#13;
Het hof, recht doende in hoger beroep:&#13;
bekrachtigt het vonnis van de pachtkamer van de rechtbank ’s-Hertogenbosch, sector kanton, locatie Eindhoven van 12 februari 2008;&#13;
veroordeelt Moeskops in de kosten van het hoger beroep, tot aan deze uitspraak aan de zijde van Den Ouden begroot op € 1.341,- voor salaris overeenkomstig het liquidatietarief en op € 254,- voor griffierecht;&#13;
verklaart dit arrest wat betreft de proceskostenveroordeling uitvoerbaar bij voorraad. &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en M.G.W.M. Stie­nissen en de deskundige leden ing. L.L.M. de Lorijn en ir. H.K.C. Roelofsen</auteurs><published>2011-03-01 00:00:00</published><modified>2011-03-01 00:00:00</modified><editiondate>2011-03-01</editiondate><htmlpath>https://denhollander.info/artikel/9073</htmlpath></article>
</articles></edition>
<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2005</searchword><id>4280</id><udhid>UDH:TvAR/4280</udhid><titel>De Haan / Van Velthoven (TvAR 2005/5283)</titel><searchwords><searchword>TvAR 6/2005</searchword><searchword>TvAR 2005/5283</searchword><searchword>UDH:TvAR/4280</searchword></searchwords><attachments><attachment><name>2005_nr 6_Rechtspraak_5283.pdf</name><extention>pdf</extention><url>https://denhollander.info/download/4238/ci</url></attachment></attachments><inleiding>[Pachtwet art. 36 lid 2, 54]&#13;
&#13;
Pachters stellen dat de pachtovereenkomst&#13;
niet rechtsgeldig is opgezegd. In het midden&#13;
gelaten of de opzeggingsbrief om de door&#13;
pachters genoemde redenen niet als een&#13;
rechtsgeldige kennisgeving in de zin van&#13;
art. 36 lid 2 Pw dient te worden aangemerkt,&#13;
constateert het hof dat deze brief in ieder&#13;
geval als een niet rechtsgeldige kennisgeving&#13;
in de zin van dat artikel dient te&#13;
worden aangemerkt, omdat deze niet is&#13;
gericht aan alle erfgenamen van de inmiddels&#13;
overleden pachter. Bijzondere omstandigheden&#13;
die ertoe moeten leiden dat op de&#13;
ongeldigheid van de kennisgeving geen&#13;
beroep kan worden gedaan, zijn door verpachters&#13;
niet gesteld. Gelet daarop worden&#13;
pachters alsnog in hun verlengingsverzoek&#13;
niet-ontvankelijk verklaard. Het gevolg van&#13;
de ongeldigheid van de pachtopzegging is&#13;
dat de pachtovereenkomst van rechtswege&#13;
is verlengd. Nu partijen daarover van&#13;
mening verschillen, overweegt het hof ten&#13;
overvloede wanneer de lopende pachttermijn&#13;
eindigt.&#13;
Het hof acht, gezien de omstandigheden&#13;
van het geval, termen aanwezig om de in&#13;
beide instanties gevallen proceskosten&#13;
tussen partijen te compenseren des dat&#13;
iedere partij haar eigen kosten draagt.</inleiding><content>BESCHIKKING IN DE ZAAK VAN:&#13;
1. Wilhelmus Johannes de Haan, wonende te&#13;
Drongelen, gemeente Aalburg,&#13;
2. Gerdinus Cornelis de Haan, wonende te&#13;
Drongelen, gemeente Aalburg,&#13;
appellanten,&#13;
procureur: mr. P.C. Plochg,&#13;
tegen&#13;
1. de gezamenlijke erfgenamen van M.G.A.&#13;
Brouwers, laatstelijk gewoond hebbende te&#13;
Genderen, gemeente Aalburg,&#13;
geïntimeerde,&#13;
niet verschenen,&#13;
2. J.S.A.A. van Velthoven, wonende te&#13;
Meeuwen, gemeente Aalburg,&#13;
geïntimeerde,&#13;
procureur: mr. S.M. van der Zwan.&#13;
1 Het geding in eerste aanleg&#13;
De pachtkamer van de sector kanton van de&#13;
rechtbank te Breda, locatie Breda, heeft op&#13;
11 juli 2003 een beschikking gegeven tussen&#13;
appellanten, verder ook te noemen W.J. de&#13;
Haan respectievelijk G.C. de Haan, en twee&#13;
anderen als verzoekers enerzijds en geïntimeerden,&#13;
verder ook te noemen de erven&#13;
Brouwers respectievelijk Van Velthoven, als&#13;
verweerders anderzijds. Van die beschikking,&#13;
naar de inhoud waarvan wordt verwezen, is&#13;
een afschrift aangehecht.&#13;
2 Het geding in hoger beroep&#13;
2.1 Appellanten zijn bij op 7 augustus 2003&#13;
ter griffie van het hof ingekomen beroepschrift&#13;
in hoger beroep gekomen van vorenbedoelde&#13;
beschikking. Zij hebben daarbij vijf&#13;
grieven tegen die beschikking aangevoerd,&#13;
producties overgelegd en het hof verzocht de&#13;
beschikking waarvan beroep te vernietigen en&#13;
opnieuw rechtdoende in hoger beroep:&#13;
– primair: appellanten in hun verlengingsverzoek&#13;
alsnog niet-ontvankelijk te verklaren&#13;
met bepaling dat de gedane opzegging zijdens&#13;
geïntimeerden ongeldig is, met bepaling dat&#13;
de pacht derhalve met de wettelijke duur is&#13;
verlengd;&#13;
– subsidiair: de pachtovereenkomst te verlengen&#13;
met twaalf jaren, althans met negen jaren&#13;
tot najaar 2012, althans met de wettelijke duur&#13;
van zes jaren, althans met een zodanige termijn&#13;
als het hof in goede justitie zal vermenen&#13;
te behoren;&#13;
zowel primair als subsidiair met veroordeling&#13;
van geïntimeerden in de kosten van de procedure&#13;
in beide instanties.&#13;
2.2 Bij brieven van 11 augustus 2003 van de&#13;
griffier van dit hof zijn geïntimeerden, via hun&#13;
gemachtigden in de eerste aanleg (voor de&#13;
erven Brouwers: notaris R.C. Merkx te Heusden&#13;
en voor Van Velthoven: mr C.M.J. Peeters,&#13;
advocaat te Oosterhout (NB)) in de gelegenheid&#13;
gesteld een verweerschrift in te dienen.&#13;
2.3 De erven Brouwers hebben geen verweerschrift&#13;
ingediend.&#13;
2.4 Bij op 12 september 2003 ter griffie van&#13;
het hof ingekomen verweerschrift heeft Van&#13;
Velthoven verweer gevoerd, producties overgelegd&#13;
en het hof verzocht om het hoger&#13;
beroep ongegrond te verklaren en de bestreden&#13;
beschikking te bekrachtigen, althans, zonodig&#13;
opnieuw rechtdoende, het primaire en&#13;
het subsidiaire verzoek af te wijzen, met veroordeling&#13;
van appellanten in de kosten van&#13;
het geding in beide instanties.&#13;
2.5 Bij brieven van 23 september 2003 van de&#13;
griffier van dit hof zijn partijen opgeroepen te&#13;
verschijnen in raadkamer van dit hof op&#13;
27 oktober 2003.&#13;
2.6 Door een collega van de gemachtigde in&#13;
eerste aanleg van de erven Brouwers is op&#13;
23 oktober 2003 aan de griffier van dit hof&#13;
telefonisch medegedeeld dat de erven Brouwers&#13;
hem hebben medegedeeld dat zij niets&#13;
meer met de onderhavige procedure te maken&#13;
hebben, omdat zij de in geschil zijnde grond&#13;
inmiddels hebben overgedragen aan Van Velthoven&#13;
en dat zij dus niet zullen verschijnen op&#13;
27 oktober 2003.&#13;
2.7 Op 27 oktober 2003 heeft de mondelinge&#13;
behandeling plaatsgevonden. G.C. de Haan is&#13;
in persoon verschenen, bijgestaan door mr drs&#13;
J.P. de Man, advocaat te Rosmalen. Van Velthoven&#13;
is in persoon verschenen, bijgestaan&#13;
door mr R.J.M. Sintnicolaas, advocaat te Oosterhout&#13;
(NB). G.C. de Haan en Van Velthoven&#13;
hebben aan het hof inlichtingen verstrekt,&#13;
waarna de advocaten de wederzijdse standpunten&#13;
hebben toegelicht.&#13;
3 De vaststaande feiten&#13;
3.1 Tussen partijen staat als gesteld en erkend&#13;
dan wel niet voldoende weersproken het&#13;
navolgende vast.&#13;
3.2 Bij vonnis van de pachtkamer van het kantongerecht&#13;
te ’s-Hertogenbosch van 7 oktober&#13;
1966 is schriftelijk vastgelegd een mondelinge&#13;
pachtovereenkomst tussen B.W. de Haan als&#13;
pachter en J. Brouwers en G.A. Brouwers als&#13;
verpachters. Bij beschikking van de grondkamer&#13;
voor Noord-Brabant van 21 juli 1967,&#13;
volgens welke beschikking voornoemd vonnis&#13;
bij haar is ingekomen op 11 oktober 1966, is&#13;
de schriftelijk vastgelegde pachtovereenkomst&#13;
goedgekeurd. Daarbij is bepaald dat de zesjarige&#13;
duur van die overeenkomst ingaat najaar&#13;
1966.&#13;
3.3 Ingevolge de ruilverkaveling Land van&#13;
Heusden en Altena is de pachtovereenkomst&#13;
gewijzigd wat betreft de kadastrale omschrijving&#13;
van het gepachte en de pachtprijs. Terzake&#13;
is (ingevolge – het destijds geldende – artikel 26&#13;
lid 3 van de Ruilverkavelingswet) door voornoemde&#13;
grondkamer op 15 augustus 1975 een&#13;
pachtwijzigingsovereenkomst opgemaakt. Ingevolge&#13;
die overeenkomst heeft de pachtovereenkomst&#13;
met ingang van 1 januari 1974&#13;
betrekking op het perceel kadastraal bekend&#13;
als gemeente Aalburg, sectie A nr(s) 85, kavel&#13;
58.01.22, groot 0.58.60 ha. Voor het overige is&#13;
de pachtovereenkomst gehandhaafd.&#13;
3.4 B.W. de Haan, de vader van appellanten, is&#13;
in 1982 overleden.&#13;
3.5 Bij brief van 3 november 2000 heeft de&#13;
gemachtigde in eerste aanleg van de erven&#13;
Brouwers aan appellanten onder andere het&#13;
volgende bericht:&#13;
“(...) Zoals u bekend is, overleed op 30 april jl.&#13;
de heer M.G.A. Brouwers.&#13;
In zijn nalatenschap is ondergetekende boedelnotaris.&#13;
Onder de tot de nalatenschap behorende&#13;
papieren trof ik gegevens aan, dat destijds het&#13;
perceel AALBURG sectie A nummer 85,&#13;
groot 5860 m2 door erflater in gebruik is afgestaan&#13;
aan wijlen uw vader, de heer B. de Haan&#13;
en wel voor de prijs van ƒ 208,– per jaar. Een&#13;
schriftelijk stuk (pachtcontract) heb ik niet&#13;
aangetroffen. Namens de erven Brouwers verzoek&#13;
ik u mij mede te delen of:&#13;
a. u beiden bereid bent uw gebruiksrechten te&#13;
beëindigen en zo ja, met ingang van welke&#13;
datum dit dan zal kunnen plaatshebben?&#13;
b. u beiden bereid bent de bij u in gebruik&#13;
zijnde grond tegen taxatieprijs te kopen?&#13;
Indien in beide sub a en b genoemde gevallen&#13;
uw antwoord ontkennend mocht luiden, dient&#13;
u er rekening mede te houden, dat de vergoeding&#13;
ad ƒ 208,– per jaar, welke reeds gold ten&#13;
tijde van het overlijden van wijlen de vader&#13;
van erflater, de heer J. Brouwers, zal dienen te&#13;
worden aangepast en verzoek ik u aan te&#13;
geven welke betaling uwerzijds voor acceptabel&#13;
wordt gehouden.&#13;
Mag ik uw antwoord in deze op een termijn&#13;
van 14 dagen tegemoet zien? (...)”&#13;
3.6 Bij brief van 21 november 2000 heeft de&#13;
heer F.J.W.C.M. Lautenslager aan de gemachtigde&#13;
in eerste aanleg van de erven Brouwers&#13;
onder andere bericht:&#13;
“(...) Mijn cliënt, de heer W.J. de Haan, die&#13;
mede namens zijn broer G.C. de Haan, zich&#13;
tot mij richtte, stelde mij diverse bescheiden&#13;
ter hand, waaronder Uw brief van 3 november&#13;
2000, met verzoek de verdere behandeling&#13;
namens beide adressanten over te nemen en af&#13;
te wikkelen. (...) Er is wel degelijk sprake van&#13;
een pachtovereenkomst (...).&#13;
Mijn cliënten zijn voornemens de pachtovereenkomst&#13;
te continueren en mijn cliënten hebben&#13;
niet de intentie de gepachte grond in&#13;
eigendom te verwerven.&#13;
Mijn cliënten zijn met U van mening, dat de&#13;
canon aanpassing behoeft en mijn cliënten&#13;
stellen voor als nieuwe canon een bedrag van&#13;
ƒ 350,– per jaar, evenwel onder voorbehoud&#13;
van het navolgende:&#13;
Uw cliënte heeft op de verpachte grond over&#13;
een breedte van 15 meter van de verpachte&#13;
grond een doorgang genomen, waardoor er&#13;
ongeveer 600 m2 minder verpachte grond is&#13;
overgebleven. (...)&#13;
Uw cliënt is derhalve in zeer ernstige mate&#13;
aanwijsbaar jegens mijn cliënten tekort&#13;
geschoten (...).”&#13;
3.7 Bij brief van 2 januari 2001 heeft de gemachtigde&#13;
in eerste aanleg van de erven Brouwers&#13;
aan voornoemde Lautenslager onder&#13;
andere het volgende bericht:&#13;
“(...) Uw brief van 21 november jl. is u door&#13;
de familie Brouwers niet in dank afgenomen.&#13;
Bij deze herroepen zij hun bij mijn brief van&#13;
3 november jl. gedane mededelingen en verlangen&#13;
zij, dat het gebruik van de grond (perceel&#13;
Aalburg sectie A nummer 85, groot 58.60 are,&#13;
(...) alsnog wordt beëindigd.(...)”&#13;
3.8 De erven Brouwers hebben de eigendom&#13;
van het onderhavige perceel op 2 januari 2003&#13;
aan Van Velthoven overgedragen.&#13;
4 De beoordeling van het geschil in&#13;
hoger beroep&#13;
4.1 Bij gelegenheid van de mondelinge behandeling&#13;
heeft de advocaat van appellanten medegedeeld&#13;
dat W.J. de Haan zijn verlengingsverzoek&#13;
intrekt. Dat W.J. de Haan ook het hoger&#13;
beroep heeft ingetrokken is niet gebleken.&#13;
Het hof zal dan ook met diens beroep rekening&#13;
houden.&#13;
4.2 Met hun eerste grief komen appellanten&#13;
op tegen het oordeel van de pachtkamer in&#13;
eerste aanleg dat de onder 3.7 genoemde brief&#13;
dient te worden aangemerkt als een rechtsgeldige&#13;
opzegging van de pachtovereenkomst.&#13;
Volgens appellanten is geen sprake van een&#13;
rechtsgeldige kennisgeving in de zin van artikel&#13;
36 lid 2 van de Pachtwet en dienen appellanten&#13;
in hun verlengingsverzoek niet-ontvankelijk&#13;
te worden verklaard. Zij hebben daartoe&#13;
in hun beroepschrift, kort gezegd, aangevoerd&#13;
dat de opzegging is gezonden naar de gemachtigde&#13;
van appellanten, terwijl zij niet hadden&#13;
aangegeven dat zij voor een eventuele opzegging&#13;
domicilie hadden gekozen bij die gemachtigde.&#13;
Verder hebben zij aangevoerd dat&#13;
die opzegging niet duidelijk en ondubbelzinnig&#13;
is geschied, want min of meer verpakt is&#13;
gedaan in een briefwisseling.&#13;
Tijdens de mondelinge behandeling is door&#13;
het hof aan G.C. de Haan gevraagd of er naast&#13;
appellanten nog meer erfgenamen van wijlen&#13;
B.W. de Haan zijn. Op die vraag heeft G.C.&#13;
de Haan geantwoord dat er naast appellanten&#13;
nog negen kinderen van B.W. de Haan waren,&#13;
van wie er inmiddels twee zijn overleden, en&#13;
dat zijn moeder ook al geruime tijd geleden is&#13;
overleden. Dit antwoord is door geïntimeerden&#13;
niet betwist. Hierop is door G.C. de&#13;
Haan, kort gezegd, aangevoerd dat de pachtovereenkomst&#13;
na het overlijden van B.W. de&#13;
Haan feitelijk is voortgezet door zijn broer&#13;
W.J. de Haan en door hemzelf en heeft de&#13;
advocaat van appellanten medegedeeld dat&#13;
“het pachtrecht niet is afgedeeld met de erfgenamen&#13;
van B.W. de Haan” en dat die erfgenamen&#13;
gerechtigd zijn tot de pachtovereenkomst.&#13;
Om die reden had, aldus nog steeds appellanten,&#13;
de pachtopzegging aan alle erfgenamen&#13;
moeten geschieden, hetgeen niet is gebeurd.&#13;
Daarop is door Van Velthoven slechts gereageerd&#13;
met de stelling, kort gezegd, dat voor&#13;
zover hij wist er maar één gebruiker (te weten&#13;
W.J. de Haan) dan wel twee gebruikers (te&#13;
weten W.J. de Haan en G.C. de Haan) van het&#13;
verpachte was/waren.&#13;
4.3 Ingevolge het bepaalde in artikel 54 van de&#13;
Pachtwet gaan de voor een pachter uit de&#13;
pachtovereenkomst voortvloeiende rechten en&#13;
verplichtingen bij zijn overlijden over op zijn&#13;
erfgenamen. In casu brengt dit mee dat bedoelde&#13;
rechten en verplichtingen bij het overlijden&#13;
van B.W. de Haan zijn overgegaan op&#13;
zijn eventueel toen nog in leven zijnde echtgenote&#13;
alsmede op zijn kinderen. Zij allen zijn&#13;
toen dus medepachters in de onderhavige&#13;
pachtovereenkomst geworden, nog afgezien&#13;
van verdere opvolging ten deze in verband&#13;
met het feit dat inmiddels ook twee van de elf&#13;
kinderen van B.W. de Haan zijn overleden.&#13;
Ter zitting is voorts gebleken dat geen sprake&#13;
is geweest van een pachtwijzigingsovereenkomst&#13;
of rechterlijke uitspraak waarbij één of&#13;
meer medepachters uit de pacht zijn ontslagen.&#13;
Mitsdien zijn alle nog in leven zijnde kinderen&#13;
van B.W. de Haan – en mogelijk ook de&#13;
erfgenamen van zijn twee inmiddels overleden&#13;
kinderen – medepachters in de onderhavige&#13;
pachtovereenkomst. In het midden gelaten of&#13;
de brief van 2 januari 2001 om de door appellanten&#13;
in het beroepschrift genoemde redenen&#13;
niet als een rechtsgeldige kennisgeving in de&#13;
zin van artikel 36 lid 2 van de Pachtwet dient&#13;
te worden aangemerkt, dient deze brief in&#13;
ieder geval als een niet rechtsgeldige kennisgeving&#13;
in de zin van dat artikel te worden aangemerkt,&#13;
omdat deze niet is gericht aan alle&#13;
erfgenamen van de inmiddels overleden pachter.&#13;
Bijzondere omstandigheden die ertoe&#13;
moeten leiden dat op de ongeldigheid van de&#13;
kennisgeving geen beroep kan worden gedaan,&#13;
zijn door geïntimeerden niet gesteld. Gelet&#13;
daarop dienen appellanten alsnog in hun verlengingsverzoek&#13;
niet-ontvankelijk te worden&#13;
verklaard. Het gevolg van de ongeldigheid&#13;
van de pachtopzegging is dat de pachtovereenkomst&#13;
van rechtswege is verlengd.&#13;
4.4 Nu partijen daarover van mening verschillen,&#13;
overweegt het hof ten overvloede over het&#13;
einde van de lopende pachttermijn als volgt.&#13;
Bij de onder 3.2 genoemde beschikking van de&#13;
grondkamer voor Noord-Brabant van 21 juli&#13;
1967 is bepaald dat de zesjarige duur van de&#13;
pachtovereenkomst ingaat najaar 1966. Daarvan&#13;
uitgaande loopt de huidige pachttermijn&#13;
af najaar 2008.&#13;
4.5 Gelet op de omstandigheden van het geval&#13;
zoals daarvan ten processe is gebleken, acht&#13;
het hof termen aanwezig om de in beide&#13;
instanties gevallen proceskosten tussen partijen&#13;
te compenseren des dat iedere partij haar&#13;
eigen kosten draagt.&#13;
5 De beslissing&#13;
Het hof, beschikkende in hoger beroep:&#13;
vernietigt de tussen partijen gegeven beschikking&#13;
van de pachtkamer van de sector kanton&#13;
van de rechtbank te Breda, locatie Breda, van&#13;
11 juli 2003 voor zover daarin het verzoek tot&#13;
verlenging van de onderhavige pachtovereenkomst&#13;
van appellanten is afgewezen en voor&#13;
zover de verzoekers in eerste aanleg daarbij&#13;
zijn veroordeeld in de kosten van de procedure,&#13;
en in zoverre opnieuw beschikkende:&#13;
verklaart appellanten niet-ontvankelijk in hun&#13;
verlengingsverzoek,&#13;
bevestigt de beschikking waarvan beroep voor&#13;
het overige,&#13;
compenseert de in eerste aanleg en in hoger&#13;
beroep tussen partijen gevallen proceskosten&#13;
in dier voege dat iedere partij haar eigen kosten&#13;
draagt.</content><legacyfootnotes/><footnotes><footnote/></footnotes><auteurs/><published>2005-06-01 00:00:00</published><modified>2002-09-24 00:00:00</modified><editiondate>2005-06-01</editiondate><htmlpath>https://denhollander.info/artikel/4280</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2009</searchword><id>8146</id><udhid>UDH:TvAR/8146</udhid><titel>Meer samenwerking bij toenemende marktwerking in de landbouwsector</titel><searchwords><searchword>TvAR 9/2009</searchword><searchword>UDH:TvAR/8146</searchword></searchwords><attachments><attachment><name>TvAR2009_09_03_Meer_samenwerking.pdf</name><extention>pdf</extention><url>https://denhollander.info/download/7360/ci</url></attachment></attachments><inleiding>De toenemende ruimte voor marktwerking in de landbouwsector&#13;
diemet de verschillende hervormingen van het gemeenschappelijk&#13;
landbouwbeleid (GLB) is gecreëerd, vormt een&#13;
sterke stimulans tot samenwerking tussen de landbouwondernemers.&#13;
Meer en meer zoeken landbouwondernemers en&#13;
verenigingen van landbouwondernemers naarmogelijkheden&#13;
de krachten te bundelen om zo een tegenwicht te kunnen&#13;
bieden aan de inkoopmacht van de afnemers (veelal de grote&#13;
supermarktketens).&#13;
Deze tendens naarmeer en grotere samenwerkingsverbanden&#13;
tussen landbouwondernemers lijkt op het eerste gezicht op&#13;
gespannen voet te staan met de toenemende marktwerking&#13;
in de landbouwsector. Bij toenemende marktwerking ligt het&#13;
immers in de rede dat ook de invloed van de mededingingsregels&#13;
groter wordt. Deze mededingingsregels staan er veelal&#13;
aan in de weg dat producenten de onderlinge concurrentie&#13;
volledig uitschakelen door op grote schaal samen te werken.&#13;
In dit artikel zal ik ingaan op demogelijkheden tot samenwerking&#13;
voor landbouwondernemingen die ook bij een toenemende&#13;
marktwerking in de landbouwsector blijven bestaan.&#13;
Eerst zal ik kort ingaan op de oorzaken van de toegenomen&#13;
marktwerking in de landbouwsector.</inleiding><content>2. Hervormingen van het GLB: naar een toenemende&#13;
marktwerking in de landbouwsector&#13;
De hervorming van het GLB is in 2003, met de zogenaamde&#13;
mid term review, ingezet. Met deze hervorming is een eerste&#13;
stap gezet naar meer marktwerking in de voorheen strikt gereguleerdemarktordeningen&#13;
voor de verschillende landbouwsectoren.&#13;
Eind 2008 hebben de EU landbouwministers een&#13;
akkoord bereikt over het vervolg van de hervorming van het&#13;
GLB, de zogenaamde 'health check'.1Met deze wijzigingsoperatie&#13;
is een volgende stap gezet naar een marktgericht GLB.&#13;
Door deze laatste hervormingsoperatie van het GLB is het&#13;
concurrentievermogen en de marktgerichtheid van de landbouwsector&#13;
op twee manieren bevorderd. Enerzijds door&#13;
verdergaande wijzigingen in het regime van directe steun aan landbouwers.2 Anderzijds door wijzigingen in de marktregulerendemechanismen&#13;
in het regime voor demarktordening.3&#13;
Met het oog op een meer marktgerichte en duurzame landbouw&#13;
ismet de 'health check' ook de steun voor de resterende&#13;
sectoren losgekoppeld van de productie.4Hetzelfde geldt voor&#13;
een aantal vormen van verwerkingssteun.5 Door de ontkoppeling&#13;
worden landbouwondernemers in staat gesteld en gestimuleerd&#13;
beter op de specifieke marktsituatie en vraag naar&#13;
producten in te spelen.De stimulans omongeacht het bestaan&#13;
van een marktvraag te produceren is met deze ontkoppeling&#13;
immers weggenomen.&#13;
Voorts is het regime voor de marktordening aangepast aan&#13;
de huidigemarktsituatie. Zo zijn diverse interventieregelingen&#13;
afgeschaft of omgevormd tot veiligheidsnet, omdat de&#13;
marktsituatie dergelijke regelingen overbodig maakt.6 Daarnaast&#13;
is een ingrijpende hervorming doorgevoerd met het&#13;
besluit de melkquota in 2015 definitief af te schaffen. In de&#13;
aanloop naar 2015 worden de quota geleidelijk opgehoogd,&#13;
teneinde een goede overgang, ook wel de ‘zachte landing’ van&#13;
de afschaffing in 2015 voor te bereiden.Ook deze hervorming&#13;
is door de marktsituatie ingegeven. Quota vormen immers&#13;
een hinderpaal voor eenmarktgerichte bedrijfsvoering, omdat&#13;
het voor landbouwers moeilijker wordt om op prijssignalen&#13;
te reageren. Daarnaast staan quota in de weg aan efficiency-winsten in de sector vanwege hun vertragend effect op de&#13;
herstructurering.7&#13;
Naast de meer marktgerichte benadering waardoor steeds&#13;
meer ruimte wordt gecreëerd voor concurrentie in de landbouwsector,&#13;
is met de 'health check' echter ook een extra&#13;
stimulans gegeven voormeer samenwerking tussen producenten.&#13;
Deze extra stimulans wordt gevormd door de uitbreiding&#13;
naar alle landbouwsectoren van demogelijkheid voor lidstaten&#13;
om producentenorganisaties te erkennen. Onder de term&#13;
'producentenorganisatie' vallen de verenigingen van producenten,&#13;
zoals telersverenigingen, maar ook coöperaties van&#13;
landbouwproducenten. De mogelijkheid deze organisaties te&#13;
erkennen, bestaat reeds geruime tijd voor onder andere de&#13;
telersverenigingen en andere organisaties van producenten in&#13;
de sector groente en fruit. Aan deze organisaties is een belangrijke&#13;
rol toegekend bij de tenuitvoerlegging van het GLB.&#13;
Hierop en op de consequentie van de uitbreiding van de erkenningsmogelijkheid&#13;
naar alle landbouwsectoren wordt nader&#13;
ingegaan in paragraaf 3.4.&#13;
3. Meer samenwerking bij toenemende marktwerking:&#13;
contradictie of noodzaak?&#13;
3.1. Mededingingsrechtelijk regime samenwerking&#13;
tussen ondernemingen&#13;
Alvorens in te gaan op demogelijke specifieke samenwerkingsvormen&#13;
in de landbouw, zal ik eerst ingaan op het algemeen&#13;
mededingingsrechtelijk kader dat van toepassing is op de samenwerking&#13;
tussen ondernemingen.Dit kader wordt bepaald&#13;
door het uitgangspunt van hetmededingingsrecht dat ondernemingen&#13;
onafhankelijk van elkaar beslissingen nemen over&#13;
hunmarktgedrag.Deze zelfstandige beslissingen over de eigen&#13;
bedrijfsvoering vormen in feite de basis voor de vrije mededinging.&#13;
Indien concurrerende ondernemingen gaan samenwerken&#13;
en de onzekerheid omtrent de zelfstandige beslissingen&#13;
over hun marktgedrag vervangen door onderlinge afspraken,&#13;
kan de mededinging worden beperkt.Omdie reden verbiedt&#13;
art. 81, lid 1, van het EG-Verdrag (EG)&#13;
‘alle overeenkomsten tussen ondernemingen, alle besluiten&#13;
van ondernemersverenigingen en alle onderling afgestemde&#13;
feitelijke gedragingen welke de handel tussen Lid-Staten&#13;
ongunstig kunnen beïnvloeden en ertoe strekken of ten&#13;
gevolge hebben dat de mededinging binnen de gemeenschappelijke&#13;
markt wordt verhinderd, beperkt of vervalst&#13;
en met name die welke bestaan in:&#13;
a) het rechtstreeks of zijdelings bepalen van de aan- of&#13;
verkoopprijzen of andere contractuele voorwaarden,&#13;
b) het beperken of controleren van de productie, de&#13;
afzet, de technische ontwikkeling of de investeringen, (…)'&#13;
Eenzelfde verbod is opgenomen in art. 6, lid 1, van de Mededingingswet&#13;
(Mw) voor overeenkomsten, besluiten en gedragingen&#13;
die ertoe strekken of ten gevolge hebben de mededinging&#13;
op de Nederlandse markt of een deel daarvan te verhinderen,&#13;
beperken of vervalsen. Art. 6 lid 1 Mw is derhalve van toepassing indien uitsluitend de mededinging op (een deel&#13;
van) de Nederlandse markt wordt beïnvloed. Indien niet alleen&#13;
de mededinging op de nationale markt, maar tevens de&#13;
mededinging op de communautaire markt wordt beïnvloed,&#13;
is art. 81 EG eveneens van toepassing.&#13;
Niet alle overeenkomsten, besluiten of gedragingen vallen&#13;
onder dit nationale of Europese kartelverbod. Op grond van&#13;
art. 81 lid 3 EG en art. 6 lid 3 Mw kan het kartelverbod&#13;
buiten toepassing worden verklaard voor overeenkomsten&#13;
tussen ondernemingen, voor besluiten van ondernemersverenigingen&#13;
en voor onderling afgestemde feitelijke gedragingen&#13;
die bijdragen tot verbetering van de productie of van de verdeling&#13;
der producten of tot verbetering van de technische of&#13;
economische vooruitgang. Voorwaarde voor deze vrijstelling&#13;
is dat een billijk aandeel in de daaruit voortvloeiende voordelen&#13;
de gebruikers ten goede komt, en de betrokken ondernemingen:&#13;
– geen beperkingen opleggen die niet noodzakelijk (onmisbaar)&#13;
zijn om de met de overeenkomst beoogde doelstelling(&#13;
en) te bereiken;&#13;
– geenmogelijkheid geven demededinging voor een wezenlijk&#13;
deel van de betrokken producten uit te schakelen.&#13;
De beoordeling van de verenigbaarheidmet deze voorwaarden&#13;
is de verantwoordelijkheid van de samenwerkende partijen.&#13;
De Europese Commissie en de Nederlandse Mededingingsautoriteit&#13;
houden slechts achteraf toezicht op de verenigbaarheid&#13;
met art. 81 lid 3 EG respectievelijk art. 6 lid 3 Mw.&#13;
3.2. Specifiek mededingingsrechtelijk regime samenwerking&#13;
landbouwondernemingen&#13;
Op het hiervoor uiteengezette algemenemededingingsrechtelijke&#13;
regime dat van toepassing is op samenwerking tussen&#13;
ondernemingen geldt een aantal specifieke uitzonderingen&#13;
voor vormen van samenwerking tussen landbouwondernemingen.&#13;
In de eerste plaats geldt het mededingingsrechtelijke regime&#13;
niet onverkort voor samenwerking van landbouwondernemers&#13;
doormiddel van producentenorganisaties (inclusief telersverenigingen&#13;
en landbouwcoöperaties), omdat aan producentenorganisaties&#13;
een belangrijke rol is toegekend bij het verwezenlijken&#13;
van de landbouwdoelstellingen. Daarnaast is het feit&#13;
dat de samenwerking van landbouwondernemers via producentenorganisaties&#13;
de mededinging juist kan bevorderen, een&#13;
belangrijke reden voor dit bijzonderemededingingsrechtelijke&#13;
regime. Hierop wordt in paragraaf 3.4 nader ingegaan.&#13;
Daarnaast voorziet een tweetal landbouwverordeningen in&#13;
specifieke uitzonderingen op het kartelverbod, neergelegd in&#13;
art. 81 lid 1 EG.8 Deze uitzonderingen zijn neergelegd in verordening nr. 1234/20079 (Integrale GMO-verordening)&#13;
en verordening nr. 1184/2006.10Op grond van deze verordeningen&#13;
geldt in de eerste plaats een uitzondering op art. 81&#13;
EG voor overeenkomsten, besluiten en gedragingen die een&#13;
wezenlijk bestanddeel uitmaken van een nationale marktorganisatie11&#13;
en in de tweede plaats voor overeenkomsten, besluiten&#13;
en gedragingen die vereist zijn voor de verwezenlijking&#13;
van de landbouwdoelstellingen zoals omschreven in art. 33&#13;
EG.12&#13;
Een derde uitzondering op art. 81 lid 1 EG13 geldt voor&#13;
‘overeenkomsten, besluiten en gedragingen van landbouwondernemers,&#13;
verenigingen van landbouwondernemers of verenigingen&#13;
van deze verenigingen binnen één lidstaat, voor zover deze,&#13;
zonder de verplichting in te houden een bepaalde prijs toe te&#13;
passen, betrekking hebben op de voortbrenging of de verkoop van&#13;
landbouwproducten of het gebruik van gemeenschappelijke installaties&#13;
voor het opslaan, behandelen of verwerken van landbouwproducten’.&#13;
Ten slotte bevat de integrale GMO-verordening een tweetal&#13;
specifieke uitzonderingen op art. 81 lid 1 EG voor vergaande&#13;
vormen van samenwerking door middel van brancheorganisaties&#13;
in de groente- en fruitsector (art. 176bis) en in de tabakssector&#13;
(art. 177).&#13;
Voorwaarde voor de toepassing van deze uitzonderingen is&#13;
dat de Commissie de samenwerking voorafgaand aan de&#13;
specifieke uitzonderingsvoorwaarden toetst.&#13;
De bevoegdheid tot het maken van deze specifieke uitzonderingen&#13;
op de mededingingsregels ligt besloten in art. 36 EG.&#13;
Op grond van deze bepaling kan de Raad met inachtneming&#13;
van de landbouwdoelstellingen, neergelegd in art. 33 EG,&#13;
besluiten in hoeverre de mededingingsregels van toepassing&#13;
zijn op de voortbrenging van en de handel in landbouwproducten.&#13;
Art. 81 lid 1 EG verbiedt derhalve niet elkemededingingsbeperkende&#13;
samenwerking,maar alleen die welke onverenigbaar&#13;
zijn met de doelstellingen van het EG Verdrag.14&#13;
Zo geldt art. 81 EG bijvoorbeeld ten aanzien van telersverenigingen&#13;
niet onverkort, aangezien deze telersverenigingen&#13;
een essentiële rol vervullen bij het functioneren van de gemeenschappelijkemarktordening&#13;
voor groente en fruit. Voor&#13;
bepaalde samenwerkingsvormen op het gebied van voortbrenging&#13;
en de handel die op grond van de specifieke landbouwvoorschriften&#13;
noodzakelijk of gerechtvaardigd zijn met het&#13;
oog op het verwezenlijken van de landbouwdoelstellingen,&#13;
gelden derhalve specifieke uitzonderingen van het verbod van&#13;
art. 81 lid 1 EG.&#13;
Alvorens in te gaan op de specifieke vormen van samenwerking&#13;
die op grond van dit specifieke mededingingsrechtelijke&#13;
regime mogelijk zijn voor landbouwondernemers, verenigingen&#13;
van landbouwondernemers en verenigingen van deze&#13;
verenigingen, ga ik eerst in op de reikwijdte van de hiervoor&#13;
genoemde uitzonderingen.&#13;
3.3. Reikwijdte specifiek mededingingsrechtelijk regime&#13;
samenwerking landbouwsector&#13;
Het specifieke mededingingsrechtelijke regime voor de landbouwsector&#13;
is alleen van toepassing op vormen van samenwerking&#13;
tussen landbouwondernemers, verenigingen van landbouwondernemers&#13;
en verenigingen van deze verenigingen&#13;
met een communautaire dimensie.De uitzonderingen waarin&#13;
dit regime voorziet, hebben immers alleen betrekking op art.&#13;
81 lid 1 EG.Deze bepaling ziet uitsluitend op samenwerkingsvormen&#13;
die de handel tussen lidstaten ongunstig kunnen beïnvloeden&#13;
en een zogenaamde 'interstatelijk effect' hebben.&#13;
Het nationale mededingingsrecht voorziet niet in specifieke&#13;
uitzonderingen van het nationale kartelverbod, neergelegd&#13;
in art. 6 lid 1 Mw.&#13;
De consequentie van het ontbreken van een specifiek nationaal&#13;
mededingingsrechtelijk regime voor de landbouwsector&#13;
is dat bepaalde samenwerkingsvormen alleen van het kartelverbod&#13;
zijn uitgezonderd indien deze de handel tussen lidstaten&#13;
kunnen beïnvloeden. Indien deze samenwerkingsvormen&#13;
een zuiver nationale dimensie hebben en uitsluitend de handel&#13;
op deNederlandsemarkt negatief kunnen beïnvloeden vallen&#13;
deze samenwerkingsvormen onder het nationale kartelverbod&#13;
van art. 6 lid 1 Mw. De enige uitzonderingsmogelijkheid&#13;
voor deze vormen van samenwerking is art. 6 lid 3 Mw, die&#13;
hiervoor in paragraaf 3.1 is beschreven.&#13;
De afwezigheid van een specifiek nationaalmededingingsrechtelijk&#13;
regime voor samenwerkingsvormen in de landbouwsector&#13;
kan tot een vreemde situatie leiden. DeMededingingswet&#13;
voorziet in zogenaamde doorwerkingsbepalingen, neergelegd&#13;
in de art. 12 en 13. Art. 12 Mw bepaalt dat art. 6 lid 1 Mw&#13;
niet geldt voor overeenkomsten tussen ondernemingen, besluiten van ondernemersverenigingen en onderling afgestemde&#13;
feitelijke gedragingen die op grond van een (communautaire)&#13;
vrijstellingsverordening zijn vrijgesteld van art. 81 lid 1 EG.&#13;
Op grond van art. 13 Mw geldt art. 6 lid 1 Mw evenmin&#13;
voor de hiervoor genoemde overeenkomsten, besluiten en&#13;
gedragingen die de handel tussen de lidstaten niet ongunstig&#13;
kunnen beïnvloeden of waardoor de mededinging binnen de&#13;
gemeenschappelijke markt niet wordt verhinderd, beperkt of&#13;
vervalst maar die, indien dat wel het geval zou zijn, zouden&#13;
zijn vrijgesteld krachtens een (communautaire) vrijstellingsverordening.&#13;
15 De ratio van deze doorwerkingsbepalingen is&#13;
het aan deMededingingswet ten grondslag liggende uitgangspunt&#13;
dat de Nederlandse mededingingsregels niet strenger&#13;
en niet soepeler dienen te zijn dan de communautaire mededingingsregels.&#13;
16&#13;
Nu de integrale GMO-verordening en verordening nr.&#13;
1184/2006 niet voorzien in vrijstellingen van het kartelverbod,&#13;
maar uitsluitend in een systeem van individuele ontheffingen&#13;
van dit verbod, hebben de doorwerkingsbepalingen&#13;
van de Mededingingswet feitelijk geen effect voor samenwerkingsvormen&#13;
in de landbouw. Deze landbouwverordeningen&#13;
bepalen immers dat de Europese Commissie exclusief bevoegd&#13;
is de specifieke samenwerkingsvormen van landbouwondernemers,&#13;
verenigingen van landbouwondernemers en verenigingen&#13;
van deze verenigingen voorafgaand aan deze voorwaarden&#13;
te toetsen en -indien aan deze voorwaarden wordt voldaan-&#13;
een ontheffing van art. 81 lid 1 EGte verlenen.17 Indien&#13;
de verenigbaarheid van samenwerkingsvormenmet voorwaarden&#13;
voor de specifieke uitzonderingen van art. 81 lid 1 EG&#13;
voor de landbouwsector aan een nationale mededingingsautoriteit&#13;
wordt voorgelegd, is deze derhalve verplicht de partijen&#13;
door te verwijzen naar de Europese Commissie. Uit de&#13;
rechtspraak18 volgt dat de nationale mededingingsautoriteit&#13;
bevoegd is te controleren of een samenwerking in ieder geval&#13;
niet voldoet aan de specifieke voorwaarden voor een uitzondering.&#13;
19 De nationale mededingingsautoriteit is echter niet bevoegd met zekerheid aan te geven of de samenwerking wèl&#13;
aan de voorwaarden van de uitzonderingsgronden voor het&#13;
buiten toepassing verklaren van art. 81 lid 1 EG voldoet.20&#13;
Deze beperking geldt overigens niet voor controle op de verenigbaarheid&#13;
met de voorwaarden van art. 81 lid 3 EG (en&#13;
art. 6 lid 3Mw).Deze voorwaardenmoeten door de nationale&#13;
mededingingsautoriteiten en de nationale rechterlijke instanties&#13;
ook in de nationale rechtsorde worden toegepast.&#13;
Op grond van art. 3 lid 2 van Verordening (EG) nr. 1/200321&#13;
mag de toepassing van het nationalemededingingsrecht door&#13;
nationale mededingingsautoriteiten en nationale rechterlijke&#13;
instanties voorts niet leiden tot het verbieden van overeenkomsten,&#13;
besluiten van ondernemersverenigingen of onderling&#13;
afgestemde feitelijke gedragingen die niet onder het verbod&#13;
van art. 81 lid 1 EG vallen of die voldoen aan de voorwaarden&#13;
van art. 81 lid 3 EG. Met andere woorden: de toepassing van&#13;
het nationale mededingingsrecht op de hiervoor genoemde&#13;
overeenkomsten, besluiten en gedragingen mag niet leiden&#13;
tot een resultaat dat verschilt van dat van het communautaire&#13;
mededingingsrecht.22 De art. 12 en 13 Mw bewerkstelligen&#13;
deze gelijke toepassing echter slechts ten dele nu deze bepalingen&#13;
niet tot gevolg hebben dat de specifieke uitzonderingen&#13;
voor samenwerkingsvormen in de landbouw doorwerken in&#13;
het nationale mededingingsrecht.23&#13;
Gezien het voorgaande is het mijns inziens echter verdedigbaar&#13;
dat zowel de Nederlandse Mededingingsautoriteit als de&#13;
nationale rechterlijke instanties samenwerkingsvormen van&#13;
(verenigingen van) landbouwondernemers en van verenigingen&#13;
van deze verenigingen die uitsluitend onder art. 6 lid 1&#13;
Mw vallen, toetsen aan de voorschriften en de specifieke uitzonderingsvoorwaarden&#13;
neergelegd in de integrale GMOverordening&#13;
en verordening nr. 1184/2006. De integrale&#13;
GMO-verordening beoogt in diverse sectoren de samenwerking&#13;
van producenten en producentenorganisaties, zoals de&#13;
samenwerking tussen telersverenigingen met betrekking tot&#13;
de afzet van de groente- en fruitproducten, juist te stimuleren,&#13;
aangezien deze samenwerkingsvormen een wezenlijke functie&#13;
vervullen bij het behalen van de doelstellingen van het GLB.&#13;
Nu de integrale GMO-verordening direct doorwerkt in de&#13;
Nederlandse rechtsorde, zouden de met deze verordening&#13;
gestimuleerde samenwerkingsvormen daarom mijns inziens&#13;
nietmogen worden gefrustreerd door het nationale (mededingings)&#13;
recht. De afwezigheid van een specifieke nationale uitzondering&#13;
op het nationale kartelverbod, zou daarom niet in&#13;
de wegmoeten staan aan een toetsing van de samenwerkingsvorm&#13;
aan de voorwaarden van de landbouwverordeningen.&#13;
Indien deze samenwerkingsvormen voldoen aan de uitzonderingsvoorwaarden, zouden deze nationale instanties mijns&#13;
inziens analoog aan de specifieke uitzonderingsmogelijkheden&#13;
op art. 81 lid 1 EG voor samenwerkingsvormen in de landbouwsector&#13;
art. 6 lid 1 Mw buiten toepassing moeten verklaren.&#13;
De genoemde landbouwverordeningen bieden de ruimte&#13;
voor een dergelijke toetsing door de nationale instanties,&#13;
aangezien deze verordeningen de Commissie uitsluitend exclusieve&#13;
beoordelingsbevoegdheid verlenen met betrekking&#13;
tot samenwerkingsvormen die onder art. 81 lid 1 EG vallen&#13;
(met een communautaire dimensie).&#13;
3.4. Samenwerking door middel van producentenorganisaties&#13;
De hervormingen van hetGLB gericht opmeermarktwerking&#13;
in de landbouwsector zijn niet gepaard gegaan met een herziening&#13;
van het hiervoor beschreven specifiekemededingingsrechtelijke&#13;
regime dat van toepassing is op samenwerkingsvormen&#13;
van landbouwondernemers. Integendeel, zoals reeds is&#13;
uiteengezet, is de samenwerking door middel van producentenorganisaties&#13;
juist extra gestimuleerd. Deze stimulans is&#13;
doorgevoerd met een nieuwe alinea die aan art. 122 van de&#13;
integrale GMO-verordening24 is toegevoegd en op basis&#13;
waarvan organisaties van producenten in alle landbouwsectoren&#13;
door lidstaten kunnen worden erkend. Lidstaten kunnen&#13;
de voorwaarden voor de erkenning van deze producentenorganisaties&#13;
in de nationale wetgeving vastleggen.25&#13;
In diverse sectoren26 zoals onder andere de groente en fruitsector,&#13;
is reeds lange tijd een belangrijke rol toegekend aan&#13;
de samenwerking van producenten door middel van producentenorganisaties&#13;
en telersverenigingen. Aan deze organisaties&#13;
is een belangrijke rol toegekend bij het verwezenlijken van&#13;
de doelstellingen van het landbouwbeleid. Het gaat hierbij&#13;
om producentenorganisaties die door de lidstaten dienen te&#13;
worden erkend indien zij voldoen aan de specifieke communautaire&#13;
voorwaarden die nader zijn uitgewerkt in specifieke&#13;
uitvoeringsverordeningen.27 Deze erkenningsvoorwaarden&#13;
voor producentenorganisaties zien in de eerste plaats op het&#13;
vaststellen van een operationeel programma aan de hand van het door de lidstaat opgestelde kader neergelegd in het nationale&#13;
strategisch plan. Dit operationele plan dient de doelstellingen28&#13;
van de producentenorganisatie te bevatten.De erkenningsvoorwaarden&#13;
zien voorts op aspecten als het minimumaantal&#13;
leden, de minimale hoeveelheid of de waarde van de&#13;
afzetbare producten.29&#13;
Dezelfde erkenningsmogelijkheid bestaat in de groente- en&#13;
fruitsector voor unies van producentenorganisaties ook wel&#13;
Associatie van producentenorganisaties (APO) genoemd en&#13;
brancheorganisaties.30 Art. 125quater van de integraleGMOverordening&#13;
biedt lidstaten de mogelijkheid dergelijke unies&#13;
te erkennen indien deze door erkende producentenorganisaties&#13;
zijn opgericht en de werkzaamheden van deze producentenorganisaties&#13;
verrichten. Deze unie mag in beginsel geen&#13;
machtspositie innemen, tenzij dit nodig is voor het bereiken&#13;
van de doelstellingen van art. 33 EG.31&#13;
Recentelijk heeft het Productschap Tuinbouw ingestemdmet&#13;
de erkenningsaanvraag van de eerste APO, Kompany. Een&#13;
gezamenlijke coöperatie van drie verschillende telersverenigingen&#13;
met als doel de bundeling van het aanbod van komkommers&#13;
en herfsttomaten om een betere positie in de markt te&#13;
verwerven voor de bij hen aangesloten telers.32&#13;
De uitbreiding naar alle landbouwsectoren33 van demogelijkheid&#13;
een bijzondere rol toe te kennen aan producentenorganisaties&#13;
vormt een extra stimulans tot samenwerking door&#13;
middel van productenorganisaties. Lidstaten kunnen immers&#13;
producentenorganisaties erkennen die zijn opgericht op initiatief&#13;
van de producenten uit in de landbouwsectoren zelf en&#13;
een of meer van de volgende doelstellingen nastreven:&#13;
a. het verzekeren dat de productie wordt gepland en aan de&#13;
vraag wordt aangepastmet name wat omvang en kwaliteit&#13;
betreft;&#13;
b. het concentreren van aanbod en het op demarkt brengen&#13;
van de producten van haar leden en&#13;
c. het optimaliseren van de productiekosten en het stabiliseren&#13;
van de producentenprijzen.&#13;
Uit deze doelstellingen blijkt dat is beoogd producentenorganisaties&#13;
een belangrijke rol toe te kennen bij de versterking&#13;
van demarktpositie van de producenten door samenwerking.&#13;
Deze intentie blijkt ook met zoveel woorden uit de considerans van verordening nr. 72/2009 waarmee de wijziging in&#13;
art. 122 van de integrale GMO-verordening is doorgevoerd:&#13;
‘producentenorganisaties kunnen een nuttige rol spelen&#13;
bij het bundelen van het aanbod in sectoren met een onevenwichtige&#13;
concentratie van producenten en kopers.&#13;
Daarom moeten de lidstaten de mogelijkheid krijgen om&#13;
in alle sectoren producentenorganisaties op communautair&#13;
niveau te erkennen.’34&#13;
Voor veel producentenorganisatie is de coöperatievormgekozen.&#13;
Zoals reeds aangegeven, vallen ook verenigingen van&#13;
landbouwondernemers zoals telersverenigingen onder dit&#13;
begrip. De besluiten van deze organisaties zijn in feite besluiten&#13;
die de leden gezamenlijk nemen. Deze producentenorganisaties&#13;
zijn daarom te kwalificeren als samenwerking tussen&#13;
de individuele leden van die organisaties.&#13;
Door samen te werken in een vereniging of een coöperatie&#13;
kunnen de leden het inkomen vergroten door middel van de&#13;
gemeenschappelijke inkoop van bedrijfsbenodigdheden tegen&#13;
zo laag mogelijke kosten en de gemeenschappelijke afzet van&#13;
(verwerkte) producten tegen een zo hoog mogelijke prijs.&#13;
Historisch gezien zijn de belangrijkste economische redenen&#13;
voor boeren en tuinders om een coöperatie op te richten de&#13;
(zwakke) economische positie van de leden te verbeteren door&#13;
middel van samenwerking, het verkrijgen van marktmacht&#13;
en het behalen van schaalvoordelen. Dat de coöperatievorm&#13;
bij uitstek geschikt is in deze behoeften te voorzien blijkt tevens&#13;
uit de wettelijke omschrijving van deze rechtsvorm in&#13;
art. 53 lid 1 boek 2 BW. Ingevolge deze bepaling moet een&#13;
coöperatie zich ‘blijkens de statuten ten doel stellen in bepaalde&#13;
stoffelijke behoeften van haar leden te voorzien krachtens overeenkomsten,&#13;
anders dan van verzekering, met hen gesloten in het&#13;
bedrijf dat zij te dien einde te hunnen behoeve uitoefent of doet&#13;
uitoefenen.’&#13;
Een onverkorte toepassing van het kartelverbod in de landbouwsector&#13;
zou aanzienlijke beperkingen inhouden van de&#13;
samenwerking via de producentenorganisaties, verenigingen&#13;
van landbouwondernemers of landbouwcoöperaties. Alhoewel&#13;
een coöperatie vanwege haar wettelijke doel in vergaande&#13;
mate voor de leden kan optreden, valt ook een coöperatie&#13;
onder het bereik van de mededingingsregels. Hetzelfde geldt&#13;
voor andere vormen van producentenorganisaties, zoals (telers)&#13;
verenigingen. De leden van deze organisatie zijn immers&#13;
onafhankelijke ondernemingen die zich in een producentenorganisatie&#13;
hebben verenigd. Gezien de hiervoor genoemde&#13;
specifieke doelstellingen van producentenorganisaties, nemen&#13;
de individuele landbouwondernemers veelal niet langer (uitsluitend)&#13;
zelf de besluiten om bij voorbeeld de producten tegen&#13;
een door hen zelf vastgestelde prijs op de markt te brengen.&#13;
De producentenorganisatie waarbij de landbouwondernemers&#13;
zich hebben aangesloten, zal hierover veelal besluiten&#13;
aangezien deze organisatie onder andere tot doelstelling zal&#13;
hebben het aanbod van de leden te concentreren, de productiekosten&#13;
te optimaliseren en de producentenprijzen te stabiliseren.&#13;
In veel gevallen bieden producentenorganisaties hun&#13;
leden de keuze uit diverse verkoopopties. Hierbij kan, afhankelijk van de geschiktheid van de producten35, worden gedacht&#13;
aan de keuzemogelijkheid tussen directe verkoop tegen&#13;
een bepaalde (dag)prijs, of de opslag voor langere of kortere&#13;
duur om een meerwaarde van de producten te realiseren. De&#13;
verkoop van de opgeslagen producten kan immers worden&#13;
verdeeld over een langere periode. Hierdoor worden pieken&#13;
en dalen van demarkt voorkomen en ontvangen de landbouwondernemers&#13;
steeds een gemiddelde prijs. Daarnaast biedt&#13;
opslag de mogelijkheid de producten te verkopen op het&#13;
moment dat de marktprijs gunstig is.&#13;
De producenten die aangesloten zijn bij een melkcoöperatie&#13;
verkopen het grootste gedeelte van hun melkproductie aan&#13;
de coöperatie, die de melk van al haar leden vervolgens afzet.&#13;
Een ander voorbeeld vormen de verkoopmogelijkheden die&#13;
The Greenery een teler of een telersvereniging binnenkort&#13;
zal bieden: een veilingrelatie, een exclusieve relatie met het&#13;
handelshuis of een relatie op afstand waarbij de teler zelf een&#13;
verkoper in dienst neemt.36&#13;
De vraag hoe de samenwerking door middel van producentenorganisaties,&#13;
verenigingen van landbouwondernemers of&#13;
coöperaties en demogelijkemededingingsbeperkende effecten&#13;
van deze samenwerking moeten worden beoordeeld, is door&#13;
hetHof van Justitie beantwoord in de zaak Oude Luttikhuis.37&#13;
In deze zaak heeft het Hof van Justitie geoordeeld dat bij&#13;
toetsing van samenwerkingsvormen aan art. 81 EG rekening&#13;
moet worden gehouden met de economische context waarin&#13;
de ondernemingen opereren, de producten of diensten&#13;
waarop de overeenkomsten betrekking hebben, de structuur&#13;
van de betrokken markt en de werkelijke omstandigheden&#13;
waaronder deze functioneert. Dit houdt in dat bij de beoordeling&#13;
van de samenwerking tussen landbouwondernemers&#13;
door middel van producentenorganisaties, zoals bijvoorbeeld&#13;
landbouwcoöperaties en telersverenigingen rekening moet&#13;
worden gehouden met de bijzonderheden van de landbouwproductmarkten&#13;
en de bijzondere rol die daarin aan deze organisaties&#13;
is toegekend. In het arrest Oude Luttikhuis concludeerde&#13;
het hof derhalve dat:&#13;
‘de strekking van de coöperatieve rechtsvorm van een ondernemingsorganisatie&#13;
op zichzelf niet mededingingsbeperkend&#13;
is, nu die rechtsvorm in de gunst staat van de nationale en&#13;
communautaire wetgever als factor voor de modernisering&#13;
en rationalisatie van de landbouwsector en voor de efficiëntie&#13;
van de ondernemingen.’38&#13;
Het hof had eerder al in de zaak Gøttrup-Klim geoordeeld&#13;
dat producentenorganisaties, zoals landbouwcoöperaties over&#13;
het algemeen juist bijdragen aan de verbetering van de doeltreffende&#13;
mededinging.39 Deze bijzondere positie van de samenwerking&#13;
door middel van diverse vormen van producentenorganisaties&#13;
houdt echter niet in dat de statutaire bepalingen&#13;
die de verhoudingen tussen de producentenorganisatie en de leden regelen per definitie onttrokken zijn aan het verbod&#13;
van art. 81 lid 1 EG. De beperkingen die de statuten de&#13;
leden opleggen omhun trouw aan de producentenorganisatie&#13;
te garanderen mogen niet verder gaan dan noodzakelijk voor&#13;
de continuïteit en de goede werking van de producentenorganisatie.&#13;
40 Zo oordeelde het Hof in de zaak Oude Luttikhuis&#13;
dat de combinatie van een exclusieve leveringsverplichting&#13;
en de verplichting tot betaling van een buitensporig hoog&#13;
uittreegeld, een beperking van de mededinging tot gevolg&#13;
kan hebben. De leden worden op deze manier immers een&#13;
lange tijd aan de coöperatie gebonden en kunnen zich niet&#13;
bij een concurrerende coöperatie aansluiten.41&#13;
Op grond van het algemene mededingingsrechtelijke regime&#13;
worden samenwerkingsvormenmet betrekking tot de productie,&#13;
verwerking, aankoop of verkoop, bij een zekere omvang,&#13;
kritisch bekeken, omdat de samenwerking tot belangrijke&#13;
beperkingen van de mededinging kan leiden.42 Deze beperking&#13;
kan onder andere worden veroorzaakt door de coördinatie&#13;
van marktprijzen en de productie of het verdelen van&#13;
markten die veelal met dergelijke samenwerkingsvormen gepaard&#13;
gaat.Daarentegen worden vergelijkbare samenwerkingsvormen&#13;
in de landbouwsectoren in beginsel juist als positief&#13;
voor de mededinging gewaardeerd.&#13;
Hetzelfde geldt voor het creëren van een grote(re)marktmacht&#13;
als gevolg van de samenwerking van producenten in de verschillende&#13;
vormen van producentenorganisaties. In het algemene&#13;
mededingingsrechtelijke regime geldt dat het creëren&#13;
van een marktmacht als een potentiële bedreiging voor de&#13;
mededinging kan worden gezien vanwege demogelijke negatieve&#13;
invloed die een dergelijke marktmacht kan uitoefenen&#13;
op prijzen, innovatie, diversiteit of kwaliteit van producten.&#13;
In de landbouwsectoren is daarentegen een bepaalde schaalgrootte&#13;
ofmarktmacht veelal juist noodzakelijk ominnovatie,&#13;
diversiteit en kwaliteit van de producten te stimuleren.&#13;
Daarnaast wordt ook de invloed die een marktmacht kan uitoefenen op de stabilisatie van de prijzen als positief gewaardeerd,&#13;
omdat de bundeling van het aanbod de enigemogelijkheid&#13;
is tegenwicht te bieden aan de inkoopmacht van de afnemers&#13;
en redelijke prijzen af te dwingen.&#13;
Indien de samenwerking door middel van een producentenorganisatie&#13;
verder gaat dan nodig is voor de continuïteit en&#13;
de goede werking van de producentenorganisatie, is deze samenwerking&#13;
mogelijk op grond van een van de hiervoor genoemde&#13;
algemene of specifieke uitzonderingen van het verbod&#13;
van art. 81 lid 1 EG toegestaan.De specifieke uitzonderingen&#13;
gelden niet alleen voor de samenwerking door middel van&#13;
een producentenorganisatie,maar tevens voor samenwerking&#13;
van verschillende producentenorganisaties, verenigingen van&#13;
landbouwondernemers en landbouwcoöperaties, zelfs voor&#13;
samenwerking tussen verenigingen van deze verenigingen.&#13;
De behoefte aan samenwerking tussen diverse vormen van&#13;
producentenorganisaties bestaat als gevolg van de toenemende&#13;
marktwerking en de huidige marktsituatie, in het bijzonder&#13;
in de groente en fruitsector. Veel telersverenigingen zien zich&#13;
genoodzaakt samenwerking met andere verenigingen aan te&#13;
gaan om zo extra marktpotentieel en schaalvoordeel te creëren.&#13;
43&#13;
3.5. Samenwerking van verenigingen van landbouwondernemers&#13;
en verenigingen van deze verenigingen&#13;
De samenwerking tussen verenigingen van landbouwondernemers,&#13;
producentenorganisaties of coöperaties en samenwerking&#13;
tussen verenigingen van die verenigingen valt onder het&#13;
regime van de hiervoor genoemde derde uitzondering. Deze&#13;
uitzondering is neergelegd in art. 176 lid 1 tweede alinea, van&#13;
de integrale GMO-verordening en in art. 2 lid 1, tweede alinea,&#13;
van verordening nr. 1184/2006. Onder de specifieke&#13;
voorwaarden die voor deze uitzondering gelden, kunnen de&#13;
hiervoor genoemde verenigingen van landbouwondernemers&#13;
samenwerken op het gebied van de voortbrenging, de verkoop,&#13;
de opslag en de bewerking van landbouwproducten.&#13;
Hierna zal worden ingegaan op een aantal samenwerkingsvormen&#13;
die op grond van het algemene mededingingsrechtelijke&#13;
regime worden aangemerkt als samenwerkingsvormen waarbij&#13;
het risico op een negatieve beïnvloeding van de mededinging&#13;
reëel aanwezig is.&#13;
3.5.1. Gezamenlijke productie en verwerking&#13;
De efficiëntievoordelen als gevolg van de schaalvoordelen van&#13;
productieovereenkomsten worden ook in het algemene mededingingsrechtelijke&#13;
regime erkend. In dit regime kunnen&#13;
echter ook bezwaren tegen de samenwerking op het gebied&#13;
van de productie, de be- of verwerking bestaan. Deze bezwaren&#13;
kunnen in de eerste plaats bestaan indien door middel&#13;
van dergelijke samenwerkingsvormen de verkoopprijzen in&#13;
grote mate kunnen worden afgestemd. Daarnaast kunnen&#13;
mededingingsrechtelijke bezwaren bestaan indien deze samenwerking&#13;
gepaard gaatmet afspraken ten aanzien van de beperking&#13;
van de productie of het verdelen van de markten en/of categorieën afnemers. Afspraken tot vaststelling van de verkoopprijzen,&#13;
verdeling van de markten en het vastleggen van&#13;
productiehoeveelheden worden aangemerkt als afspraken die&#13;
tot doel hebben de mededinging te beperken en zijn (bij een&#13;
bepaalde schaalgrootte) derhalve vrijwel altijd verboden.&#13;
Voorts kunnen mededingingsrechtelijke bezwaren bestaan&#13;
tegen productiesamenwerking indien als gevolg van de samenwerking&#13;
een te grote marktmacht ontstaat. In bijzondere gevallen&#13;
zouden productieovereenkomsten op grond van de&#13;
groepsvrijstellingsregeling van verordening nr. 2658/200044&#13;
kunnen worden vrijgesteld van het verbod van art. 81 lid 1&#13;
EG op voorwaarde dat het gezamenlijk marktaandeel van de&#13;
samenwerkende partijen kleiner is dan 20%. Bij een dergelijk&#13;
beperkt marktaandeel wordt het niet aannemelijk geacht dat&#13;
een marktmacht ontstaat.&#13;
De specifieke uitzondering van art. 81 lid 1 EG voor de samenwerking&#13;
tussen verenigingen van landbouwondernemers,&#13;
producentenorganisaties of landbouwcoöperaties op het gebied&#13;
van productie en verwerking staat in beginsel niet in de&#13;
weg aan een beperking van de productie van de leden of het&#13;
verdelen van de markten. De doelstellingen van deze verenigingen&#13;
of producentenorganisaties met betrekking tot de&#13;
planning van de productie, de aanpassing van de omvang en&#13;
de kwaliteit van de productie aan de vraag worden immers&#13;
in beginsel positief gewaardeerd in het licht van de landbouwdoelstellingen.&#13;
In de landbouwsector worden deze samenwerkingsvormen&#13;
derhalve niet aangemerkt als afspraken die per&#13;
definitie onder het verbod van art. 81 lid 1 EG vallen omdat&#13;
zij tot doel hebben de mededinging te beperken. Zoals hiervoor&#13;
reeds is uiteengezet heeft het Hof in het hiervoor aangehaalde&#13;
arrest Oude Luttikhuis immers overwogen dat de&#13;
doelstellingen van landbouwcoöperaties niet per definitie&#13;
mededingingsbeperkend zijn. De schaalvoordelen en de&#13;
daarmee gepaard gaande kostenbesparingen hebben in beginsel&#13;
een positief effect op de mededinging in de landbouwsector.&#13;
Daarnaast waarborgen de hiervoor genoemde positieve&#13;
en negatieve voorwaarden voor de derde uitzondering van&#13;
het kartelverbod dat de uitgezonderde samenwerking geen&#13;
(onevenredig) nadelige gevolgen hebben voor demededinging.&#13;
Hierop wordt nader ingegaan in paragraaf 3.5.3.&#13;
3.5.2. Gezamenlijke verkoop&#13;
In algemeen mededingingsrechtelijke termen wordt samenwerking&#13;
op het gebied van de afzet of de verkoop, veelal&#13;
aangeduid als een commercialiseringsovereenkomst.Dergelijke&#13;
commercialiseringsovereenkomsten kunnen onder het&#13;
kartelverbod vallen.Demededingingsrechtelijke overwegingen&#13;
voor het niet toestaan van dergelijke vormen van verkoopsamenwerking,&#13;
zijn in de eerste plaats de mogelijkheid die een&#13;
dergelijke samenwerking concurrenten verschaft tot het uitwisselen&#13;
van gevoelige commerciële informatie, bijvoorbeeld&#13;
informatie met betrekking tot de marketingstrategie en de&#13;
prijsvaststelling. In de tweede plaats kunnen de samenwerkende&#13;
partijen de prijsconcurrentie op het niveau van de eindverkoop&#13;
beperken, doordat zij een belangrijk deel van de eindkosten als gevolg van de gezamenlijke afzet gemeenschappelijk&#13;
hebben.45 Voor zover de gezamenlijke afzet geen vaststelling&#13;
van de prijs omvat, kunnen samenwerkingsvormen afhankelijk&#13;
van de omvang van demarktaandelen van de samenwerkende&#13;
partijen, ook op grond van het algemene mededingingsrechtelijke&#13;
regime worden toegestaan. De Europese Commissie&#13;
hanteert het uitgangspunt dat indien partijen een gezamenlijk&#13;
marktaandeel vanminder dan 15%hebben het onwaarschijnlijk&#13;
is dat zij over eenmarktmacht beschikken. In die gevallen&#13;
zal de verkoopsamenwerking veelal aan de voorwaarden voor&#13;
een vrijstelling van het verbod van art. 81 lid 1 EG voldoen.&#13;
Indien de marktaandelen van de samenwerkende partijen&#13;
groter zijn, hangt de toelaatbaarheid van de samenwerkingsvorm&#13;
af van de mate van concentratie van de markt. Hoe&#13;
sterker de markt geconcentreerd is, des te bruikbaarder de&#13;
informatie over prijzen of marktstrategieën is om onzekerheden&#13;
in de eigen bedrijfsvoering te verminderen.46 Bij een sterk&#13;
geconcentreerdemarkt zal de gezamenlijke verkoop waarmee&#13;
een grotermarktaandeel dan 15%is gemoeid, derhalve eerder&#13;
onder het kartelverbod vallen.&#13;
Op grond van de hiervoor genoemde derde uitzondering van&#13;
art. 81 EG geldt echter een afwijkend beoordelingskader voor&#13;
samenwerking tussen verenigingen van landbouwondernemers,&#13;
producentenorganisaties of coöperaties op het gebied&#13;
van de afzet en verkoop van landbouwproducten. De stabilisatie&#13;
van de producentenprijzen en de concentratie van het&#13;
aanbod en het op de markt brengen van de producten van&#13;
de leden van deze organisaties zijn immers doelstellingen die&#13;
positief worden gewaardeerd in het licht van de verwezenlijking&#13;
van de landbouwdoelstellingen.&#13;
Bovengenoemde mededingingsrechtelijke bezwaren, voor&#13;
zover deze relevant zijn bij de gezamenlijke verkoop van&#13;
landbouwproducten, gelden derhalve in beginsel niet onverkort&#13;
ten aanzien van een verkoopsamenwerking tussen verenigingen&#13;
van landbouwondernemers (producentenorganisaties&#13;
en coöperaties) en verenigingen van die verenigingen. Deze&#13;
samenwerkingsvormen dienen echter wel te voldoen aan twee&#13;
positieve en twee negatieve voorwaarden. Hierop wordt in&#13;
paragraaf 3.5.3 nader ingegaan.&#13;
3.5.3. Beperkingen samenwerking verenigingen van&#13;
landbouwondernemers en verenigingen van die&#13;
verenigingen&#13;
De hiervoor beschreven samenwerkingsvormen van verenigingen&#13;
van landbouwondernemers (waaronder producentenorganisaties&#13;
en coöperaties) en verenigingen van die verenigingen&#13;
dienen te voldoen aan twee positieve en twee negatieve&#13;
voorwaarden. Op grond van de positieve voorwaarden dient&#13;
het ten eerste te gaan om verenigingen binnen één lidstaat&#13;
enmag de samenwerking voorts niet de verplichting inhouden&#13;
een bepaalde prijs toe te passen. Het stabiliseren van de producentenprijzen&#13;
mag derhalve niet zover gaan dat de landbouwondernemers&#13;
dan wel de verenigingen van landbouwondernemers&#13;
worden verplicht een bepaalde verkoopprijs te voeren. De uitwisseling van de concurrentiegevoelige informatie&#13;
mag voorts niet verder gaan dan nodig is voor de stabilisatie&#13;
van de producentenprijzen en de concentratie van het&#13;
aanbod en het op de markt brengen van de producten van&#13;
de leden van coöperaties. Ingevolge de negatieve voorwaarden&#13;
mag de samenwerking de mededinging niet uitsluiten en de&#13;
landbouwdoelstellingen, neergelegd in art. 33 EG niet in gevaar&#13;
brengen.&#13;
De mogelijkheden tot samenwerking van verenigingen van&#13;
landbouwondernemers op het gebied van de verkoop, productie&#13;
en verwerking van landbouwproducten zal in het bijzonder&#13;
worden ingeperkt door de laatste twee negatieve voorwaarden&#13;
van de derde uitzondering van art. 81 lid 1 EG. De samenwerking&#13;
op het gebied van de verkoop, productie en verwerking&#13;
mag niet zodanig zijn vormgegeven dat de concurrentie&#13;
op desbetreffende productmarkt of een door de samenwerking&#13;
beïnvloedde markt geheel wordt uitgesloten.47 Daarnaast&#13;
mogen de marktaandelen van de samenwerkende partijen&#13;
niet zodanig groot zijn dat de samenwerking demededinging&#13;
feitelijk uitsluit. Indien de samenwerkende partijen derhalve&#13;
een dusdanig grote marktmacht vormen dat feitelijk geen&#13;
(prijs)concurrentie van andere partijen meer overblijft, zal de&#13;
samenwerking evenmin aan deze negatieve voorwaarde van&#13;
de derde uitzondering van art. 81 lid 1 EG voldoen.&#13;
Voortsmag de samenwerking de landbouwdoelstellingen niet&#13;
in gevaar brengen. Deze voorwaarde houdt in dat géén van&#13;
de landbouwdoelstellingen in gevaar mag worden gebracht.&#13;
Deze doelstellingen zijn:&#13;
a. de productiviteit van de landbouw te doen toenemen&#13;
door de technische vooruitgang te bevorderen en door&#13;
zowel de rationele ontwikkeling van de landbouwproductie&#13;
als een optimaal gebruik van de productiefactoren,&#13;
met name de arbeidskrachten, te verzekeren;&#13;
b. aldus de landbouwbevolking een redelijke levensstandaard&#13;
te verzekeren, met name door de verhoging van het&#13;
hoofdelijk inkomen van hen die in de landbouw werkzaam&#13;
zijn;&#13;
c. de markten te stabiliseren;&#13;
d. de voorziening veilig te stellen;&#13;
e. redelijke prijzen bij de levering aan verbruikers te verzekeren.&#13;
Van al deze doelstellingen verdient de laatste landbouwdoelstelling,&#13;
het verzekeren van redelijke prijzen voor consumenten,&#13;
bijzondere aandacht bij de verkoopsamenwerking. De&#13;
bundeling van de verkoop heeft veelal primair tot doel de&#13;
mogelijkheid tot het verkrijgen van hogere prijzen te vergroten.&#13;
Door de bundeling van het aanbod kunnen de coöperaties&#13;
immers de onderhandelingspositie ten opzichte van de&#13;
grote inkoopmacht van supermarktketens of andere afnemers&#13;
verstevigen. Deze bundeling mag ingevolge de vijfde landbouwdoelstelling&#13;
echter niet tot onredelijk hoge consumentenprijzen&#13;
leiden. Daarnaast kan de samenwerking op zowel&#13;
het gebied van de verkoop als de productie en verwerking&#13;
een harmoniserende invloed op de verkoopprijs hebben.Door&#13;
uitschakeling van de prijsconcurrentie kan de vijfde landbouwdoelstelling&#13;
eveneens in gevaar worden gebracht.&#13;
3.6. Bijzondere samenwerkingsvormen in de groente&#13;
en fruitsector&#13;
Naast de hiervoor genoemde horizontale samenwerkingsvormen&#13;
tussen landbouwondernemers, verenigingen van landbouwondernemers&#13;
(producentenorganisaties) en verenigingen&#13;
van die verenigingen, biedt art. 176bis van de integraleGMOverordening&#13;
een specifieke uitzondering van art. 81 lid 1 EG&#13;
voor overeenkomsten, besluiten en onderlinge afgestemde&#13;
feitelijke gedragingen van erkende brancheorganisaties, waar&#13;
ook andere partijen uit de keten aan kunnen deelnemen. De&#13;
samenwerking mag betrekking hebben op de specifieke activiteiten,&#13;
genoemd in art. 123 lid 3, onder c, van de integrale&#13;
GMO-verordening. Deze activiteiten hebben onder andere&#13;
betrekking op de verbetering van de kennis en transparantie&#13;
van de productie en de markt, een betere coördinatie van de&#13;
afzet door middel van onderzoek en marktstudies, het opstellen&#13;
van standaardcontracten, het beter benutten van het potentieel&#13;
van de groente- en fruitproductie, het bevorderen&#13;
van milieuvriendelijke productiemethoden, het ontwikkelen&#13;
en beschermen van de biologische landbouw, oorsprongsbenamingen,&#13;
kwaliteitslabels en geografische aanduidingen.&#13;
De voorwaarden voor deze uitzondering die gezien de hoeveelheid&#13;
en de diversiteit van de betrokken partijen een grotere&#13;
impact op demededinging kan hebben, zijn uitgebreider&#13;
dan voor de hiervoor genoemde horizontale uitzonderingsmogelijkheden.&#13;
Indien de samenwerking van brancheorganisaties&#13;
een van de in art. 176bis lid 4, genoemde effecten heeft, valt&#13;
de samenwerking onder het verbod van art. 81 lid 1 EG. Het&#13;
gaat hier onder andere omeffecten van de compartimentering&#13;
van de markten, de vaststelling van prijzen (voor zover deze&#13;
niet voortvloeit uit verplichtingen op grond van de communautaire&#13;
regelgeving), discriminatie of eliminatie van de&#13;
concurrentie voor een aanzienlijk deel van de betrokken&#13;
producten of andere concurrentiedistorsies die niet volstrekt&#13;
noodzakelijk zijn voor het nagestreefde doelstellingen van het&#13;
gemeenschappelijk landbouwbeleid.48&#13;
4. Conclusie&#13;
Met de laatste hervormingsoperatie van het GLB, de ‘health&#13;
check’ is de reeds toegenomenmarktwerking in de landbouwsector&#13;
verder doorgevoerd. Enerzijds zijn diverse vormen van&#13;
productiesteun verder ontkoppeld en anderzijds zijn diverse&#13;
wijzigingen in de marktordeningen doorgevoerd, zoals de&#13;
afschaffing van de interventieregelingen en de beslissing de&#13;
melkquota in 2012 af te schaffen.&#13;
Ik begon dit artikel met de opmerking dat de tendens naar&#13;
meer en grotere samenwerkingsverbanden in de landbouwsector&#13;
tegenstrijdig lijkt te zijnmet de toenemendemarktwerking&#13;
in deze sector, aangezien de rol van het mededingingsrecht&#13;
bij meer marktwerking in het algemeen groter wordt. Het&#13;
mededingingsrecht heeft als uitgangspunt dat ondernemingen&#13;
onafhankelijk van elkaar beslissen over hunmarktgedrag.Dit&#13;
uitgangspunt staat derhalve haaks op de tendens naar meer&#13;
en grotere samenwerkingsverbanden waarmee de zelfstandige&#13;
beslissingen van landbouwondernemers worden vervangen&#13;
door gezamenlijke beslissingen van verenigingen van landbouwondernemers, producentenorganisaties of landbouwcoöperaties.&#13;
Hoewel op grond van het algemene mededingingsrechtelijke&#13;
regime samenwerkingsverbanden tussen concurrerende ondernemingen&#13;
onder bepaalde voorwaarden zijn toegestaan,&#13;
biedt het specifieke mededingingsrechtelijke regime voor de&#13;
landbouwsector verdergaande mogelijkheden tot samenwerking.&#13;
In dit artikel is echter uiteengezet dat dit specifieke&#13;
mededingingsrechtelijke regime ondanks de toenemende&#13;
marktwerking in de landbouwsector ongewijzigd is gebleven&#13;
en de tendens naar meer samenwerking verder is versterkt.&#13;
De bijzondere positie van de landbouwondernemingen en&#13;
de specifieke landbouwdoelstellingen neergelegd in art. 33&#13;
EG maken de specifieke samenwerkingsvormen in de landbouwsector&#13;
juist bij een toenemende marktwerking noodzakelijk.&#13;
Het bijzondere mededingingsrechtelijke regime voor de&#13;
landbouwsector kent in de eerste plaats een speciale rol toe&#13;
aan samenwerking van producenten in producentenorganisaties,&#13;
(telers)verenigingen of landbouwcoöperaties, aangezien&#13;
deze samenwerkingsvormen de mededinging veelal juist bevorderen.&#13;
De samenwerking doormiddel van deze producentenorganisaties&#13;
ismet de laatste hervorming van het GLB nog&#13;
verder versterkt, door de uitbreiding naar alle landbouwsectoren&#13;
van de mogelijkheid voor lidstaten om producentenorganisaties,&#13;
die zijn opgericht door producenten en de bevordering&#13;
van planning van de productie en de concentratie van&#13;
de afzet van de producten van de leden tot doel hebben, te&#13;
erkennen. Met deze erkenningsmogelijkheid is nogmaals bevestigd&#13;
dat bij toenemende marktwerking bundeling van het&#13;
aanbod noodzakelijk is om tegenwicht te kunnen bieden aan&#13;
de inkoopmacht van de afnemers, zoals de grote supermarktketens.&#13;
Voorts voorziet het specifieke mededingingsregime voor de&#13;
landbouwsector in specifieke uitzonderingen van het kartelverbod,&#13;
neergelegd in art. 81 lid 1 EG voor samenwerkingsvormen&#13;
die (i) een wezenlijk bestanddeel uitmaken van een&#13;
nationale marktorganisatie, (ii) noodzakelijk zijn voor de&#13;
verwezenlijking van de landbouwdoelstellingen en (iii) voor&#13;
overeenkomsten, besluiten en gedragingen van landbouwondernemers,&#13;
verenigingen van landbouwondernemers of verenigingen&#13;
van deze verenigingen.Daarnaast biedt het specifieke&#13;
uitzonderingen van art. 81 lid 1 EG voor vergaande samenwerkingsvormen&#13;
van brancheorganisaties in de groente- en&#13;
fruitsector en de tabakssector.&#13;
De specifieke uitzonderingsmogelijkheden bestaan naast de&#13;
algemene vrijstellingsmogelijkheden van het kartelverbod&#13;
neergelegd in art. 81 lid 3 EG en art. 6 lid 3 Mw. Anders dan&#13;
voor deze algemene vrijstellingsvoorwaarden, is voor de specifieke&#13;
uitzonderingen van art. 81 lid 1 EG neergelegd in het&#13;
specifiekemededingingsrechtelijke regime voor de landbouwsector&#13;
een voorafgaande melding en individuele ontheffing&#13;
van de Europese Commissie noodzakelijk.&#13;
Ondanks de doorwerkingsbepalingen van de art. 12 en 13 in&#13;
de Mededingingswet gelden deze specifieke uitzonderingen&#13;
neergelegd in de integrale GMO-verordening en verordening&#13;
nr. 1184/2006 niet voor samenwerkingsvormen tussen&#13;
landbouwproducenten en coöperaties die geen communautaire&#13;
dimensie of interstatelijk effect hebben, maar uitsluitend&#13;
de handel en de mededinging binnen de lidstaat kunnen beïnvloeden.&#13;
Nu de integraleGMO-verordening en verordening&#13;
nr. 1184/2006 voorzien in diverse mogelijkheden tot (exclusief&#13;
door de Commissie te verlenen) ontheffing en niet in een&#13;
vrijstelling van art. 81 lid 1 EG, zijn de hiervoor genoemde&#13;
doorwerkingsbepalingen niet van toepassing. Dit heeft tot&#13;
gevolg dat samenwerkingsvormen in de landbouwsector die&#13;
geen ‘interstatelijk effect’ hebben, maar die - zouden zij dit&#13;
effect hebben - voor een van de ontheffingsmogelijkheden&#13;
van de hiervoor genoemde verordeningen in aanmerking&#13;
komen, toch onder het nationale kartelverbod, neergelegd in&#13;
art. 6 lid 1 van de Mededingingwet vallen.&#13;
De doorwerkingsbepalingen van deMededingingswet hebben&#13;
echter tot doel te bewerkstelligen dat het nationale mededingingsrecht&#13;
niet strenger of soepeler is dan het communautaire&#13;
mededingingsrecht. De integrale GMO-verordening kent in&#13;
diverse sectoren een bijzondere rol toe aan samenwerkingsvormen&#13;
in de vormvan producentenorganisaties, aangezien deze&#13;
van groot belang zijn bij de verwezenlijking van het GLB.&#13;
Deze verordening werkt rechtstreeks door in de Nederlandse&#13;
rechtsorde. De doelstelling van deze verordening zou mijns&#13;
inziens nietmogen worden gefrustreerd door hetNederlandse&#13;
mededingingsrecht. Om die reden heb ik ervoor gepleit dat&#13;
de nationale instanties bij de toetsing van vormen van samenwerking&#13;
tussen landbouwondernemers en verenigingen van&#13;
landbouwondernemers die uitsluitend onder art. 6 lid 1 Mw&#13;
vallen, uitgaan van de voorwaarden van de integrale GMOverordening&#13;
en verordening nr. 1184/2006. Indien deze samenwerkingsvormen&#13;
aan de genoemde uitzonderingsvoorwaarden&#13;
voldoen, zouden deze nationale instanties mijns inziens&#13;
analoog aan de uitzonderingsmogelijkheden van art. 81&#13;
lid 1 EG, art. 6 lid 1Mw buiten toepassingmoeten verklaren.&#13;
De genoemde landbouwverordeningen bieden de ruimte voor&#13;
een dergelijke toetsing door de nationale instanties, aangezien&#13;
deze verordeningen de Commissie uitsluitend exclusieve beoordelingsbevoegdheid&#13;
verlenen met betrekking tot samenwerkingsvormen&#13;
die onder art. 81 lid 1 EG vallen (met een&#13;
communautaire dimensie).</content><legacyfootnotes>Mr.M.C. vanHeezik is advocaat bijHouthoff BurumaN.V.De auteur&#13;
dankt mr. G. van der Wal voor zijn commentaar op het concept.&#13;
*&#13;
1. Deze hervormingsoperatie is uitgebreid beschreven in ‘Health check&#13;
van het Gemeenschappelijk Landbouwbeleid’ door mr. H.A. Verbakelvan&#13;
Bommel, Agr.r. 2009, p. 128-132.&#13;
Zie Verordening (EG) nr. 73/2009 van de Raad van 19 januari 2009&#13;
tot vaststelling van gemeenschappelijke voorschriften voor regelingen&#13;
2.&#13;
inzake rechtstreekse steunverlening aan landbouwers in het kader van&#13;
het gemeenschappelijk landbouwbeleid en tot vaststelling van bepaalde&#13;
steunregelingen voor landbouwers, tot wijziging van Verordeningen&#13;
(EG) nr. 1290/2005, (EG) nr. 247/2006, (EG) nr. 378/2007 en tot&#13;
intrekking van Verordening (EG) nr. 1782/2003, PB L 30 van&#13;
31.1.2009, p. 16.&#13;
Zie Verordening (EG) nr. 72/2009 van de Raad van 19 januari 2009&#13;
houdende wijzigingen van het gemeenschappelijk landbouwbeleid door&#13;
3.&#13;
wijziging van de Verordeningen (EG) nr. 247/2006, (EG) nr. 320/2006,&#13;
(EG) nr. 1405/2006, (EG) nr. 1234/2007, (EG) nr. 3/2008 en (EG)&#13;
nr. 479/2008 en tot intrekking van de Verordeningen (EEG) nr.&#13;
1883/78, (EEG) nr. 1254/89, (EEG) nr. 2247/89, (EEG) nr. 2055/93,&#13;
(EG) nr. 1868/94, (EG) nr. 2596/97, (EG) nr. 1182/2005 en (EG) nr.&#13;
315/2007, PB L 30 van 31.1.2009, p. 1.&#13;
In verordening nr. 73/2009 is vastgelegd dat de steun voor de sectoren&#13;
eiwithoudende gewassen, rijst, aardappelzetmeel, noten, vlas en hennep&#13;
worden vanaf 2012 wordt ontkoppeld.&#13;
4.&#13;
Het betreft de ontkoppeling van verwerkingssteun voor vlas, hennep,&#13;
gedroogde voedergewassen en aardappelzetmeel.&#13;
5.&#13;
6. Het betreft de interventieregelingen voor varkensvlees, durumtarwe en&#13;
rijst, granen, boter bestemd voor banketbakkerswaar, roomijs en rechtstreekse&#13;
consumptie.&#13;
Tot nu toe is deze conclusie overeind gehouden, maar gezien de recente&#13;
ontwikkelingen in de melkprijs die mede het gevolg zijn van de reeds&#13;
7.&#13;
doorgevoerde verhoging van de quota in de aanloop naar de afschaffing&#13;
daarvan, rijst de vraag hoe lang deze liberalisering overeind zal blijven.&#13;
Dit regime was voorheen opgenomen in Verordening nr. 26 en is nu&#13;
vastgelegd in Verordening (EG) nr. 1184/2006 van de Raad van 24&#13;
8.&#13;
juli 2006 inzake de toepassing van bepaalde regels betreffende de mededinging&#13;
op de voortbrenging van en de handel in bepaalde landbouwproducten,&#13;
PbEG L 214 van 4.8.2006, p. 7. Bij de integratie van de&#13;
voorschriften van de landbouwmarktordeningen zijn ook de mededingingsregels&#13;
voor bijna allemarktordeningen opgenomen in Verordening&#13;
(EG) nr. 1234/2007 van de Raad van 22 oktober 2007 houdende een&#13;
gemeenschappelijke ordening van de landbouwmarkten en specifieke&#13;
bepalingen voor een aantal landbouwproducten (‘Integrale-GMO-verordening’)&#13;
PbEG L 299 van 16.11.2007, p. 1.&#13;
Verordening nr. 1234/2007 is van toepassing op de sectoren genoemd&#13;
in art. 1 van verordening nr. 1234/2007, te weten: a) granen, b) rijst;&#13;
9.&#13;
c) suiker; d) gedroogde voedergewassen; e) zaaizaad; f) hop; g) olijfolie&#13;
en tafelolijven; h) vlas en hennep; i) groenten en fruit; j) verwerkte&#13;
groenten en fruit; k) bananen; m) levende planten en producten van de&#13;
bloementeelt; n) ruwe tabak; o) rundvlees; p) melk en zuivelproducten;&#13;
q) varkensvlees; r) schapen- en geitenvlees; s) eieren; t) vlees van&#13;
pluimvee; u) overige producten en de sectoren genoemd in art. 1, lid 3&#13;
van verordening nr. 1234/2007: a) ethylalcohol verkregen uit landbouwproducten;&#13;
producten van de bijenteelt; zijderupsen.&#13;
Verordening (EG) nr. 1184/2006 van de Raad van 24 juli 2006 inzake&#13;
de toepassing van bepaalde regels betreffende de mededinging op de&#13;
10.&#13;
voortbrenging van en de handel in bepaalde landbouwproducten, PbEG&#13;
L 214 van 4.8.2006, p. 7, laatst gewijzigd bij PbEG L 121, 14.4.2008,&#13;
p. 1.&#13;
Aangezien voor demeeste landbouwproducten Europesemarktordeningen&#13;
zijn ingesteld, biedt deze uitzonderingsgrond nog maar een zeer&#13;
11.&#13;
beperktemogelijkheid tot samenwerking. Zie ookHvJ EG 10 december&#13;
1974, Charmasson, zaak 48/74, Jur. 1974, 1383. Zie ook Beschikking&#13;
Commissie 2 december 1977, Bloemkool, PbEG 1978, L 21/23; Beschikking&#13;
Commissie 19 december 1989, Suikerbieten, PbEG 1990, L&#13;
31/32; Beschikking Commissie 30 juli 1992, Schotse zalm, PbEG 1992,&#13;
L 246 en Beschikking Commissie 18 december 1987, Primeuraardappelen,&#13;
PbEG 1988, L 59/25.&#13;
Deze doelstellingen bestaan uit:a) de productiviteit van de landbouw&#13;
te doen toenemen door de technische vooruitgang te bevorderen en&#13;
12.&#13;
door zowel de rationele ontwikkeling van de landbouwproductie als een&#13;
optimaal gebruik van de productiefactoren, met name de arbeidskrachten,&#13;
te verzekeren;b) aldus de landbouwbevolking een redelijke levensstandaard&#13;
te verzekeren,met name door de verhoging van het hoofdelijk&#13;
inkomen van hen die in de landbouw werkzaam zijn;c) de markten te&#13;
stabiliseren;d) de voorziening veilig te stellen;e) redelijke prijzen bij de&#13;
levering aan verbruikers te verzekeren.&#13;
13. Opgenomen in art. 176, lid 1, tweede alinea, van verordening nr.&#13;
1234/2007 en art. 2, lid 1, tweede alinea, van verordening nr.&#13;
1184/2006.&#13;
14. HR 14 oktober 2005 (Bos/VTN), LJN AT5531, NJ 2006, 172, r.o.&#13;
3.3.&#13;
Dememorie van toelichting op deMededingingswet vermeldt weliswaar&#13;
met betrekking tot de art. 12 en 13 van de Mededingingswet dat de&#13;
15.&#13;
uitzonderingen van het kartelverbod die verordening nr. 26/62 (de&#13;
voorloper van de integrale GMO-verordening en verordening nr.&#13;
1184/2006) voor de landbouwsector bevat: ‘ook gelden sommige van de&#13;
EG-vrijstellingen die ingevolge de artikelen 12 en 13 in het voorstel van&#13;
wet doorwerken, voor bepaalde typen mededingingsafspraken in bepaalde&#13;
sectoren, zoals (…) de landbouwsector (…) Voorts biedt artikel 2 van&#13;
Verordening nr. 26/62 de mogelijkheid van een vrijstelling van artikel 85,&#13;
eerste lid, voor mededingingsbeperkingen in de agrarische sector. Deze vrijstelling&#13;
is niet gebaseerd op artikel 85, derde lid, van het Verdrag, maar op&#13;
de artikelen 42 en 43 betreffende de landbouw. Artikel 12 omvat ook deze&#13;
vrijstelling.’ Kamerstukken II 1995/96, 24 707, nr. 3, p. 53 en 64.&#13;
Rechtbank Rotterdam, 4 december 2001, 00/933 MEDED SIMO en&#13;
00/955-MEDED SIMO, LJN AD9026 (Stichting Saneringsfonds&#13;
Varkensslachterijen).&#13;
16.&#13;
Zie voor een kritische noot op deze in stand gelaten ontheffingsbevoegdheid&#13;
T.P.J.N. van Rijn, Landbouwbeleid en mededinging, in SEW 2007,&#13;
nr. 1.&#13;
17.&#13;
Rechtbank Rotterdam, 4 december 2001, 00/933 MEDED SIMO en&#13;
00/955-MEDED SIMO, LJN AD9026 (Stichting Saneringsfonds&#13;
18.&#13;
Varkensslachterijen) en Rechtbank Rotterdam, 19 juli 2006, 05/509,&#13;
05/438, 05/510 en 05/508MEDEDHRK, 05/519 en 05/562MEDED&#13;
KNP, LJN AY4888 (Garnalen).&#13;
19. HR 14 oktober 2005 (Bos/VTN), LJN AT5531, NJ 2006, 172, r.o.&#13;
7.3.&#13;
Zie de informele zienswijze van deNederlandseMededingingsautoriteit&#13;
inzake Kompany, kenmerk 6672/12.&#13;
20.&#13;
Verordening van de Raad van 16 december 2002 betreffende de uitvoering&#13;
van de mededingingsregels van de art. 81 en 82 van het Verdrag,&#13;
21.&#13;
PbEG 2003, L 1, p. 1. Verordening laatst gewijzigd bij PbEG 2006, L&#13;
269, p. 1.&#13;
Zie tevensMededeling van de Commissie betreffende de samenwerking&#13;
tussen de Commissie en de rechterlijke instanties van de EU lidstaten&#13;
22.&#13;
bij de toepassing van de art. 81 en 82 van het Verdrag, PbEU 2004, C&#13;
101, rnr. 6.&#13;
23. Zie ook Gerechtshof ’s-Gravenhage van 24 april 2008, Vereniging&#13;
Producentenorganisatie van deNederlandseMosselcultuur, C02/1136,&#13;
LJN BD1227.&#13;
Verordening (EG) nr. 1234/2007 van de Raad van 22 oktober 2007&#13;
houdende een gemeenschappelijke ordening van de landbouwmarkten&#13;
24.&#13;
en specifieke bepalingen voor een aantal landbouwproducten (‘Integrale-&#13;
GMO-verordening’) PbEG L 299 van 16.11.2007, p. 1, zoals gewijzigd&#13;
bij Verordening (EG) nr. 72/2009 van de Raad van 19 januari 2009&#13;
houdende wijzigingen van het gemeenschappelijk landbouwbeleid door&#13;
wijziging van de Verordeningen (EG) nr. 247/2006, (EG) nr. 320/2006,&#13;
(EG) nr. 1405/2006, (EG) nr. 1234/2007, (EG) nr. 3/2008 en (EG)&#13;
nr. 479/2008 en tot intrekking van de Verordeningen (EEG) nr.&#13;
1883/78, (EEG) nr. 1254/89, (EEG) nr. 2247/89, (EEG) nr. 2055/93,&#13;
(EG) nr. 1868/94, (EG) nr. 2596/97, (EG) nr. 1182/2005 en (EG) nr.&#13;
315/2007, PB L 30 van 31.1.2009, p. 1.&#13;
In de Nederlandse wetgeving zijn (vooralsnog) geen erkenningsvoorwaarden&#13;
opgenomen als gevolg van deze wijziging.&#13;
25.&#13;
De sectoren hop, olijfolie en tafelolijven, groente en fruit voor zover&#13;
het gaat om landbouwers die één of meer producenten van de sector&#13;
26.&#13;
groenten of fruit en /of dergelijke uitsluitend voor verwerking bestemde,&#13;
producten telen en zijderupsen, zie art. 122, onder a, van verordening&#13;
nr. 1234/2007.&#13;
Zie bijvoorbeeld art. 21 e.v. van Verordening (EG) Nr. 1580/2007 van&#13;
de Commissie van 21 december 2007 tot vaststelling van bepalingen&#13;
27.&#13;
voor de uitvoering van de Verordeningen (EG) nr. 2200/96, (EG) nr.&#13;
2201/96 en (EG) nr. 1182/2007 van de Raad in de sector groenten en&#13;
fruit, PB L 350 van 31.12.2007, p. 1.&#13;
Het betreft een van de doelstellingen genoemd in art. 103quater van&#13;
verordening nr. 1234/2007 ziende op de productieplanning, de verbe-&#13;
28.&#13;
tering van de productkwaliteit, de verhoging van de handelswaarde van&#13;
de producten, bevordering van de verkoop van verse of verwerkte producten,&#13;
milieumaatregelen en maatregelen van crisis preventie- en beheer.&#13;
29. Zie voorts art. 125 ter van verordening nr. 1234/2007.&#13;
30. Zie art. 123, lid 3, van verordening nr. 1234/2007.&#13;
Zie voor de specifieke erkenningsvoorwaarden de art. 34-37 van Verordening&#13;
(EG) nr. 1580/2007, reeds aangehaald.&#13;
31.&#13;
Zie AGD (17 juli 2009) Bundeling komkommer Limburg een feit en&#13;
AGD (11 juni 2009) PT: bundelingsbesluit over enkele weken’, AGF (17&#13;
32.&#13;
juli 2009) Komosa, Sun Quality en ZON gaan samenwerking aan. Aanbodsbundeling&#13;
komkommers en herfsttomaten in Limburg een feit.&#13;
Als gevolg van de wijziging die met de ‘health check’ is doorgevoerd,&#13;
bestaat deze mogelijkheid tot erkenning van producentenorganisaties,&#13;
33.&#13;
naast de in voetnoot 8 genoemde sectoren eveneens voor de sectoren&#13;
granen, rijst, suiker, gedroogde voedergewassen, zaaizaad, vlas en hennep,&#13;
planten en producten van de bloementeelt, ruwe tabak, rundvlees,melk&#13;
en zuivelproducten, varkensvlees, schapen- en geitenvlees, eieren en&#13;
pluimveevlees.&#13;
34. Verordening nr. 72/2009, reeds aangehaald in voetnoot 3, ov. 17.&#13;
Producenten van verse groenten en vers fruit kunnen veelal niet of in&#13;
minderemate profiteren van de spreidingsmogelijkheden van het aanbod&#13;
door opslag van de producten.&#13;
35.&#13;
36. Zie FD 1 september 2009 'Veiling The Greenery krijgt nieuwe opzet'.&#13;
HvJEG 12 december 1995, zaak C-399/93, Oude Luttikhuis e.a./Verenigde&#13;
Coöperatieve Melkindustrie Coberco BA, Jur. 1995, p. I-4515, r.o.&#13;
10.&#13;
37.&#13;
HvJEGOude Luttikhuis e.a./Verenigde CoöperatieveMelkindustrie Coberco&#13;
BA, reeds aangehaald, r.o. 12.&#13;
38.&#13;
39. HvJ EG C-250/92, Gøttrup-Klim, Jur. 1994, p. I-5641, r.o. 32.&#13;
Zie HvJEG Oude Luttikhuis e.a./Verenigde Coöperatieve Melkindustrie&#13;
Coberco BA, reeds aangehaald, en HR 14 oktober 2005 (Bos/VTN),&#13;
40.&#13;
LJN AT5531, NJ 2006, 172 en Hof 's-Gravenhage 24 februari 2009&#13;
(Vromans/VTN), LJN BH5597.&#13;
HvJEGOude Luttikhuis e.a./Verenigde CoöperatieveMelkindustrie Coberco&#13;
BA, reeds aangehaald, r.o. 15.&#13;
41.&#13;
Bepaalde samenwerkingsvormen, bijvoorbeeld op het gebied van onderzoek-&#13;
en ontwikkeling, de vaststelling van (kwaliteits)normen of het&#13;
42.&#13;
verbeteren van de milieubescherming vormen een geringere bedreiging&#13;
voor de mededinging en zijn veelal toegestaan, op voorwaarde dat zij&#13;
geen negatieve effecten hebben op de innovatie of de diversiteit van&#13;
producten en niet tot uitsluiting van marktpartijen leiden (zie bijvoorbeeld&#13;
het Preadvies Vereniging voor Agrarisch recht, Privaatrechtelijke&#13;
kwaliteitssystemen bezien vanuit het mededingingsrecht,mr. I.W. VerLoren&#13;
van Themaat, Agr.r. 2006, p. 379-399). Daarnaast is inkoopsamenwerking&#13;
ook op grond van het algemene mededingingsrechtelijke regime&#13;
veelal toegestaan op voorwaarde dat de gezamenlijke marktaandelen&#13;
van de samenwerkende partijen op de inkoop- en de afzetmarkt niet&#13;
groter zijn dan 15%. Indien de samenwerkende partijen een dergelijke&#13;
marktmacht vormen, wordt de kans groot geacht deze marktmacht negatieve&#13;
effecten op de mededinging heeft, bijvoorbeeld doordat de&#13;
markttoegang van concurrerende kopers wordt afgesloten of doordat&#13;
de prijsvoordelen niet worden doorgegeven aan afnemers danwel door&#13;
een afname van kwaliteit en innovatie (zie ook Mededeling van de&#13;
Commissie houdende richtsnoeren inzake de toepasselijkheid van art.&#13;
81 van het EG-Verdrag op horizontale samenwerkingsovereenkomsten,&#13;
PbEG C 3 van 6.1.2001, punten 116-126).&#13;
Zie bijv. de informele zienswijze van de Nederlandse Mededingingsautoriteit&#13;
inzake Kompany, kenmerk 6672/12 en diverse berichten in het&#13;
43.&#13;
AGD Limburgse bundeling bruikbaar model in afzet AGD 17 juli 2009),&#13;
Preitelers komen met plan voor samenwerking (AGD 18 februari 2009),&#13;
Vijf paprikapartijen in gesprek afzetbundeling (AGD 9 april 2009),&#13;
Prijscrisis helpt gesprekken over bundeling (AGD 29 mei 2009).&#13;
Verordening (EG) nr. 2658/2000 van de Commissie van 29 november&#13;
2000, betreffende de toepassing van art. 81, lid 3, van het Verdrag op&#13;
44.&#13;
groepen specialisatieovereenkomsten, PbEG L 304, laatst gewijzigd bij&#13;
PbEG L 236 van 16.4.2003.&#13;
Mededeling van de Commissie houdende richtsnoeren inzake de toepasselijkheid&#13;
van art. 81 van het EG-Verdrag op horizontale samenwerkingsovereenkomsten,&#13;
PbEG C 3 van 6.1.2001, punt 146.&#13;
45.&#13;
46. HvJEG van 28 mei 1998, John Deere v. Commissie, zaak C-7/95 P, Jur.&#13;
1998 p. I-3111.&#13;
47. Rechtbank Rotterdam, 19 juli 2006, 05/509, 05/438, 05/510 en 05/508&#13;
MEDED HRK, 05/519 en 05/562 MEDED KNP, LJN AY4888&#13;
(Garnalen).&#13;
48. rt. 177 van de integrale GMO-verordening bevat een vergelijkbare&#13;
uitzondering voor brancheorganisaties in de tabakssector.&#13;
</legacyfootnotes><footnotes><footnote/></footnotes><auteurs>mr. M.C. van Heezik</auteurs><published>2009-09-01 00:00:00</published><modified>2017-06-16 16:17:51</modified><editiondate>2009-09-01</editiondate><htmlpath>https://denhollander.info/artikel/8146</htmlpath></article>
</articles></edition>
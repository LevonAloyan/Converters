<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2007</searchword><id>5292</id><udhid>UDH:TvAR/5292</udhid><titel>De pacht in de overgang</titel><searchwords><searchword>TvAR 12/2007</searchword><searchword>UDH:TvAR/5292</searchword></searchwords><attachments><attachment><name>TAR_2007_12-1 ST.pdf</name><extention>pdf</extention><url>https://denhollander.info/download/5291/ci</url></attachment></attachments><inleiding>1. Inleiding&#13;
Op 1 september 2007 zonk de Pachtwet in het verleden&#13;
weg en deed het nieuwe pachtrecht1 zijn stralende intocht&#13;
voor de toekomst.2 Van ‘eigen’ overgangsrecht is dat nieuwe&#13;
recht echter niet voorzien.3 Dat wil uiteraard niet zeggen&#13;
dat de invoering van het nieuwe pachtrecht geen vragen van&#13;
overgangsrecht oproept. Op sommige onderdelen verschilt&#13;
het nieuwe pachtrecht immers wezenlijk van het oude.&#13;
Voorts leveren alleen al de ten tijde van de inwerkingtreding bestaande4 pachtovereenkomsten overgangssituaties op.&#13;
Pachtrechtelijke overgangskwesties zullen moeten worden&#13;
opgelost aan de hand van het reeds bestaande overgangsrecht.&#13;
Dat is vooral in de (algemene bepalingen uit de)&#13;
Overgangswet nieuw Burgerlijk Wetboek5 te vinden. Deze&#13;
Overgangswet (hierna ook te noemen: Ow) geldt namelijk&#13;
tevens voor latere toevoegingen aan en wijzigingen van het&#13;
BW, waaronder dus ook de nieuwe pachttitel in Boek 7&#13;
BW. Dit kan worden afgeleid uit artikel 68 Ow, dat als&#13;
volgt luidt: ‘In de volgende artikelen worden onder ‘de wet’&#13;
verstaan de in werking getreden bepalingen van de Boeken&#13;
3-8’.&#13;
In deze bijdrage wil ik met een overgangsrechtelijke bril kijken&#13;
(hetgeen volgens J.J.M. van der Ven ‘rechtswetenschappelijke&#13;
scheelkijkerij’ oplevert)6 naar enkele belangrijke wijzigingen&#13;
die het pachtrecht op 1 september 2007 heeft ondergaan.&#13;
Eerst ga ik kort in op de hoofdregel van de onmiddellijke&#13;
werking, die ook voor het nieuwe pachtrecht geldt.&#13;
Daarna komt het overgangsrecht ter zake van een aantal&#13;
wijzigingen in het pachtrecht aan de orde. Dit zijn de wijziging&#13;
van de omschrijving van het begrip pacht, de geldigheid&#13;
van rechtshandelingen, verwijzingen in lopende pachtovereenkomsten&#13;
naar de Pachtwet, de gebrekenregeling, de&#13;
eenmalige en de geliberaliseerde pacht, het eindigen van de&#13;
pachtovereenkomst op initiatief van de verpachter (onder&#13;
meer wegens het bereiken van de 65-jarige leeftijd door de&#13;
pachter), en lopende procedures (waarbij ook aan de orde&#13;
zal komen het overgangsrecht ter zake van de nieuwe mogelijkheid&#13;
van cassatieberoep tegen uitspraken van de pachtkamer&#13;
van het gerechtshof te Arnhem). De in artikel 75&#13;
Ow neergelegde vangnetbepaling zal zonodig ook ter sprake komen.7 Ik heb geen volledigheid nagestreefd met de hierna&#13;
volgende behandeling van overgangskwesties als gevolg van&#13;
de overgang van het oude naar het nieuwe pachtrecht.&#13;
Niet zonder belang is de vraag of het overgangsrecht voor&#13;
het BW dwingend dan wel regelend van aard is. Op grond&#13;
van de bedoeling van de wetgever en de aard en strekking&#13;
van de wettelijke regeling meen ik dat dit overgangsrecht in&#13;
beginsel een dwingendrechtelijk karakter heeft.8</inleiding><content>2. Uitgangspunt: onmiddellijke werking&#13;
De hoofdregel van het overgangsrecht is de onmiddellijke&#13;
werking.9 Onmiddellijke werking houdt in dat het nieuwe&#13;
(pacht)recht direct vanaf het moment van zijn inwerkingtreding&#13;
toepasselijk is op overgangssituaties, als op dat moment&#13;
maar is voldaan aan de eisen die het stelt.10 Deze&#13;
hoofdregel is in artikel 68a lid 1 Ow aldus geformuleerd:&#13;
‘Van het tijdstip van haar in werking treden af is de wet&#13;
van toepassing, indien op dat tijdstip is voldaan aan de&#13;
door de wet voor het intreden van een rechtsgevolg gestelde&#13;
vereisten, tenzij uit de volgende artikelen iets anders&#13;
voortvloeit.’&#13;
De hoofdregel van de onmiddellijke werking geldt ook voor&#13;
het nieuwe pachtrecht. De minister heeft daarover opgemerkt&#13;
dat tegen deze hoofdregel geen bezwaar bestaat,&#13;
omdat het nieuwe pachtrecht, voor zover het reeds bestaande&#13;
overeenkomsten betreft, een voortzetting van het&#13;
oude recht vormt, zij het met verbeteringen en verduidelijkingen&#13;
die ook voor bestaande overeenkomsten wenselijk&#13;
zijn. Voor zover de nieuwe pachttitel geen voortzetting van&#13;
het oude recht vormt, geldt volgens de minister dat de&#13;
nieuwe regels naar hun aard alleen van toepassing zijn op&#13;
overeenkomsten die na de inwerkingtreding worden gesloten&#13;
(zoals de geliberaliseerde pacht van los land in artikel&#13;
7:397 BW), of dat het oude recht wordt geëerbiedigd (zoals&#13;
bij lopende procedures op grond van de verlengingsregeling&#13;
van de artikelen 36-48 Pw (oud)).11 Ik kom op een en&#13;
ander hierna nog terug.12&#13;
3. De wijziging van de omschrijving van het&#13;
begrip pacht&#13;
De grens tussen pacht en huur is sinds 1 september 2007&#13;
verschoven. Deze verschuiving wordt met name veroorzaakt&#13;
door de nieuwe eis voor pacht dat de grond in gebruik&#13;
moet worden verstrekt ter uitoefening van de landbouw&#13;
voor zover bedrijfsmatig uitgeoefend(artikelen 7:311 en&#13;
312 BW). Niet meer voldoende is dus dat sprake is van&#13;
vruchttrekking met een economisch oogmerk van meer dan&#13;
ondergeschikte betekenis. Overigens zullen zich op dit punt&#13;
waarschijnlijk niet veel gevallen van overgangsrecht voordoen,&#13;
omdat het criterium van het nieuwe recht niet sterk&#13;
afwijkt van het criterium van het oude recht. Bij de verschuiving&#13;
van de grens tussen huur en pacht denk ik ook&#13;
aan de eis dat het door de pachter uitgeoefende bedrijf&#13;
moet zijn gericht op landbouw, waardoor bijvoorbeeld het&#13;
geval van ingebruikgeving in ruil voor een tegenprestatie&#13;
van een stuk land door een slager om daarop korte tijd zijn&#13;
slachtvee onder te brengen ten behoeve van zijn slagerij niet&#13;
meer onder pacht valt. In beide gevallen was voorheen sprake van pacht en is thans sprake van huur. Deze verschuiving&#13;
is overgangsrechtelijk van belang. Daarbij gaat&#13;
het om gevallen waarin het karakter van de overeenkomst&#13;
zoals deze is gesloten, naar oud recht niet in de weg stond&#13;
aan de kwalificatie ‘pacht’ maar naar nieuw recht wel. Een&#13;
voorbeeld is het geval dat de anterieure pachtovereenkomst&#13;
van de aanvang af zag op niet-bedrijfsmatig gebruik. Door&#13;
de gewijzigde omschrijving van het begrip ‘pacht’ na de inwerkingtreding&#13;
van de nieuwe pachttitel levert een dergelijke&#13;
overeenkomst niet langer pacht op.13 Het gaat hier dus&#13;
niet om het geval dat de anterieure pachtovereenkomst wel&#13;
zag op bedrijfsmatig gebruik maar dit gebruik na verloop&#13;
van tijd (vóór of na de inwerkingtreding van het nieuwe&#13;
pachtrecht) feitelijk is veranderd en is geworden tot hobbymatig&#13;
gebruik. In dit laatste geval brengt de inwerkingtreding&#13;
van de nieuwe pachttitel geen wijziging in de kwalificatie&#13;
van de overeenkomst.</content><legacyfootnotes>* Mr. H.L. van der Beek is Raadsheer aan het Gerechtshof te Arnhem.&#13;
1. Wet van 25 april 2007 tot vaststelling en invoering van titel 7.5&#13;
(Pacht) van het Burgerlijk Wetboek ( Stb. 163). Het tijdstip van inwerkingtreding&#13;
van deze wet (en ook dat van de (hierna niet aan de&#13;
orde komende) Uitvoeringswet grondkamers) is geregeld in een Koninklijk&#13;
Besluit van 21 mei 2007 ( Stb. 165). In de Wet van 18 oktober&#13;
2007 tot wijziging van titel 5 van Boek 7 van het Burgerlijk Wetboek,&#13;
Stb. 395, vindt herstel van enkele misslagen in de Wet van 25&#13;
april 2007 plaats. De Wet van 18 oktober 2007 is in werking getreden&#13;
met ingang van 31 oktober 2007 en werkt terug tot en met 1&#13;
september 2007 (artikel V).&#13;
2. Naar J.J.M. van der Ven, Overgangswetgeving als rechtsverschijnsel,&#13;
in: Met eerbiedigende werking. Opstellen aangeboden aan Prof.mr.&#13;
L.J. Hijmans van den Bergh, Deventer 1971 (hierna: Van der Ven&#13;
1971), p. 36.&#13;
3. Dat was anders bij de invoering van de Pachtwet in 1958 (artikelen&#13;
157 e.v.) en bij de Wet van 12 oktober 1995 tot wijziging van de&#13;
Pachtwet ( Stb. 504), (artikel II). Wel is bij de schriftelijke behandeling&#13;
van het wetsvoorstel dat heeft geleid tot de Wet van 25 april&#13;
2007 tot vaststelling en invoering van titel 7.5 (Pacht) van het Burgerlijk&#13;
Wetboek aandacht besteed aan het overgangsrecht, namelijk in&#13;
de nota naar aanleiding van het verslag van de Tweede Kamer ( Kamerstukken&#13;
II 2005/06, 30 448, nr. 8, p. 16) en in de memorie van&#13;
antwoord aan de Eerste Kamer ( Kamerstukken I 2006/07, 30 448,&#13;
D, p. 9-12). Voorts is tijdens de plenaire behandeling van het wetsvoorstel&#13;
in de Eerste Kamer (waarvan een stenografisch verslag is opgenomen&#13;
in Handelingen I, 27 maart 2007, p. 24-773 e.v.) tamelijk&#13;
uitvoerig aandacht besteed aan het overgangsrecht, in het bijzonder&#13;
dat ten aanzien van het schrappen van de 65-jarige leeftijd van de&#13;
pachter als grond voor beëindiging van de pachtovereenkomst. Naar&#13;
aanleiding van de beraadslagingen heeft de minister bij brief van 2&#13;
april 2007 een brief van diezelfde datum van de regeringscommissaris&#13;
Nieuw Burgerlijk Wetboek, mr. P. Neleman, aan de Eerste Kamer gezonden&#13;
( Kamerstukken I 2006/07, 30 448, F, p. 1-4). Vervolgens&#13;
heeft de Eerste Kamer het wetsvoorstel aanvaard (Handelingen I, 24&#13;
april 2007, p. 27-851 en 27-852).&#13;
4. Waaronder ook pachtovereenkomsten die op dat moment (nog) niet&#13;
waren getoetst of op schrift gesteld; zie nader, naar aanleiding van de&#13;
wijziging van de Pachtwet bij de Wet van 12 oktober 1995 ( Stb.&#13;
504), Houwing-Heisterkamp, nr. 570.&#13;
5. Waarover: H.L. van der Beek, Overgangsrecht nieuw Burgerlijk Wetboek.&#13;
Systematiek, uitgangspunten en toepassingen, diss. Maastricht,&#13;
Deventer 1992 (hierna: Van der Beek, diss.).&#13;
6. Want: ‘Hoe moeilijk het vaak al moge zijn met één enkele rechtsregeling&#13;
tot een goed afgerond en wetenschappelijk verantwoord inzicht&#13;
te komen, hier zal men zulk inzicht ten aanzien van twee objecten en&#13;
hun tussenschakel moeten ontwikkelen, en dan nog wel (…) in onderling&#13;
verband.’ (Van der Ven 1971, p. 34).&#13;
7. Over het overgangsrecht ter zake van de nieuwe regeling van de pacht&#13;
is eerder geschreven door: E.H.M. Harbers, Op herhaling: een&#13;
nieuwe regeling voor de pacht. Het aangepaste wetsvoorstel titel 7.5&#13;
Burgerlijk Wetboek, Agr.r.2006 (hierna: Harbers 2006a), p. 235; dezelfde,&#13;
Stand van zaken aanpassing pachtwetgeving, Agr.r. 2006&#13;
(hierna: Harbers 2006b), p. 669-671; A. Tymersma, Het overgangsrecht&#13;
bij invoering van de nieuwe Pachtwet, Land- en tuinbouwbulletin&#13;
februari 2007 (hierna: Tymersma 2007), p. 1-6; N.M. van der&#13;
Horst, Het nieuwe pachtrecht, MvV2007, p. 103; G.M.F. Snijders,&#13;
Nieuw Pachtrecht, Land- en tuinbouwbulletinaugustus 2007&#13;
(hierna: Snijders 2007), p. 1-6; B. Wessels, Actualiteiten Overgangsrecht,&#13;
NTBR 2007, p. 408. In de aan het nieuwe pachtrecht gewijde&#13;
uitgave in de reeks Tekst en Commentaar(auteurs A.H.T. Heisterkamp&#13;
en W.L. Valk, hierna: T&amp;C Pacht) wordt ook aandacht besteed&#13;
aan het overgangsrecht. Enkele van de genoemde auteurs hebben gepleit&#13;
voor specifieke overgangsbepalingen inzake de pacht, namelijk&#13;
Harbers 2006a, p. 235; Harbers 2006b, p. 670-671 (die een bepaling&#13;
over lopende procedures en een bepaling over eenmalige pacht voorstelt);&#13;
Tymersma 2007, p. 4.&#13;
8. Zie nader H.L. van der Beek, Het overgangsrecht nieuw BW: dwingend&#13;
of niet?, WPNR 6064 (1993), p. 699-700.&#13;
9. Zie over de onmiddellijke werking nader Van der Beek, diss., p. 28-&#13;
37.&#13;
10. Deze hoofdregel werd overigens ook bij gelegenheid van de inwerkingtreding&#13;
van de thans vervallen Pachtwet vooropgesteld. Zij werd&#13;
in artikel 157 (oud) van die wet als volgt geformuleerd: ‘De rechten&#13;
en verplichtingen, voortspruitende uit pachtovereenkomsten, welke&#13;
van kracht zijn op het tijdstip van het in werking treden van deze wet,&#13;
worden, te rekenen van dat tijdstip, doch alleen voor het vervolg, beheerst&#13;
door de bepalingen van deze wet.’&#13;
11. Kamerstukken II 2005/06, 30 448, nr. 8, p. 16; Kamerstukken I&#13;
2006/07, 30 448, D, p. 10.&#13;
12. Zie voor een voorbeeld van toepassing van artikel 68a lid 1 Ow in een&#13;
pachtzaak: gerechtshof Arnhem 23 oktober 2007, rolnr. 2006/1170,&#13;
LJN BB6902, Agr.r.2007/5411 m.nt. E.H.M. Harbers (Selles/&#13;
Gemeente Kampen) inzake de artikelen 7:363 en 364 BW (respectievelijk&#13;
betreffende indeplaatsstelling en medepacht).&#13;
13. Zie hierover nader T&amp;C Pacht(Valk) ad artikel 7:312, aant. 2 onder&#13;
a en 3 (nieuw recht), en aant. 4 (oud recht).&#13;
14. Parl. Gesch. Overgangsrecht, p. 17-18.&#13;
15. Parl. Gesch. Overgangsrecht, p. 17.&#13;
16. Mede omdat in het huurrecht niet een vastleggingsprocedure als bij&#13;
de pacht bestaat (wel goedkeuring door de rechter van bedingen die&#13;
ten nadele van de huurder van dwingende wettelijke huurbepalingen&#13;
afwijken (artikel 7:291 BW) en nadere huurprijsvaststelling door de&#13;
rechter (artikel 7:303 BW)).&#13;
17. T&amp;C Pacht (Heisterkamp) ad artikel 7:399 BW, aant. 2.&#13;
18. Met de woorden ‘van toepassing wordt’ houdt de wetgever (ook bijvoorbeeld&#13;
in artikel 69 Ow) rekening met de mogelijkheid dat het&#13;
tijdstip van het van toepassing worden van de nieuwe wet op overgangssituaties&#13;
niet samenvalt met het tijdstip van inwerkingtreding&#13;
van die wet (zoals bij onmiddellijke werking het geval is), maar op&#13;
een ander tijdstip dan dat van de inwerkingtreding valt, zoals het&#13;
geval is bij uitgestelde werking (de nieuwe wet wordt pas enige tijd na&#13;
haar inwerkingtreding van toepassing op overgangssituaties) en bij terugwerkende&#13;
kracht (de nieuwe wet wordt geacht reeds vóór haar inwerkingtreding&#13;
toepasselijk te zijn geworden op overgangssituaties)&#13;
(zie Parl. Gesch. Overgangsrecht, p. 42). Bij de in deze bijdrage besproken&#13;
overgangskwesties doet deze complicatie zich echter niet&#13;
voor.&#13;
19. Zie over deze bepaling nader Van der Beek, diss., p. 117-119.&#13;
20. Zie nader over deze begrippen Van der Beek, diss., p. 27-28 (verwijzingsregels)&#13;
en p. 48-50 (overbruggingsregels).&#13;
21. Een fictie lijkt mij hier overigens onnodig omslachtig. Men kan evengoed&#13;
zeggen dat vanaf 1 september 2007 de nietigheid van het oude&#13;
recht wordt vervangen door de vernietigbaarheid van het nieuwe (uiteraard&#13;
mits op dat moment is voldaan aan de eisen die het nieuwe&#13;
recht voor de vernietigbaarheid stelt). Ziet men het aldus, dan is hier&#13;
‘gewoon’ sprake van onmiddellijke werking.&#13;
22. Zie over deze verwijzingsregel nader Van der Beek, diss., p. 42-46.&#13;
23. Zie T&amp;C Pacht(Heisterkamp) ad artikel 7:399c BW, aant. 4, met&#13;
vindplaatsen.&#13;
24. Waarover nader Van der Beek, diss., p. 106-107.&#13;
25. Door Van der Ven 1971, p. 39, aldus omschreven: ‘ofschoon het oude&#13;
recht tot een bepaald tijdstip in werking is geweest en ofschoon het&#13;
nieuwe recht pas op dat tijdstip in werking is getreden, goochelt het&#13;
nieuwe recht zijn gelding terug naar een tijd, die reeds voorbij is en&#13;
die nog beheerst was geworden door het toen geldende oude recht.’,&#13;
en door dezelfde op p. 40: de wetgever ‘kent aan dat nieuwe recht een&#13;
kracht toe, die gedane zaken wèl een keer laat nemen’. Zie over terugwerkende&#13;
kracht nader Van der Beek, diss., p. 46-48.&#13;
26. Parl. Gesch. Overgangsrecht, p. 50.&#13;
27. Zie over de ‘70f lid 5-gevallen’ hierna nader onder 7.&#13;
28. Behoudens afwijkend beding; artikel 7:337 bevat immers regelend&#13;
recht, zie artikel 7:399 BW.&#13;
29. Zie omtrent deze gevallen nader T&amp;C Pacht(Heisterkamp) ad artikel&#13;
7:337 BW, aant. 3.&#13;
30. Zie Van der Beek, diss., p. 37-42.&#13;
31. Hierbij sluit de (opnieuw) fraaie omschrijving van Van der Ven 1971,&#13;
p. 36, aan: de wetgever ‘laat het door hem om hals gebrachte recht&#13;
toch nog als een stem ‘d’outre-tombe’ zeggenschap uitoefenen’.&#13;
32. P. 16.&#13;
33. M.i. dienen partijen een nieuwe (al dan niet geliberaliseerde) pachtovereenkomst&#13;
te sluiten; van automatische verlenging is geen sprake.&#13;
34. Anders Snijders 2007, p. 2-3.&#13;
35. Anders Tymersma 2007, p. 3-4.&#13;
36. Memorie van antwoord aan de Eerste Kamer, Kamerstukken I&#13;
2006/07, 30 448, D, p. 12; brief van de regeringscommissaris, Kamerstukken&#13;
I 2006/07, 30 448, F, p. 4.&#13;
37. Zie over deze bepaling ook hiervoor onder 5.&#13;
38. Dit kan ook een verwijzing naar alleen artikel 70f lid 5 Pw (oud) zijn;&#13;
de verwijzing moet wel voldoende duidelijk zijn om daaruit te kunnen&#13;
afleiden dat het de bedoeling van partijen was de in artikel 70f&#13;
lid 5 Pw (oud) genoemde bepalingen uit te sluiten; vgl. T&amp;C Pacht&#13;
(Heisterkamp) ad artikel 7:397 BW, aant. 2; Heisterkamp sluit niet&#13;
uit dat de oude regeling kan toelaten dat in een vastleggingsprocedure&#13;
kan worden bewezen dat partijen bij een mondelinge pachtovereenkomst&#13;
het regime van artikel 70f lid 5 Pw (oud) zijn overeengekomen.&#13;
39. Zie hierover ook T&amp;C Pacht(Heisterkamp) ad artikel 7:397 BW,&#13;
aant. 7; Heisterkamp merkt tevens op dat bij een onder het oude&#13;
recht aangegane overeenkomst waardoor de termijn van artikel 70f lid&#13;
6 Pw (oud) wordt overschreden, toepasselijkheid van de nieuwe regeling&#13;
(inzake geliberaliseerde pacht, HB) niet in aanmerking lijkt te&#13;
komen omdat die overeenkomst op grond van artikel 70f lid 6 Pw&#13;
(oud) direct onder het reguliere regime viel.&#13;
40. Kamerstukken II 2005/06, 30 448, nr. 13.&#13;
41. Parl. Gesch. Overgangsrecht, p. 54, punt 3 sub a.&#13;
42. Vgl. HR 25 maart 1994, NJ1994, 391 (de rechter moest, nu de&#13;
vraag of de huurovereenkomst door opzegging is beëindigd onderdeel&#13;
was van de rechtsstrijd van partijen, ambtshalve onderzoeken of conversie&#13;
van een ongeldige in een geldige opzegging moest plaatsvinden;&#13;
hij moest daarbij ook beoordelen of conversie onredelijk zou zijn jegens&#13;
de wederpartij).&#13;
43. Dit leidt tot niet-ontvankelijkheid van de pachter in zijn verzoek,&#13;
aldus de memorie van antwoord aan de Eerste Kamer, Kamerstukken&#13;
I 2006/07, 30 448, D, p. 11.&#13;
44. Het opnemen van dit vormvereiste in de nieuwe regeling acht ik geen&#13;
gelukkige zaak, nu de verpachter het niet voldoen daaraan door de&#13;
pachter immers aan de pachter kan tegenwerpen, hetgeen niet past in&#13;
een regeling die tot strekking heeft de pachter te beschermen; vgl.&#13;
Parl. Gesch. Inv. Boek 3, p. 1160-1161, over het stellen van vormvereisten&#13;
aan buitengerechtelijke vernietigingsverklaringen. De pachter&#13;
kan trachten een eventueel beroep door de verpachter op het niet voldoen&#13;
door de pachter op het vormvereiste te pareren met een (voldoende&#13;
gemotiveerd) beroep op de derogerende werking van de redelijkheid&#13;
en billijkheid.&#13;
45. Voor zover hier relevant, zie noot 18 hiervoor.&#13;
46. Vgl. Parl. Gesch. Overgangsrecht, p. 42 onder 5.&#13;
47. Het overgangsrecht is immers niet een ‘binair systeem’ met maar twee&#13;
smaken (oud of nieuw) waarin geen ruimte is voor genuanceerde oplossingen&#13;
of een meer of minder en waarin men van waarderingen en&#13;
vage normen geen last heeft, zoals wel eens is gesteld (Commissie-Van&#13;
Schendel, Consequenties invoering NBW voor de werklast van de&#13;
rechterlijke macht, Trema special’91-2, p. 53). Zie nader over artikel&#13;
75 Ow Van der Beek, diss., p. 50-55; H.L. van der Beek, Boekbespreking&#13;
van J.J.R. Polman en M. Reinsma, Aanvulling Overgangswet&#13;
Nieuw Burgerlijk Wetboek, deel 1. Algemeen, en van C.L. de Vries&#13;
Lentsch-Kostense, Overgangsrecht, Serie Monografieën Nieuw BW,&#13;
deel A-25, in: WPNR 6090 (1993), p. 301-302.&#13;
48. Memorie van antwoord aan de Eerste Kamer, Kamerstukken I&#13;
2006/07, 30 448, D, p. 10-11; brief regeringscommissaris, Kamerstukken&#13;
I 2006/07, 30 448, F, p. 2-3.&#13;
49. Parl. Gesch. Overgangsrecht, p. 45.&#13;
50. Zie over deze categorie gevallen ook de memorie van antwoord aan de&#13;
Eerste Kamer, Kamerstukken I 2006/07, 30 448, D, p. 11.&#13;
51. Handelingen Id.d. 27 maart 2007, p. 24-777, 24-784, 24-790.&#13;
52. Memorie van antwoord aan de Eerste Kamer, Kamerstukken I&#13;
2006/07, 30 448, D, p. 11.&#13;
53. Kamerstukken I 2006/07, 30 448, F, p. 3-4.&#13;
54. Handelingen Id.d. 24 april 2007, p. 27-851 en 27-852.&#13;
55. In andere zin Harbers 2006b, p. 670; Tymersma 2007, p. 3. Snijders&#13;
2007, p. 4-5, betwijfelt of de uitleg van artikel 74 lid 1 Ow door de&#13;
minister en de regeringscommissaris wel zo dwingend is; wel deelt hij&#13;
hun uitleg van artikel 69 Ow.&#13;
56. De mogelijke complicatie dat de pachtovereenkomst per 1 september&#13;
2007 ‘van kleur verschiet’ (zie hiervoor onder 3) laat ik buiten beschouwing.&#13;
57. Memorie van antwoord aan de Eerste Kamer, Kamerstukken I&#13;
2006/07, 30 448, D, p. 11; brief van de regeringscommissaris, Kamerstukken&#13;
I 2006/07, F, p. 4.&#13;
58. Zie ook de stemverklaringen in Handelingen I, 24 april 2007, p. 27-&#13;
852.&#13;
59. Zie (in het kader van de eerbiediging van verkregen rechten) Parl.&#13;
Gesch. Overgangsrecht, p. 15. Zie meer in het algemeen over rechtsbeginselen&#13;
en overgangsrecht: B.C. de Die, Beginselen van Overgangsrecht,&#13;
AA1991 (hierna: De Die 1991), p. 818-829.&#13;
60. Zie gerechtshof Arnhem 23 oktober 2007, rekestnr. P 2006/884, LJN&#13;
BB6919 (Selles/Gemeente Kampen) en gerechtshof Arnhem 23 oktober&#13;
2007, rekestnr. P 2006/1187, LJN BB6922 (Geerdink/Hutten).&#13;
61. Zie, meer in het algemeen, W. Snijders, Overgangsrecht voor lopende&#13;
procedures, in: Een goede procesorde. Opstellen aangeboden aan Mr.&#13;
W.L. Haardt, Kluwer: Deventer 1983, p. 113 e.v., en Parl. Gesch.&#13;
Overgangsrecht, p. 58 e.v. en p. 201 e.v.&#13;
62. Zie over de vraag of (als op grond van artikel 74 lid 2 Overgangswet&#13;
de gelegenheid wordt geboden tot het aanpassen van stellingen en&#13;
conclusies) ook incidenteel hoger beroep of een vordering in reconventie&#13;
kan worden ingesteld, Parl. Gesch. Overgangsrecht, p. 67&#13;
onder f.&#13;
63. Parl. Gesch. Overgangsrecht, p. 66.&#13;
64. Parl. Gesch. Overgangsrecht, p. 64, 66. Zie voor toepassingen van artikel&#13;
74 lid 3 Ow in lopende pachtzaken: gerechtshof Arnhem 23 oktober&#13;
2007, rek.nr. P2007/477, LJN BB6933 (St. Het Lijndensche&#13;
Fonds voor Kerk en Zending/De Bekker), gerechtshof Arnhem 30&#13;
oktober 2007, rolnr. 2007/577P, LJN BB7410 (Gemeente Uden/Van&#13;
den Akker) en gerechtshof Arnhem 20 november 2007, rolnr.&#13;
2000/544P, LJN BB8615 (Hensen-Stuut/Gemeente Arnhem).&#13;
65. Zie hierover ook T&amp;C Pacht(Valk) ad artikel 1019q, aant. 4.&#13;
66. Ik ga niet in op sprongcassatie.&#13;
67. De cassatietermijn in pachtzaken bedraagt twee maanden. Zie artikel&#13;
402 lid 2 Rv (voor arresten) en 426 lid 2 (voor beschikkingen), beide&#13;
gelezen in verband met artikel 1019q lid 1 Rv.&#13;
68. Indien de cassatietermijn ten tijde van de inwerkingtreding reeds was&#13;
verstreken, dan zal beroep in cassatie reeds daarom niet mogelijk zijn.&#13;
69. Een specifieke overgangsbepaling op dit punt had wel voor de hand&#13;
gelegen. Ik citeer De Die, AA1991, p. 827: ‘Op dit gebied (het overgangsrecht&#13;
voor lopende procedures, HB) is er veel onzeker en vindt&#13;
men een en ander veelal op zijn hoogst incidenteel geregeld. Maar de&#13;
(overgangs)wetgever behoort zich minstens de vraag te stellen of hij&#13;
het oude, formele en materiële, recht niet behoort te conserveren voor&#13;
de gevallen waarin ten tijde der invoering procedures, beslagen enzovoort&#13;
lopen.’&#13;
70. Parl. Gesch. Overgangsrecht, p. 13-14.&#13;
71. HR 25 mei 1951, NJ 1951, 423. Vgl. ook de conclusie van A-G Eggens.&#13;
72. Het laatste vloeit echter alleen uit de nieuwe wet voort en niet uit het&#13;
overgangsrecht, omdat geen overgangssituatie bestaat als het inleidende&#13;
processtuk pas na de inwerkingtreding wordt uitgebracht.&#13;
73. Invoeringswet Boeken 3, 5 en 6 nieuw BW (twaalfde gedeelte) ( Stb.&#13;
1991, 198).&#13;
74. Grotendeels gelijkluidende bepalingen zijn te vinden in de artikelen&#13;
27 Ow (met betrekking tot Boek 1 BW) en 66 Ow (met betrekking&#13;
tot Boek 2 BW). Zie in deze zin ook artikel 170 Pw (oud).&#13;
75. Dit blijkt uit artikel 1 lid 1 van het tweede stuk van het overgangsrecht.&#13;
76. Een dagvaardingsprocedure is aanhangig vanaf de dag van dagvaarding&#13;
(artikel 125 lid 1 Rv). Een verzoekschriftprocedure is aanhangig&#13;
vanaf het moment van indiening van het verzoekschrift bij of terhandstelling&#13;
van het verzoekschrift aan (de griffie van) het gerecht&#13;
(vgl. artikel 278 lid 2 Rv).&#13;
77. Ik herinner voor de goede orde aan noot 18, waarin ik aangeef dat en&#13;
waarom ik in deze bijdrage het van toepassing worden van de nieuwe&#13;
wet gelijkstel met de inwerkingtreding.&#13;
78. Zie in deze zin ook artikel 57 Overgangswet 1829: ‘Het regt tot appel&#13;
en cassatie van bij de invoering der regterlijke organisatie reeds aanhangige&#13;
zaken wordt geregeld naar de vroegere wetten.’&#13;
79. Zie Parl. Gesch. Overgangsrecht, p. 58.&#13;
80. Van der Ven 1971, p. 33.</legacyfootnotes><footnotes><footnote/></footnotes><auteurs>mr. H.L. van der Beek</auteurs><published>2007-12-01 00:00:00</published><modified>2007-12-01 00:00:00</modified><editiondate>2007-12-01</editiondate><htmlpath>https://denhollander.info/artikel/5292</htmlpath></article>
</articles></edition>
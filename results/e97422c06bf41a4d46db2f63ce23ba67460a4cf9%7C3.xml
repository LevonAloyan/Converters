<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1991</searchword><id>6709</id><udhid>UDH:TvAR/6709</udhid><titel>'Tjeerd Posthumus / de Hervormde Gemeente van Surhuizum' (TvAR 1991/4441)</titel><searchwords><searchword>TvAR 2/1991</searchword><searchword>TvAR 1991/4441</searchword><searchword>UDH:TvAR/6709</searchword></searchwords><attachments><attachment><name>1991_nr 2_Rechtspraak_4441.pdf</name><extention>pdf</extention><url>https://denhollander.info/download/6445/ci</url></attachment></attachments><inleiding>Pachtwet, art. 56-1, 56-3&#13;
Ontbinding van pachtovereenkomst op&#13;
grond van wanprestatie bestaande in vervreemding&#13;
van het melkquotum door de&#13;
pachter. Anders dan de pachter heeft aangevoerd,&#13;
heeft het Hof van Justitie van de E.G.&#13;
in zijn arrest van 13 juli 1989 (zaak Wachauf)&#13;
niet geoordeeld dat het met het gepachte&#13;
samenhangende melkquotum bij het einde&#13;
van de pachtovereenkomst aan de pachter&#13;
toebehoort.&#13;
De schade, die de verpachter lijdt omdat&#13;
de pachter inbreuk maakt op een met het&#13;
verpachte samenhangend vermogensrecht,&#13;
bestaat in de waarde van dat recht ten dage&#13;
der wanprestatie ook indien de pachtoverpachtovereenkomst&#13;
met ingang van een later tijdstip&#13;
wordt ontbonden.</inleiding><content>Pachtkamer Gerechtshof Arnhem, arrest&#13;
van 20 augustus 1990&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
Zitting van 6 augustus 1990&#13;
Rolnummer: P89/36 In de&#13;
zaak van:&#13;
Tjeerd Posthumus, wonende te Surhuizum,&#13;
appellant, incidenteel geïntimeerde, procureur:&#13;
mr. K. van der Meulen,&#13;
tegen&#13;
de Hervormde Gemeente van Surhuizum,&#13;
geïntimeerde, incidenteel appellante, procureur:&#13;
mr. S.D. Bouwes Bavinck-van der Wal.&#13;
Het Gerechtshof te Arnhem, Pachtkamer;&#13;
Gezien de stukken van het geding in beide&#13;
instanties, waaronder het door de pachtkamer&#13;
van het kantongerecht te Leeuwarden&#13;
op 10 januari 1989 tussen geïntimeerde als&#13;
eiseres en appellant als gedaagde gewezen&#13;
vonnis, dat in fotocopie aan dit arrest is&#13;
gehecht;&#13;
Overweegt:&#13;
Appellant - T. Posthumus - is bij exploit van&#13;
8 februari 1989, zoals hersteld bij exploit van&#13;
1 juni 1989, van voormeld vonnis in hoger&#13;
beroep gekomen met dagvaarding van geïntimeerde&#13;
- de Hervormde Gemeente - voor&#13;
dit hof.&#13;
Bij memorie van grieven heeft T. Posthumus&#13;
onder aanvoering van één grief geconcludeerd&#13;
dat het hof het vonnis - waarvan&#13;
beroep - zal vernietigen en, opnieuw rechtdoende,&#13;
de Hervormde Gemeente alsnog&#13;
niet-ontvankelijk zal verklaren in haar vorderingen)&#13;
althans haar deze zal ontzeggen,&#13;
met veroordeling van de Hervormde Gemeente&#13;
in de kosten van beide instanties.&#13;
De Hervormde Gemeente heeft bij memorie&#13;
van antwoord de aangevoerde grief&#13;
bestreden en harerzijds onder vermindering&#13;
van haar eis en onder aanvoering van één&#13;
grief geconcludeerd in het principaal appel,&#13;
dat het hof het hoger beroep niet-ontvankelijk&#13;
zal verklaren althans zal verwerpen en, in&#13;
het incidenteel appel, dat het hof het vonnis -&#13;
waarvan beroep - zal vernietigen voor zover&#13;
bestreden en onder handhaving van de toegewezen ontbinding T. Posthumus zal veroordelen&#13;
om aan de Hervormde Gemeente tegen&#13;
kwijting te betalen een som van ƒ721 523,25,&#13;
althans ƒ 644 560,77 althans zodanig bedrag&#13;
als het hof in goede justitie zal vaststellen,&#13;
vermeerderd met de wettelijke rente vanaf&#13;
9 mei 1988 tot de dag der algehele voldoening,&#13;
met veroordeling van T. Posthumus in&#13;
de kosten van de eerste aanleg en die van het&#13;
principaal en incidenteel appel.&#13;
T. Posthumus heeft bij memorie van antwoord&#13;
in het incidenteel appel de door de&#13;
Hervormde Gemeente aangevoerde grief&#13;
bestreden en geconcludeerd dat het hof het&#13;
incidenteel appel niet-ontvankelijk zal verklaren&#13;
althans dit geheel of gedeeltelijk zal&#13;
verwerpen met veroordeling van de Hervormde&#13;
Gemeente in de kosten daarvan.&#13;
Tenslotte hebben partijen de stukken doen&#13;
overleggen voor het wijzen van arrest.&#13;
De grieven&#13;
De door T. Posthumus in het principaal appel&#13;
aangevoerde grief luidt als volgt:&#13;
Ten onrechte overweegt de pachtkamer&#13;
van het kantongerecht:&#13;
a. dat T. Posthumus als pachter in zijn relatie&#13;
tot de verpachtster verplicht kan worden tot&#13;
instandhouding van het melkquotum behorende&#13;
bij het land, dat T. Posthumus van de&#13;
Hervormde Gemeente heeft gepacht;&#13;
b. dat T. Posthumus zich door de totale vervreemding&#13;
van het melkquotum bij de beëindiging&#13;
van zijn veehouderijbedrijf schuldig&#13;
heeft gemaakt aan een zodanige ernstige&#13;
wanprestatie, dat dit ontbinding van de tussen&#13;
partijen geldende pachtovereenkomst&#13;
rechtvaardigt;&#13;
c. dat de Hervormde Gemeente gerechtigd is&#13;
tot, de helft van de waarde van het vervreemde&#13;
quotum, dat samenhangt met de door de&#13;
Hervormde Gemeente aan T. Posthumus&#13;
verpachte percelen.&#13;
De grief van de Hervormde Gemeente in&#13;
het incidenteel beroep heeft de navolgende&#13;
inhoud:&#13;
Ten onrechte is de pachtkamer van het&#13;
kantongerecht bij de vaststelling van de&#13;
waarde van het vervreemde quotum uitgegaan&#13;
van de situatie en de prijzen ten tijde dat&#13;
T. Posthumus wanprestatie pleegde (door het&#13;
quotum te verkopen), zulks zoals in het vonnis&#13;
wijder is uiteengezet. Ten onrechte is&#13;
T. Posthumus voorts veroordeeld om aan&#13;
geïntimeerde tegen kwijting te betalen een&#13;
bedrag groot slechts ƒ 288 609,30, vermeerderd&#13;
met de wettelijke rente vanaf 9 mei 1988&#13;
tot de dag der algehele voldoening.&#13;
De vaststaande feiten&#13;
Ook in hoger beroep kan worden uitgegaan&#13;
van de door de pachtkamer van het kantongerecht&#13;
in het vonnis van 10 januari 1989 in&#13;
de eerste rechtsoverweging vastgestelde&#13;
feiten nu tegen die rechtsoverweging geen&#13;
grieven zijn gericht.&#13;
Het betreft, voor zover hier van belang, de&#13;
navolgende feiten:&#13;
- De Hervormde Gemeente heeft bij pacht&#13;
overeenkomst van 20 maart 1978 aan&#13;
T. Posthumus ter uitoefening van de vee&#13;
houderij verpacht diverse percelen weiland&#13;
te Surhuizum ter grootte van thans nog&#13;
29.88.60 ha;&#13;
- T. Posthumus heeft zelf in eigendom een&#13;
aantal percelen ter grootte van 3.66.44 ha;&#13;
- T. Posthumus heeft zijn melkveehouderij&#13;
beëindigd en houdt zich thans bezig met&#13;
vetweiderij;&#13;
- T. Posthumus heeft de aan vermelde perce&#13;
len verbonden heffingvrije hoeveelheid&#13;
melk van 360.000 kg verkocht voor een be&#13;
drag van ƒ 1,80 per kg. In de laatste rechts&#13;
overweging van bladzijde 2 van het vonnis,&#13;
waarvan beroep, heeft de pachtkamer van het&#13;
kantongerecht vastgesteld dat deze prijs in&#13;
overeenstemming is met de marktwaarde&#13;
van het melkquotum ten tijde van de ver&#13;
vreemding daarvan; deze constatering is in&#13;
hoger beroep door partijen niet bestreden.&#13;
De beoordeling van het geschil in hoger&#13;
beroep&#13;
l.De pachtkamer van het kantongerecht&#13;
heeft geoordeeld dat T. Posthumus door zijn&#13;
melkquotum geheel - dus ook het met het&#13;
pachtland in geschil samenhangende gedeelte&#13;
- te vervreemden, zich heeft schuldig&#13;
gemaakt aan een zodanig ernstige wanprestatie,&#13;
dat dit ontbinding van de tussen partijen&#13;
geldende pachtovereenkomst rechtvaardigt.&#13;
Met de grief in het principaal appel zoals&#13;
toegelicht wordt betoogd dat dit oordeel weliswaar&#13;
overeenstemt met de door dit hof te&#13;
dezen ontwikkelde jurisprudentie, maar in&#13;
strijd is met de communautaire regelgeving&#13;
waarop de regeling van de Superheffing is&#13;
gebaseerd. Het Hof van Justitie van de Europese Gemeenschappen&#13;
zou in het arrest van 13 juli&#13;
1989 in de zaak Wachauf het standpunt hebben&#13;
gehuldigd dat het melkquotum bij het&#13;
einde van de pacht aan de pachter toebehoort.&#13;
Om die reden zou de Hervormde Gemeente&#13;
geen aanspraak op het melkquotum kunnen&#13;
laten gelden zodat T. Posthumus geen wanprestatie&#13;
als bovenvermeld kon plegen.&#13;
Volgens de rechtsoverweging 13 van het&#13;
arrest van het Hof van Justitie is het echter&#13;
onder omstandigheden denkbaar dat de verpachter&#13;
na afloop van de pacht de beschikking&#13;
over het melkquotum geheel verkrijgt.&#13;
Volgens de rechtsoverwegingen 21 en 22 van&#13;
het arrest laat de communautaire regeling&#13;
van de Superheffing de lid-staten voldoende&#13;
beleidsvrijheid om te voorkomen dat de&#13;
pachter in strijd met de grondrechten bij&#13;
beëindiging van de pachtovereenkomst geen&#13;
schadeloosstelling ontvangt voor zijn inspanningen&#13;
bij de opbouw van het melkveebedrijf,&#13;
waaraan het melkquotum wordt&#13;
ontleend, indien hij zijn melkproduktie&#13;
staakt.&#13;
Het Hof van Justitie heeft derhalve in ieder&#13;
geval niet geoordeeld dat het met het gepachte&#13;
samenhangende melkquotum bij het&#13;
einde van de pachtovereenkomst aan de&#13;
pachter toebehoort.&#13;
De grief in het principaal appel is ongegrond.&#13;
2. Met de grief in het incidenteel appel, zoals&#13;
toegelicht, wordt betoogd dat de pachtkamer&#13;
van het kantongerecht ten onrechte als uitgangspunt&#13;
voor de berekening van de schade,&#13;
welke de Hervormde Gemeente wegens&#13;
vervreemding van het melkquotum door&#13;
T. Posthumus heeft geleden, heeft genomen&#13;
de waarde van het melkquotum ten tijde van&#13;
de wanprestatie in plaats van die ten tijde van&#13;
de ontbinding van de pachtovereenkomst.&#13;
Eerst bij het einde van de pachtovereenkomst&#13;
zou kunnen worden bezien hoe groot het&#13;
onmiddellijk en dadelijk gevolg van de wanprestatie&#13;
is.&#13;
De pachtkamer van het kantongerecht&#13;
heeft de schade berekend op basis van de&#13;
waarde van het melkquotum ten tijde van de&#13;
wanprestatie, welke, onbestreden in appel,&#13;
toen ƒ 1,80 per kg bedroeg.&#13;
Naar het oordeel van het hof heeft de&#13;
pachtkamer van het kantongerecht terecht als&#13;
maatstaf genomen de waarde van het&#13;
melkquotum ten tijde van de wanprestatie.&#13;
De ten laste van de pachtkamer komende&#13;
schade die de verpachter lijdt omdat de pachter&#13;
inbreuk maakt op een met het verpachte&#13;
samenhangend vermogensrecht - zoals zich&#13;
hier heeft voorgedaan - bestaat in de waarde&#13;
van dat vermogensrecht, voor zover door de&#13;
pachter verloren, ten dage der wanprestatie&#13;
ook indien op grond daarvan de pachtovereenkomst&#13;
met ingang van een later tijdstip op&#13;
de voet van art. 56 van de Pachtwet wordt&#13;
ontbonden.&#13;
In het ontbindingsvonnis kan de waarde van&#13;
het vermogensrecht ten tijde van het eerdere&#13;
tijdstip - de wanprestatie - zeer wel worden&#13;
berekend zoals in het voorliggende geval ook&#13;
is geschied.&#13;
Ook de grief in het incidenteel beroep is&#13;
ongegrond.&#13;
Slotsom&#13;
3. Nu zowel de grief in het principaal als die&#13;
in het incidenteel appel ongegrond is, moet&#13;
het vonnis, waarvan beroep, worden bekrachtigd.&#13;
T. Posthumus zal de kosten van het&#13;
principaal beroep als de daarin in het ongelijk&#13;
gestelde partij nebben te dragen, de Hervormde&#13;
Gemeente moet evenzo worden&#13;
veroordeeld in de kosten van het incidenteel&#13;
appel.&#13;
Rechtdoende in hoger beroep:&#13;
Bekrachtigt het vonnis van de pachtkamer&#13;
van het kantongerecht te Leeuwarden d.d.&#13;
10 januari 1989, waarvan beroep.&#13;
Veroordeelt T. Posthumus in de kosten van&#13;
het principaal beroep, aan de zijde van de&#13;
Hervormde Gemeente tot heden begroot op&#13;
ƒ 1500 (éénduizend en vijfhonderd gulden).&#13;
Veroordeelt de Hervormde Gemeente in de&#13;
kosten van het incidenteel appel, aan de zijde&#13;
van T. Posthumus tot heden begroot op ƒ 600&#13;
(zeshonderd gulden).</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1991-02-01 00:00:00</published><modified>1991-02-01 00:00:00</modified><editiondate>1991-02-01</editiondate><htmlpath>https://denhollander.info/artikel/6709</htmlpath></article>
</articles></edition>
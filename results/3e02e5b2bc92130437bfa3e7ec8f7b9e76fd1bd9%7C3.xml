<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2003</searchword><id>4470</id><udhid>UDH:TvAR/4470</udhid><titel>Bergmans / Jeurissen (TvAR 2003/5160)</titel><searchwords><searchword>TvAR 4/2003</searchword><searchword>TvAR 2003/5160</searchword><searchword>UDH:TvAR/4470</searchword></searchwords><attachments><attachment><name>2003_nr 4_Rechtspraak_5160.pdf</name><extention>pdf</extention><url>https://denhollander.info/download/4415/ci</url></attachment></attachments><inleiding>[Pachtwet art. 38, 39, 41, 45]&#13;
&#13;
Verpachter heeft bewilligd in maatschap van&#13;
pachter en diens zoon. Pachter heeft in&#13;
maatschapsakte zeggenschap over gepachte&#13;
voorbehouden. Onvoldoende omstandigheden&#13;
gesteld waaruit blijkt dat pachter&#13;
zeggenschap over gepachte in onaanvaardbare&#13;
mate heeft afgestaan aan echtgenote&#13;
en zoon. Voorgenomen persoonlijk gebruik&#13;
door verpachter nog niet uitvoerbaar op&#13;
moment waarop lopende pachttermijn zal&#13;
eindigen, aangezien verpachter dan nog&#13;
niet zal kunnen beschikken over de – voor&#13;
uitvoering van zijn voornemen benodigde –&#13;
extra middelen voortvloeiend uit de verkoop&#13;
van zijn huidige bedrijf voor niet-agrarische&#13;
doeleinden. Verpachte thans voor verpachter&#13;
nog niet van grote betekenis, terwijl pachter&#13;
een reëel en groot belang heeft bij behoud&#13;
van het gepachte, mede omdat dit alle&#13;
bedrijfsgebouwen en de woning omvat.&#13;
Inkomensvergelijking, erin resulterend dat&#13;
verkoop of verleasen van melkquotum voor&#13;
de pachter voordeliger zou zijn, geeft niet de&#13;
doorslag omdat daarin wordt miskend dat&#13;
de pachter een zelfstandig en te respecteren&#13;
belang heeft bij handhaving van zijn positie&#13;
als melkveehouder. Melkveehouderij levert&#13;
duidelijk positief resultaat op en is dus voor&#13;
pachter van economische betekenis. Naar&#13;
billijkheid dient de pachtovereenkomst te&#13;
worden verlengd. Voornemen van verpachter&#13;
tot persoonlijk gebruik zal uitvoerbaar zijn&#13;
indien en wanneer de hem in het vooruitzicht&#13;
gestelde aanvullende betalingen worden&#13;
gedaan. In dat geval geen aanleiding om&#13;
voornemen niet realiseerbaar of serieus&#13;
gemeend te achten, terwijl het gebruik&#13;
alsdan ook voor de verpachter van overwegende&#13;
betekenis zou kunnen zijn.&#13;
Gelet hierop alsmede op diverse factoren&#13;
verband houdende met het tijdstip van&#13;
realiseerbaarheid en de bedrijfsvoering van&#13;
de pachter wordt verlengd met ruim&#13;
3 1/2 jaren</inleiding><content>BESCHIKKING IN DE ZAAK VAN:&#13;
Martinus Hendrikus Jozef Marie Bergmans,&#13;
wonende te Eunighausen, gemeente Sittard,&#13;
appellant,&#13;
procureur: mr. J.M. Bosnak,&#13;
tegen&#13;
Jozef Gerardus Franciscus Marie Jeurissen,&#13;
wonende te Oirsbeek, gemeente Schinnen,&#13;
geïntimeerde,&#13;
procureur: mr. M.M.J.J. Gerrits.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Sittard heeft op 7 december 2000 tussen partijen&#13;
een beschikking gegeven, waarbij de&#13;
pachtovereenkomst tussen Bergmans als verpachter&#13;
en Jeurissen als pachter is verlengd&#13;
met een periode van zes jaren, eindigende&#13;
15 maart 2008, met veroordeling van Bergmans&#13;
in de kosten van de procedure.&#13;
1.2 Deze beschikking is gegeven uit overweging,&#13;
dat de pachtkamer van het kantongerecht&#13;
er niet van is overtuigd dat Bergmans&#13;
het pachtobject zelf in gebruik zal nemen, dat&#13;
eventueel eigen gebruik van Bergmans niet&#13;
van overwegende betekenis zal zijn en dat&#13;
verlies van het gepachte voor Jeurissen zal&#13;
leiden tot een ernstige aantasting van de&#13;
grondslag van zijn maatschappelijk bestaan.&#13;
2 Het geding in hoger beroep&#13;
2.1 Bij op 5 januari 2001 ter griffie van het hof&#13;
ingekomen beroepschrift is Bergmans onder&#13;
aanvoering van acht grieven en overlegging&#13;
van enkele nieuwe producties in hoger beroep&#13;
gekomen van genoemde beschikking met verzoek&#13;
die beschikking te vernietigen en opnieuw&#13;
beschikkende het verlengingsverzoek&#13;
van Jeurissen alsnog af te wijzen, met veroordeling&#13;
van Jeurissen in de kosten van beide&#13;
(het hof leest:) instanties.&#13;
2.2 Bij op 7 februari 2001 ter griffie van het&#13;
hof ingekomen verweerschrift heeft Jeurissen&#13;
onder overlegging van producties verweer&#13;
gevoerd met conclusie tot bevestiging van de&#13;
beschikking met veroordeling van (het hof&#13;
leest:) Bergmans in de kosten van (het hof&#13;
leest:) het hoger beroep.&#13;
2.3 Op 9 april 2001 heeft de mondelinge&#13;
behandeling plaatsgevonden. Verschenen zijn&#13;
Bergmans in persoon, vergezeld door mr. E.IJ.&#13;
le Blanc, advocaat te Utrecht alsmede Jeurissen&#13;
in persoon, vergezeld door mr. F.L.M.&#13;
Bouts, senior juridisch adviseur van de LLTB&#13;
te Roermond. Partijen hebben aan het hof&#13;
inlichtingen verstrekt, waarna mr. Le Blanc en&#13;
mr. Bouts de wederzijdse standpunten hebben&#13;
toegelicht, mr. Le Blanc mede aan de hand van&#13;
op voorhand aan het hof toegezonden producties&#13;
en mr. Bouts mede aan de hand van&#13;
pleitnotities.&#13;
3 De grieven&#13;
Deze luiden:&#13;
I Ten onrechte is de pachtkamer van het kantongerecht&#13;
ervan uitgegaan dat de noodzaak&#13;
voor Bergmans om zijn bedrijf te verplaatsen&#13;
in verband met het bestemmingsplan niet&#13;
bestaat.&#13;
II Ten onrechte heeft de pachtkamer van het&#13;
kantongerecht overwogen dat – zakelijk&#13;
weergegeven – Bergmans onvoldoende heeft&#13;
kunnen weerleggen de stelling van Jeurissen&#13;
dat Bergmans de grond terug kan kopen en&#13;
dat hij in financieel opzicht van deze terugkoop&#13;
bepaald niet slechter wordt.&#13;
III Ten onrechte heeft de pachtkamer van het&#13;
kantongerecht overwogen er niet van overtuigd&#13;
te zijn dat Bergmans de Limpenshoeve&#13;
zelf in gebruik zal nemen, gelet op de wijziging&#13;
van de omstandigheden in de periode&#13;
1996 tot heden.&#13;
IV Ten onrechte heeft de pachtkamer van het&#13;
kantongerecht overwogen na bestudering van&#13;
de financiële gegevens van Bergmans tot de&#13;
conclusie te zijn gekomen dat, rekening&#13;
houdende met een grote uitgave gedaan door&#13;
Bergmans in verband met de aankoop van de&#13;
Limpenshoeve, Bergmans een goed renderend&#13;
en financieel zeer gezond bedrijf heeft en er&#13;
geen enkele reden voor Bergmans is om te&#13;
gaan “boeren” op de Limpenshoeve, daarbij&#13;
met name gelet op de enorme investeringen&#13;
die Bergmans aldaar moet doen.&#13;
V Ten onrechte heeft de pachtkamer van het&#13;
kantongerecht overwogen dat het verlies van&#13;
het gepachte voor Jeurissen zal leiden tot een&#13;
ernstige aantasting van zijn bestaan.&#13;
VI Ten onrechte heeft de pachtkamer van het&#13;
kantongerecht overwogen dat het irreëel is&#13;
om te stellen dat Jeurissen na verlies van ruim&#13;
26 ha grond met de dan nog resterende minder&#13;
dan 10 ha een behoorlijk inkomen kan&#13;
blijven verwerven.&#13;
VII De pachtkamer van het kantongerecht&#13;
heeft ten onrechte overwogen dat het niet is&#13;
gebleken dat Jeurissen binnen de maatschap&#13;
geen volledige zeggenschap meer over het&#13;
gepachte heeft.&#13;
VIII Ten onrechte heeft de pachtkamer van&#13;
het kantongerecht overwogen dat het verzoek&#13;
om verlenging moet worden toegewezen en&#13;
dat Bergmans in de proceskosten moet worden&#13;
veroordeeld.&#13;
4 De vaststaande feiten&#13;
4.1 Tussen partijen staat op grond van hetgeen&#13;
enerzijds is gesteld en anderzijds niet (voldoende)&#13;
is betwist alsmede op grond van de&#13;
niet betwiste inhoud van de overgelegde stukken&#13;
het navolgende vast.&#13;
4.2 Bij schriftelijke overeenkomst gedagtekend&#13;
19 mei 1971 heeft de Weldadige Stichting J. de&#13;
Limpens aan Jeurissen met ingang van&#13;
15 maart voor een periode van twaalf jaren&#13;
verpacht een hoeve groot 21.50.60 ha genaamd&#13;
“Limpenshoeve”, in de ruilverkaveling&#13;
“Munstergeleen-Schinveld” bekend als kavels&#13;
4034q, 07001t, 07002, 07003, 07055 en 07056.&#13;
Deze overeenkomst is op 28 juni 1971 bij de&#13;
grondkamer voor Limburg binnengekomen&#13;
en op 14 juli 1971 door die grondkamer goedgekeurd.&#13;
4.3 Bij wijzigingsovereenkomst van november&#13;
1989, goedgekeurd door de grondkamer voor&#13;
Limburg op 28 februari 1990, is onder meer&#13;
de oppervlakte van het pachtobject gewijzigd&#13;
in 26.03.80 ha en is de kadastrale omschrijving&#13;
daarvan gewijzigd in gemeente Oirsbeek,&#13;
sectie G, nummer 19 en sectie D, nummers&#13;
345, 356 en 357.&#13;
4.4 Bij brief van 22 februari 1990 heeft de verpachtster&#13;
aan Jeurissen onder meer bericht&#13;
geen bezwaren te zien in de oprichting door&#13;
Jeurissen van een maatschap met zijn zoon,&#13;
waarin de pachtrechten “in gebruik en genot”&#13;
worden ingebracht. Wat betreft Jeurissens&#13;
voorstel tot aanwijzing van zijn zoon als&#13;
medepachter heeft de verpachtster bericht&#13;
daaraan niet te willen voldoen omdat zij niet&#13;
meer dan één pachter per pachtobject wenst.&#13;
4.4 Op 6 november 1990 zijn Jeurissen en zijn&#13;
zoon Franciscus Jozef Jeurissen met elkaar&#13;
een maatschap aangegaan. De maatschapsakte&#13;
voorziet in een toetredingsrecht voor de echtgenote&#13;
van Jeurissen onder bepaling, dat de&#13;
rechten en de verplichtingen van de maatschapsovereenkomst&#13;
alsdan ook op haar van&#13;
toepassing zullen zijn. Jeurissen heeft in de&#13;
maatschap onder meer ingebracht het gebruik&#13;
en genot van de door hem van derden gepachte&#13;
landerijen en hoeve. De maatschapsakte bepaalt&#13;
hierbij: “Ten aanzien hiervan wordt door&#13;
vennoot sub 1 (Jeurissen) het uitdrukkelijke&#13;
alleenbeheer voorbehouden totdat de vennoot&#13;
sub 2 medepachter is.”&#13;
4.5 Op 30 oktober 1995 is het pachtobject, de&#13;
Limpenshoeve, in eigendom overgedragen aan&#13;
Bergmans. Voorafgaande aan deze overdracht&#13;
had Jeurissen afgezien van de uitoefening van&#13;
zijn voorkeursrecht.&#13;
4.6 Bergmans heeft de aankoop van de Limpenshoeve&#13;
gefinancierd door de verkoop van&#13;
circa 10 hectaren grond van zijn bedrijf aan&#13;
Stienstra Projectontwikkeling B.V. (verder te&#13;
noemen: Stienstra) tegen een koopprijs van&#13;
ƒ 1. 137.296,25. De op 14 november 1996 op&#13;
schrift gestelde koopovereenkomst – welke in&#13;
de plaats is gekomen van een eerdere overeenkomst&#13;
van 13 oktober 1995 – bevat onder&#13;
meer de volgende bepalingen en bedingen:&#13;
“(...)&#13;
betaling&#13;
Artikel. 3&#13;
1. Van voormelde koopprijs is medio oktober&#13;
negentienhonderdvijfennegentig resp. februari&#13;
1996 in totaal reeds een miljoen gulden&#13;
(ƒ 1.000.000,–) voldaan, zodat thans nog resteert&#13;
een bedrag van eenhonderdzevenendertigduizend&#13;
tweehonderdzesennegentig gulden&#13;
en vijfentwintig cent (ƒ 137.296,25).&#13;
(...)&#13;
waarborgsom, bankgarantie&#13;
Artikel 4&#13;
1. Koper zal tot zekerheid voor de nakoming&#13;
van zijn verplichtingen voortvloeiende uit de&#13;
onderhavig akte, per kalenderkwartaal gedurende&#13;
tien jaren op een door verkoper aan&#13;
te geven rekening een bedrag storten van&#13;
achttienduizend zevenhonderdvijftig gulden&#13;
(ƒ 18.750,–); voor het eerst op eenendertig&#13;
maart negentienhonderdzesennegentig en voor&#13;
het laatst op eenendertig december tweeduizend&#13;
vijf, zijnde de termijnen over de maanden&#13;
maart tot en met september door koper&#13;
inmiddels voldaan, waarvoor verkoper aan&#13;
koper bij deze kwitantie verleent.&#13;
2. De waarborgsommen als bedoeld in lid 1&#13;
van dit artikel, welke samen zevenhonderdvijftigduizend&#13;
gulden (ƒ 750.000,–) bedragen,&#13;
zullen worden verrekend, voor zover alsdan&#13;
gestort, met de betaling als genoemd in artikel&#13;
22 sub a. Na laatstgenoemde betaling wordt&#13;
het totaal der waarborgsommen ad zevenhonderdvijftigduizend&#13;
gulden (ƒ 750.000,–) geacht&#13;
volledig door koper te zijn voldaan, terwijl&#13;
nadien verrichte stortingen zullen worden&#13;
verrekend met de betaling genoemd in artikel 22&#13;
sub b. Vindt geen betaling op grond van artikel&#13;
22 sub a dan wel artikel 22 sub b plaats,&#13;
dan behoeven onderhavige stortingen niet te&#13;
worden verrekend dan wel te worden terugbetaald.&#13;
(...)&#13;
pachtovereenkomst ex. artikel 70f lid 5 van de&#13;
Pachtwet&#13;
Artikel 21&#13;
Verkoper en koper komen met betrekking tot&#13;
de percelen kadastraal bekend als gemeente&#13;
Sittard sektie T nummer 869 gedeeltelijk zoals&#13;
aangegeven op de aangehechte kadastrale kaart,&#13;
alsmede de percelen sektie T nummers 872,&#13;
873, 874 gedeeltelijk, zoals aangegeven op de&#13;
aangehechte kadastrale kaart, 875, 878, 899,&#13;
900 en 901 overeen om op datum van juridische&#13;
levering bij notariële akte een ontruimingsclausule&#13;
overeen te komen bij expiratie&#13;
van een tussen partijen te sluiten tijdelijke&#13;
pachtovereenkomst voor een periode van&#13;
drieenzeventig maanden ex. artikel 70f lid 5&#13;
van de Pachtwet, zulks voor een pachtsom&#13;
van een gulden (ƒ 1,–) per jaar.&#13;
Voor de percelen of gedeelten daarvan welke&#13;
niet in een bestemmingsplan worden opgenomen&#13;
dat woningbouw en/of andere werken&#13;
toelaat, zullen partijen een tijdelijke pachtovereenkomst&#13;
bij notariële akte aangaan ex&#13;
artikel 70f lid 5 van de Pachtwet, telkens voor&#13;
de duur van twaalf maanden en een dag tot&#13;
uiterlijk eenendertig december tweeduizend&#13;
vijf.&#13;
Wanneer verkoper op expiratiedatum van de&#13;
te sluiten pachtovereenkomst(en) het verpachte&#13;
niet ontruimt, verbeurt hij een dadelijk opeisbare&#13;
boete van eenduizend vijfhonderd gulden&#13;
(ƒ 1.500,–) per dag tot en met de dag dat&#13;
hij het verpachte ter beschikking stelt aan&#13;
koper, zonder dat hiervoor een uitdrukkelijke&#13;
ingebrekestelling vereist is.&#13;
bijbetaling&#13;
Artikel 22&#13;
a. Indien vóór 31 december 2005 de bestemming&#13;
van één van de percelen sektie T nummers&#13;
869 gedeeltelijk, 872 en 873, waarop de&#13;
in artikel 21 bedoelde pachtovereenkomst van&#13;
toepassing is, zodanig wijzigt dat woningbouw&#13;
mogelijk is en koper te kennen geeft&#13;
deze woningbouw daadwerkelijk te willen&#13;
realiseren, dan zal koper aan verkoper een bijbetaling&#13;
doen op de in deze overeenkomst&#13;
overeengekomen koopsom van twee miljoen&#13;
tweehonderdtweeenzeventigduizend zevenhonderddertien&#13;
gulden en vijfenzeventig cent&#13;
(ƒ 2.272.713,75) binnen een maand nadat de&#13;
betreffende pachtovereenkomst expireert.&#13;
b. Indien vóór 31 december 2005 de bestemming&#13;
van één van de percelen sektie T nummers&#13;
874 gedeeltelijk, 875, 878, 899, 900 en&#13;
901, waarop de in artikel 21 bedoelde pachtovereenkomst&#13;
van toepassing is, zodanig wijzigt&#13;
dat woningbouw mogelijk is en koper te&#13;
kennen geeft deze woningbouw daadwerkelijk&#13;
te willen realiseren, dan zal koper aan verkoper&#13;
een bijbetaling doen op de in deze&#13;
overeenkomst overeengekomen koopsom van&#13;
een miljoen driehonderdnegentigduizend gulden&#13;
(ƒ 1.390.000,–) binnen een maand nadat&#13;
de betreffende pachtovereenkomst expireert.&#13;
terugkooprecht&#13;
Artikel 23&#13;
Indien op eenendertig december tweeduizend&#13;
vijf woningbouw en/of andere werken op de&#13;
in artikel 22 onder a en/of b genoemde percelen&#13;
niet tot de mogelijkheden behoort én de in&#13;
artikel 22 sub a en b bedoelde bijbetaling nog&#13;
niet heeft plaatsgevonden (en ook niet zal&#13;
plaatsvinden), zal koper deze percelen bij aangetekend&#13;
schrijven of deurwaardersexploit&#13;
aan verkoper aanbieden voor een koopsom&#13;
van achthonderdzevenentachtigduizend gulden&#13;
(ƒ 887.000,–).&#13;
Heeft de bijbetaling bedoeld in artikel 22 sub&#13;
a wel plaatsgevonden of zal plaatsvinden, dan&#13;
zal koper de in artikel 22 sub b genoemde&#13;
percelen op vooromschreven wijze aan verkoper&#13;
te koop aanbieden voor een koopsom van&#13;
driehonderdzestigduizend gulden (ƒ 360.000,–).&#13;
Indien verkoper van dit aanbod gebruik&#13;
maakt dient hij dit binnen dertig dagen na het&#13;
aanbod bij aangetekend schrijven of deurwaardersexploot&#13;
kenbaar gemaakt te hebben&#13;
aan koper. De levering van bovengemelde percelen&#13;
zal alsdan plaatsvinden binnen dertig&#13;
dagen na acceptatie van het bod.&#13;
Optie&#13;
Artikel 24&#13;
Indien koper besluit tot bijbetaling als genoemd&#13;
in artikel 22 sub b, zal verkoper op&#13;
eerste verzoek van koper aan verkoper leveren&#13;
de bedrijfsgebouwen en ondergrond, uitmakende&#13;
circa een hectare – uitgezonderd het&#13;
woonhuis Fischerpad 9 met 25 aren ondergrond&#13;
en tuin, zoals nader aangegeven op de&#13;
bijlage, die aan deze overeenkomst is vastgehecht&#13;
– van het perceel kadastraal bekend&#13;
gemeente Sittard sektie T nummer 874 als&#13;
omschreven in de aanhef onder ‘het verkochte’&#13;
sub d, zonder dat koper deswege naast en&#13;
boven de in deze overeenkomst genoemde&#13;
koopsom inclusief bijbetaling groot vier miljoen&#13;
achthonderdduizend gulden (ƒ 4.800.000,–)&#13;
enig bedrag aan verkoper verschuldigd zal&#13;
zijn. De juridische en feitelijke levering (leeg,&#13;
ontruimd en vrij van enig gebruiksrecht) zal&#13;
alsdan plaatsvinden binnen zes maanden&#13;
nadat vooromschreven verzoek, middels aangetekend&#13;
schrijven of deurwaardersexploit door&#13;
koper ter kennis van verkoper is gebracht. Zijn&#13;
twaalf maanden verstreken na de in artikel 22&#13;
sub b omschreven bijbetaling zonder dat&#13;
koper verzocht heeft tot levering van de boerderij&#13;
c.a., dan vervalt het recht van koper op&#13;
levering als in dit artikel omschreven.&#13;
Gemeld recht wordt tevens beëindigd indien&#13;
koper op 31 december 2005 geen gebruik&#13;
heeft gemaakt hiervan. Koper verklaart uitdrukkelijk&#13;
ermee bekend te zijn dat de ondergrond&#13;
van de bedrijfsgebouwen dusdanige&#13;
concentraties bevat van schadelijke stoffen dat&#13;
grond niet geschikt is voor multifunctioneel&#13;
gebruik en het feit dat in/op de gebouwen&#13;
asbesthoudende materialen zijn verwerkt.&#13;
Koper aanvaardt het risico hiervan en zal ter&#13;
zake nimmer enige vordering op verkoper&#13;
kunnen doen gelden, terwijl deze verontreiniging&#13;
tevens aanleiding is geweest om de&#13;
gebouwen met ondergrond om niet aan koper&#13;
over te dragen.&#13;
(...)”&#13;
4.7 De onder 4.6 bedoelde grond is bij akte&#13;
van 17 juli 1997 en daaropvolgende inschrijving&#13;
aan Stienstra geleverd. Bij overeenkomst&#13;
van 17 juli 1997 heeft Stienstra aan Bergmans&#13;
de onder 4.6 bedoelde grond verpacht middels&#13;
een pachtovereenkomst als bedoeld in artikel&#13;
70f, vijfde tot en met negende lid, van de&#13;
Pachtwet, zulks tegen een pachtprijs van ƒ 1,–&#13;
per jaar en voor de periode vanaf 17 juli 1997&#13;
tot 17 augustus 2003. Deze overeenkomst is&#13;
op 21 juli 1997 bij de grondkamer voor Limburg&#13;
binnengekomen en bij beschikking van&#13;
31 oktober 1997 door die grondkamer in&#13;
gewijzigde vorm goedgekeurd.&#13;
4.8 Bij aangetekende brief gedagtekend 24 februari&#13;
2000 heeft Bergmans aan Jeurissen te&#13;
kennen gegeven per 15 maart 2001 geen verdere&#13;
verlenging van de pachtovereenkomst te&#13;
wensen aangezien hij c.q. zijn kinderen voornemens&#13;
is per deze datum het verpachte zelf&#13;
te exploiteren. Jeurissen heeft bij brief van&#13;
16 maart 2000, ingekomen ter griffie van de&#13;
pachtkamer van het kantongerecht te Sittard&#13;
op 17 maart 2000, verzocht de pachtovereenkomst&#13;
te verlengen.&#13;
4.9 Een brief van de gemeente Sittard van&#13;
18 september 2000 aan mr. Bouts (verzonden&#13;
op 21 september 2000) luidt onder meer: “(...)&#13;
In de structuurschets van de gemeente Sittard&#13;
uit 1996 waren de gronden beoogd voor het&#13;
realiseren van woningbouw. De inzichten zijn&#13;
inmiddels gewijzigd. Het integraal ontwikkelingsplan&#13;
‘Landschapspark De Graven’ gaat&#13;
uit van een niet verdere aantasting en versterking&#13;
van de natuur- en landschapswaarden.&#13;
Dit integraal ontwikkelingsplan ‘Landschapspark&#13;
De Graven’ is door de gemeenteraad van&#13;
Sittard vastgesteld in december 1998. Dit&#13;
beleidsdocument heeft vervolgens geresulteerd&#13;
in een nieuw bestemmingsplan buitengebied.&#13;
Dit bestemmingsplan verkeert momenteel in&#13;
de vaststellingsfase. De gronden zoals bedoeld&#13;
hebben een agrarische bestemming en zullen&#13;
deze ook blijven houden in het nieuwe&#13;
bestemmingsplan. Verdere woningbouw tussen&#13;
Einighausen en Sittard is thans derhalve&#13;
niet meer aan de orde. (...)”.&#13;
4.10 Een brief van de nieuwe gemeente Sittard-&#13;
Geleen van 22 maart 2001 aan Bergmans vermeldt&#13;
onder andere: “(...) In aanvulling op de&#13;
brief (...) verzonden op 21 september jl. (...)&#13;
delen wij u mede dat het nieuwe college van&#13;
Burgemeester en Wethouders van de nieuwe&#13;
gemeente Sittard-Geleen op 2 januari jl. een&#13;
coalitieaccoord heeft vastgesteld. In verband&#13;
met deze eerdere brief is de volgende passage&#13;
uit het coalitieaccoord van belang: ‘primair&#13;
woningbouw inbreiden met dien verstande&#13;
dat indien de leefbaarheid van de kernen in&#13;
het geding is, beperkte oprekking van de grenzen&#13;
van het buitengebied mogelijk is’ (...)”.&#13;
5 De mondelinge behandeling&#13;
Ter zitting is – zakelijk weergegeven – door&#13;
partijen het navolgende verklaard:&#13;
Door Jeurissen:&#13;
Ik ben 56 jaar oud, ben gehuwd en heb twee&#13;
kinderen, een zoon van 32 jaar die lid is van&#13;
de maatschap en een dochter van 31 die uitwonend&#13;
is. Mijn bedrijf is een gemengd&#13;
bedrijf (melkvee en akkerbouw) met een&#13;
oppervlakte van 35,5 ha, bestaande uit het&#13;
object in geschil (waarop alle gebouwen&#13;
staan), 6,9 ha eigen grond en 4,6 mondeling&#13;
van jaar tot jaar gepachte grond. Van de grond&#13;
is 22,30 ha bouwland en de rest grasland. Op&#13;
het bouwland teel ik suikerbieten, cichorei,&#13;
aardappelen, tarwe en maïs. Verder heb ik nog&#13;
1/2 ha met kerstbomen. Mijn veestapel omvat&#13;
momenteel 31 melkkoeien en 40 stuks jongvee.&#13;
Van mijn grond ligt 22,5 ha (waaronder al&#13;
het grasland op 2 ha na) rond de bedrijfsgebouwen.&#13;
Die bedrijfsgebouwen zijn een ligboxenstal&#13;
met ruimte voor 39 koeien en circa&#13;
30 stuks jongvee/kalveren alsmede drie loodsen.&#13;
Ik heb een melkquotum van 232.248 kg&#13;
(waarvan circa 13.000 kg later bijgekocht) en&#13;
een bietenquotum van ruim 56.000 kg (waarvan&#13;
20.000 à 24.000 kg bijgekocht). Het mestquotum&#13;
is geheel grondgebonden.&#13;
Ik oefen het bedrijf uit in maatschapsverband&#13;
met mijn echtgenote en mijn zoon. De winst-&#13;
verdeling is 30:50:20. De maatschap met mijn&#13;
zoon bestaat sinds 1990. Mijn echtgenote is in&#13;
1991 tot die maatschap toegetreden. Of dat&#13;
laatste destijds aan de verpachter bekend is&#13;
gemaakt weet ik niet. Ik zelf ben voor 40%&#13;
arbeidsongeschikt in verband met rugklachten.&#13;
Mijn zoon werkt fulltime in de bedrijfsvoorlichting&#13;
rundveehouderij, maar houdt er&#13;
in feite een dubbele werkweek op na omdat&#13;
hij ’s ochtends, ’s avonds, in de weekends en&#13;
op verlofdagen meewerkt. Hij melkt de koeien.&#13;
Mijn zoon woont op 2 km van het bedrijf.&#13;
De resultaten van het bedrijf zijn positief;&#13;
2000 was waarschijnlijk een iets minder jaar&#13;
dan 1999. Naast inkomsten uit het bedrijf&#13;
geniet ik inkomsten uit de verhuur van twee&#13;
woonhuizen (circa ƒ 4.000,– per maand voor&#13;
beide huizen), een uitkering wegens arbeidsongeschiktheid&#13;
(ik meen ongeveer ƒ 800,– per&#13;
maand netto), een particuliere arbeidsongeschiktheiduitkering&#13;
(ƒ 1.600,– per maand bruto)&#13;
en een beetje rente.&#13;
Door Bergmans:&#13;
Ik ben 47 jaar oud, ben gehuwd en heb twee&#13;
kinderen, een dochter van 19 die een MBOopleiding&#13;
internationale handel en management&#13;
heeft voltooid en een zoon van 16 die de&#13;
LTS volgt. Beide kinderen komen te mijnen&#13;
laste. Mijn dochter wil thuis op het bedrijf&#13;
blijven, zich laten bijscholen met landbouwcursussen&#13;
en mij te zijner tijd opvolgen.&#13;
Ik exploiteer een gemengd bedrijf (vleesvee en&#13;
akkerbouw) op circa 30 ha. Daarvan is ongeveer&#13;
15.80 ha mijn eigendom, is 2.29 ha&#13;
gepacht van een zuster, is 2.48.35 ha kortdurend&#13;
éénmalig gepacht (van 13 maanden,&#13;
wordt telkens opnieuw bekeken) en is circa&#13;
10 ha éénmalig gepacht van Stienstra (vooralsnog&#13;
tot 2003). De grond is bouwland op ruim&#13;
1 ha grasland na. Mijn veestapel omvat circa&#13;
250 stuks mestrunderen en 9 paarden. Mijn&#13;
mestquotum voor 2001 is 6930 kg, waarvan&#13;
2468 grondgebonden. Op het bouwland teel&#13;
ik tarwe, aardappelen, suikerbieten en maïs.&#13;
Mijn bedrijfsgebouwen zijn een roosterstal&#13;
van ongeveer 750 m2, een strostal van circa&#13;
200 m2 (samen goed voor 250 à 300 stuks&#13;
mestvee), 10 paardenboxen en een machineberging.&#13;
Ik heb in 1975 het diploma MLS behaald en&#13;
heb vervolgens 4 jaren voor DSM gewerkt,&#13;
waarna ik het ouderlijk bedrijf heb overgenomen.&#13;
In verband met mijn werk voor DSM&#13;
ontvang ik overigens een uitkering op basis&#13;
van 14% arbeidsongeschiktheid. In 1979 heb&#13;
ik mijn huidige bedrijf gesticht. Dat bedrijf&#13;
heeft enige tijd goed gelopen, maar is de laatste&#13;
jaren verliesgevend. Ter plekke uitbreiden&#13;
zit er niet in en ik zal te eniger tijd mijn&#13;
milieuvergunning verliezen in verband met de&#13;
bebouwing in de directe nabijheid. Op termijn&#13;
kan ik op de huidige locatie geen vee&#13;
meer houden.&#13;
Ik heb de Limpenshoeve in 1995 gekocht met&#13;
de bedoeling deze in eigen gebruik te nemen.&#13;
De brief die ik na mijn eigendomsverkrijging&#13;
aan Jeurissen heb gestuurd en waaruit wellicht&#13;
anders zou kunnen worden afgeleid is opgesteld&#13;
door Aelmans en was bedoeld om de&#13;
verhouding goed te houden, aangezien de verhouding&#13;
tussen Jeurissen en de verkoper was&#13;
vertroebeld. Het is mijn bedoeling met mijn&#13;
dochter op de Limpenshoeve de zaak voort te&#13;
zetten, in het begin met kleine aanpassingen&#13;
en aankoop van 300.000 à 350.000 kg melkquotum.&#13;
Op termijn zal er een nieuwe melkstal&#13;
komen. De paarden van mijn dochter&#13;
kunnen er ook bij.&#13;
Wat betreft mijn eigen kwalificaties voor de&#13;
melkveehouderij: we hebben vroeger thuis&#13;
melkvee gehad, ik heb tot 5 jaar geleden nog&#13;
zoogkoeien gehad en ook op andere bedrijven&#13;
gemolken. Ik heb een melkdiploma.&#13;
Ik heb een gedeelte van mijn grond (circa 10 ha)&#13;
in 1995 verkocht aan projectontwikkelaar&#13;
Stienstra. Thans pacht ik die grond éénmalig,&#13;
vooralsnog tot 18 augustus 2003 met mogelijke&#13;
uitloop tot eind 2005. Het vigerende&#13;
bestemmingsplan maakt woningbouw nog&#13;
niet mogelijk, maar de plannen van de coalitie&#13;
van de samengevoegde gemeenten gaan thans&#13;
wel in die richting. Mijn overeenkomst met&#13;
Stienstra voorziet in bijbetaling van een aanzienlijk&#13;
bedrag indien woningbouw mogelijk&#13;
wordt. Stienstra heeft dan ook recht op de&#13;
bedrijfsgebouwen. Wordt woningbouw niet&#13;
mogelijk, dan heb ik eventueel een terugkooprecht.&#13;
Als alles niet doorgaat zal ik daarvan&#13;
ook gebruik maken. Dan krijg ik echter&#13;
wèl grote financieringsproblemen. Maar&#13;
Stienstra zal waarschijnlijk bijbetalen, zelfs als&#13;
er eind 2005 nog geen zekerheid over de&#13;
bestemming is.&#13;
Mijn huidige woonhuis met 2500 m2 plaats&#13;
valt buiten de verkoop. Als ik de Limpenshoeve&#13;
ter beschikking krijg, zal ik waarschijnlijk&#13;
daarnaar toe verhuizen. Een en ander zal&#13;
in overleg met mijn dochter geschieden. De&#13;
afstand tussen beide bedrijven bedraagt ongeveer&#13;
8 km.&#13;
6 Beoordeling van het geschil in&#13;
hoger beroep&#13;
6.1 Tussen partijen is niet meer in geschil dat&#13;
– zoals de pachtkamer van het kantongerecht&#13;
terecht heeft overwogen – de huidige pachttermijn&#13;
in verband met de werking van artikel&#13;
9, lid 1, van de Pachtwet afloopt op 15 maart&#13;
2002.&#13;
6.2 Bergmans stelt, dat het verlengingsverzoek&#13;
reeds in verband met het bepaalde in art. 39&#13;
van de Pachtwet dient te worden afgewezen&#13;
omdat Jeurissen in onaanvaardbare mate de&#13;
zeggenschap over het gepachte heeft afgestaan&#13;
aan zijn echtgenote en zoon. Het hof verwerpt&#13;
dit standpunt. In de eerste plaats heeft&#13;
de verpachter in de onder 4.4 bedoelde brief&#13;
aan Jeurissen bewilligd in een maatschap van&#13;
Jeurissen en diens zoon zonder dat daarbij de&#13;
voorwaarde is gesteld dat Jeurissen een minimum-&#13;
winstaandeel zou hebben of een groter&#13;
stemrecht in de maatschap zou hebben dan&#13;
diens zoon. In de tweede plaats blijkt uit&#13;
de onder 4.5 bedoelde maatschapsakte, dat&#13;
Jeurissen bij het aangaan van de maatschap&#13;
zich het alleenbeheer over het gepachte heeft&#13;
voorbehouden en dat ook diens echtgenote bij&#13;
toetreding aan dat voorbehoud zou zijn&#13;
gebonden. Dat Jeurissen binnen de maatschap&#13;
een minderheids-winstaandeel heeft, betekent&#13;
tegen de achtergrond van dit beding nog niet&#13;
dat hij enige zeggenschap over het gepachte&#13;
uit handen heeft gegeven. Ten slotte heeft&#13;
Bergmans niets gesteld omtrent feiten en&#13;
omstandigheden waaruit zou kunnen blijken&#13;
dat Jeurissen daadwerkelijk geen zeggenschap&#13;
over het gepachte meer heeft. Grief VII faalt.&#13;
6.3 De kern van het hoger beroep is gelegen in&#13;
het beroep van Bergmans op eigen gebruik&#13;
van de Limpenshoeve voor een landbouwkundig&#13;
doel. Bergmans betoogt, dat hij op de&#13;
hoeve de melkveehouderij wil gaan uitoefenen.&#13;
Hij gaat er daarbij van uit, dat de 10 hectaren&#13;
aan Stienstra overgedragen grond aan de&#13;
landbouw zullen worden onttrokken, dat hij&#13;
van die grond – evenals van zijn bedrijfsgebouwen&#13;
– het gebruik zal verliezen en dat&#13;
Stienstra zal bijbetalen zoals in de koopovereenkomst&#13;
is bepaald.&#13;
6.4 Voor honorering van het beroep van Bergmans&#13;
op persoonlijk gebruik van de Limpenshoeve&#13;
voor een landbouwkundig doel dient in&#13;
ieder geval vast te staan, dat diens voornemens&#13;
kort na het einde van de lopende pachttermijn&#13;
(maart 2002) kunnen worden verwezenlijkt.&#13;
Bergmans heeft voorafgaande aan de mondelinge&#13;
behandeling, als bijlage D bij brief van&#13;
4 april 2001, aan het hof doen toekomen een&#13;
berekening van Aelmans agrarische advisering,&#13;
waaruit zou volgen dat zijn toekomstige&#13;
bedrijfsopzet haalbaar is. Deze berekening&#13;
gaat ervan uit, dat een levensvatbaar bedrijf&#13;
kan worden opgezet met een financiering van&#13;
ƒ 312.000,–, welke in het rapport als “acceptabel”&#13;
wordt beschouwd. In die berekening is&#13;
evenwel voorzien in de verkoop van Bergmans&#13;
huidige woning voor ƒ 800.000,–, welke&#13;
verkoop (naar ter mondelinge behandeling is&#13;
gebleken) niet is beoogd. Dit betekent, dat het&#13;
te financieren bedrag in de berekening tot&#13;
ƒ 1.112.000,– dient te worden verhoogd.&#13;
Bovendien gaat de berekening van Aelmans&#13;
uit van een uitbetaling door Stienstra van&#13;
(netto) ƒ 1.913.000,–. Het hof kan de precieze&#13;
herkomst van dit bedrag niet uit de stukken&#13;
herleiden, maar gaat – mede gelet op de eerdere&#13;
berekening van Aelmans van 25 april 2000 –&#13;
ervan uit, dat met dit laatste bedrag wordt&#13;
gedoeld op een restant-uitbetaling door Stienstra,&#13;
uitgaande van afbouw van Bergmans’&#13;
bestaande bedrijf. Voor zo’n betaling zou volgens&#13;
de tussen Bergmans en Stienstra gesloten&#13;
overeenkomst eerst aanleiding zijn indien&#13;
(vóór 31 december 2005) de bestemming van&#13;
de desbetreffende percelen zodanig wijzigt&#13;
dat woningbouw mogelijk is en Stienstra deze&#13;
woningbouw daadwerkelijk wil realiseren.&#13;
Volgens de als bijlage E bij genoemde brief&#13;
van 4 april 2001 aan het hof overgelegde brief&#13;
van Stienstra van 21 maart 2001 is het weliswaar&#13;
mogelijk dat Stienstra ook zal willen bijbetalen&#13;
indien de beoogde ontwikkelingsmogelijkheden&#13;
op 31 december 2005 (nog)&#13;
niet bestaan, maar uit de brief blijkt tevens dat&#13;
Stienstra het moment van bijbetaling zo lang&#13;
mogelijk zal uitstellen indien er over die&#13;
mogelijkheden geen uitsluitsel komt. Al met&#13;
al zou volgens de berekening van Aelmans&#13;
een bedrag van meer dan ƒ 3.000.000,– extern&#13;
dienen te worden gefinancierd – er nog van&#13;
afgezien of alle opgevoerde te investeren&#13;
bedragen reëel zijn begroot – indien Stienstra&#13;
niet bijbetaalt. Aangezien uit niets is gebleken&#13;
dat Bergmans dergelijke financieringsmogelijkheden&#13;
heeft, is voor het kunnen aannemen&#13;
dat zijn voornemen in de periode direct na&#13;
15 maart 2002 uitvoerbaar zal zijn in ieder&#13;
geval van doorslaggevend belang, dat aannemelijk&#13;
is dat Stienstra omstreeks die tijd zal bijbetalen.&#13;
Voor deze bijbetaling lijkt weer bepalend,&#13;
dat omstreeks 15 maart 2002 duidelijk is,&#13;
dat Stienstra haar plannen met de van Bergmans&#13;
gekochte grond ten uitvoer kan brengen.&#13;
6.5 Bergmans betwist niet dat het vigerende&#13;
bestemmingsplan geen woningbouw op de&#13;
door Stienstra gekochte percelen toelaat. Uit&#13;
de onder 4.9 en 4.10 aangehaalde brieven van&#13;
de gemeenten Sittard respectievelijk Geleen-&#13;
Sittard kan worden afgeleid, dat woningbouw&#13;
in het gebied waarin de boerderij van Bergmans&#13;
is gelegen volgens de plannen van de&#13;
coalitie van de nieuwe gemeente niet meer op&#13;
voorhand is uitgesloten. Deze plannen zijn&#13;
echter nog maar zeer onlangs gevormd en zijn&#13;
nog niet in enig opzicht uitgewerkt, zodat&#13;
thans niet kan worden beoordeeld welke betekenis&#13;
zij voor het voortbestaan van het bedrijf&#13;
van Bergmans – en voor handhaving van diens&#13;
milieuvergunning – zullen hebben. Ook de&#13;
benaming van het onderhavige gebied als “stedelijke&#13;
groenzones met rode accenten” in het&#13;
ontwerp-Provinciaal Omgevingsplan Limburg&#13;
betekent nog niet, dat dit bedrijf in de&#13;
nabije toekomst zal moeten verdwijnen. Al&#13;
met al ligt het voor de hand dat het enige tijd&#13;
zal duren alvorens duidelijk is, wat de toekomstige&#13;
bestemming zal zijn van de grond&#13;
waarop het bedrijf van Bergmans is gevestigd.&#13;
Uit de reeds eerder aangehaalde brief van&#13;
Stienstra van 21 maart 2001 blijkt, dat Stienstra&#13;
thans een afwachtende houding aanneemt.&#13;
In deze brief wordt gemeld dat de “beoogde&#13;
toekomstige bestemming” (volgens het concept&#13;
Provinciaal Omgevingplan Limburg)&#13;
Stienstra voldoende ruimte geeft om “waarschijnlijk&#13;
voor 31 december 2005” te “starten&#13;
met een planontwikkeling” en wordt verder&#13;
gemeld dat men zich in het nieuwe coalitieprogramma&#13;
van de gemeente Geleen-Sittard&#13;
heeft uitgesproken meer ruimte voor woningbouw&#13;
te creëren voor kleine kernen, in het&#13;
kader waarvan de gronden “strategisch uitstekend”&#13;
liggen, alles ten betoge dat Bergmans&#13;
ervan “moet uitgaan” dat hij zijn bedrijf “op&#13;
termijn” zal moeten verlaten. Indien mede in&#13;
ogenschouw wordt genomen dat Stienstra in&#13;
dezelfde brief schrijft dat zij het moment van&#13;
bijbetaling “uiteraard zo lang mogelijk (zal)&#13;
uitstellen, afhankelijk van de ontwikkelingsmogelijkheden&#13;
in de periode tot 31 december&#13;
2005”, ligt het niet voor de hand dat Bergmans&#13;
op korte termijn bijbetaling kan verkrijgen.&#13;
6.6 Hetgeen onder 6.4 en 6.5 is overwogen&#13;
brengt het hof tot het oordeel, dat het voornemen&#13;
van Bergmans tot eigen gebruik van de&#13;
Limpenshoeve – zoals door hem in deze&#13;
procedure geuit – nog niet uitvoerbaar moet&#13;
worden geacht op het moment waarop de&#13;
lopende pachttermijn eindigt. Dit brengt mee,&#13;
dat op het verlengingsverzoek naar billijkheid&#13;
moet worden beslist.&#13;
6.7 Gelet op hetgeen eerder in deze beschikking&#13;
is overwogen acht het hof eigen gebruik&#13;
van de Limpenshoeve door Bergmans in 2002&#13;
nog niet van grote betekenis. Bergmans heeft&#13;
ook niets gesteld waaruit zou kunnen blijken&#13;
dat voeging van de Limpenshoeve bij zijn huidige&#13;
bedrijf in geval van voortzetting van zijn&#13;
huidige bedrijfsvoering voor hem van wezenlijke&#13;
betekenis zou zijn. Anderzijds heeft&#13;
Jeurissen een reëel en groot belang bij behoud&#13;
van het gebruik van de Limpenshoeve. Deze&#13;
hoeve vormt een onmisbaar gedeelte van zijn&#13;
bedrijf, mede omdat het alle bedrijfsgebouwen&#13;
en de door Jeurissen bewoonde woning&#13;
omvat. Weliswaar heeft Bergmans een inkomensvergelijking&#13;
overgelegd waaruit volgt dat&#13;
Jeurissen meer inkomen zou genereren in&#13;
geval van verkoop of verleasen van zijn melkquotum&#13;
dan in geval van voortzetting van de&#13;
melkveehouderij, maar bij Bergmans’ beroep&#13;
op die berekening wordt miskend, dat Jeurissen&#13;
een zelfstandig en te respecteren belang&#13;
heeft bij handhaving van zijn positie als melk-&#13;
veehouder. De melkveehouderij levert Jeurissen&#13;
een duidelijk positief resultaat op en is&#13;
voor hem dus zonder meer van economische&#13;
betekenis. Ook al zou verlies van de Limpenshoeve&#13;
Jeurissen – wellicht – in economisch&#13;
opzicht geen nadeel berokkenen, zijn positie&#13;
als landbouwer zou erdoor ernstig worden&#13;
aangetast. Dit geldt ook indien mede in ogenschouw&#13;
wordt genomen, dat Jeurissen zijn&#13;
bedrijf uitoefent in maatschapsverband met&#13;
zijn echtgenote en zoon, wier belangen in dit&#13;
verband geen rol spelen.&#13;
6.8 Gelet op hetgeen onder 6.4 - 6.7 is overwogen&#13;
is het hof, na afweging van de wederzijdse&#13;
belangen en mede acht slaand op hetgeen&#13;
overigens is aangevoerd, van oordeel dat&#13;
de pachtovereenkomst naar billijkheid dient&#13;
te worden verlengd.&#13;
6.9 Wat betreft de termijn van verlenging&#13;
wordt het volgende overwogen. Uitgaande&#13;
van hetgeen in deze procedure is gebleken,&#13;
acht het hof het voornemen van Bergmans tot&#13;
het in gebruik nemen van de Limpenshoeve&#13;
voor de melkveehouderij in beginsel uitvoerbaar&#13;
wanneer aanvullende betalingen van&#13;
Stienstra hem tot financiering van zijn plannen&#13;
in staat stellen. Het hof ziet thans geen&#13;
aanleiding het voornemen van Bergmans om&#13;
andere redenen niet realiseerbaar of niet&#13;
serieus gemeend te achten: mede gelet op zijn&#13;
verklaringen ter zitting ziet het hof geen&#13;
reden tot twijfel wat betreft zijn kwalificaties&#13;
voor het uitoefenen van de melkveehouderij,&#13;
evenmin als het hof goede grond ziet voor het&#13;
door Jeurissen geuite vermoeden, dat de Limpenshoeve&#13;
niet voor de melkveehouderij, maar&#13;
voor de paardenfokkerij van Bergmans’ dochter&#13;
zal worden bestemd. Het hof is bovendien&#13;
van oordeel, dat het voorgenomen eigen&#13;
gebruik zoals door Bergmans gesteld, indien&#13;
financierbaar uit betalingen door Stienstra,&#13;
anders dan zijn huidige bedrijfsvoering voor&#13;
hem een positief resultaat moet kunnen opleveren.&#13;
Naar het zich thans laat aanzien zal dat&#13;
gebruik dan ook in de toekomst voor hem van&#13;
overwegende betekenis kunnen zijn. Een en&#13;
ander is voor het hof aanleiding de pachtovereenkomst&#13;
niet met een termijn van zes jaren,&#13;
maar met een kortere termijn te verlengen.&#13;
6.10 Het hof zal de pachtovereenkomst verlengen&#13;
tot 1 november 2005, dus met een termijn&#13;
van ruim 3 1/2 jaren. Het neemt daarbij&#13;
mede in acht, dat (a) het, gelet op de planologische&#13;
ontwikkelingen tot nu toe, de nodige&#13;
tijd zal vergen alvorens definitief komt vast te&#13;
staan welke bestemming de aan Stienstra verkochte&#13;
grond zal krijgen, dat (b) Stienstra te&#13;
kennen heeft gegeven het moment van betaling&#13;
zo lang mogelijk te willen uitstellen indien&#13;
bovenbedoelde bestemming nog niet duidelijk&#13;
is, dat (c) er volgens de onder 4.6 bedoelde&#13;
koopovereenkomst eind 2005 zonder meer&#13;
duidelijkheid zou moeten bestaan omtrent de&#13;
bestemming van de verkochte grond (en Bergmans’&#13;
bedrijfsgebouwen) en daarmee over&#13;
Bergmans’ financieringsmogelijkheden, dat (d)&#13;
Bergmans volgens artikel 21 van de koopovereenkomst&#13;
en gelet op hetgeen zojuist onder&#13;
(b) is overwogen de mogelijkheid zal hebben&#13;
om de aan Stienstra verkochte grond in éénmalige&#13;
pacht te houden tot 31 december 2005&#13;
voor zover deze grond niet wordt opgenomen&#13;
in een bestemmingsplan dat woningbouw&#13;
en/of andere werken toelaat en dat (e) het&#13;
voor de hand ligt het eindtijdstip van de verlengingstermijn&#13;
te bepalen met inachtneming&#13;
van Jeurissens akkerbouwactiviteiten.&#13;
6.11 Het hof zal het tijdvak waarbinnen Jeurissen&#13;
opnieuw verlenging kan verzoeken&#13;
bepalen op 1 november 2004 tot en met&#13;
31 april 2005.&#13;
6.12 In overweging 6.2 van deze beschikking&#13;
is reeds beslist dat grief VII faalt. Uit hetgeen&#13;
verder is overwogen volgt dat de overige grieven&#13;
van Bergmans in ieder geval in zoverre&#13;
gegrond zijn, dat de pachtovereenkomst niet&#13;
met een termijn van zes jaren zal worden verlengd.&#13;
Het hof ziet in de uitkomst van het&#13;
hoger beroep aanleiding de proceskosten in&#13;
beide instanties te compenseren in dier voege,&#13;
dat iedere partij haar eigen kosten draagt.&#13;
(Ook) in zoverre slaagt grief VIII.&#13;
7 De beslissing&#13;
Het hof, beschikkende in hoger beroep,&#13;
vernietigt de beschikking van de pachtkamer&#13;
van het kantongerecht te Sittard van 7 december&#13;
2000, waarvan beroep, en, opnieuw&#13;
beschikkende:&#13;
verlengt de tussen partijen bestaande pachtovereenkomst&#13;
tot 1 november 2005;&#13;
bepaalt dat de pachter voor het eerst op&#13;
1 november 2004 en uiterlijk op 31 april 2005&#13;
opnieuw verlenging van de pachtovereenkomst&#13;
kan verzoeken;&#13;
compenseert de proceskosten in beide instanties&#13;
aldus, dat iedere partij haar eigen kosten&#13;
draagt.</content><legacyfootnotes/><footnotes><footnote/></footnotes><auteurs/><published>2003-04-01 00:00:00</published><modified>2003-04-01 00:00:00</modified><editiondate>2003-04-01</editiondate><htmlpath>https://denhollander.info/artikel/4470</htmlpath></article>
</articles></edition>
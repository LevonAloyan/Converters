<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2005</searchword><id>4387</id><udhid>UDH:TvAR/4387</udhid><titel>Kloosterman / Landinrichtingscommissie Twijzel-Buitenpost (TvAR 2005/5292)</titel><searchwords><searchword>TvAR 7/8/2005</searchword><searchword>TvAR 2005/5292</searchword><searchword>UDH:TvAR/4387</searchword></searchwords><attachments><attachment><name>2005_nr 78_Rechtspraak_5292.pdf</name><extention>pdf</extention><url>https://denhollander.info/download/4345/ci</url></attachment></attachments><inleiding>[Landinrichtingswet art. 124 t/m 129, 189]&#13;
&#13;
Verzoeker wil een vergoeding voor door&#13;
hem geleden en te lijden schade als gevolg&#13;
van vertraging in de verplaatsing van zijn&#13;
boomkwekerij in het kader van de ruilverkaveling&#13;
Twijzel-Buitenpost. De rechtbank&#13;
wordt gevraagd een beschikking te geven op&#13;
grond van art. 129 Landinrichtingswet (Lw).&#13;
De rechtbank overweegt dienaangaande dat&#13;
de art. 124 t/m 129 Lw zijn geplaatst in&#13;
hoofdstuk IV, titel 1 van de Lw, welke het&#13;
opschrift “Uitvoering van werken” draagt.&#13;
In het bijzonder uit de art. 126 en 128 Lw&#13;
blijkt dat het daarbij gaat om alle praktische&#13;
werkzaamheden die dienstig zijn ter&#13;
verwezenlijking van het landinrichtingsplan.&#13;
De rechtbank ziet geen grond om aan te&#13;
nemen dat het toepassingsbereik ruimer is.&#13;
De verwijzing in art. 189 Lw naar art. 129 Lw&#13;
kan naar het oordeel van de rechtbank het&#13;
toepassingsbereik van de art. 124 t/m 128&#13;
niet verruimen. Verzoeker heeft in hoofdzaak&#13;
aan zijn stelling ten grondslag gelegd dat&#13;
hij bedrijfsschade heeft geleden als gevolg&#13;
van de wijze van handelen van de landinrichtingscommissie&#13;
met betrekking tot de&#13;
verplaatsing van zijn bedrijf. De rechtbank&#13;
komt tot de conclusie dat de vordering ten&#13;
onrechte is gebaseerd op art. 129 Lw. De&#13;
vordering wordt niet-ontvankelijk verklaard.&#13;
Het argument dat via de weg van art. 129&#13;
sneller tot een definitieve schadevaststelling&#13;
kan worden gekomen dan via de lijst der&#13;
geldelijke regelingen of een civiele&#13;
procedure kan, hoe begrijpelijk deze wens&#13;
op zichzelf beschouwd ook is, niet tot een&#13;
andere conclusie leiden.</inleiding><content>BESCHIKKING IN DE ZAAK VAN:&#13;
Frans Kloosterman, wonende te Buitenpost,&#13;
verzoeker,&#13;
gemachtigde: mr. P. Stehouwer, advocaat en&#13;
procureur te Leeuwarden,&#13;
tegen&#13;
de Landinrichtingscommissie voor de ruilverkaveling&#13;
“Twijzel-Buitenpost”,&#13;
verweerder.&#13;
Tussenbeschikking d.d. 8 mei 2003&#13;
Procesgang&#13;
(...; red.)&#13;
Rechtsoverwegingen&#13;
Verzoeker exploiteert binnen het ruilverkavelingsblok&#13;
een boomkwekerij. Bij brieven van&#13;
9 juli 1999 en 18 oktober 1999 heeft verzoeker&#13;
verweerder aansprakelijk gesteld voor de door&#13;
hem geleden en te lijden schade samenhangende&#13;
met de vertragingen in de verplaatsing van&#13;
zijn boomkwekerij in het kader van de ruilverkaveling.&#13;
Tussen partijen heeft vervolgens&#13;
overleg plaatsgevonden over de afwikkeling&#13;
van de voor verzoeker ontstane schade. Verweerder&#13;
heeft zich hierbij uiteindelijk bij brief&#13;
van 26 april 2002 op het standpunt gesteld dat&#13;
verzoeker voldoende schadeloos is gesteld&#13;
met de uitbetaling van een tweetal voorschotten&#13;
van in totaal ƒ 200.000,– (€ 90.756,–).&#13;
Nadat verzoeker aanvankelijk een dagvaardingsprocedure&#13;
tegen de Staat der Nederlanden&#13;
en verweerder was begonnen met een&#13;
vordering tot schadevergoeding wegens wanprestatie,&#13;
althans onrechtmatige daad, hebben&#13;
partijen vervolgens in onderling overleg gekozen&#13;
voor het voeren van een verzoekschriftprocedure&#13;
op grond van art. 129 lid 2 Lw. bij&#13;
deze rechtbank. Verzoeker heeft zijn vordering&#13;
tot schadevergoeding in het verzoekschrift omschreven&#13;
en toegelicht. In het verweerschrift&#13;
heeft verweerder de vordering gemotiveerd&#13;
bestreden. Beide partijen wensen integrale&#13;
behandeling van de vordering tot schadevergoeding&#13;
door de rechtbank, ook voor zover de&#13;
rechtbank daarbij op onderdelen niet bevoegd&#13;
zou zijn.&#13;
De rechtbank overweegt als volgt.&#13;
In art. 124 lid 1 Lw. is bepaald dat de uitvoering&#13;
van een landinrichtingsplan ter hand kan&#13;
worden genomen zodra het landinrichtingsplan&#13;
of een gedeelte daarvan is vastgesteld.&#13;
Ingevolge art. 124 lid 3 Lw. is de landinrichtingscommissie&#13;
belast met uitvoering van het&#13;
landinrichtingsplan.&#13;
Ingevolge de art. 124 t/m 128 Lw. kunnen ter&#13;
uitvoering van het landinrichtingsplan werken&#13;
worden uitgevoerd.&#13;
In art. 129 lid 2 Lw. is bepaald dat de schade,&#13;
welke uit de toepassing van de artikelen 124&#13;
t/m 128 voortvloeit, wordt vergoed. Het verzoek&#13;
om schadevergoeding wordt ingediend&#13;
bij de landinrichtingscommissie en in hetzelfde&#13;
artikellid wordt bepaald dat bij geschil over&#13;
het beloop der schade, deze schade door de&#13;
rechtbank bij beschikking wordt vastgesteld.&#13;
In art. 189 Lw. is art. 129 lid 2 Lw. van overeenkomstige&#13;
toepassing verklaard op het plan&#13;
tijdelijk gebruik.&#13;
Naar het oordeel van de rechtbank staan op&#13;
grond van art. 129 lid 2 Lw. slechts die schadeposten&#13;
ter harer beoordeling die voortvloeien&#13;
uit de art. 124 t/m 128 Lw. en de schade die&#13;
voortvloeit uit art. 189 Lw. in verband met het&#13;
plan tijdelijk gebruik. Het betreft hier een&#13;
dwingendrechtelijke wetsbepaling, welke de&#13;
rechtbank niet kan passeren. Dat partijen in&#13;
onderling overleg hebben afgesproken geen&#13;
beroep te doen op de onbevoegdheid van de&#13;
rechtbank ten aanzien van enkele – niet nader&#13;
omschreven – schadeposten, kan hieraan niet&#13;
afdoen. De rechtbank acht het daarom wenselijk&#13;
dat partijen zich nader zullen uitlaten over&#13;
de bevoegdheid van de rechtbank met betrekking&#13;
tot de door verzoeker gestelde schadeposten.&#13;
Om die reden zal een inlichtingencomparitie&#13;
worden gelast ten overstaan van&#13;
mr. D.J. Keur, voorzitter van deze kamer, op&#13;
een nader te bepalen dag en uur in één van de&#13;
zalen van het Gerechtsgebouw, Zaailand 102&#13;
te Leeuwarden. Partijen dienen daartoe schriftelijk&#13;
hun verhinderdata aan de rechtbank&#13;
door te geven.&#13;
Beslissing&#13;
De rechtbank&#13;
beveelt partijen, desgewenst vergezeld van&#13;
hun gemachtigden, in persoon te verschijnen&#13;
voor de rechter mr. D.J. Keur, op een door&#13;
deze nader te bepalen dag en uur in één van de&#13;
zalen van het Gerechtsgebouw, Zaailand 102&#13;
te Leeuwarden, teneinde inlichtingen te verschaffen;&#13;
beveelt partijen uiterlijk 2 weken na de datum&#13;
van uitspraak verhinderdata op te geven van&#13;
gemachtigden;&#13;
houdt iedere verdere beslissing aan.&#13;
Beschikking d.d. 3 september 2003&#13;
Procesgang&#13;
Bij tussenbeschikking van 8 mei 2003 heeft de&#13;
rechtbank een comparitie van partijen bevolen&#13;
welke heeft plaatsgevonden op 18 juni 2003.&#13;
Vervolgens hebben partijen de rechtbank verzocht&#13;
om met betrekking tot hun geschil op&#13;
de voet van art. 129 Landinrichtingswet (Lw)&#13;
een beschikking te geven.&#13;
Rechtsoverwegingen&#13;
1 De rechtbank neemt over hetgeen zij in haar&#13;
tussenbeschikking van 8 mei 2003 heeft overwogen&#13;
en beslist.&#13;
2 Zoals reeds in voormelde tussenbeschikking&#13;
is overwogen, heeft verzoeker (hierna verder&#13;
Kloosterman te noemen) bij brieven van 9 juli&#13;
1999 en 18 oktober 1999 verweerder (hierna&#13;
verder de Commissie te noemen) aansprakelijk&#13;
gesteld voor de door hem geleden en te&#13;
lijden schade als gevolg van vertragingen in de&#13;
verplaatsing van zijn boomkwekerij in het&#13;
kader van de ruilverkaveling “Twijzel-Buitenpost”.&#13;
De Commissie erkent weliswaar enige&#13;
vorm van aansprakelijkheid in deze, maar stelt&#13;
zich blijkens haar brief van 26 april 2002 op&#13;
het standpunt dat Kloosterman reeds voldoende&#13;
schadeloos is gesteld met de uitbetaling&#13;
van een tweetal voorschotten van in&#13;
totaal ƒ 200.000,– (€ 90.756,–).&#13;
3 De rechtbank zal in de eerste plaats dienen&#13;
te beoordelen of de vordering van Kloosterman&#13;
schade betreft als bedoeld in het kader&#13;
van art. 129 lid 2 Lw.&#13;
4 In art. 129 lid 2 Lw is bepaald dat de schade,&#13;
welke uit de toepassing van de artikelen 124&#13;
t/m 128 van deze wet voortvloeit, wordt vergoed.&#13;
Het verzoek om schadevergoeding&#13;
moet ingevolge deze bepaling worden ingediend&#13;
bij de landinrichtingscommissie en verder&#13;
wordt bepaald dat bij geschil over het&#13;
beloop der schade, deze schade door de rechtbank&#13;
in eerste en laatste instantie bij beschikking&#13;
wordt vastgesteld.&#13;
5 Ingevolge de art. 124 t/m 128 Lw kunnen&#13;
ter uitvoering van het landinrichtingsplan&#13;
werken worden uitgevoerd.&#13;
6 In art. 124 lid 1 Lw is bepaald dat de uitvoering&#13;
van een landinrichtingsplan ter hand kan&#13;
worden genomen zodra het landinrichtingsplan&#13;
of een gedeelte daarvan is vastgesteld.&#13;
Ingevolge art. 124 lid 3 Lw is de landinrichtingscommissie&#13;
belast met de uitvoering van&#13;
het landinrichtingsplan.&#13;
7 In art. 189 lid 1 Lw, waarin wordt voorzien&#13;
in een plan van tijdelijk gebruik, wordt art.&#13;
129 Lw van overeenkomstige toepassing verklaard.&#13;
8 Ter comparitie van 18 juni 2003 hebben partijen&#13;
zich op het standpunt gesteld dat het in&#13;
het onderhavige geval gaat om schade als&#13;
bedoeld in art. 129 lid 2, jo. art. 189 lid 1 Lw,&#13;
omdat de door Kloosterman opgevoerde&#13;
schadeposten alle voortvloeien uit de problemen&#13;
rond de verplaatsing van Kloostermans&#13;
bedrijf en de wijze waarop de Commissie aan&#13;
de realisatie daarvan uitvoering heeft gegeven,&#13;
onder meer door het plan van tijdelijk gebruik&#13;
in de jaren 1999 en 2000.&#13;
9 De rechtbank overweegt dienaangaande dat&#13;
de art. 124-129 Lw zijn geplaatst in hoofdstuk&#13;
IV, titel 1 van de Landinrichtingswet, welke&#13;
het opschrift “Uitvoering van werken” draagt.&#13;
In het bijzonder uit de art. 126 en 128 Lw&#13;
blijkt dat het daarbij gaat om alle praktische&#13;
werkzaamheden die dienstig zijn ter verwezenlijking&#13;
van het landinrichtingsplan dan wel&#13;
een aanpassingsplan, zoals het uitvoeren van&#13;
infrastructurele werken, het kappen van bomen&#13;
en het afbreken, bouwen of verplaatsen van&#13;
opstallen. Anders dan partijen ziet de rechtbank&#13;
in art. 124 Lw geen grond om aan te&#13;
nemen dat het toepassingsbereik van deze&#13;
bepalingen ruimer is. Deze bepaling beschouwt&#13;
de rechtbank slechts als een algemene, inleidende&#13;
bepaling van deze titel, waaraan ten&#13;
aanzien van de reikwijdte daarvan geen zelfstandige&#13;
betekenis toekomt. Immers, indien&#13;
alle activiteiten die plaatsvinden in het kader&#13;
van de uitvoering van het landinrichtingsplan&#13;
onder deze titel zouden moeten worden begrepen,&#13;
zou dat tot gevolg hebben dat ook ten&#13;
aanzien van alle schade die daaruit voortvloeit&#13;
de procedure van art. 129 lid 2 Lw van toepassing&#13;
zou zijn, hetgeen in strijd moet worden&#13;
geacht met de systematiek van de Landinrichtingswet&#13;
en met name de bepalingen van titel&#13;
9 van hoofdstuk VII van de wet over de financiële&#13;
afwikkeling van de herverkaveling.&#13;
10 De verwijzing in art. 189 lid 1 Lw naar art.&#13;
129 Lw kan naar het oordeel van de rechtbank&#13;
het toepassingsbereik van de art. 124-128 Lw&#13;
niet verruimen. Deze bepaling brengt in de&#13;
eerste plaats mee dat de in art. 129 lid 1 Lw&#13;
neergelegde gedoogplicht voor eigenaren of&#13;
beperkt gerechtigden zich ook uitstrekt tot&#13;
diegenen aan wie een kavel in het kader van&#13;
het plan van tijdelijk gebruik is toegewezen.&#13;
Als gevolg van de verwijzing in art. 189 lid 1&#13;
Lw kan eventuele schade die wordt veroorzaakt&#13;
op kavels die in tijdelijk gebruik zijn&#13;
toegewezen, aan de gebruikers worden vergoed&#13;
via de procedure van art. 129 lid 2 Lw,&#13;
maar daarbij kan het slechts gaan om schade&#13;
als gevolg van de uitvoering van werken, zoals&#13;
in deze titel wordt bedoeld.&#13;
11 Kloosterman heeft in hoofdzaak aan zijn&#13;
vordering de stelling ten grondslag gelegd dat&#13;
hij bedrijfsschade heeft geleden als gevolg van&#13;
de wijze van handelen van de Commissie met&#13;
betrekking tot de verplaatsing van zijn bedrijf.&#13;
In het bijzonder verwijt Kloosterman de&#13;
Commissie daarbij dat zij hem, ondanks toezeggingen,&#13;
te lang in het onzekere heeft&#13;
gelaten over de definitieve locatie voor zijn&#13;
nieuwe bedrijf, die aan diverse eisen moest&#13;
voldoen om voor Kloosterman voldoende&#13;
aantrekkelijk te zijn. Daarbij heeft het volgens&#13;
hem ontbroken aan coördinatie tussen de toewijzing&#13;
van de nieuwe kavels via het plan van&#13;
tijdelijk gebruik en de noodzakelijke bouwvergunningsprocedure.&#13;
Hierdoor is volgens&#13;
Kloosterman vertraging ontstaan die tot bedrijfsschade&#13;
en bijkomende kosten heeft geleid.&#13;
12 Uit de voorgaande overweging blijkt dat&#13;
de vordering van Kloosterman geen schade&#13;
betreft als gevolg van de uitvoering van werken&#13;
als bedoeld in de art. 124-128 Lw, zoals&#13;
deze bepalingen hiervoor door de rechtbank&#13;
zijn uitgelegd.&#13;
13 Het voorgaande brengt de rechtbank tot de&#13;
conclusie dat de vordering van Kloosterman&#13;
ten onrechte is gebaseerd op art. 129 Lw en&#13;
om die reden niet door de rechtbank kan&#13;
worden beoordeeld. Dit betekent, anders dan&#13;
partijen menen en ook anders dan in de&#13;
tussenbeschikking van 8 mei 2003 is geformuleerd,&#13;
niet dat de rechtbank zichzelf onbevoegd&#13;
zou moeten achten, maar dat de vordering&#13;
niet-ontvankelijk moet worden verklaard.&#13;
Het argument van partijen dat via de weg van&#13;
art. 129 Lw sneller tot een definitieve schadevaststelling&#13;
kan worden gekomen dan via de&#13;
lijst der geldelijke regelingen of een civiele&#13;
procedure kan, hoe begrijpelijk deze wens op&#13;
zichzelf beschouwd ook is, niet tot een andere&#13;
conclusie leiden.&#13;
14 De rechtbank ziet aanleiding de proceskosten&#13;
te compenseren op de wijze als in het dictum&#13;
zal worden vermeld.&#13;
Beslissing&#13;
De rechtbank&#13;
– verklaart de vordering niet-ontvankelijk;&#13;
– compenseert de proceskosten aldus dat iedere&#13;
partij de eigen kosten draagt.</content><legacyfootnotes/><footnotes><footnote/></footnotes><auteurs/><published>2005-07-01 00:00:00</published><modified>2005-07-01 00:00:00</modified><editiondate>2005-07-01</editiondate><htmlpath>https://denhollander.info/artikel/4387</htmlpath></article>
</articles></edition>
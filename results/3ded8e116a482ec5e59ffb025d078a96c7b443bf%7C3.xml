<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2010</searchword><id>8399</id><udhid>UDH:TvAR/8399</udhid><titel>Ledeboer/Oldenho (TvAR 2010/5563)</titel><searchwords><searchword>TvAR 3/2010</searchword><searchword>TvAR 2010/5563</searchword><searchword>UDH:TvAR/8399</searchword></searchwords><attachments><attachment><name>TvAR2010-3_7_rechtspraak_5563.pdf</name><extention>pdf</extention><url>https://denhollander.info/download/7525/ci</url></attachment></attachments><inleiding>Pacht&#13;
Volgens art. 7:399 BW kan niet van art. 7:377 lid 3 BW&#13;
ten nadele van de pachter worden afgeweken. In het verlengde&#13;
daarvan moet worden aangenomen dat in een pachtovereenkomst,&#13;
daaronder begrepen een pachtovereenkomst&#13;
als bedoeld in art. 7:397, lid 1 BW, niet kan worden bedongen&#13;
dat in geval van bestemmingswijziging en/of onteigening&#13;
de pachter geen enkele aanspraak kan maken op welke&#13;
vorm van schadevergoeding dan ook. Voor zover al geen&#13;
sprake is van een bepaling in strijd met titel 5 van boek 7&#13;
BW als bedoeld in art. 7:319, lid 1, sub f BW, is in ieder&#13;
geval sprake van een buitensporigheid als bedoeld in lid 1,&#13;
sub b van voormeld artikel.</inleiding><content>Het geding in eerste aanleg&#13;
De grondkamer Oost heeft bij beschikking van 28 mei&#13;
2009, waarvan afschrift aan partijen is verzonden op 16&#13;
juni 2009, met betrekking tot de op 31 december 2008 bij&#13;
haar ter goedkeuring ingezonden pachtovereenkomst als bedoeld&#13;
in art. 7:397, lid 1 BW tussen partijen met betrekking&#13;
tot een perceel land, kadastraal bekend gemeente Lonneker,&#13;
sectie Y, nr. 76, groot 2.06.48 ha, aangegaan voor&#13;
één jaar, ingaande 1 november 2008 en eindigende op 1&#13;
november 2009, gewijzigd in die zin dat art. 6 wordt geschrapt&#13;
en vervolgens de aldus gewijzigde overeenkomst&#13;
goedgekeurd. Voormelde beschikking is in fotokopie aan&#13;
deze beschikking gehecht. Daarnaar wordt verwezen voor&#13;
de procesgang in eerste aanleg en de aan de beschikking ten&#13;
grondslag gelegde motivering.&#13;
Het geding in hoger beroep&#13;
Verpachter is bij een op 8 juli 2009 ter griffie ingekomen&#13;
beroepschrift in beroep gekomen van voormelde beschikking,&#13;
met verzoek art. 6 van de onderhavige pachtovereenkomst&#13;
alsnog goed te keuren. Pachter heeft geen gebruik gemaakt&#13;
van de mogelijkheid om een verweerschrift in te dienen.&#13;
De grieven&#13;
Verpachter heeft aangevoerd (samengevat en zakelijk weergegeven)&#13;
dat als gevolg van het schrappen van art. 6 in de&#13;
onderhavige pachtovereenkomst door de grondkamer hij in&#13;
voorkomende gevallen het land in geschil niet vrij aan een&#13;
derde kan leveren en dus de volledige vermogenswaarde&#13;
mist omdat hij dan enkel de waarde in verpachte staat, derhalve&#13;
een waardevermindering van 50%, ontvangt.&#13;
Beoordeling van het geschil in hoger beroep&#13;
1. Blijkens de stukken, waaronder die in eerste aanleg, luidt&#13;
art. 6 van de op 31 december 2008 ter goedkeuring bij de&#13;
grondkamer ingekomen pachtovereenkomst als vorenvermeld&#13;
als volgt:&#13;
”Bij bestemmingwijziging en/of onteigening kan pachter&#13;
geen enkele aanspraak maken op welke vorm van schadevergoeding&#13;
dan ook.”&#13;
De grondkamer heeft in haar bestreden beschikking aan&#13;
deze bepaling goedkeuring onthouden. Hiertegen is de grief&#13;
van verpachter gericht. Dienaangaande overweegt de Centrale&#13;
Grondkamer het navolgende.&#13;
2. De in art. 7:377, lid 3 BW bedoelde schadeloosstelling&#13;
voor het geval dat de pachtovereenkomst wordt ontbonden&#13;
in verband met een door de verpachter te realiseren bestemmingswijziging&#13;
hangt met de in art. 42a Onteigeningswet&#13;
bedoelde schadeloosstelling nauw samen. De strekking van&#13;
art. 7:377, lid 3 BW is immers om de pachter in dezelfde&#13;
positie te brengen als wanneer op de voet van art. 42a Onteigeningswet&#13;
onteigening van het gepachte zou hebben&#13;
plaatsgehad. Volgens art. 7:399 BW kan niet van art. 7:377&#13;
BW ten nadele van de pachter worden afgeweken. In het&#13;
verlengde daarvan moet worden aangenomen dat in een&#13;
pachtovereenkomst, daaronder begrepen een pachtovereenkomst&#13;
als bedoeld in art. 7:397, lid 1 BW, niet kan worden&#13;
bedongen dat in geval van bestemmingswijziging en/of onteigening&#13;
de pachter geen enkele aanspraak kan maken op&#13;
welke vorm van schadevergoeding dan ook. Voor zover al&#13;
geen sprake is van een bepaling in strijd met titel 5 van&#13;
boek 7 BW als bedoeld in art. 7:319, lid 1, sub f BW, is in&#13;
ieder geval sprake van een buitensporigheid als bedoeld in&#13;
lid 1, sub b van voormeld artikel.&#13;
3. Het hiervoor overwogene brengt mede dat de grief van&#13;
verpachter geen doel treft.&#13;
Slotsom&#13;
De beschikking, waarvan beroep, moet worden bevestigd.&#13;
Beslissing&#13;
De Centrale Grondkamer, beschikkende in hoger beroep:&#13;
Bevestigt de beschikking, waarvan beroep.&#13;
Noot bij beschikkingen Centrale Grondkamer 11 maart&#13;
2009, GP 11.594, 25 mei 2009, GP 11.598 en 17 november&#13;
2009, GP 11.610,Agr.r. 2010/5561, 5562 en 5563.&#13;
Met de invoering van titel 7.5 BW is de mogelijkheid om&#13;
geliberaliseerde pachtovereenkomsten te sluiten verder verruimd.&#13;
Uit art. 7:397 BW volgt dat op deze overeenkomsten&#13;
slechts een beperkt aantal dwingendrechtelijke bepalingen&#13;
uit titel 7.5 BW van toepassing is. Beperkingen die golden&#13;
voor de oude (eenmalige) art. 70f lid 5 pachtovereenkomsten,&#13;
zoals de beperking dat een dergelijke overeenkomst&#13;
door dezelfde verpachter voor maximaal 12 jaar kon&#13;
worden aangegaan, zijn met ingang van 1 september 2007&#13;
komen te vervallen.&#13;
Geliberaliseerd betekent echter niet dat partijen volkomen&#13;
vrij zijn in het bepalen van de inhoud van de overeenkomst.&#13;
Een geliberaliseerde pachtovereenkomst behoeft wel de&#13;
goedkeuring van de grondkamer; art. 7:318 BW is in art.&#13;
7:397 BW niet uitgesloten. Niet alle toetsingscriteria van&#13;
art. 7:319 BW zijn echter van toepassing. De grondkamer&#13;
dient de ter goedkeuring ingezonden geliberaliseerde pachtovereenkomst&#13;
toetsen aan onder meer art. 7:319 lid 1 onder&#13;
b BW (buitensporige verplichtingen) en art. 7:319 lid 1&#13;
onder f BW (strijd met de wet).&#13;
De drie hiervoor gepubliceerde beschikkingen (Agr.r. 2010/&#13;
5561, 5562 en 5563) gaan over de toetsing aan deze laatstgenoemde&#13;
bepalingen.&#13;
In de beschikking van de CG van 11 maart 2009, Ampsen/&#13;
Kupper (Agr.r. 2010/5561), is de vraag aan de orde of&#13;
in een geliberaliseerde pachtovereenkomst een tussentijdse&#13;
opzeggingsmogelijkheid kan worden opgenomen.In de&#13;
pachtovereenkomst was bepaald dat de verpachter zowel bij&#13;
faillissement als bij surseance van betaling de pachtovereenkomst&#13;
tussentijds zou kunnen beëindigen. In geval van faillissement&#13;
bepaalt de Faillissementswet dat zowel de curator&#13;
als de verpachter de overeenkomst kan opzeggen. Als er&#13;
sprake is van een surseance van betaling, dan is er op grond&#13;
van de Faillissementswet geen tussentijdse opzeggingsmogelijkheid&#13;
voor de verpachter. De grondkamer schrapte de bepaling&#13;
die de verpachter de mogelijkheid gaf om bij surseance&#13;
van betaling de pachtovereenkomst tussentijds te beëindigen.&#13;
De grondkamer oordeelde dat deze bepaling in&#13;
strijd met de wet was. Tegen die beslissing kwam de verpachter&#13;
tevergeefs op. Ook de Centrale Grondkamer oordeelde&#13;
dat een tussentijdse opzeggingsmogelijkheid in strijd&#13;
is met de wet.&#13;
Onder meer kwam de vraag aan de orde wat de reikwijdte is&#13;
van het niet van toepassing zijn van de regeling van de opzegging&#13;
van art. 7:367 BW. Dit artikel bepaalt dat een overeenkomst&#13;
alleen tegen het einde van de termijn kan worden&#13;
opgezegd. Daaruit zou kunnen worden geconcludeerd dat,&#13;
nu dat artikel niet geldt voor een geliberaliseerde pachtovereenkomst,&#13;
de geliberaliseerde vereenkomst wel tussentijds zou kunnen worden opgezegd. Echter de CG komt tot een&#13;
andere conclusie. Het feit dat die bepaling is uitgesloten,&#13;
betekent slechts dat bij een geliberaliseerde overeenkomst&#13;
geen verlenging van rechtswege plaatsvindt. Ook kan uit de&#13;
totstandkomingsgeschiedenis van de regeling niet worden&#13;
afgeleid dat de wetgever een dergelijke bedoeling zou hebben&#13;
gehad. Omdat de geliberaliseerde pacht een uitzondering&#13;
vormt op de reguliere pacht met een sterke mate van&#13;
bescherming van de pachter, ligt het volgens de CG ook&#13;
niet voor de hand om de regeling van de geliberaliseerde&#13;
pacht extensief te interpreteren.&#13;
Uit de wetsgeschiedenis van art. 7:397 BW valt weinig af te&#13;
leiden wat de bedoeling van de wetgever is geweest. Tijdens&#13;
de parlementaire behandeling is alleen aandacht geschonken&#13;
aan de verruiming van de geliberaliseerde pacht ten opzichte&#13;
van de eenmalige pacht van art. 70f lid 5 Pachtwet.&#13;
Het is juist dat uit de wetsgeschiedenis niet kan worden afgeleid&#13;
dat de wetgever deze bedoeling zou hebben gehad,&#13;
echter het tegendeel kan evenmin uit de wetsgeschiedenis&#13;
worden afgeleid. De geliberaliseerde pacht is nu juist een&#13;
uitzondering op het reguliere systeem. Partijen zijn vrij de&#13;
duur van de overeenkomst overeen te komen, waarom zouden&#13;
partijen dan niet vrij zijn om overeen te komen dat de&#13;
overeenkomst tussentijds kan worden opgezegd?&#13;
De CG heeft echter in deze gekozen voor een restrictieve&#13;
uitleg. Vaststaat nu dat een tussentijdse opzeggingsmogelijkheid&#13;
voor een verpachter in een geliberaliseerde pachtovereenkomst&#13;
niet mogelijk is. In de praktijk is nog wel&#13;
eens behoefte aan een tussentijdse opzegging als bij aanvang&#13;
van de overeenkomst niet geheel duidelijk is wanneer de&#13;
verpachter de gronden zelf nodig heeft, bijvoorbeeld bij een&#13;
geliberaliseerde verpachting van gronden die op termijn&#13;
voor woningbouw zullen worden gebruikt. Partijen zullen&#13;
daarvoor een oplossing moeten vinden in de duur van de&#13;
overeenkomst en het desgewenst sluiten van een nieuwe&#13;
overeenkomst na afloop van de overeengekomen termijn.&#13;
In de beschikkingen van de CG inzake gemeente Best/Spierings&#13;
van 25 mei 2009 (Agr.r. 2010/5562) en Ledeboer/Oldenhof&#13;
van 17 november 2009 (Agr.r. 2010/5563) was aan&#13;
de orde of bepalingen als buitensporige verplichtingen als&#13;
bedoeld in art. 7:319 lid 1 onder b BW hebben te gelden.&#13;
In de beschikking inzake gemeente Best/Spierings ging het&#13;
om een bepaling dat een pachter geen recht heeft op een&#13;
schadevergoeding als de verpachter het gepachte wil betreden&#13;
in verband met voorbereidingen ter realisering van het&#13;
bestemmingsplan. Een onbeperkt afstand van recht op een&#13;
schadevergoeding werd als buitensporig aangemerkt. Echter&#13;
de bedoeling van de gemeente van deze bepaling was slechts&#13;
om het recht voor te behouden om het gepachte te betreden&#13;
voor handboringen voor grondonderzoek of landmeetwerkzaamheden.&#13;
Dat werd wel toegestaan en de overeenkomst&#13;
werd in die zin aangepast en gewijzigd goedgekeurd.&#13;
In de zaak Ledeboer/Oldenhof ging het om de bepaling dat&#13;
bij bestemmingswijziging of onteigening de pachter geen&#13;
enkele aanspraak kan maken op welke vorm van schadevergoeding&#13;
dan ook. Dat is in strijd met art. 7:377 BW, welk&#13;
artikel niet is uitgesloten in art. 7:397 BW. De CG oordeelde&#13;
dat als de bepaling al niet in strijd is met de wet,&#13;
deze in ieder geval als buitensporig wordt beschouwd en de&#13;
bepaling werd derhalve geschrapt.&#13;
Als een pachtovereenkomst door de grondkamer is goedgekeurd,&#13;
wil dit overigens nog niet zeggen dat daarmee vaststaat&#13;
dat op alle bedingen in de overeenkomst in rechte een&#13;
beroep kan worden gedaan. Recent oordeelde het Pachthof&#13;
dat een beding in een reguliere pachtovereenkomst waarbij&#13;
de pachter gehouden was de op grond van art. 42a Onteigeningswet&#13;
ontvangen schadeloosstelling af te staan aan de&#13;
verpachter in strijd is met de goede zeden of openbare orde&#13;
als bedoeld in art. 3:40 BW. (Pachthof Arnhem 28 juli&#13;
2009, LJN BJ5371 en het vervolg 19 januari 2010, LJN&#13;
BL0668 Doornenbal/Van der Spek. Deze arresten zullen&#13;
binnenkort met een annotatie in dit tijdschrift worden gepubliceerd.).&#13;
E.H.M. Harbers</content><legacyfootnotes/><footnotes><footnote/></footnotes><auteurs>mrs. Valk, Van der Beek en Willemse en de deskundige&#13;
leden mr. ing. Jansens van Gellicum en ir. Duenk</auteurs><published>2010-03-01 00:00:00</published><modified>2010-03-01 00:00:00</modified><editiondate>2010-03-01</editiondate><htmlpath>https://denhollander.info/artikel/8399</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2006</searchword><id>4081</id><udhid>UDH:TvAR/4081</udhid><titel>De Grondexploitatiewet: meer problemen dan oplossingen</titel><searchwords><searchword>TvAR 10/2006</searchword><searchword>UDH:TvAR/4081</searchword></searchwords><attachments><attachment><name>2006_nr 10_Artikel_Overwater.pdf</name><extention>pdf</extention><url>https://denhollander.info/download/4040/ci</url></attachment></attachments><inleiding>OPINIE&#13;
&#13;
De rubriek Opinie is bestemd voor korte artikelen die meningsvorming of discussie over&#13;
actuele onderwerpen bevorderen. Uw bijdrage wordt gaarne ingewacht door de redactie&#13;
&#13;
</inleiding><content>Op 7 juli 2006 is door de Tweede Kamer het wetsvoorstel Grondexploitatiewet (Grex)1&#13;
unaniem aangenomen. De oorspronkelijke officiële aanleiding voor dit wetsvoorstel&#13;
was dat de overheid ontevreden was over de huidige instrumenten voor het verhaal&#13;
van kosten van openbare voorzieningen op de door die voorzieningen bevoordeelde&#13;
eigenaren, vooral in nieuwe bouwlocaties. De overheid vond dat er op basis van het&#13;
huidige systeem minder kostensoorten kunnen worden verhaald dan wenselijk. Later&#13;
zijn daar andere punten als locatie eisen, particulier opdrachtgeverschap e.d. aan toegevoegd.&#13;
Door het uitbreiden van het aantal doelstellingen van de wet heeft de voorbereiding&#13;
van de wet al jaren meer gekost dan oorspronkelijk de bedoeling was.&#13;
Gesteld werd dat het huidige instrumentarium zekere beperkingen kent: zo zou de exploitatieovereenkomst&#13;
als belangrijkste nadeel hebben dat zij niet kan worden afgedwongen.&#13;
Volgens mij is deze stelling onjuist. Een gemeente kan tegen een ontwikkelaar zeggen: of u&#13;
sluit met mij een overeenkomst waaruit blijkt dat u op de manuier die mij als gemeente&#13;
voor ogen staat gaat zelf realiseren, zo niet onteigening ik u. Zodat de doelstelling van de&#13;
gemeente, het ontwikkelen van een bepaalde locatie kan worden zeker gesteld.&#13;
Van baatbelasting werd als belangrijkste nadeel genoemd dat niet alle kosten kunnen worden&#13;
verhaald. Dit is maar deels juist, alle op dit moment als zodanig door de wet benoemde&#13;
kosten kunnen worden verhaald In feite wil men meer geld binnen het ontwikkelingsproces&#13;
laten toevloeien naar de publieke voorzieningen door meer posten onder het&#13;
begrip kosten te brengen. Dit is simpel en op de meest korte termijn op te lossen door de&#13;
uitgebreide kosten soortenlijst van de Grex aan de baatbelasting te koppelen.&#13;
Ook werd gesteld dat onteigening vaak lastig is in verband met het beginsel van de&#13;
zelfrealisatie.&#13;
Dit is niet lastig en heeft juist vele goede kanten. Niet lastig omdat als voorwaarde&#13;
voor zelfrealisatie geldt dat de ontwikkelaar zich bereid moet verklaren op de wijze&#13;
en in het tempo dat de gemeente voor ogen staat te bouwen, zo niet kan er worden&#13;
onteigend. Goede kanten, bijvoorbeeld omdat zo de specifieke know how van ontwikkelaars&#13;
zo vroeg mogelijk in het proces van ontwikkelen wordt ingebracht .&#13;
Zoal hierna beargumenteerd zal de toepassing van de Grex meer utvoering problemen met&#13;
zich brengen dan ze zal oplossen. Ik denk dat het een veel betere keuze zou zijn in te zetten&#13;
op het door gemeenten beter leren omgaan met het in onderlinge samenhang toepassen&#13;
van het bestaande instrumentarium en de te verhalen kosten soortenlijst uit te breiden.&#13;
De officiële doelstellingen van de wetgever bij de Grex zijn: een goede regeling voor&#13;
kostenverhaal, binnenplanse verevening,2 het kunnen stellen van locatie-eisen bij zelfrealisatie,&#13;
meer transparantie en zeggenschap voor de consument en concurrentie.&#13;
Uitgangspunt van het wetsvoorstel is dat er overeenkomsten kunnen worden gesloten&#13;
tussen gemeenten en bouwers/ontwikkelaars over de grondexploitatie bij bouwprojecten.&#13;
In die overeenkomsten kan vrijwel alles worden afgesproken, ook over bijdragen&#13;
aan voorzieningen die niet tot de kosten van openbare voorzieningen voor de bouwlocatie&#13;
kunnen worden gerekend. Zo kan worden afgesproken dat de bouwer betaalt&#13;
voor groen buiten de bouwlocatie. Als er geen overeenkomsten tot stand komen, kan&#13;
kostenverhaal worden afgedwongen. De gemeente moet dan een exploitatieplan opstellen.&#13;
Bij een exploitatieplan wordt uitgegaan van grondexploitatie en van objectief&#13;
vastgestelde marktprijzen. Kosten kunnen worden toegedeeld aan de hand van de uitgifteprijzen.&#13;
De gronden met de hoogste uitgifteprijzen zullen een hogere bijdrage&#13;
moeten betalen dan gronden met een lagere uitgifteprijs. In het plan kunnen ook locatie-&#13;
eisen worden opgenomen. De kosten die een gemeente in de exploitatieopzet van&#13;
een plan mag opnemen worden limitatief vastgesteld via een algemene maatregel van&#13;
bestuur (Kostensoortenlijst). De kosten worden getoetst aan drie toetsingscriteria: profijt,&#13;
toerekenbaarheid en proportionaliteit. Een laatste check betreft de vraag of de&#13;
locatie de kosten kan dragen. Dit is het geval als de grondopbrengsten hoger zijn dan&#13;
de kosten. Als de opbrengsten lager zijn dan de kosten mag slechts worden verhaald tot&#13;
aan de opbrengsten. De gemeente zal dan het plan moeten aanpassen of zelf moeten bijpassen.&#13;
De exploitatiebijdrage moet worden betaald tegelijkertijd met het krijgen van&#13;
een bouwvergunning.&#13;
Het wetsvoorstel laat dus het vereiste los dat bij een overeenkomst de kosten moeten&#13;
zijn gekoppeld aan de aanleg van voorzieningen van openbaar nut. In plaats daarvan&#13;
stelt de wet als grens dat de financiële bijdrage ziet op “ruimtelijke ontwikkelingen”.&#13;
Dat is zo ruim dat de grens de facto zal liggen bij het financieel haalbare. Voor het&#13;
heffen van een bijdrage via de publieke weg wordt gerekend met alle kosten en&#13;
opbrengsten van een grondexploitatie. Doordat de verwerving van niet te handhaven&#13;
opstallen ook bij de kosten mogen worden meegeteld worden rendabele en onrendabele&#13;
delen verevend. Ook voorziet de wet in de mogelijkheid van baatafroming,&#13;
bijvoorbeeld door particuliere grondeigenaren financieel meer te laten bijdragen dan&#13;
woningbouwcorporaties of gemeenten zelf.&#13;
Politiek is er zoveel geïnvesteerd in de Grex, dat het geen zin meer heeft er tegen in te&#13;
gaan. Zeker niet nu de Volkskrant de zich toegeëigende rol van medevormgever van&#13;
de maatschappij weer eens heeft opgenomen door op zaterdag 12 augustus 2006 een&#13;
onjuist, tendentieus artikel te publiceren over de grondmarkt. En er komt nog meer,&#13;
(mede) gericht op de samenstellers van de partijprogramma’s?&#13;
Echter, tot op heden is er voor zover ik weet nog niet gewezen op de m.i. te verwachten&#13;
gevolgen van de toepassing van de wet. Deze gevolgen zijn:&#13;
– De Grex zal ertoe leiden dat ruimtelijke afwegingen in de toekomst veel sterker door&#13;
de financiën zullen worden bepaald. Gemeenten zullen beginnen met te kijken wat een&#13;
locatie financieel kan opbrengen en alvast gaan bedenken wat er met die opbrengst kan&#13;
gebeuren. Er is winst te halen voor de gemeente. En dat is beter dan winst voor risiconemers,&#13;
zoals projectontwikkelaars of boeren. Er wordt nu al gewerkt aan/met&#13;
simulaties.&#13;
– Gemeenten zullen zo duur mogelijk gaan begroten, want men wil niet het risico op&#13;
een verlies lopen. Daarbij komt dat de gemeente een positief saldo tot 5% mogen&#13;
houden. Een groter overschot terugbetalen is beter dan een tekort incasseren. Ook&#13;
kunnen gemeenten, als op het einde van het project geld over “dreigt” te raken, de&#13;
plannen nog weer duurder maken.&#13;
– Doordat de inwerkingtreding van de Grex nu is gepland voor 1 januari 2008 (tegelijk&#13;
met de fundamentele herziening van de WRO), zal het vaststellen van bestemmingsplannen&#13;
worden uitgesteld, want het overgangsrecht sluit vastgestelde plannen&#13;
uit van het nieuwe systeem. Daardoor treedt tijdverlies op.&#13;
– Het proces van het sluiten van samenwerkingsovereenkomsten zal nog weer langer&#13;
gaan duren omdat er behalve over een ontwerp-bestemmingsplan nu ook overeenstemming&#13;
moet komen over een ontwerp-exploitatieplan.&#13;
– Doordat de mogelijkheid voor baatafroming is opgenomen (het mogen werken&#13;
met wegingsfactoren waardoor duurdere kavels meer afdragen dan goedkopere&#13;
kavels) zonder dat daar grenzen aan zijn gesteld – anders dan de bovengrens van&#13;
het opbrengend vermogen van het plan – heeft een gemeente hier een oncontroleerbare&#13;
en niet-toetsbare beleidsruimte. Dit is een potentiële bron voor talloze&#13;
(emotionele want politieke) conflicten.&#13;
– Een grondeigenaar krijgt extra nuisance value.3 Dit kan strategisch interessant zijn&#13;
voor de partij op wiens grond de niet-lucratieve delen zijn gepland. Deze kan door&#13;
het niet sluiten van een overeenkomst afdwingen dat er wordt gewerkt met een&#13;
grondexploitatieplan en daar bezwaar tegen maken. Dat zullen bezwaren zijn die&#13;
zien op de inhoudelijke kant van de zaak (hoeveel kosten voor het maken van&#13;
plannen brengt de gemeente in rekening etc.). De rechter beslist daar over, maar zal&#13;
het niet kunnen stellen zonder deskundigenadvies met alle tijdverlies en kosten van&#13;
dien. Zolang hier niet over is beslist, mag er ook niet worden gebouwd door de&#13;
partijen waar wel overeenstemming mee is bereikt.&#13;
– Gemeenten zullen volop gebruik gaan maken van de Grex. Immers, ook de apparaatskosten&#13;
mogen ten laste worden gebracht van de exploitatie. Zo wordt het een&#13;
mooi werkgelegenheidsproject.&#13;
Bovenstaande punten zien nog alleen op de directe gevolgen. Ik heb het dan nog niet&#13;
gehad over de vraag of gemeenten voldoende geëquipeerd zijn om deze wet toe te&#13;
passen, de enorme administratieve last van het maken van en bijhouden van de plannen,&#13;
de onbedoelde bijwerkingen van het bevriezen van bestemmingen, de koppeling&#13;
van gemeentelijk beleid aan de marktfluctuaties enzovoorts.&#13;
In de kern gaat het bij dit wetsvoorstel volgens mij om geld, aan wie komt de meerwaarde&#13;
van een bestemmingswijziging toe. Conform de salamitactiek van de afgelopen&#13;
jaren (Wvg, discussie zelfrealisatie) moet deze meerwaarde van de grondeigenaar naar&#13;
de overheid (gemeente) verschuiven. Doordat dat niet duidelijk wordt uitgesproken,&#13;
moet er worden gewerkt met gezochte argumenten (verbeteren van het grondbeleidinstrumentarium,&#13;
wat er al lang is maar niet wordt toegepast; het opvoeren conform de&#13;
beste stalinistische methode van een externe vijand, de free rider, zonder aan te tonen&#13;
dat die er ook is) en wordt er kunstmatig geschoven met vermogenswinst (bijvoorbeeld&#13;
bij de sociale woningbouw). Het is voor mij onbegrijpelijk dat er tijdens de&#13;
voorbereiding en behandeling van het wetsvoorstel geen aandacht is besteed aan dit&#13;
zeer principiële punt: het loslaten van verhaal van kosten naar mate van baat en het in&#13;
plaats daarvan gaan afromen van waardestijgingen.&#13;
Wat is het jammer dat er de afgelopen 10 jaar niet is gekozen voor het investeren van&#13;
alle moeite in het beter gebruiken van de bestaande instrumenten en het hechten van&#13;
een kostensoortenlijst aan de exploitatieverordening en baatbelasting. Daar zou de&#13;
grondmarkt en de onteigeningsrechter dan rekening mee hebben gehouden en dus het&#13;
probleem van het kostenverhaal al lang opgelost zijn geweest. Misschien is het een&#13;
idee er bij de politiek op aan te dringen dit alsnog snel te doen nu de wet misschien&#13;
nog wel later dan 1 januari 2008 wordt ingevoerd. Er is nog tijd. Een ding is zeker: de&#13;
Grex zal een enorme positieve uitwerking hebben op de omzet en winstgevendheid&#13;
van vele adviesbureaus.</content><legacyfootnotes>* Directievoorzitter van Overwater Strijen (www.overwater.nl).&#13;
1. Kamerstukken II 2004/05, 30 218, nrs. 1 en 2.&#13;
2. Het gelijkelijk verdelen van kosten en opbrengsten binnen een bouwlocatie, onafhankelijk van de meer&#13;
of minder rendabiliteit van de bestemmingen binnen het plan voor die locatie.&#13;
3. Onderhandelingsruimte creëren door lastig te zijn.&#13;
</legacyfootnotes><footnotes><footnote/></footnotes><auteurs>mr. P.S.A. Overwater</auteurs><published>2006-10-01 00:00:00</published><modified>2006-10-01 00:00:00</modified><editiondate>2006-10-01</editiondate><htmlpath>https://denhollander.info/artikel/4081</htmlpath></article>
</articles></edition>
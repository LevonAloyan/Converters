<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2006</searchword><id>4013</id><udhid>UDH:TvAR/4013</udhid><titel>Verstegen / gemeente Roermond (TvAR 2006/5334)</titel><searchwords><searchword>TvAR 4/2006</searchword><searchword>TvAR 2006/5334</searchword><searchword>UDH:TvAR/4013</searchword></searchwords><attachments><attachment><name>2006_nr 4_Rechtspraak_5334.pdf</name><extention>pdf</extention><url>https://denhollander.info/download/3985/ci</url></attachment></attachments><inleiding>[Pachtwet art. 55; BW art. 6:265]&#13;
&#13;
Niet zenden van nota’s ontslaat pachter niet&#13;
definitief van betalingsverplichting. Indien&#13;
pachter uit niet ontvangen van nota’s mocht&#13;
afleiden dat de pachtprijs nog niet werd&#13;
opgeëist, was pachter gehouden het verschuldigde&#13;
voor wederpartij ter beschikking&#13;
te houden. Wederpartij was niet gehouden&#13;
tot instemming met aflossing in termijnen.&#13;
Geen aanleiding tot het geven van een&#13;
termijn om alsnog te betalen. Indien de&#13;
achterstand alsnog is aangezuiverd – hetgeen&#13;
de pachter in laatste processtuk stelt –&#13;
is geen sprake meer van verplichte&#13;
ontbindingsgrond. Grote achterstand die is&#13;
opgelopen zonder deugdelijke verontschuldigingsgrond&#13;
en eerst in eindstadium van&#13;
hoger beroep wordt aangezuiverd levert&#13;
echter niettemin grond tot ontbinding op.&#13;
Hetgeen pachter aanvoert over gevolgen&#13;
van ontbinding leidt niet tot ander onderdeel&#13;
omdat iedere onderbouwing ontbreekt.&#13;
Hof stelt verschuldigde pachtprijs vast.</inleiding><content>ARREST IN DE ZAAK VAN:&#13;
Gerardus Wilhelmus Theodorus Verstegen,&#13;
wonende te Roermond,&#13;
principaal appellant,&#13;
incidenteel geïntimeerde,&#13;
procureur: mr. P.C. Plochg,&#13;
tegen&#13;
de gemeente Roermond, zetelende te&#13;
Roermond,&#13;
principaal geïntimeerde,&#13;
incidenteel appellante,&#13;
procureur: mr. W.J.B.M. Alkemade.&#13;
1 De procedure in eerste aanleg&#13;
De pachtkamer van de rechtbank te Roermond,&#13;
sector kanton, locatie Roermond heeft&#13;
op 28 augustus 2003 een vonnis gewezen tussen&#13;
appellant (verder te noemen: Verstegen)&#13;
als gedaagde in conventie, tevens eiser in&#13;
reconventie enerzijds en geïntimeerde (verder&#13;
te noemen: de gemeente) als eiseres in conventie,&#13;
tevens verweerster in reconventie anderzijds.&#13;
Van dat vonnis is een afschrift aan dit&#13;
arrest gehecht. Naar het vonnis wordt verwe-&#13;
zen voor de procesgang in eerste aanleg, de in&#13;
die instantie genomen beslissing en de gronden&#13;
daarvoor.&#13;
2 De procedure in hoger beroep&#13;
2.1 Bij exploot van 29 september 2003 is Verstegen&#13;
in hoger beroep gekomen van het&#13;
onder 1 bedoelde vonnis met dagvaarding van&#13;
de gemeente voor dit hof.&#13;
2.2 Bij memorie van grieven heeft Verstegen&#13;
tegen het vonnis zes grieven aangevoerd en&#13;
toegelicht, heeft hij enige producties in het&#13;
geding gebracht en heeft hij bewijs aangeboden,&#13;
een en ander met conclusie dat het hof&#13;
dat vonnis zal vernietigen, en, opnieuw rechtdoende&#13;
bij arrest, voor zover mogelijk uitvoerbaar&#13;
bij voorraad in conventie de gemeente&#13;
in haar vorderingen niet-ontvankelijk&#13;
zal verklaren, althans haar deze zal ontzeggen&#13;
als zijnde ongegrond en onbewezen en in&#13;
reconventie de gemeente zal veroordelen tot&#13;
nakoming van de met Verstegen bestaande&#13;
pachtovereenkomsten, in het bijzonder het ter&#13;
beschikking stellen van een weiland en daartoe&#13;
de populieren te rooien en de wildschade te&#13;
beperken, een en ander met veroordeling in&#13;
conventie en in reconventie van de gemeente&#13;
in de kosten van het geding in beide instanties.&#13;
2.3 De gemeente heeft bij memorie van antwoord&#13;
verweer gevoerd, heeft onder aanvoering&#13;
van drie grieven tegen het vonnis incidenteel&#13;
geappelleerd, heeft daarbij haar eis&#13;
gewijzigd, heeft bewijs aangeboden, heeft&#13;
producties in het geding gebracht en heeft&#13;
geconcludeerd dat het hof in het principaal&#13;
appèl de grieven ongegrond zal oordelen en&#13;
het vonnis zal bekrachtigen met betrekking&#13;
tot de uitgesproken ontbinding en ontruiming&#13;
in conventie, de afwijzing van de vorderingen&#13;
van Verstegen in reconventie en de veroordeling&#13;
in conventie en in reconventie van Verstegen&#13;
in de proceskosten en in het incidenteel&#13;
appèl bij arrest, voor zoveel mogelijk uitvoerbaar&#13;
bij voorraad, het vonnis in conventie zal&#13;
vernietigen voor zover:&#13;
a Verstegen werd veroordeeld om tegen behoorlijk&#13;
bewijs van kwijting aan de gemeente&#13;
te betalen terzake achterstallige pachtpenningen&#13;
over de periode 1995 tot en met 2002 een&#13;
bedrag groot € 15.879,92 vermeerderd met de&#13;
wettelijke rente daarover vanaf 29 oktober&#13;
2002 tot aan de dag der algehele voldoening,&#13;
met bepaling dat op genoemd bedrag in mindering&#13;
kan strekken hetgeen na dagvaarding&#13;
terzake pacht voor de onderhavige percelen is&#13;
voldaan, met uitzondering van een betaling ad&#13;
€ 1.500,– van 15 januari 2003;&#13;
b Verstegen werd veroordeeld om tegen behoorlijk&#13;
bewijs van kwijting aan de gemeente&#13;
te betalen de pachtprijs alsmede het pachterdeel&#13;
van de waterschapslasten betreffende de&#13;
onderhavige percelen over de periode 1 januari&#13;
2003 tot 1 november 2003;&#13;
en, opnieuw rechtdoende:&#13;
1 Verstegen zal veroordelen om tegen behoorlijk&#13;
bewijs van kwijting aan de gemeente&#13;
Roermond te betalen een bedrag groot&#13;
€ 17.718,52, te vermeerderen met de wettelijke&#13;
rente vanaf 29 oktober 2002 tot aan de dag&#13;
der algehele voldoening;&#13;
2 Verstegen zal veroordelen om tegen behoorlijk&#13;
bewijs van kwijting aan de gemeente&#13;
Roermond te betalen een bedrag ad € 720,72&#13;
te vermeerderen met de wettelijke rente vanaf&#13;
19 februari 2003 tot aan de dag der algehele&#13;
voldoening;&#13;
3 Verstegen zal veroordelen om tegen behoorlijk&#13;
bewijs van kwijting aan de gemeente Roermond&#13;
te betalen een bedrag ad € 3.697,24 te&#13;
vermeerderen met de wettelijke rente vanaf&#13;
1 januari 2004 tot aan de dag der algehele voldoening;&#13;
4 Verstegen zal veroordelen om tegen behoorlijk&#13;
bewijs van kwijting aan de gemeente&#13;
Roermond te betalen de schadevergoeding&#13;
over de periode 1 januari 2004 tot aan de dag&#13;
der ontruiming overeenkomend met de over&#13;
deze periode verschuldigde pachtprijs te vermeerderen&#13;
met het pachtersdeel van de waterschapslasten&#13;
te vermeerderen met de wettelijke&#13;
rente vanaf de dag der ontruiming tot aan&#13;
de algehele voldoening; alles met veroordeling&#13;
van Verstegen in de kosten van het principaal&#13;
en het incidenteel appèl.&#13;
2.4 Verstegen heeft onder overlegging van een&#13;
productie bij memorie van antwoord in incidenteel&#13;
appèl verweer gevoerd met conclusie&#13;
dat het hof de grieven van de gemeente ongegrond&#13;
zal oordelen en de vorderingen van&#13;
Verstegen in reconventie zal bekrachtigen,&#13;
met veroordeling van de gemeente in de kosten&#13;
van de procedure.&#13;
2.5 Ten slotte hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
De grieven in principaal appèl luiden:&#13;
I Ten onrechte heeft de pachtkamer overwogen&#13;
dat Verstegen over de periode 1995 tot en met&#13;
2002 slechts heeft betaald ƒ 5.569,80 en ƒ 3.302,–.&#13;
II Ten onrechte heeft de pachtkamer overwogen&#13;
dat het verweer van Verstegen dat de&#13;
gemeente slordig is met haar pachtnota’s, de&#13;
nota’s niet tijdig heeft verstuurd, pachtnota’s&#13;
is gaan versturen met als omschrijving een&#13;
kalenderjaar, zodat het voor Verstegen onduidelijk&#13;
is op welke periode de nota’s betrekking&#13;
hebben, dient te worden verworpen.&#13;
III Ten onrechte heeft de pachtkamer overwogen&#13;
dat het niet meewerken van de gemeente&#13;
aan de door Verstegen gewenste bedrijfsverplaatsing&#13;
niet zou rechtvaardigen het niet&#13;
betalen van pacht.&#13;
IV Ten onrechte wordt door de pachtkamer&#13;
geen rekening gehouden met het verweer ten&#13;
aanzien van het niet kunnen gebruiken van het&#13;
gepachte “grote koeweide” vanwege de daarop&#13;
aangebrachte populieren, de wildschade en het&#13;
feit dat het gebied tevens is aangewezen als&#13;
stroomvoerend winterbed voor de Maas.&#13;
V Ten onrechte heeft de pachtkamer overwogen&#13;
dat de achterstand van Verstegen in de&#13;
betaling van de pacht een zodanige ernstige&#13;
tekortkoming zou zijn in de nakoming van de&#13;
pachtovereenkomsten dat van de gemeente&#13;
niet gevergd kan worden dat zij Verstegen in&#13;
het genot van de onderhavige pachtovereenkomsten&#13;
laat, zodat de pachtovereenkomsten&#13;
dienen te worden ontbonden en wel met&#13;
ingang van 1 november 2003.&#13;
VI (Het hof leest:) Ten onrechte is Verstegen&#13;
geen termijn gegund teneinde de achterstand&#13;
te voldoen.&#13;
De grieven in incidenteel appèl luiden:&#13;
A Ten onrechte heeft de pachtkamer Verstegen&#13;
slechts veroordeeld tot betaling van een&#13;
bedrag af € 15.879,92, vermeerderd met de&#13;
wettelijke rente daarover vanaf 29 oktober&#13;
2002 tot aan de dag der algehele voldoening.&#13;
B Ten onrechte brengt de pachtkamer op het&#13;
totaal verschuldigde bedrag in de periode&#13;
1995 tot en met 2001 in mindering een bedrag&#13;
ad € 1.498,38 (ƒ 3.302,–).&#13;
C Ten onrechte heeft de pachtkamer Verstegen&#13;
niet veroordeeld tot vergoeding van schade&#13;
vanaf het moment der ontbinding tot aan&#13;
de dag der algehele ontruiming overeenstemmend&#13;
met de verschuldigde pachtprijs plus&#13;
het pachtersdeel van de waterschapslasten over&#13;
de betreffende periode.&#13;
4 De vaststaande feiten&#13;
4.1 Tussen partijen staat als van de ene zijde&#13;
gesteld en van de andere zijde is erkend dan&#13;
wel niet of onvoldoende is betwist en mede&#13;
op grond van de in zoverre niet betwiste&#13;
inhoud van overgelegde producties, het navolgende&#13;
vast.&#13;
4.2 Verstegen pacht van de gemeente de percelen&#13;
kadastraal bekend gemeente Roermond,&#13;
sectie K, nr. 30 ged. met een oppervlakte van&#13;
4.01.00 ha (verder: perceel 1), sectie K, nr. 30&#13;
ged. met een oppervlakte van 1.50.00 ha (verder:&#13;
perceel 2) en sectie K, nr. 110 ged. met&#13;
een oppervlakte van 6.80.56 ha (verder: perceel&#13;
3).&#13;
4.3 Perceel 1 is aan Verstegen verpacht met&#13;
ingang van 1 december 1967. De overeenkomst&#13;
bepaalt dat de verschuldigde pachtprijs&#13;
moet worden betaald op 2 november van elk&#13;
pachtjaar, voor het eerst op 2 november 1968.&#13;
Een door partijen overeengekomen nieuwe&#13;
pachtprijs ad ƒ 1.003,– per jaar voor perceel 1&#13;
met ingang van 2 november 1977 is goedgekeurd&#13;
door de grondkamer voor Limburg op&#13;
16 februari 1977. Een verhoging tot ƒ 1.254,–&#13;
(€ 569,04) per jaar is overeengekomen per&#13;
1 december 1979.&#13;
4.4 Perceel 2 is aan Verstegen verpacht met&#13;
ingang van mei 1970. In de overeenkomst is&#13;
bepaald dat het eerste pachtjaar eindigt op&#13;
30 november 1970 en dat de pachtprijs dient&#13;
te worden betaald vóór of op 2 november van&#13;
elk pachtjaar, voor het eerst op 2 november&#13;
1970. De pachtprijs is met goedkeuring van de&#13;
grondkamer gewijzigd in ƒ 300,– per jaar met&#13;
ingang van 2 november 1970. Partijen zijn&#13;
vervolgens, met goedkeuring van de grondkamer,&#13;
een wijziging tot ƒ 375,– (€ 170,17)&#13;
per jaar ingaande 2 november 1979 overeengekomen.&#13;
Bij beschikking van 6 februari 2002&#13;
heeft de Centrale Grondkamer de pachtprijs&#13;
bepaald op € 201,02 (ƒ 433,–) ingaande 1 mei&#13;
2000.&#13;
4.5 De pachtovereenkomst ten aanzien van&#13;
perceel 3 is ingegaan op 27 februari 1997 door&#13;
inschrijving van de akte van toedeling in het&#13;
kader van de ruilverkaveling Beesel-Swalmen.&#13;
Bij beschikking van 20 augustus 2002 heeft de&#13;
Centrale Grondkamer de beschikking van de&#13;
grondkamer Zuid van 16 november 2001,&#13;
waarin de pachtprijs voor perceel 3 met&#13;
ingang van 27 februari 1997 is vastgesteld op&#13;
ƒ 4.151,– per jaar met ingang van 27 februari&#13;
1997 en op ƒ 4.968,– per jaar met ingang van&#13;
1 december 1998, bevestigd.&#13;
4.6 Op 21 december 1995 heeft de gemeente&#13;
een factuur (nr. 9505837) ten bedrage van&#13;
ƒ 3.302,– aan Verstegen gezonden wegens&#13;
onder meer pacht van de percelen 1 (ƒ 1.254,–)&#13;
en 2 (ƒ 368,–) met verzoek vóór 20 januari&#13;
1996 te betalen.&#13;
4.7 Verstegen heeft op 31 januari 1996 een&#13;
bedrag van ƒ 3.302,– overgemaakt onder vermelding&#13;
van “pacht 95” en het factuurnummer&#13;
9505837.&#13;
4.8 Bij brief van 25 januari 1996 heeft de&#13;
gemeente aan Verstegen een herberekening&#13;
van de pachtprijzen/waterschapslasten over&#13;
de jaren 1992-1995 doen toekomen met verzoek&#13;
het totaalbedrag ad ƒ 6.279,05 over te&#13;
maken. Volgens deze berekening was Verstegen&#13;
voor de percelen 1 en 2 nog verschuldigd&#13;
ƒ 171,99 resp. ƒ 25,29 wegens waterschapslasten&#13;
over 1993 t/m 1995.&#13;
4.9 Op 6 maart 1998 heeft Verstegen een&#13;
bedrag van ƒ 5.569,80 aan de gemeente overgemaakt&#13;
onder vermelding “pacht 1997. Faktuurnummer&#13;
28/01/1997. Aanmaning 22-2-&#13;
1998”.&#13;
4.10 Op 10 maart 2000 heeft de gemeente Verstegen&#13;
een betalingsherinnering gezonden.&#13;
Hierin is Verstegen meegedeeld dat hij van de&#13;
nabetaling pacht 1994/1995 ad ƒ 6.279,05 een&#13;
bedrag van ƒ 5.549,80 had voldaan, zodat nog&#13;
een te betalen bedrag van ƒ 729,25 resteerde.&#13;
4.11 Bij brief van 27 maart 2000 heeft mr. J.&#13;
Gepken namens Verstegen in verband met een&#13;
vijftal herinneringen tot betaling van pacht&#13;
voor een totaalbedrag van ƒ 26.324,33 onder&#13;
meer aan de gemeente geschreven, dat ter zake&#13;
van de onder 4.10 bedoelde nabetaling&#13;
1994/1995 een bedrag van ƒ 5.549,80 is voldaan&#13;
en dat niet duidelijk was hoe het bedrag&#13;
van ƒ 6.279,05 is bepaald. Aan het slot van de&#13;
brief wordt voorts vermeld, dat Verstegen in&#13;
1997 een bedrag ter hoogte van ƒ 5.569,80&#13;
heeft betaald.&#13;
4.12 De gemeente heeft op 25 oktober 2002&#13;
aan Verstegen een nota voor pacht en waterschapslasten&#13;
2002 ad € 3.821,03 gezonden&#13;
met het verzoek deze vóór 1 december 2002 te&#13;
betalen. Op de bijbehorende specificatie is&#13;
– voor zover hier van belang – aangegeven&#13;
voor pacht resp. waterschapslasten voor de&#13;
percelen 1, 2 en 3: € 655,– en € 40,76, € 231,–&#13;
en € 15,25, € 2.593,– en € 152,23. Bij brief&#13;
van 6 december 2002 heeft de gemeente Verstegen&#13;
ter zake van de betaling van deze nota&#13;
in gebreke gesteld vanaf 20 december 2002.&#13;
4.13 Verstegen heeft op 15 januari 2003 ter&#13;
zake van pacht over 2002 een bedrag van&#13;
€ 1.500,– aan de gemeente voldaan en op&#13;
19 februari 2003 wederom een betaling van&#13;
€ 1.500,– aan de gemeente gedaan met omschrijving&#13;
“pacht 2002 onder zwaar protest”.&#13;
5 Beoordeling van het geschil in&#13;
hoger beroep&#13;
5.1 De vordering van de gemeente strekt tot&#13;
betaling van achterstallige pacht over de jaren&#13;
1995 tot en met 2002 en tot ontbinding van de&#13;
pachtovereenkomst. Verstegen betwist niet,&#13;
dat hij een aanzienlijk gedeelte van de volgens&#13;
de pachtovereenkomsten verschuldigde pacht&#13;
ten tijde van de uitspraak in eerste aanleg niet&#13;
had voldaan. Hij voert in de memorie van&#13;
grieven echter een aantal verweren die het hof&#13;
achtereenvolgens zal beoordelen.&#13;
5.2 Met grief II betoogt Verstegen dat de&#13;
gemeente hem jarenlang geen nota’s heeft&#13;
gezonden omdat overleg over een bedrijfsverplaatsing&#13;
gaande was. Dit onslaat Verstegen&#13;
echter niet van zijn betalingsverplichting. In&#13;
ieder geval in de onder 4.3 en 4.4 bedoelde&#13;
overeenkomsten is bepaald, dat de pachter uit&#13;
eigen beweging de pachtprijs dient te betalen.&#13;
Indien het al zo zou zijn dat Verstegen uit het&#13;
niet ontvangen van nota’s – hetgeen de&#13;
gemeente overigens onder overlegging van&#13;
stukken heeft betwist – mocht afleiden dat de&#13;
gemeente de pachtprijs nog niet opeiste, dan&#13;
mocht hij daaruit niet afleiden dat definitief&#13;
van de pachtprijs werd afgezien. Op zijn&#13;
minst was Verstegen onder deze omstandigheden&#13;
gehouden de verschuldigde pachtpennin-&#13;
gen ter beschikking te houden teneinde ze op&#13;
het eerste verzoek aan de gemeente te betalen.&#13;
Hij moet als contractspartij ook geacht worden&#13;
op de hoogte te zijn geweest van de geldende&#13;
pachtprijs. Indien de gemeente vervolgens&#13;
op enig moment de achterstallige pachtprijs&#13;
over meerdere jaren wenste te ontvangen&#13;
en Verstegen hieraan niet direct kon voldoen,&#13;
betreft dit een omstandigheid die voor rekening&#13;
van Verstegen komt. Hij voert onvoldoende&#13;
feiten en omstandigheden aan ter&#13;
rechtvaardiging van een ander oordeel. De&#13;
gemeente behoefde met hem dan ook geen&#13;
betalingsregeling te treffen.&#13;
5.3 In de toelichting op grief III voert Verstegen&#13;
aan dat “klaarblijkelijk de pachtverplichtingen&#13;
in gezamenlijk overleg (zijn) opgeschort”&#13;
toen werd onderhandeld over een&#13;
bedrijfsverplaatsing. Verstegen voert niet, althans&#13;
niet voldoende duidelijk, aan dat ter&#13;
zake een afspraak is gemaakt. Voor zover hij&#13;
zich beroept op opgewekt vertrouwen van&#13;
opschorting – hij doet ook dat niet met zoveel&#13;
woorden – grondt hij dat beroep kennelijk&#13;
alleen op de (door de gemeente betwiste)&#13;
omstandigheid dat de gemeente niet te kennen&#13;
heeft gegeven betaling van de pachtprijs te&#13;
wensen. Uitgaande van de juistheid van hetgeen&#13;
Verstegen op dit punt stelt, kon hij alleen&#13;
hieraan echter geen gerechtvaardigd vertrouwen&#13;
van een overeengekomen opschorting&#13;
ontlenen. Zelfs indien dit anders zou zijn,&#13;
betekende dit nog niet dat Verstegen betaling&#13;
achterwege kon blijven laten toen de onderhandelingen&#13;
over de bedrijfsverplaatsing vastliepen&#13;
en de gemeente wèl op betaling aandrong.&#13;
Het hof verwijst in dit verband ook&#13;
naar hetgeen te dier zake onder 5.2 is overwogen.&#13;
5.4 Het hof leest in de toelichting op grief IV&#13;
geen klacht tegen de beslissing van de pachtkamer&#13;
in eerste aanleg, dat door Verstegen&#13;
geleden wildschade niet met de pachtprijs mag&#13;
worden verrekend. Overigens onderschrijft&#13;
het hof die beslissing, alsook – gelet op hetgeen&#13;
Verstegen in zijn memorie van grieven&#13;
onder nr. 11.1 aanvoert – die ten aanzien van&#13;
de op het gepachte staande populieren. Voor&#13;
de gestelde schade door overstroming geldt&#13;
hetzelfde als door de pachtrechter in eerste&#13;
aanleg is overwogen met betrekking tot de&#13;
wildschade. Het hof is verder van oordeel dat&#13;
de pachtkamer in eerste aanleg niet gehouden&#13;
was om Verstegen in verband met zijn onjuist&#13;
gebleken opvatting een termijn te gunnen om&#13;
alsnog aan zijn verplichtingen te voldoen.&#13;
Grief IV faalt.&#13;
5.5 Afgezien van grief I is Verstegen niet in&#13;
hoger beroep opgekomen tegen het oordeel&#13;
van de pachtkamer in eerste aanleg over de&#13;
hoogte van de achterstallige betalingen. De&#13;
betalingsachterstand bedroeg dus in ieder&#13;
geval ruim € 14.000,–. Verstegen heeft ook&#13;
niet betwist dat hij in verzuim is geraakt. Het&#13;
hof is van oordeel dat sprake is van een ernstige&#13;
betalingsachterstand en uit de memorie van&#13;
grieven volgt niet dat betaling alsnog had&#13;
plaatsgevonden toen op 28 augustus 2003&#13;
vonnis werd gewezen. Gelet daarop was de&#13;
pachtkamer op grond van art. 55, lid 2, van de&#13;
Pachtwet verplicht om tot ontbinding van de&#13;
pachtovereenkomst over te gaan. Het hof is&#13;
van oordeel dat, mede gelet op de grootte van&#13;
de betalingsachterstand, de door Verstegen&#13;
aangegeven omstandigheden geen aanleiding&#13;
gaven tot het hem gunnen van een termijn om&#13;
alsnog te betalen. In zoverre faalt grief V.&#13;
5.6 Met de grieven V en VI bepleit Verstegen&#13;
dat hem in hoger beroep alsnog een termijn&#13;
voor betaling wordt gegeven. Uit hetgeen&#13;
onder 5.5 is overwogen volgt dat het hof hiertoe&#13;
geen aanleiding ziet. Deze grieven kunnen&#13;
Verstegen niet baten.&#13;
5.7 Verstegen heeft in zijn memorie van antwoord&#13;
in incidenteel appèl aangevoerd dat hij&#13;
inmiddels een bedrag van € 19.000,– aan de&#13;
gemeente heeft laten overmaken. Hij heeft dit&#13;
onderbouwd met stukken. Hoewel de gemeente&#13;
op dit standpunt nog niet heeft kunnen&#13;
reageren en de betaling dus processueel niet&#13;
als vaststaand kan worden aangenomen, zal&#13;
het hof er vooralsnog van uitgaan dat die&#13;
betaling heeft plaatsgevonden. Indien Verstegen&#13;
met die betaling alsnog integraal aan zijn&#13;
verplichtingen zou hebben voldaan, zou daarmee&#13;
in hoger beroep alsnog de verplichte ontbindingsgrond&#13;
van art. 55, lid 2, van de Pachtwet&#13;
vervallen. Het hof is evenwel van oordeel&#13;
dat de grote achterstand in pachtbetalingen&#13;
– een kernverplichting uit de pachtovereenkomst&#13;
– die Verstegen over meerdere jaren&#13;
heeft doen oplopen zonder dat daarvoor een&#13;
deugdelijke verontschuldiging is aangevoerd,&#13;
welke achterstand eerst zou zijn aangezuiverd&#13;
in het eindstadium van de procedure in hoger&#13;
beroep, ook zonder verplichte ontbindingsgrond&#13;
een Verstegen toerekenbare tekortkoming&#13;
oplevert die tot ontbinding van de&#13;
pachtovereenkomsten dient te leiden. Hetgeen&#13;
Verstegen in de memorie van grieven&#13;
onder 8.2 slot aanvoert over de gevolgen van&#13;
ontbinding leidt reeds hierom niet tot een&#13;
ander oordeel, omdat iedere onderbouwing&#13;
ontbreekt. Het mogelijke feit dat de gemeente&#13;
op de ontbinding is vooruitgelopen door twee&#13;
van de voorheen aan Verstegen verpachte percelen&#13;
vrij van pacht te verkopen aan een derde&#13;
doet voor het oordeel of die ontbinding dient&#13;
plaats te vinden niet ter zake.&#13;
5.8 Een en ander betekent, dat het vonnis&#13;
waarvan beroep wat betreft de ontbinding&#13;
stand houdt en dat de reconventionele vordering&#13;
van Verstegen ook in hoger beroep niet&#13;
kan worden toegewezen. Het hof zal thans&#13;
vaststellen welk bedrag wegens pacht aan de&#13;
gemeente dient te worden toegewezen. Daartoe&#13;
zullen de grieven in incidenteel appèl en&#13;
grief I in principaal appèl worden beoordeeld.&#13;
5.9 De gemeente heeft aanvankelijk gevorderd&#13;
een bedrag van € 17.718,52. Dit bedrag kan&#13;
als volgt worden onderverdeeld voor pacht&#13;
respectievelijk waterschapslasten voor achtereenvolgens&#13;
de percelen 1, 2 en 3:&#13;
– over 1995/1996 € 2.518,39 (ƒ 5.549,80);&#13;
– over 1997 € 569,49 resp. € 33,59, € 170,17&#13;
resp. € 12,57 en € 1.883,64 resp. € 125,41, in&#13;
totaal € 2.794,87;&#13;
– over 1998 € 569,49 resp. € 33,59, € 170,17&#13;
resp. € 12,57 en € 1.883,64 resp. € 125,41, in&#13;
totaal € 2.794,87;&#13;
– over 1999 € 569,49 resp. € 34,63, € 170,17&#13;
resp. € 12,96 en € 2.254,38 resp. € 129,29, in&#13;
totaal € 3.170,92;&#13;
– over 2000 € 569,49 resp. € 36,95, € 201,02&#13;
resp. € 13,82 en € 2.254,38 resp. € 137,97, in&#13;
totaal € 3.213,63;&#13;
– over 2001 € 569,49 resp. € 39,34, € 201,02&#13;
resp. € 14,72 en € 2.254,38 resp. € 146,89, in&#13;
totaal € 3.225,84.&#13;
Het hof constateert dat Verstegen in deze procedure&#13;
geen beroep op verjaring van een of&#13;
meer van deze vorderingen heeft gedaan,&#13;
zodat de genoemde pachtjaren alle in de berekening&#13;
dienen te worden meegenomen. Bovendien&#13;
constateert het hof dat Verstegen de&#13;
berekening van de gevorderde bedragen door&#13;
de gemeente als zodanig niet aanvecht.&#13;
5.10 Met grief A in incidenteel appèl betoogt&#13;
de gemeente, dat de pachtkamer in eerste aanleg&#13;
de betaling van het onder 4.9 bedoelde&#13;
bedrag van ƒ 5.569,80 (€ 2.527,47) niet had&#13;
mogen toerekenen aan het jaar 1997. De&#13;
gemeente verwijst in dit verband naar de&#13;
onder 4.11 bedoelde brief en voert aan dat zij&#13;
daaruit heeft mogen opmaken dat de betaling&#13;
werd toegerekend aan het jaar 1995. Het hof&#13;
onderschrijft dit betoog niet, omdat de passage&#13;
in de brief waarnaar de gemeente verwijst&#13;
kennelijk voortbouwt op de eerder gedagtekende,&#13;
onder 4.10 bedoelde brief van de&#13;
gemeente zelf. Bovendien is het in die brief&#13;
genoemde bedrag van ƒ 5.549,80 niet gelijk&#13;
aan het betaalde bedrag van ƒ 5.569,80 en&#13;
wordt ook dat laatste bedrag in de brief van&#13;
mr. Gepken genoemd als een betaling voor&#13;
het pachtjaar 1997.&#13;
Subsidiair stelt de gemeente zich op het standpunt&#13;
dat de onder 4.8 bedoelde nota verschuldigd&#13;
blijft. Die nota heeft echter vrijwel&#13;
geheel betrekking op andere percelen dan de&#13;
onderhavige, terwijl uit de eerderbedoelde&#13;
brief van mr. Gepken volgt dat Verstegen zich&#13;
ten aanzien van het jaar 1994 – en, naar het&#13;
hof aanneemt, 1993 – heeft beroepen op verjaring&#13;
zonder dat blijkt dat de gemeente zich&#13;
hiertegen heeft verzet. In de berekening kunnen&#13;
dan slechts worden betrokken de waterschapslasten&#13;
over 1995 voor de percelen 1 en 2&#13;
(ƒ 67,61 en ƒ 25,29) ad € 42,16 (ƒ 92,90).&#13;
Slechts in zoverre slaagt de grief.&#13;
5.11 Wat betreft grief B in incidenteel appèl&#13;
overweegt het hof dat uit de onder 4.6 en 4.7&#13;
bedoelde stukken volgt, dat Verstegen de&#13;
pachtprijs over 1995 ten aanzien van de in dit&#13;
geding aan de orde zijnde percelen heeft voldaan.&#13;
Uit het tweede tekstblok van de vorige&#13;
rechtsoverweging volgt, dat ter zake van de&#13;
percelen in geschil over 1995 slechts een kleine&#13;
restvordering ter zake van waterschapslasten&#13;
bestaat. De pachtprijs over 1995 maakt&#13;
dus geen deel (meer) uit van het gevorderde.&#13;
Het onder de eerste regel van overweging 5.8&#13;
bedoelde bedrag van € 2.518,49 (ƒ 5.549,80)&#13;
heeft kennelijk betrekking op het jaar 1996 en&#13;
Verstegen heeft niet (gemotiveerd) aangevoerd&#13;
dat dit bedrag door hem is betaald. Dit betekent&#13;
dat er op het gevorderde geen aftrek (van&#13;
ƒ 3.302,– of een ander bedrag) wegens betaling&#13;
over 1995/1996 dient plaats te vinden,&#13;
zodat grief B gegrond is.&#13;
5.13 Een en ander brengt mee, dat Verstegen&#13;
over de pachtperiode 1995 t/m 2001 pachtpenningen&#13;
ten belope van (€ 17.718,52 –&#13;
€ 2.257,47 + € 42,16 =) € 15.503,21 verschuldigd&#13;
is. Tegen de door de rechtbank aangenomen&#13;
ingangsdatum van de wettelijke rente is&#13;
geen grief gericht, zodat ook het hof zal uitgaan&#13;
van de datum 29 oktober 2002.&#13;
5.14 Wat betreft de pacht voor 2002 geldt het&#13;
volgende. Met grief I in principaal appèl&#13;
betoogt Verstegen dat hij op 19 februari 2003&#13;
een betaling ad € 1.500,– heeft gedaan voor&#13;
het jaar 2002. De gemeente erkent dit, maar&#13;
voert aan dat een gedeelte van die betaling,&#13;
evenals van de betaling in januari 2003, dient&#13;
te worden toegerekend aan rente omdat Verstegen&#13;
in verzuim verkeerde. Gelet op art.&#13;
6:44 BW is dit juist met dien verstande dat de&#13;
gemeente Verstegen eerst in verzuim heeft&#13;
gesteld per 20 december 2002; de door de&#13;
gemeente op de factuur aangegeven betaaldatum&#13;
van 1 december 2002 kan immers niet&#13;
worden beschouwd als een (door partijen)&#13;
bepaalde termijn voor nakoming als bedoeld&#13;
in art. 6:83 onder a BW. Hiervan uitgaande&#13;
was Verstegen wettelijke rente ad 7% verschuldigd&#13;
over het bedrag van € 3.687,25&#13;
(betreffende de hier aan de orde zijnde percelen)&#13;
vanaf 20 december 2002 tot de eerste betaling&#13;
op 15 januari 2003 (26 dagen), hetgeen&#13;
neerkomt op € 18,39. Voor het op 15 januari&#13;
2003 nog verschuldigde bedrag van (€ 3.687,25&#13;
– € 1.500,– + € 18,39 =) € 2.205,64 was rente&#13;
verschuldigd vanaf die datum tot 19 februari&#13;
2003 (35 dagen), hetgeen neerkomt op € 14,80.&#13;
Vanaf 19 februari 2003 resteerde een schuld&#13;
van (€ 2.205,64 – € 1.500 + € 14,80 =)&#13;
€ 720,44. Dit bedrag is toewijsbaar met wettelijke&#13;
rente vanaf 19 februari 2003 tot de dag&#13;
der voldoening.&#13;
5.15 In de toelichting op grief C stelt de&#13;
gemeente dat Verstegen de voorheen gepachte&#13;
percelen niet heeft ontruimd. Verstegen&#13;
betwist dit niet. Uitgaande van de boven gegeven&#13;
beslissing omtrent de ontbinding is de&#13;
stelling van de gemeente, dat Verstegen de&#13;
grond zonder recht of titel gebruikt en deswege&#13;
schadevergoeding verschuldigd is, juist.&#13;
De gemeente vordert te dien aanzien een&#13;
schadevergoeding gelijk aan de pachtprijs alsmede&#13;
het pachtersaandeel in de waterschapslasten.&#13;
De gemeente heeft de schadevergoeding&#13;
over 2003 gesteld op € 3.679,24 en het hof&#13;
leest in de memorie van antwoord in incidenteel&#13;
appèl geen betwisting van dit bedrag – of&#13;
de rentedatum 1 januari 2004 – door Verstegen.&#13;
Ook in dit opzicht zal de vordering van&#13;
de gemeente mitsdien worden toegewezen.&#13;
Dat geldt ook voor de periode na het pachtjaar&#13;
2003, nu de gemeente heeft gesteld dat&#13;
Verstegen de percelen niet heeft ontruimd en&#13;
Verstegen dit niet heeft weersproken.&#13;
5.16 De slotsom luidt, dat van de grieven in&#13;
principaal appèl alleen de eerste grief gegrond&#13;
is en dat in incidenteel appèl grief A slechts&#13;
voor een zeer gering gedeelte gegrond is en de&#13;
grieven B en C slagen. Het hof zal het vonnis&#13;
waarvan beroep in reconventie, in conventie&#13;
wat betreft de ontbinding en in conventie/&#13;
reconventie wat betreft de kostenveroordeling&#13;
bekrachtigen en in conventie wat betreft de&#13;
veroordeling tot betaling van pachtpenningen&#13;
vernietigen en opnieuw recht doen in overeenstemming&#13;
met hetgeen hierboven is beslist.&#13;
Verstegen zal als de in hoofdzaak in het ongelijk&#13;
gestelde partij worden veroordeeld in de&#13;
kosten van het principaal appèl. De kosten&#13;
van het incidenteel appèl zullen worden&#13;
gecompenseerd, nu beide partijen daarin deels&#13;
in het (on)gelijk zijn gesteld. De door de&#13;
gemeente gevraagde uitvoerbaarverklaring bij&#13;
voorraad kan achterwege blijven, nu dit hof in&#13;
pachtzaken in hoogste instantie recht spreekt.&#13;
6 De beslissing&#13;
Het hof, rechtdoende in principaal en incidenteel&#13;
hoger beroep,&#13;
vernietigt het tussen partijen gewezen vonnis&#13;
van de pachtkamer van de rechtbank te Roermond,&#13;
sector kanton, locatie Roermond, van&#13;
28 augustus 2003, waarvan beroep, voor zover&#13;
daarin in conventie&#13;
a Verstegen is veroordeeld om tegen behoorlijk&#13;
bewijs van kwijting aan de gemeente te&#13;
betalen ter zake van achterstallige pachtpenningen&#13;
over de periode 1995 tot en met 2002&#13;
een bedrag groot € 15.879,92 vermeerderd&#13;
met de wettelijke rente daarover vanaf 29&#13;
oktober 2002 tot aan de dag der algehele voldoening,&#13;
met bepaling dat op genoemd bedrag&#13;
in mindering kan strekken hetgeen na dagvaarding&#13;
terzake pacht voor de onderhavige&#13;
percelen is voldaan, met uitzondering van een&#13;
betaling ad € 1.500,– van 15 januari 2003 en&#13;
b Verstegen is veroordeeld om tegen behoorlijk&#13;
bewijs van kwijting aan de gemeente te&#13;
betalen de pachtprijs alsmede het pachterdeel&#13;
van de waterschapslasten betreffende de&#13;
onderhavige percelen over de periode 1 januari&#13;
2003 tot 1 november 2003;&#13;
en, in zoverre opnieuw rechtdoende:&#13;
a veroordeelt Verstegen om tegen behoorlijk&#13;
bewijs van kwijting aan de gemeente te betalen&#13;
een bedrag van € 15.503,21, te vermeerderen&#13;
met de wettelijke rente vanaf 29 oktober&#13;
2002 tot aan de dag der algehele voldoening;&#13;
b veroordeelt Verstegen om tegen behoorlijk&#13;
bewijs van kwijting aan de gemeente te betalen&#13;
een bedrag van € 720,44, te vermeerderen&#13;
met de wettelijke rente vanaf 19 februari 2003&#13;
tot aan de dag der algehele voldoening;&#13;
c veroordeelt Verstegen om tegen behoorlijk&#13;
bewijs van kwijting aan de gemeente te betalen&#13;
een bedrag van € 3.697,24 te vermeerderen&#13;
met de wettelijke rente vanaf 1 januari 2004 tot&#13;
aan de dag der algehele voldoening;&#13;
d veroordeelt Verstegen om tegen behoorlijk&#13;
bewijs van kwijting aan de gemeente te betalen&#13;
een schadevergoeding over de periode vanaf&#13;
1 januari 2004 tot aan de dag der ontruiming&#13;
overeenkomend met de over deze periode verschuldigde&#13;
(restant-)pachtprijs, te vermeerderen&#13;
met het pachtersdeel van de waterschapslasten,&#13;
te vermeerderen met de wettelijke rente&#13;
vanaf de dag der ontruiming tot aan die der&#13;
algehele voldoening;&#13;
bekrachtigt bovenbedoeld vonnis in reconventie&#13;
en in conventie voor het overige;&#13;
veroordeelt Verstegen in de kosten van het&#13;
principaal appèl, aan de zijde van de gemeente&#13;
tot op heden begroot op € 205,– wegens griffierecht&#13;
en € 771,– wegens salaris;&#13;
compenseert de kosten van het incidenteel&#13;
appèl in die zin, dat iedere partij haar eigen&#13;
kosten draagt.</content><legacyfootnotes/><footnotes><footnote/></footnotes><auteurs/><published>2006-04-01 00:00:00</published><modified>2006-04-01 00:00:00</modified><editiondate>2006-04-01</editiondate><htmlpath>https://denhollander.info/artikel/4013</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>7215</id><udhid>UDH:TvAR/7215</udhid><titel>'P.C. / de minister van Landbouw en Visserij' (TvAR 1989/4205)</titel><searchwords><searchword>TvAR 1/1989</searchword><searchword>TvAR 1989/4205</searchword><searchword>UDH:TvAR/7215</searchword></searchwords><attachments><attachment><name>1989_nr 1_Rechtspraak_4205.pdf</name><extention>pdf</extention><url>https://denhollander.info/download/6798/ci</url></attachment></attachments><inleiding>Beschikking superheffing, art. 19&#13;
Reikwijdte van art. 19. Produktiedaling per&#13;
melkkoe door veeziekte als gevolg van&#13;
verontreinigd drinkwater (bronwater)?&#13;
Onvoldoende aannemelijk gemaakt.&#13;
Het ter zitting gedane aanbod van verzoeker om&#13;
aanvullend bewijs van zijn stellingen te leveren,&#13;
wordt gepasseerd. </inleiding><content>College van Beroep voor het bedrijfsleven, 24&#13;
maart 1988&#13;
Uitspraak in de zaak van:&#13;
P.C. van E., wonende te C, verzoeker,&#13;
gemachtigde: mr. J. K., medewerker bij&#13;
het accountantskantoor Gelderland van de&#13;
Geldersche Maatschappij voor Landbouw, tegen&#13;
de minister van Landbouw en Visserij, zetelend&#13;
te 's-Gravenhage, verweerder, gemachtigde: mr.&#13;
N. G., ambtenaar ten de-partemente.&#13;
1. Het verloop van de procedure&#13;
Bij een op 24 oktober 1984 ter griffie ontvangen&#13;
verzoekschrift, nader aangevuld bij schrijven d.d.&#13;
28 november 1984, heeft verzoeker beroep&#13;
ingesteld tegen verweerders op 28 september&#13;
1984 verzonden besluit tot afwijzing van een&#13;
aanvraag om erkenning van aanspraken als&#13;
bedoeld in art. 19, eerste lid, van de Beschikking&#13;
superheffing (hierna te noemen: de&#13;
Beschikking).&#13;
Verzoeker heeft gevorderd dat het College het&#13;
bestreden besluit vernietigt en dat het bepaalt&#13;
dat verweerder alsnog overgaat tot erkenning van&#13;
aanspraken op een bijzondere heffingvrij te&#13;
leveren hoeveelheid melk overeenkomstig de&#13;
ingediende aanvraag. Verzoeker heeft daarbij&#13;
tevens gevorderd dat het College verweerder&#13;
veroordeelt in de kosten die hij in verband met het&#13;
geschil heeft moeten maken.&#13;
Verweerder heeft, onder overlegging van de op&#13;
de zaak betrekking hebbende stukken, op 19&#13;
augustus 1986 een verweerschrift ingediend en&#13;
daarbij tot verwerping van het beroep&#13;
geconcludeerd.&#13;
Het College heeft de zaak behandeld ter&#13;
terechtzitting van 18 februari 1988, waar partijen&#13;
zijn verschenen en hun standpunt hebben&#13;
toegelicht, verzoeker in persoon, bijgestaan door&#13;
zijn gemachtigde en verweerder&#13;
vertegenwoordigd door zijn gemachtigde.&#13;
2. De vaststaande feiten&#13;
Op grond van de stukken van het geding en het&#13;
verhandelde ter terechtzitting staan de volgende&#13;
feiten en omstandigheden ten processe vast.&#13;
- Verzoeker exploiteert een melkveehouderij&#13;
op een areaal van 34 ha.&#13;
- De melkproduktie in de onderneming&#13;
bedroeg in de jaren 1981, 1982 en 1983,&#13;
respectievelijk 477 448 kg, 484 653 kg en&#13;
502 132 kg, bij een aantal van respectieve&#13;
lijk 88, 88 en 102 melk- en kalfkoeien.&#13;
- Voor verzoeker is een hoeveelheid heffingvrij te leveren melk vastgesteld van 458 700 kg.&#13;
- Bij brief van 25 juli 1984 heeft verzoeker&#13;
aan verweerder gevraagd in aanmerking te&#13;
komen voor een grotere hoeveelheid heffingvrij&#13;
te leveren melk dan voor hem door&#13;
het Produktschap is berekend.&#13;
3. Het bestreden besluit&#13;
Verweerder heeft de aanvraag afgewezen op grond&#13;
van de overweging dat hetgeen daarin is aangevoerd,&#13;
geen grond oplevert om een aanspraak op een&#13;
bijzondere hoeveelheid heffingvrij te leveren melk,&#13;
met toepassing van art. 19 van de Beschikking, te&#13;
erkennen.&#13;
4. Het standpunt van verzoeker&#13;
Ter ondersteuning van het beroep heeft verzoeker -&#13;
kort en zakelijk weergegeven&#13;
- het volgende aangevoerd.&#13;
In 1975 is zijn bedrijf in het kader van de&#13;
ruilverkaveling, verplaatst van Z. naar C. In 1976 is&#13;
het aantal ligboxen met 22 stuks uitgebreid tot 104. In&#13;
1983 werden 14 melken kalfkoeien aangekocht,&#13;
waardoor het totaal aantal stuks melkvee op 102 is&#13;
gebracht. De totale produktie in dat jaar is&#13;
desondanks nauwelijks gestegen doordat de reeds&#13;
sinds 1979/1980 onder het vee sluimerende ziekte, met&#13;
toen nog onbekende oorzaak, in 1983 manifest werd&#13;
hetgeen in een produktieval van 600 liter per koe per&#13;
jaar resulteerde. De symptomen van deze ziekte zijn&#13;
sterke aantasting van de maag-en darmcapaciteiten,&#13;
waardoor melk- en groeicapaciteit ver achter blijven.&#13;
De oorzaak bleek uiteindelijk in het verontreinigde&#13;
drink(bron)-water. Ten bewijze van deze stelling wijst&#13;
hij op een verslag van een onderzoek van het door hem&#13;
ingeschakelde Europees expertise- en taxatiebureau,&#13;
Eu-rextax te Maasdam en met name op een passage&#13;
die is vervat in een bij dat verslag behorende&#13;
aanbiedingsbrief d.d. 23 juli 1987. Die passage luidt&#13;
als volgt:&#13;
'Uitslagen van het drinkwater (bronwater) waren&#13;
zeer afwijkend. Nadat de dieren water uit de&#13;
waterleiding kregen, trad er verbetering op.'&#13;
Tevens heeft verzoeker in dit verband de aandacht&#13;
gevestigd op een tot de gedingstukken behorende&#13;
verklaring van de Gezondheidsdienst voor dieren in&#13;
Gelderland&#13;
d.d. 11 november 1983 waarin onder meer wordt&#13;
gesteld dat er bij de nieuwmelkte dieren een te snelle&#13;
produktiedaling optreedt.&#13;
Op grond van het voorgaande is verzoeker van&#13;
mening dat 1983 voor hem geen representatief&#13;
produktiejaar is ten gevolge van een buiten zijn macht&#13;
liggende oorzaak.&#13;
Daarnaast is toekenning van een hoger quotum&#13;
noodzakelijk aangezien hij in mei 1984 een maatschap&#13;
is aangegaan met zijn zoon en deze te zijner tijd&#13;
voldoende kapitaalkrachtig moet zijn om het bedrijf&#13;
over te kunnen nemen.&#13;
Verzoeker vraagt toekenning van een quotum van&#13;
601 800 kg zijnde het produkt van 102 melkkoeien x&#13;
5900 liter melk minus 8,65%.&#13;
Bij afweging van de betrokken belangen heeft&#13;
verweerder in redelijkheid niet tot de bestreden&#13;
beslissing kunnen komen. In elk geval is het bestreden&#13;
besluit in strijd met het zorgvuldigheids- en het&#13;
motiveringsbeginsel.&#13;
5. De beoordeling van het geschil&#13;
De Beschikking is een algemeen verbindende regeling,&#13;
vastgesteld ter uitvoering van Verordeningen van de&#13;
Raad en de Commissie van de Europese&#13;
Gemeenschappen. Niet is gebleken dat de Beschikking,&#13;
voor zover hier van belang, in strijd is met deze Verordeningen&#13;
of met andere geschreven rechtsregels van&#13;
hogere orde.&#13;
Evenmin is naar het oordeel van het College de&#13;
Beschikking om een andere reden onverbindend. Met&#13;
name is er geen grond voor het oordeel dat de&#13;
minister, in aanmerking genomen de belangen die hem&#13;
ten tijde van de totstandkoming van de Beschikking&#13;
en van de wijzigingen daarvan bekend waren of&#13;
behoorden te zijn - waaronder mede begrepen de&#13;
belangen van melkveehouders welke verkeren in&#13;
omstandigheden als waarin verzoeker zegt dat hij&#13;
verkeert -, bij afweging van alle betrokken belangen&#13;
niet in redelijkheid tot het vaststellen van de&#13;
Beschikking heeft kunnen komen. Verzoekers betoog,&#13;
voor zover gericht tegen de in de Beschikking zelf of&#13;
haar onderdelen neergelegde regelen, slaagt daarom&#13;
niet.&#13;
Voor zover aan dat betoog mede de opvatting ten&#13;
grondslag ligt dat de belangenafweging, zoals die&#13;
neerslag heeft gevonden in de Beschikking, in zich zelve onrechtvaardig&#13;
is, moet het in dit geding buiten&#13;
beschouwing blijven.&#13;
Aan de orde is vervolgens slechts de vraag of&#13;
het bestreden besluit, waarbij toepassing is&#13;
gegeven aan de Beschikking, in aanmerking komt&#13;
voor vernietiging op één der in art. 5 van de Wet&#13;
administratieve rechtspraak bedrijfsorganisatie&#13;
genoemde gronden. Het College overweegt&#13;
daartoe als volgt.&#13;
De Beschikking voorziet in de mogelijkheid dat&#13;
verweerder in een aantal met name genoemde&#13;
situaties onder bepaalde, nader omschreven&#13;
omstandigheden, een andere, dat wil zeggen&#13;
grotere hoeveelheid heffingvrij te leveren melk&#13;
vaststelt, dan die welke voortvloeit uit het&#13;
bepaalde bij art. 5, eerste lid, van de&#13;
Beschikking. Bovendien kan verweerder&#13;
ingevolge het bepaalde bij art. 19, eerste lid, van&#13;
de Beschikking op verzoek 'voor andere dan in&#13;
deze Beschikking voorziene gevallen aanspraken&#13;
erkennen'.&#13;
Verzoeker heeft toepassing gevraagd van art. 19&#13;
met een beroep op de onder 4. weergegeven&#13;
omstandigheden.&#13;
Verweerder voert ter zake van de toepassing van&#13;
art. 19 van de Beschikking een beleid inhoudende&#13;
dat slechts in zeer bijzondere en specifieke&#13;
omstandigheden - verweerder hanteert in dit&#13;
verband de term overmacht - plaats is voor&#13;
erkenning van aanspraken op een bijzondere&#13;
hoeveelheid heffingvrij te leveren melk. Bij de&#13;
beantwoording van de vraag wat in deze onder&#13;
overmacht dient te worden verstaan heeft&#13;
verweerder zich laten leiden door een door hem&#13;
overgenomen advies van de Landelijke&#13;
Commissie Superheffing, dat voor zover hier van&#13;
belang als volgt luidt:&#13;
'Onder overmacht dient in dit verband te&#13;
worden verstaan dat de melkveehouder door&#13;
buitengewone, van buiten komende, onvoorziene&#13;
oorzaken, die redelijkerwijs ook mede gezien het&#13;
gehele stelsel van regelen met betrekking tot de&#13;
superheffing, niet voor zijn risico dienen te&#13;
komen, ondanks alle inspanningen die van hem&#13;
als ondernemer verwacht mogen worden om de&#13;
oorzaak en de gevolgen te vermijden, in het referentiejaar&#13;
dat voor hem geldt, een zodanig lage&#13;
melkproduktie heeft gehad, dat dit niet&#13;
representatief moet worden geacht&#13;
voor de 'normale' produktie van zijn bedrijf.&#13;
Ter wille van de objectiviteit en rechtszekerheid&#13;
is in andere artikelen van de Beschikking voor&#13;
nauwkeurig omschreven gevallen een&#13;
voorziening getroffen, zodat daarnaast nog&#13;
slechts in bovenomschreven uitzonderlijke&#13;
gevallen op grond van art. 19 een extra&#13;
hoeveelheid heffingvrij te leveren melk kan&#13;
worden toegekend.&#13;
Voor het oordeel dat verweerder niet in&#13;
redelijkheid tot dit beleid heeft kunnen komen of&#13;
dat dit beleid anderszins onrechtmatig is, is geen&#13;
plaats. Daarbij overweegt het College dat de&#13;
Beschikking strekt tot uitvoering van een stelsel&#13;
communautaire maatregelen, dat ten doel heeft&#13;
de structurele zuiveloverschotten, die het bestaan&#13;
zelf van het gemeenschappelijk landbouwbeleid&#13;
in gevaar brengen, te beperken en aldus de&#13;
gemeenschappelijke zuivelmarkt te reguleren en&#13;
stabiliseren.&#13;
Naar aanleiding van hetgeen verzoeker naar&#13;
voren heeft gebracht met betrekking tot de&#13;
kwaliteit van het drink (bron) water en de,&#13;
beweerdelijke, negatieve gevolgen daarvan voor&#13;
de gezondheidstoestand en daarmee de&#13;
produktiecapaciteit van zijn melkveestapel,&#13;
overweegt het College als volgt.&#13;
De door verzoeker overgelegde bescheiden&#13;
geven hier en daar wel steun aan de bewering dat&#13;
er bij onderzoek van het drink (bron) water&#13;
afwijkende waarden zijn gevonden doch in die&#13;
bescheiden is geen, althans onvoldoende,&#13;
grondslag te vinden voor de conclusie dat de&#13;
kwaliteit van het drink (bron) water zodanig is&#13;
dat het als drinkwater voor het (melk)vee&#13;
ongeschikt zou zijn.&#13;
Ook indien op dit punt anders zou zijn&#13;
geoordeeld dan nog zou het beroep van&#13;
verzoeker niet tot het door hem gewenste doel&#13;
hebben kunnen leiden, nu in de gedingstukken&#13;
geen, althans onvoldoende, gegevens zijn vervat&#13;
die aannemelijk doen zijn dat juist de kwaliteit&#13;
van het drink (bron) water de produktiedaling&#13;
per melkkoe zou hebben veroorzaakt. Verzoeker&#13;
heeft weliswaar gewezen op een, hiervoor in&#13;
paragraaf 4 aangehaalde, passage uit de&#13;
aanbiedingsbrief bij het rapport Eurextax, doch&#13;
de overtuigingskracht die verzoeker daaraan&#13;
toekent wordt teniet gedaan door de daarop volgende volzin in die brief, welke zin&#13;
als volgt luidt:&#13;
'Uit de melkgiftmonsters bleek wel, dat de&#13;
verbetering wisselvallig was.' Bovendien wordt in&#13;
de hiervoor onder 4 genoemde verklaring van de&#13;
Gezondheidsdienst voor dieren in Gelderland van&#13;
11 november 1983 als oordeel van de gedaalde&#13;
melkproduktie (per koe) vermeld dat er sprake&#13;
is van een subklinische melkziekte die een&#13;
gevolg moet zijn van fouten in de voedering&#13;
rond en na het afkalven. Er is geen enkele&#13;
aanwijzing dat de Gezondheidsdienst daarbij -&#13;
mede - het oog zou hebben gehad op het gebruik&#13;
van ongeschikt drink (bron) water.&#13;
Verzoeker heeft ter zitting nog wel aangeboden&#13;
zijn stellingen met betrekking tot de toestand van&#13;
het drink (bron) water met een aanvullend&#13;
rapport te ondersteunen en heeft - hoewel&#13;
daartoe door het College niet uitgenodigd - na het&#13;
sluiten van de behandeling ter zitting, op 25&#13;
februari 1988 nog een rapport d.d. 22 februari&#13;
1988 van Dr. J. T., van het raadgevend bureau&#13;
Milvetox te Goes aan het College doen toekomen,&#13;
doch het College acht geen termen aanwezig&#13;
om het aanbod van verzoeker te accepteren en het&#13;
nadere rapport van 22 februari 1988 alsnog op de&#13;
wijze als beschreven in art. 55 van de Wet&#13;
administratieve rechtspraak bedrijfsorganisatie&#13;
aan de gedingstukken toe te voegen. Het&#13;
College heeft zich daarbij met name laten leiden&#13;
door de omstandigheid dat verzoeker, wiens&#13;
belangen reeds bij het indienen van het&#13;
verzoekschrift - 24 oktober 1984 -werden&#13;
behartigd door een medewerker van de&#13;
Geldersche Maatschappij voor Landbouw, een&#13;
zeer ruime periode heeft gehad om zijn stellingen&#13;
met bescheiden te staven.&#13;
Verweerder heeft, gelet op het vorenoverwogene,&#13;
in hetgeen verzoeker heeft&#13;
aangevoerd terecht geen aanleiding gevonden&#13;
verzoeker in aanmerking te doen komen voor&#13;
een toewijzing op grond van art. 19 van de&#13;
Beschikking.&#13;
Ook overigens kan hetgeen van de zijde van&#13;
verzoeker is aangevoerd, in onderling verband en&#13;
samenhang bezien, niet leiden tot het oordeel&#13;
dat verweerder verzoeker niet in redelijkheid,&#13;
eventueel in afwijking van voormeld beleid,&#13;
iedere erkenning van&#13;
aanspraken met toepassing van art. 19 kon&#13;
weigeren.&#13;
Ten slotte overweegt het College dat niet is&#13;
gebleken dat het bestreden besluit vatbaar is&#13;
voor vernietiging op de grond dat verweerder&#13;
heeft besloten of gehandeld in strijd met enig in&#13;
het algemeen rechtsbewustzijn levend beginsel&#13;
van behoorlijk bestuur.&#13;
Aangezien ook overigens niet is gebleken dat&#13;
het bestreden besluit in aanmerking komt om te&#13;
worden vernietigd op een der in art. 5 van de Wet&#13;
administratieve rechtspraak bedrijfsorganisatie&#13;
genoemde gronden, moet het beroep worden&#13;
verworpen.&#13;
6. De beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/7215</htmlpath></article>
</articles></edition>
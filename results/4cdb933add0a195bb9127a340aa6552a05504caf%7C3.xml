<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1993</searchword><id>5285</id><udhid>UDH:TvAR/5285</udhid><titel>reclamant tegen het plan van toedeling in de Herinrichting Oost-Groningen en de Gronings-Drentse Veenkoloniën (TvAR 1993/4643)</titel><searchwords><searchword>TvAR 8/1993</searchword><searchword>TvAR 1993/4643</searchword><searchword>UDH:TvAR/5285</searchword></searchwords><attachments><attachment><name>1993_nr 8_Rechtspraak_4643.pdf</name><extention>pdf</extention><url>https://denhollander.info/download/5284/ci</url></attachment></attachments><inleiding>Herinrichtingswet Oost-Groningen&#13;
en de Gronings-Drentse Veenkoloniën, art. 3, 59, 71&#13;
&#13;
Daar reclamant zichzelf gebracht heeft in een&#13;
situatie die hij als belemmerend ervaart, kan&#13;
hij aan de Herinrichtingswet niet het recht&#13;
ontlenen dat zijn uitweg verder verbeterd&#13;
wordt dan thans door de Commissie wordt&#13;
voorgesteld. Bij de in art. 3 van de Herinrichtingswet&#13;
bedoelde maatregelen en voorzieningen&#13;
gaat het om ingrepen die niet alleen&#13;
nodig, maar ook mogelijk zijn, dit laatste te&#13;
begrijpen als: na afweging van de betrokken&#13;
belangen in de gegeven omstandigheden redelijkerwijze&#13;
mogelijk zijn.&#13;
Reclamant doet ten onrechte een beroep&#13;
op art. 59 van de Herinrichtingswet nu in zijn&#13;
geval geen kavel wordt 'gevormd' maar hij&#13;
toebedeeld krijgt wat hij inbrengt.</inleiding><content>P.F.M.H., reclamant tegen het plan van toedeling&#13;
in de Herinrichting Oost-Groningen en de&#13;
Gronings-Drentse Veenkoloniën, deelgebied&#13;
'Nieuwlande',&#13;
Enz.&#13;
2. De feiten&#13;
De inbreng van reclamant bestaat uit zijn&#13;
huisperceel (Oosterhesselen, sectie D nr. 83),&#13;
ter grootte van 1.22.90 ha. Reclamant is, sinds&#13;
hij dit perceel in eigendom verkreeg, naar de&#13;
openbare weg gegaan over een van oudsher&#13;
bestaand pad; er was daarbij geen sprake van&#13;
een erfdienstbaarheid, doch van hetzij een&#13;
persoonlijk recht van gebruik, hetzij een buurweg,&#13;
hetzij een nood weg.&#13;
Reclamant krijgt hetzelfde perceel toegedeeld.&#13;
Ter verbetering van de ontsluiting van het&#13;
perceel van reclamant heeft de Deelgebiedscommissie&#13;
tevens aan reclamant toegedacht&#13;
een strook grond (ter breedte van 3,50&#13;
m.) die ongeveer de helft van het bestaande&#13;
pad - in zoverre dat niet reeds op het perceel&#13;
van reclamant zelf gelegen was - beslaat. Met&#13;
betrekking tot het laatste deel van het pad is&#13;
door de Deelgebiedscommissie een erfdienstbaarheid&#13;
ontworpen ten behoeve van de huiskavel&#13;
van reclamant, 013.019, en ten laste van&#13;
de kavels 013.021 en 013.022. In zoverre het&#13;
bestaande pad, dat evenwijdig aan de waterloop Oostopgaande gelegen is, samenvalt met&#13;
het aldaar gelegen schouwpad van het Waterschap&#13;
Riegmeer, was niet in een erfdienstbaarheid&#13;
voorzien; reclamant zou krachtens&#13;
vergunning van het Waterschap over dit&#13;
schouwpad mogen uitwegen. Bij nader inzien&#13;
kan de Deelgebiedscommissie zich verenigen&#13;
met het óók opnemen van een erfdienstbaarheid&#13;
ten behoeve van het huisperceel van reclamant&#13;
en ten laste van het aan het&#13;
Waterschap toegewezen schouwpad; het Waterschap&#13;
heeft zich hier niet tegen verzet. Reclamant&#13;
is kunstenaar. Ten behoeve van zijn&#13;
werk (aanvoer van materiaal en afvoer van&#13;
kunstwerken) is het gewenst dat reclamant&#13;
een zodanige brede toegangsweg heeft, dat&#13;
ook vrachtauto's er over kunnen gaan.&#13;
3. De standpunten van reclamant en Herinrichtingscommissie&#13;
3.1. Reclamant acht het niet mogelijk zonder&#13;
problemen met een vrachtauto over het bestaande&#13;
pad van en naar zijn huisperceel te&#13;
gaan; zowel daar waar het pad loopt over perceel&#13;
013.021 als (plaatselijk) daar waar het&#13;
gaat over het perceel 013.022, is het pad te&#13;
smal.&#13;
Reclamant wenst dat een andere uitweg gerealiseerd&#13;
wordt dan wel dat het bestaande&#13;
pad plaatselijk verbreed wordt in de richting&#13;
van de waterloop, waarbij wegzakken voorkomen&#13;
wordt door het aanbrengen van damwand.&#13;
Wat betreft de primaire wens van reclamant,&#13;
het hem toedelen van een andere uitweg,&#13;
heeft reclamant hem door de Commissie&#13;
in eerdere fases aangeboden alternatieven afgewezen;&#13;
hij wenst (thans) een zodanige toedeling,&#13;
dat hij over het naastgelegen perceel&#13;
013.020 naar de openbare weg kan gaan.&#13;
Reclamant beroept zich op art. 3 van de&#13;
Herinrichtingswet, welk artikel voorschrijft&#13;
dat met de herinrichting het algemeen woon-,&#13;
leef- en werkklimaat verbeterd dient te worden.&#13;
Reclamant acht het plan van toedeling bovendien&#13;
in strijd met art. 59 onder 1 van die&#13;
wet.&#13;
3.2. De Herinrichtingscommissie erkent&#13;
dat de uitweg van reclamant niet optimaal is,&#13;
maar betwijfelt of doorgang per vrachtauto&#13;
onmogelijk is. De Commissie stelt zich echter&#13;
op het standpunt dat de thans in het plan van&#13;
toedeling opgenomen ontsluiting de, gegeven&#13;
de omstan- digheden, maximaal haalbare verbetering&#13;
is ten opzichte van de inbreng.&#13;
De door reclamant gewenste uitweg over&#13;
perceel 013.020 acht de Commissie niet aanvaardbaar&#13;
omdat alsdan dit perceel, dat toebedeeld&#13;
is aan een landbouwer, door midden&#13;
wordt gedeeld en er twee slecht te bewerken&#13;
kavels overblijven.&#13;
De door reclamant gedane voorstellen tot&#13;
verbetering van het bestaande pad wenst de&#13;
Commissie niet over te nemen, zij wijst op de&#13;
aanzienlijke kosten; tevens meent zij dat het&#13;
hier een aangelegenheid betreft tussen reclamant&#13;
en de betrokken eigenaren.&#13;
4. Beoordeling&#13;
4.1. Uitgangspunt bij de beoordeling van deze&#13;
zaak is dat reclamant zich heeft gevestigd op&#13;
een huisperceel dat op dat moment een beperkte&#13;
uitweg had over het bestaande pad.&#13;
Door de geringe breedte van dit pad heeft reclamant&#13;
bij zijn beroepsuitoefening steeds belemmeringen&#13;
ondervonden als door hem&#13;
gesteld c.q. zijn belemmeringen ontstaan uitsluitend&#13;
doordat hij omvangrijkere materialen&#13;
is gaan gebruiken c.q. grotere kunstwerken is&#13;
gaan vervaardigen. Met andere woorden: reclamant&#13;
heeft zichzelf gebracht in een situatie&#13;
die hij als belemmerend ervaart; de uitvoering&#13;
van de Herinrichting is hier niet debet aan.&#13;
Derhalve is het de vraag of reclamant aan&#13;
de Herinrichtingswet het recht kan ontlenen&#13;
dat zijn uitweg verder verbeterd wordt dan&#13;
thans door de Commissie wordt voorgesteld.&#13;
Naar het oordeel van de rechtbank is dat niet&#13;
het geval.&#13;
Steeds gaat het bij de in art. 3 van de&#13;
Herinrichtingswet bedoelde maatregelen en&#13;
voorzieningen om ingrepen die niet alleen nodig,&#13;
maar ook mogelijk zijn, dit laatste te begrijpen&#13;
als: na afweging van de betrokken&#13;
belangen in de gegeven omstandigheden redelijkerwijze&#13;
mogelijk zijn.&#13;
Zowel bij de primair gewenste alternatieve&#13;
uitweg als bij de subsidiair gewenste verbetering&#13;
van het bestaande pad geldt dat de nadelen&#13;
van de door reclamant voorgestane&#13;
oplossingen groter zijn dan de voordelen ervan.&#13;
Bij de alternatieve uitweg betreft dat de&#13;
nadelen voor het gebruik door degeen aan wie&#13;
perceel 013.020 wordt toegedeeld, bij de verbetering&#13;
van het bestaande pad geldt dat -&#13;
daargelaten de eigendomsverhoudingen - de&#13;
aanzienlijke kosten. Derhalve is het na afweging&#13;
van de betrokken belangen redelijkerwijze&#13;
niet mogelijk, aan de wensen van&#13;
reclamant tegemoet te komen.&#13;
Reclamant doet ten onrechte een beroep op&#13;
art. 59 van de Herinrichtingswet nu in zijn geval&#13;
geen kavel wordt 'gevormd', maar hij (behoudens&#13;
een kleine uitbreiding) toebedeeld&#13;
krijgt wat hij inbrengt. Voorts grenst zijn kavel&#13;
wel aan een openbare waterweg.&#13;
4.2. Gelet op het vorenstaande dient het&#13;
bezwaar van reclamant te worden afgewezen.&#13;
De rechtbank zal gelasten dat het plan van&#13;
toedeling wordt gewijzigd wat betreft de erf&#13;
dienstbaarheid over het schouwpad.&#13;
4.3. Het bezwaar van reclamant is gegrond&#13;
voor zover het zich richt tegen het plan van&#13;
toedeling.&#13;
Voor de thans gelaste wijziging is het&#13;
noodzakelijk geweest dat reclamant dit geding&#13;
heeft gevoerd, zodat de rechtbank de wederpartij&#13;
zal veroordelen in de proceskosten.&#13;
(Enz.).</content><legacyfootnotes/><footnotes><footnote/></footnotes><auteurs/><published>1993-08-01 00:00:00</published><modified>1992-07-20 00:00:00</modified><editiondate>1993-08-01</editiondate><htmlpath>https://denhollander.info/artikel/5285</htmlpath></article>
</articles></edition>
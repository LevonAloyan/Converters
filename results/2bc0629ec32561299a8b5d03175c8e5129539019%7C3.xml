<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1990</searchword><id>7056</id><udhid>UDH:TvAR/7056</udhid><titel>'Jan Plas,  Henderika Maria Plas / ' (TvAR 1990/4304)</titel><searchwords><searchword>TvAR 1/1990</searchword><searchword>TvAR 1990/4304</searchword><searchword>UDH:TvAR/7056</searchword></searchwords><attachments><attachment><name>1990_nr 1_Rechtspraak_4304.pdf</name><extention>pdf</extention><url>https://denhollander.info/download/6666/ci</url></attachment></attachments><inleiding>Pachtwet, art. 38, art. 38a, lid 1&#13;
art. 39, art. 41, lid 1, art. 45, lid 5,&#13;
art. 49, lid 1, art. 54, lid 2,&#13;
Klachten over verwaarlozing van het gepachte&#13;
verworpen, aangezien onweersproken&#13;
processen-verbaal van bezichtiging&#13;
door de pachtkamer van het kantongerecht&#13;
gemotiveerd vermelden dat het land er netjes&#13;
bijligt en een taxatierapport van deskundigen&#13;
van de Centrale Grondkamer niet&#13;
een aanwijzing voor verwaarlozing bevat.&#13;
Van de twee medepachters wordt één&#13;
tijdens de procedure 65 jaar en de ander&#13;
op 19 oktober 1993. T.a. v. de eerste kan de&#13;
pachtovereenkomst dus niet worden verlengd.&#13;
De ander zal daarna gelden als pachter&#13;
voor het geheel. De beperkingen van het&#13;
medepachterschap vervallen.&#13;
Verpachters zijn de gezamenlijke medeeigenaren.&#13;
Eén der medepachters, in de onverdeelde&#13;
gemeenschap gerechtigd tot een&#13;
kwart, kan in een pachtverlengingsprocedure&#13;
niet stellen, voornemens te zijn, dat&#13;
hij een kwart van het verpachte persoonlijk&#13;
in gebruik wil nemen.&#13;
De bepaling dat geen verdere verlenging&#13;
kan worden verzocht, betreft slechts de&#13;
huidige pachter, niet eventueel in de plaats&#13;
te stellen pachters.</inleiding><content>Pachtkamer gerechtshof te Arnhem, beschikking&#13;
d.d. 30 januari 1989&#13;
Het gerechtshof te Arnhem, pachtkamer;&#13;
Gezien:&#13;
het op 19 augustus 1988 ter griffie van het&#13;
hof ingekomen beroepschrift van Jan Plas,&#13;
— hierna te noemen: de mede-verpachter&#13;
- wonende te Dedemsvaart, procureur:&#13;
mr. J.M. Bosnak, tegen een beschikking&#13;
van de pachtkamer van het kantongerecht&#13;
te Almelo van 20 juli 1988, waarbij is ver&#13;
lengd met een duur van vijf jaren, eindi&#13;
gend 30 april 1994 de pachtovereenkomst&#13;
met Jan Plas, en Henderika Maria Plas,&#13;
beiden wonende te Hardenberg, als pachters,&#13;
— hierna ook te noemen: de firma —&#13;
behoudens verlenging eindigend op 30 april&#13;
1989 betreffende bouw- en groenland, gelegen&#13;
in de gemeente Ambt-Hardenberg en&#13;
kadastraal bekend in die gemeente sectie U,&#13;
nr. 196, (ged.) groot circa 30 ha;&#13;
Mede gezien:&#13;
het op 20 september 1988 ter griffie ingekomen&#13;
verweerschrift van de pachters, procureur:&#13;
mr. J.M.J. Huver;&#13;
de overige stukken, waaronder een afschrift&#13;
van voormelde beschikking.&#13;
Gelet op:&#13;
de behandeling van het hoger beroep in&#13;
raadkamer van het hof op 2 december&#13;
1988, waarbij aanwezig waren appellant,&#13;
bijgestaan door dhr. S. Leeuwrik, adviseur&#13;
in grond- en pachtzaken te Zwolle, en geïntimeerde&#13;
sub 1 en zijn dochter Dinie, bijgestaan&#13;
door mr. H. Stein, advocaat te Zwolle;&#13;
Overweegt:&#13;
De stukken&#13;
De voormelde beschikking is gegeven uit de&#13;
volgende overwegingen - samengevat:&#13;
Het verweer, dat de bedrijfsvoering van&#13;
de pachters niet is geweest zoals het een goed&#13;
pachter betaamt, omdat het gepachte jarenlang&#13;
ernstig is verwaarloosd, is verworpen.&#13;
Na bezichtiging van het verpachte kwam&#13;
de pachtkamer tot het oordeel, dat de grond&#13;
er netjes uitzag, voorts dat de intensieve&#13;
aardappelteelt op de grond de gestelde verwaarlozing&#13;
uitstluit. Omdat op de bedrijfsvoering&#13;
van de pachters niets is aan te merken,&#13;
zijn er geen termen, hun aanwijzingen&#13;
te geven.&#13;
Omtrent de overige klachten betreffende&#13;
het verpachte is overwogen dat (de medeverpachter)&#13;
Jan Plas de pachters nooit in&#13;
gebreke heeft gesteld, zodat die klachten&#13;
als niet terzake doende worden gepasseerd.&#13;
Aangezien de overige klachten alle het beweerde&#13;
gedrag van de eerste mede-pachter&#13;
als mede-erfgenaam betreffen, wordt daaraan&#13;
eveneens voorbijgegaan.&#13;
Het verweer, dat de mede-pachter Henderika&#13;
Maria Plas, die op 10 februari 1989&#13;
de leeftijd van 65 jaren zal bereiken, op grond van art. 38a Pachtwet geen recht op&#13;
verlenging van haar pachtrechten heeft zodat&#13;
de pachtovereenkomst slechts voor de&#13;
helft verlengbaar is, is eveneens verworpen.&#13;
De pachtrechter heeft immers te beslissen&#13;
over de eventuele verlenging van de ene&#13;
pachtovereenkomst met de beide pachters&#13;
tezamen.&#13;
De stelling van Jan Plas, te Dedemsvaart,&#13;
de mede-ver pachter, dat hij samen met zijn&#13;
dochter, mevrouw Veldhoen-Plas, een vierde&#13;
deel van het verpachte in gebruik wil nemen,&#13;
is eveneens en op dezelfde grond verworpen.&#13;
Aangezien pachter Jan Plas op 19 oktober&#13;
1993 65 jaar oud wordt, is de pachtovereenkomst,&#13;
die behoudens verlenging&#13;
eindigt 30 april 1989, verlengd met vijfjaar&#13;
tot 30 april 1994.&#13;
De beschikking waarvan beroep is gegeven&#13;
op het verzoekschrift van de medepachters,&#13;
die daarbij elf medeverpachters&#13;
hebben vermeld. Van hen is slechts Jan&#13;
Plas te Dedemsvaart, thans appellant, verschenen.&#13;
Appelant heeft de volgende grieven aangevoerd:&#13;
Grief I&#13;
Ten onrechte heeft de pachtkamer overwogen,&#13;
dat op grond van de bij haar onderzoek&#13;
geconstateerde feiten op de bedrijfsvoering&#13;
van de geïntimeerden niets valt aan&#13;
te merken.&#13;
Grief II&#13;
Ten onrechte geeft de pachtkamer de pachtrechten&#13;
van geïntimeerde Henderika Maria&#13;
Plas verlengd.&#13;
Grief III&#13;
Ten onrechte heeft de pachtkamer de pachtrechten&#13;
van geïtimieerde Jan Plas betreffende&#13;
de gehele oppervlakte van het gepachte&#13;
verlengd.&#13;
Grief IV&#13;
Ten onrechte heeft de pachtkamer eigen gebruik&#13;
van een vierde gedeelte van het gepachte&#13;
door appelant zelf of door zijn&#13;
dochter Wed. D. Veldhoen-Plas niet van&#13;
overwegende betekenis geacht.&#13;
Grief V&#13;
Ten onrechte is de pachtkamer kennelijk&#13;
van oordeel geweest, dat verlies van het gehele&#13;
gepachte of een gedeelte hiervan voor&#13;
pachter Jan Plas een ernstige aantasting&#13;
van de grondslag van zijn maatschappelijk&#13;
bestaan zal betekenen.&#13;
Grief VI&#13;
Ten onrechte heeft de pachtkamer in haar&#13;
beschikking niet bepaald, dat geen verdere&#13;
verlenging van deze pachtovereenkomst&#13;
kan worden verzocht.&#13;
Met verzoek de door de pachtkamer van&#13;
het kantongerecht te Almelo op 20 juli&#13;
1988 gegeven beschikking te vernietigen en,&#13;
opnieuw beschikkende:&#13;
primair: het verzoek om verlenging van&#13;
beide pachters af te wijzen;&#13;
subsidiair, het verlengingsverzoek van&#13;
pachtster Henderika Maria Plas af te wijzen&#13;
en de pachtovereenkomst met pachter&#13;
Jan Plas betreffende een door het hof te&#13;
bepalen gedeelte van het gepachte met een&#13;
termijn van vijf jaar tot 1 mei 1994 te verlengen,&#13;
zulks met de bepaling, dat dan geen&#13;
verdere verlenging van deze pachtovereenkomst&#13;
verzocht zal kunnen worden.&#13;
De mondelinge behandeling Niet of&#13;
onvoldoende weersproken is verklaard&#13;
door de mede-verpachter:&#13;
dat hij 75 jaar oud is; dat hij twee&#13;
zelfstandige dochters heeft, van wie een&#13;
- de weduwe D. Veldhoen-Plas - met de&#13;
hulp van een vaste kracht een veehouderij&#13;
van 11 ha te Balkbrug exploiteert, op een&#13;
afstand van circa 13 kilometer van het verpachte;&#13;
dat hij zelf voorts 9 ha grasland in&#13;
gebruik heeft; dat hij haar het grasgewas&#13;
daarvan verkoopt; dat zij 38 melkkoeien en&#13;
rond 16 stuks jongvee houdt en een melkquotum&#13;
van ongeveer 160.000 kg heeft;&#13;
dat in haar veestalling plaats is voor 50&#13;
koeien en 20 stuks jongvee; dat hijzelf ook&#13;
een veehouderij drijft, die 6 kilometer van&#13;
het verpachte is verwijderd;&#13;
dat hij voor een kwart gerechtigd is in de&#13;
erfenis waartoe het verpachte behoort en&#13;
met deze procedure een 7,5 ha groot gedeelte&#13;
van het verpachte (zijnde 25% van&#13;
het geheel) zelf in gebruik wil nemen; dat&#13;
hij voorts een kavel grond aan zijn dochter&#13;
ten gebruike wil afstaan;&#13;
en door de medepachter Jan Plas te Hardenberg:&#13;
dat hij is geboren op 19 oktober&#13;
1928 en zijn - ongehuwde - zuster en medepachter&#13;
op 10 februari 1924; dat zijn&#13;
vrouw en hij vier dochters hebben, van wie&#13;
twee op eigen benen staan; dat voorts Dinie&#13;
31 jaar oud, die de MAS heeft gevolgd, benevens&#13;
de cursus E.V.T.O., meewerkt in het landbouwbedrijf; dat de jongste dochter,&#13;
20 jaar oud, een niet-landbouwkundige&#13;
opleiding buitenshuis volgt en ten zijnen&#13;
laste is; dat het bedrijf van zijn zuster en&#13;
hemzelf 120 ha groot is; dat daarvan een&#13;
kavel van 16 ha met gebouwen in Hardenberg&#13;
op 5 kilometer van het gepachte is gelegen&#13;
en een van 7 ha in Lutten, Ambt-Hardenberg,&#13;
grenzend aan het verpachte, eveneens&#13;
met gebouwen, benevens een kavel&#13;
van 21,50 ha te Witharen; dat voorts in totaal&#13;
75,50 ha grond is gepacht, inclusief de&#13;
grond in geschil; dat de pacht van 37,50 ha&#13;
grond op korte termijn opzegbaar is; dat&#13;
alle grond wordt gebruikt voor de teelt van&#13;
fabrieks-, consumptie- en pootaardappelen,&#13;
benevens in verband met de vruchtwisseling,&#13;
voor het verbouwen van mais, gerst&#13;
en erwten; dat er zes medewerkers in vaste&#13;
dienst zijn; dat tot de gebouwen behoort en&#13;
gekoelde opslagruimte voor 7000 ton aardappelen.&#13;
De raadslieden hebben de standpunten&#13;
van partijen toegelicht.&#13;
Uit door appellant overgelegde financiële&#13;
rapporten blijkt, dat mevrouw Veldhoen-&#13;
Plas in 1984, 1985 het jaar waarin&#13;
haar man is gestorven, en 1986 verliezen&#13;
heeft geleden en dat zij hoge schulden&#13;
heeft;&#13;
Het oordeel van het hof&#13;
Aangaande de bij grief I gestelde verwaarlozing&#13;
van de grond in geschil door de&#13;
pachters wordt overwogen, dat het procesverbaal&#13;
van bezichtiging door de pachtkamer&#13;
te Almelo op 18 april 1988 vermeldt,&#13;
dat de structuur van de grond belet, dat hemelwater&#13;
snel wordt afgevoerd en dat er op&#13;
wisselende diepten leemlagen voorkomen;&#13;
voorts dat deze omstandigheden de&#13;
grondgebruiker niet toestaan de grond eerder&#13;
te bewerken dan de pachters hebben&#13;
gedaan.&#13;
De pachtkamer besluit, dat het land er&#13;
netjes uitziet. Ook van verwaarlozing van&#13;
de sloten is bij de bezichiging niet gebleken.&#13;
De pachtkamer voegt eraan toe, dat de intensieve&#13;
aardappelteelt (in verhouding 1:2)&#13;
de gestelde verwaarlozing uitsluit.&#13;
Voorts overweegt het hof, dat het taxatierapport&#13;
van deskundigen van de Centrale&#13;
Grondkamer betreffende de grond in geschil,&#13;
gedagtekend 10 november 1987, melding&#13;
maakt van keileem op geringe diepte,&#13;
waardoor plaatselijk de waterhuishouding&#13;
is gestoord. Ook wordt op enige plaatsen&#13;
verdroging en enige beperking in de luchthuishouding&#13;
aangegeven. Het vermeldt&#13;
voorts, dat de pachter de oude indeling in&#13;
door greppels begrensde gebruikskavels&#13;
van plusminus 1 ha groot heeft gewijzigd in&#13;
vijf gebruikskavels, begrensd door paden&#13;
en/of sloten. Het rapport bevat nergens&#13;
een aanwijzing voor de gestelde verwaarlozing.&#13;
Indien het door appellant gestelde omtrent&#13;
de slechte toestand van het verpachte&#13;
op waarheid zou berusten, zou zulks wijzen&#13;
op een jarenlange verwaarlozing van land&#13;
en sloten. Het zou dan praktisch niet mogelijk&#13;
zijn geweest, de sporen daarvan in de&#13;
enkele dagen tussen de door de pachtkamer&#13;
te Almelo uitgevoerde bezichtiging en de&#13;
aanzegging daarvan door de griffier zo&#13;
doeltreffend te verwijderen dat zulks de&#13;
deskundige leden van de pachtkamer zou&#13;
zijn ontgaan. Aangaande de sloten is geconstateerd,&#13;
dat niet is gebleken van rommel&#13;
op de randen van de sloten, afkomstig&#13;
van begroeisel en/of specie uit de sloot. De&#13;
deskundige leden hebben kennelijk aan dit&#13;
punt aandacht gegeven. De omstandigheid&#13;
dat grond en sloten kort voor de bezichtiging&#13;
waren bewerkt en dat de percelen wegens&#13;
onkruid en grasgroei een verwaarloosde&#13;
indruk maakten, is kennelijk herzien na&#13;
de constatering van de overige - voormelde&#13;
- feiten.&#13;
Ook het taxatierapport van deskundigen&#13;
van de Centrale Grondkamer biedt geen&#13;
aanknopingspunt voor de door appellant&#13;
gestelde verwaarlozing. Onder deze omstandigheden&#13;
is het bewijsaanbod van appellant&#13;
te vaag, zodat dit zal worden gepasseerd.&#13;
Grief I faalt dus.&#13;
Aangaande de grieven II en III wordt&#13;
overwogen, dat aan de orde is het verzoek&#13;
tot verlenging van de pachtovereenkomst&#13;
met twee pachters.&#13;
Aangezien in rechte vaststaat, dat de medepachter&#13;
Henderika Maria Plas op 10 februari&#13;
1989 de leeftijd van 65 jaar bereikt,&#13;
kan ten aanzien van haar de pachtovereenkomst&#13;
niet worden verlengd.&#13;
De medepachter Jan Plas zal op 19 oktober&#13;
1993 de leeftijd van 65 jaar bereiken.&#13;
Ten aanzien van hem is verlenging van de pachtovereenkomst tot 30 april 1994 rechtens&#13;
mogelijk.&#13;
Nadat de pachtovereenkomst ten aanzien&#13;
van Henderika is geëindigd, zal Jan&#13;
gelden als enig pachter voor het geheel. De&#13;
beperkingen die het medepachterschap van&#13;
Henderika voor hem medebrachten, zullen&#13;
dan zijn vervallen. Voor verlenging van de&#13;
pachtovereenkomst betreffende een gedeelte&#13;
van het verpachte is geen plaats.&#13;
Ten onrechte is dus bij de bestreden beschikking&#13;
niet overwogen, dat ten aanzien&#13;
van Henderika verlenging niet kan plaats&#13;
hebben. In zoverre is grief II gegrond.&#13;
Voor het overige zijn de grieven II en III tevergeefs&#13;
voorgesteld.&#13;
Bij grief IV ziet appellant over het hoofd&#13;
dat de gezamenlijke eigenaren de grond in&#13;
geschil hebben verpacht. Een procedure tot&#13;
verlenging van de pachtovereenkomst kan&#13;
niet worden aangewend om tot scheiding en&#13;
deling van die grond onder de mede-eigenaren&#13;
te geraken. Grief IV faalt dus ook.&#13;
Aangaande grief V wordt overwogen,&#13;
dat niet is gesteld of gebleken, dat enige andere&#13;
medeverpachter dan appellant voornemens&#13;
is een gedeelte van het verpachte persoonlijk&#13;
in gebruik te nemen en evenmin&#13;
dat de andere mede-eigenaren ermee instemmen,&#13;
dat appellant een gedeelte van&#13;
het verpachte in gebruik zal nemen. Bij&#13;
de beoordeling van het verlengingsverzoek&#13;
kan er dus niet van worden uitgegaan, dat&#13;
de medeverpachter Jan Plas, appellant, een&#13;
gedeelte van het verpachte persoonlijk voor&#13;
de landbouw in gebruik wil nemen.&#13;
Bij de in art. 38 Pachtwet voorgeschreven&#13;
afweging naar billijkheid wordt overwogen,&#13;
dat het belang van de pachter en&#13;
Jan Plas bij verlenging van de pacht van&#13;
ongeveer een kwart van zijn bedrijf groter&#13;
is dan het - tenminste twijfelachtige - belang&#13;
van een medeverpachter tot ingebruikneming&#13;
van een kwart daarvan. Deze grief&#13;
is dus evenmin gegrond.&#13;
Bij grief VI wordt er terecht over geklaagd,&#13;
dat bij de verlenging tot 1 mei 1994&#13;
niet is bepaald, dat geen verdere verlenging&#13;
van de pachtovereenkomst kan worden&#13;
verzocht. In hoger beroep zal daarin alsnog&#13;
worden voorzien. Ambtshalve wordt terzake&#13;
overwogen, dat zulks slechts geldt voor&#13;
de huidige pachter. Indien tijdig ingevolge&#13;
artikel 49, lid 1, of 54, lid 2, Pachtwet een&#13;
jongere pachter in zijn plaats wordt&#13;
gesteld, zal het deze vrijstaan, verlenging te&#13;
verzoeken, ook al wordt de voormelde bepaling&#13;
in de beschikking opgenomen.&#13;
De slotsom&#13;
De beschikking waarvan beroep kan dus&#13;
niet in stand blijven. Er zal thans worden&#13;
beslist als volgt.&#13;
Beschikkende in hoger beroep:&#13;
Vernietigt de beschikking waarvan beroep&#13;
en opnieuw beschikkende:&#13;
Wijst af het verzoek van de medepachter&#13;
Henderika Maria Plas tot verlenging van de&#13;
tussen partijen bestaande pachtovereenkomst&#13;
betreffende de percelen landbouwgrond aan&#13;
de Semmelingsesdijk te Lutten, kadastraal&#13;
bekend gemeente Ambt-Hardenberg, sectie&#13;
U nr. 196, (ged.) groot plusminus 30 ha.&#13;
Verlengt deze pachtovereenkomst ten&#13;
aanzien van de pachter Jan Plas met vijfjaren,&#13;
eindigend 30 april 1994.&#13;
Bepaalt dat behoudens in het geval van&#13;
art. 49, en van art. 54 Pachtwet geen verdere&#13;
verlenging van de pachtovereenkomst&#13;
kan worden verzocht.&#13;
Bepaalt, voor het geval met toepassing&#13;
van art. 49, of art. 54 Pachtwet een jongere&#13;
pachter in de plaats van Jan Plas zal zijn&#13;
gesteld, deze tussen 1 mei 1992 en 30 april&#13;
1993 aan de pachtkamer kan verzoeken, de&#13;
pachtovereenkomst wederom te verlengen.</content><legacyfootnotes/><footnotes><footnote/></footnotes><auteurs/><published>1990-01-01 00:00:00</published><modified>1990-01-01 00:00:00</modified><editiondate>1990-01-01</editiondate><htmlpath>https://denhollander.info/artikel/7056</htmlpath></article>
</articles></edition>
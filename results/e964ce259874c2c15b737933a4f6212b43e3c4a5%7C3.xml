<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1994</searchword><id>5200</id><udhid>UDH:TvAR/5200</udhid><titel>Verburg c.s. / Camping Orisant B.V. (TvAR 1994/4700)</titel><searchwords><searchword>TvAR 5/1994</searchword><searchword>TvAR 1994/4700</searchword><searchword>UDH:TvAR/5200</searchword></searchwords><attachments><attachment><name>1994_nr 5_Rechtspraak_4700.pdf</name><extention>pdf</extention><url>https://denhollander.info/download/5135/ci</url></attachment></attachments><inleiding>Pachtwet, art. 8, 9, 43, 51&#13;
&#13;
Ontbinding ener pachtovereenkomst omdat de verpachtster het verpachte wil bestemmen voor een niet-landbouwkundig doel, is ook mogelijk bij een mondelinge pachtovereenkomst. Art. 43 lid 2, Pachtwet geldt alleen bij toepassing van art. 41 van die wet.&#13;
De door de verpachtster voorgestane bestemming is in overeenstemming met het vigerende bestemmingsplan. Haar plannen moeten als ernstig gemeend worden beschouwd en zij heeft voldoende aannemelijk gemaakt dat zij tot realisering daarvan (ook in financieel opzicht) in staat is, alsmede dat die realisering op korte termijn zal plaatsvinden en dat zij daarbij belang heeft. De vordering tot ontbinding van de pachtovereenkomst is dan ook terecht toegewezen.</inleiding><content>Arrest van 26 juli 1993&#13;
In de zaak van:&#13;
1. Prientje Verburg, wonende te Colijnsplaat, gemeente Kortgene, 2. Maatje Geertruida de Fouw, wonende te Goes, 3. Geertruid de Fouw, wonende te Wemeldinge, gemeente Kapelle, 4. Gerda de Fouw, wonende te Kort-gene, 5. Gillis Abraham de Fouw, wonende te Colijnsplaat, gemeente Kortgene, appellanten, procureur: mr. J.M.J. Huver,&#13;
tegen&#13;
de besloten vennootschap met beperkte aan-sprakelijkheid Camping Orisant B.V., geves-tigd en kantoorhoudende te Colijnsplaat,&#13;
gemeente Kortgene, geïntimeerde, procureur: mr. B. Peek.&#13;
Het geding in hoger beroep&#13;
Het hof heeft in deze zaak op 19 april 1993 een tussenarrest gewezen, naar de inhoud waarvan wordt verwezen.&#13;
Ter uitvoering van dat tussenarrest heeft op 5 juli 1993 een comparitie van partijen plaats gevonden. Daarvan is een proces-ver-baal opgemaakt dat zich thans bij de stukken bevindt en waarvan de inhoud als hier ingelast moet worden beschouwd.&#13;
Partijen hebben vervolgens afgezien van het nemen van een conclusie na comparitie van partijen en andermaal de stukken aan het hof overgelegd voor het wijzen van arrest.&#13;
Voortzetting van de behandeling van het ge-schil in hoger beroep&#13;
1. Zoals in voormeld tussenarrest reeds over-wogen, verschillen partijen er niet over van mening dat de grond in geschil ingevolge het vigerende (goedgekeurde) bestemmingsplan is bestemd als 'natuurgebied' en als zodanig slechts mag worden gebruikt 'voor en in ver-band met natuurgebied, alsmede agrarische doeleinden'.&#13;
2. Bij de comparitie van partijen is het hof genoegzaam gebleken dat Orisant, die eerst plannen had om ter plaatse een wandelpark te maken ten behoeve van haar camping, van'dat voornemen heeft afgezien in verband met van overheidswege daartegen kenbaar gemaakte bezwaren. Op advies van de zijde van de pro vincie Zeeland heeft zij contact opgenomen met de Stichting Landschapsverzorging Zee land, welke stichting vervolgens voor haar het in eerste aanleg al in het geding gebrachte in richtingsplan van 17 januari 1991 heeft opge steld. Mede gelet op de van de zijde van Orisant ter zitting van het hof daarop gegeven toelichting, is het hof thans van oordeel dat dit inrichtingsplan in overeenstemming is met het vigerende bestemmingsplan, aangezien het voorziet in een inrichting van de grond in ge schil als natuurgebied.&#13;
3. Van de zijde van de Erven de Fouw wordt overigens ook niet, althans onvoldoen de, betwist dat meerbedoeld inrichtingsplan in overeenstemming is met het vigerende be stemmingsplan, doch zij voeren aan dat Ori sant niet dat inrichtingsplan wil uitvoeren maar een recreatiegebied c.q. wandelpark wil aanleggen. Ter zake overweegt het hof het volgende.&#13;
4. Mede in aanmerking nemende het bij de comparitie van partijen ter zitting van het hof verhandelde, is het hof tot de conclusie geko men dat de thans met betrekking tot de litigi euze grond bij Orisant bestaande plannen ern stig gemeend zijn. Orisant heeft ook in voldoende mate aannemelijk gemaakt dat zij tot realisering van die plannen in staat is, als mede dat uitvoering op korte termijn zal plaatsvinden en in feite alleen is vertraagd als gevolg van het onderhavige geschil. Onvol doende weersproken heeft zij voorts aange voerd dat uitvoering van het inrichtingsplan ook in financieel opzicht mogelijk is; de door de Erven de Fouw omtrent dit laatste geuite twijfel acht het hof onvoldoende onderbouwd. Orisant heeft in 1987 weliswaar op de faillis- sementsrol gestaan, maar ter zitting van het hof is gebleken dat de aanvraag daartoe alleen van de Erven de Fouw afkomstig was in ver band met een toen tussen partijen bestaand geschil ter zake van de betaling van de des tijds voor de grond in geschil overeengeko men koopprijs en dat daarop geen faillietver klaring is gevolgd. Het hof gaat aan het te dezen door de Erven de Fouw aangevoerde dan ook voorbij.&#13;
5. De omstandigheid dat in het Handelsre gister van de Kamer van Koophandel en Fa brieken voor Midden- en Noord-Zeeland als bedrijfsomschrijving van Orisant is vermeld: 'Exploitatie Kampeerterrein; supermarkt; ca fébedrijf', doet aan het hiervoor overwogene niet af. Het in te richten natuurgebied grenst aan de door Orisant geëxploiteerde camping en Orisant heeft voldoende aannemelijk ge maakt, gelet ook op het landelijk krakter van die camping, belang te hebben bij de inrich ting van de litigieuze grond als natuurgebied. Gemelde omschrijving brengt dan ook niet mede dat op grond daarvan getwijfeld zou moeten worden aan (de ernst van) het voorne men c.q. aan de uitvoering daarvan.&#13;
6. Het vorenoverwogene brengt, gezien het bepaalde in artikel 51, lid 1, der Pachtwet, mede dat de pachtkamer van het kantonge recht terecht de vordering van Orisant tot ont binding van de onderhavige pachtovereen komst heeft toegewezen. Sprake is immers van een voornemen van Orisant om het ver pachte te bestemmen voor niet tot de land bouw betrekkelijke doeleinden en voldaan wordt aan de in genoemde wetsbepaling ver melde voorwaarden, deze mede bezien tegen de achtergrond van de jurisprudentie daarom trent van dit hof. Daaraan doet niet af de om-&#13;
Pacht&#13;
standigheid dat het bestemmingsplan naast de niet-agrarische bestemming van de grond in geschil daaraan tevens een agrarische bestem-ming geeft en dat het huidige gebruik van die grond door de Erven de Fouw daarmede in overeenstemming is.&#13;
7. Ingevolge artikel 51, lid 1, der Pachtwet moet de rechter bij toewijzing van de vorde-ring tot ontbinding tevens bepalen met ingang van welke datum die ontbinding geschiedt. In het vonnis, waarvan beroep, is bedoelde da-tum bepaald op 1 mei 1992, doch de tenuit-voerlegging van dat vonnis is door het onderhavige hoger beroep geschorst en de pachtovereenkomst in geschil is tot heden blijven voortduren. Het hof zal daarom de da-tum van ontbinding van die overeenkomst na-der bepalen en wel, nu uit het hiervoor overwogene volgt dat realisering van de niet-agrarische bestemming van de grond in ge-schil op korte termijn is te verwachten, op 1 september 1993.&#13;
Slotsom&#13;
Ook de grieven 1, 2, 3 en 6 zijn ongegrond. Het vonnis, waarvan beroep, moet worden be-krachtigd met dien verstande dat de datum met ingang waarvan de onderhavige pachto-vereenkomst wordt ontbonden, nader wordt bepaald op 1 september 1993, met terugver-wijzing van de zaak naar de pachtkamer van het kantongerecht om deze voor wat betreft de in artikel 52 der Pachtwet bedoelde schade-loosstelling verder te behandelen en daarover te beslissen. De Erven de Fouw moeten als de in hoger beroep in het ongelijk gestelde partij worden veroordeeld in de kosten van dat be-roep.&#13;
Beslissing&#13;
Het hof, rechtdoende in hoger beroep:&#13;
Wijst de in hoger beroep door de Erven de Fouw gedane incidentele vordering van de hand.&#13;
Bekrachtigt het door de pachtkamer van het kantongerecht te Middelburg tussen partij-en gewezen vonnis van 27 maart 1992, waar-van beroep, met dien verstande dat de datum met ingang waarvan de onderhavige pachto-vereenkomst wordt ontbonden, nader wordt bepaald op 1 september 1993.&#13;
Veroordeelt de Erven de Fouw in de kos-ten van het hoger beroep, aan de zijde van Orisant tot heden begroot op f 300 voor ver-schotten en f 2800 voor salaris van de procu-reur.Verwijst de zaak terug naar voornoemde pachtkamer om deze met inachtneming van 's hofs beslissing verder te behandelen en daarin te beslissen.&#13;
Arrest van 19 april 1993&#13;
In de zaak van:&#13;
1. Prientje Verburg, wonende te Co-lijnsplaat, gemeente Kortgene, 2. Maatje Geertruida de Fouw, wonende te Goes, 3. Geertruid de Fouw, wonende te Wemeldinge, gemeente Kapelle, 4. Gerda de Fouw, wonen-de te Kortgene, 5. Gillis Abraham de Fouw, wonende te Colijnsplaat, gemeente Kortgene, appellanten, procureur: mr. J.M.J. Huver,&#13;
tegen&#13;
de besloten vennootschap met beperkte aan-sprakelijkheid Camping Orisant B.V., geves-tigd en kantoorhoudende te Colijnsplaat, gemeente Kortgene, geïntimeerde, procureur: mr. B. Peek.&#13;
Het geding in eerste aanleg&#13;
De pachtkamer van het kantongerecht te Mid-delburg heeft op 27 maart 1992 tussen appel-lanten als gedaagden en geïntimeerde als eiseres een vonnis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellanten - hierna ook te noemen: de erven De Fouw - zijn bij exploit van 14 april 1992, met gelijktijdige dagvaarding van geïntimeer-de - hierna ook te noemen: Orisant - voor dit hof in hoger beroep gekomen van genoemd vonnis.&#13;
Bij memorie van grieven zijn zeven hier-onder nader te omschrijven grieven aange-voerd en toegelicht, met conclusie het vonnis, waarvan beroep, te vernietigen en, opnieuw rechtdoende, geïntimeerde niet-ontvankelijk te verklaren, de vordering van geïntimeerde af te wijzen, althans geïntimeerde de vordering te ontzeggen en subsidiair in geval het hof het vonnis, waarvan beroep, bekrachtigt om bij wijze van incidentele vordering overeenkom-stig artikel 54 van het Wetboek van Burgerlij-ke Rechtsvordering aan de eventuele ontbinding van de pachtovereenkomst de voorwaarde te verbinden dat zekerheid wordt gesteld tot een nader door het hof in goede justitie vast te stellen bedrag en voorts met veroordeling van geïntimeerde in de kosten van beide instanties.&#13;
Bij memorie van antwoord heeft geïnti-meerde verweer gevoerd, met conclusie het vonnis, waarvan beroep, desnodig onder ver-betering en/of aanvulling van gronden, te be-krachtigen, met veroordeling van appellanten in de kosten van het hoger beroep.&#13;
Daarna hebben partijen de stukken aan het hof overgelegd voor het wijzen van arrest.&#13;
De grieven&#13;
De grieven luiden:&#13;
Grief I&#13;
Ten onrechte heeft de pachtkamer van het&#13;
kantongerecht overwogen:&#13;
'Orisant wenst de thans bij Orisant in ge-bruik zijnde grond te bestemmen voor een niet tot de landbouw betrekkelijk doel, name-lijk het realiseren van een recreatiepark ten behoeve van de op de camping verblijvende gasten. Orisant wil het gehele gebied dus in-clusief het deel dat thans door de erven De Fouw wordt gepacht, inrichten overeenkom-stig een met het geldende bestemmingsplan in overeenstemming zijnd inrichtingsplan d.d. 17 januari 1991. Volgens het bestemmings-plan rust op de grond de bestemming natuur-gebied, dat wil zeggen bestemd voor natuur-, landschapsbehoud en natuurstudie. Het ge-bied krijgt een recreatieve functie maar blijft geïsoleerd van de camping. Bezoekers zullen in het gebied niet worden toegelaten maar zul-len het vanaf de omliggende dijken en vanuit een daartoe te bouwen observatiehut kunnen overzien, aldus Orisant'.&#13;
en verder:&#13;
'De pachtkamer overweegt dat het verweer van de erven De Fouw klaarblijkelijk wordt ingegeven door het wantrouwen jegens Ori-sant dat laatstgenoemde bij toewijzing van haar vordering het desbetreffende gebied niet zal inrichten conform het door haar in deze procedure overgelegde inrichtingsplan, der-halve in strijd met het bestemmingsplan. Wat hier verder van zij, de pachtkamer moet con-stateren dat - uitgaande van de onjuistheid van het wantrouwen van de erven De Fouw -het verzoek van Orisant als op de wet gegrond voor toewijzing vatbaar is. Wellicht ten over-vloede merkt de pachtkamer daarbij op, dat de erven De Fouw in rechte tegen Orisant kun-nen optreden indien zij in de praktijk menen te constateren dat hun wantrouwen gerechtvaardigd was. Grief 2&#13;
Ten onrechte overweegt de pachtkamer van&#13;
het kantongerecht:&#13;
'dat het verweer van de erven De Fouw klaarblijkelijk wordt ingegeven door het wan-trouwen jegens Orisant dat laatstgenoemde bij toewijzing van haar vordering, het desbetref-fende gebied niet zal inrichten conform het door haar in deze procedure overgelegde in-richtingsplan, derhalve in strijd met het be-stemmingsplan. Wat hier verder van zij, de pachtkamer moet constateren dat - uitgaande van de onjuistheid van het wantrouwen van de erven De Fouw - het verzoek van Orisant als op de wet gegrond voor toewijzing vatbaar is'.&#13;
Grief 3&#13;
Ten onrechte is de pachtkamer van het kan-tongerecht te Middelburg niet ingegaan op de stelling van erven De Fouw dat de doelstel-ling van Orisant niet is het in stand houden van een natuurterrein doch:&#13;
'Exploitatie kampeerterrein, supermarkt; cafébedrijf.'&#13;
Grief 4&#13;
Ten onrechte overweegt de pachtkamer van&#13;
het kantongerecht:&#13;
'daarbij merkt de pachtkamer op dat het gegeven de overeenkomst d.d. 26 januari 1985 (overgelegd bij het inleidend verzoek-schrift) de bedoeling was van wijlen Gillis de Fouw om afstand te doen van zijn pachtrecht op het in het geding zijnde perceel. Daarvoor heeft wijlen Gillis de Fouw - en dus thans de erven De Fouw - een vergoeding van f 80 000 ontvangen. Dit gegeven zal door de pachtkamer bij de uiteindelijke bepaling van de schadeloosstelling mede in aanmerking worden genomen.'&#13;
Grief 5&#13;
Ten onrechte heeft de pachtkamer van het kantongerecht de pachtovereenkomst ontbon-den in een periode dat op grond van artikel 9 de pachtovereenkomst voor onbepaalde tijd geldt en deze niet door een van partijen kan worden opgezegd.&#13;
Grief 6&#13;
Ten onrechte heeft de pachtkamer van het kantongerecht niet vastgesteld op welke ter-mijn Orisant B.V. het voornemen heeft over te gaan tot de aanleg van een park.&#13;
Grief 7&#13;
Ten onrechte heeft de pachtkamer van het kantongerecht te Middelburg geen rekening gehouden met het feit dat Orisant thans beëin-diging vraagt van de pachtovereenkomst bin-nen 6 jaren nadat zij de eigendom van de grond heeft verworven.&#13;
De vaststaande feiten&#13;
In hoger beroep kan van de volgende, als er-kend dan wel niet of onvoldoende betwist, vaststaande feiten worden uitgegaan:&#13;
- Orisant is eigenaresse en exploitante van een aan de Westzeedijk te Colijnsplaat gele gen camping, genaamd Camping Orisant;&#13;
- ter plaatse ligt een perceel grond, kadas traal bekend gemeente Kortgene, sectie N, nr. 415, groot ongeveer 8.47.53 ha;&#13;
- dit perceel land is door de toenmalige pachter daarvan, wijlen Gillis de Fouw, ge bruikmakend van zijn voorkeursrecht tot koop als pachter, aangekocht in 1985 en ingevolge een door hem met Orisant gesloten overeen komst d.d. 26 februari 1985 bij akte d.d. 28 juni 1985 door hem aan Orisant doorverkocht en geleverd, zulks vrij van beslagen en pacht, voor de door Gillis de Fouw betaalde koop prijs, vermeerderd met een in vijf jaarlijkse termijnen van elk f 16 000 te betalen bedrag van f 80 00;&#13;
- een deel van de onderhavige grond, ter grootte van ongeveer 4 ha, is sindsdien bij wijlen Gillis de Fouw en na zijn overlijden op 28 juli 1986 bij de erven De Fouw in gebruik gebleven;&#13;
- tussen Orisant en de erven De Fouw is met betrekking tot dit deel van de grond spra ke van een - mondelinge - pachtovereen komst;&#13;
- het gehele aan Orisant in eigendom toe behorende perceel ter grootte van ongeveer 8 ha (de camping en de thans bij de erven De Fouw in gebruik zijnde grond) had indertijd ingevolge het ter plaatse vigerende bestem mingsplan 'Buitengebied', zoals laatstelijk vastgesteld in 1971, de bestemming 'natuur gebied' (L.N.G.). Ten aanzien van een ge deelte van het totale perceel (ongeveer de helft) is in 1986 een afzonderlijk bestem mingsplan vastgesteld, te weten het bestem mingsplan 'Colijnsplaat', gedeelte 'kampeerterrein Orisant', waarbij dat deel de bestemming 'kampeerterrein' heeft gekregen. Dit bestem mingsplan is thans onherroepelijk. Het reste rende gedeelte van het perceel ter grootte van ongeveer 4 ha (de andere helft) heeft destijds de - inmiddels onherroepelijke - bestemming 'natuurgebied' behouden. Ingevolge artikel 17 van de bij bedoeld bestemmingsplan beho-rende voorschriften zijn de op de plankaart als 'natuurgebied' aangewezen gronden bestemd voor natuur-, landschapsbehoud en natuurstu-die. Artikel 24 van de bij dit bestemmingsplan behorende gebruiksbepalingen bepaalt onder&#13;
meer dat onbebouwde gronden als bedoeld in artikel 17 voornoemd uitsluitend mogen wor-den gebruikt voor, en in verband met: natuur-gebied, alsmede agrarische doeleinden.&#13;
- Orisant wil de inrichting van het gehele aan haar in eigendom toebehorende gebied, derhalve inclusief het gedeelte dat thans door de erven De Fouw van haar wordt gepacht, wijzigen overeenkomstig een door de Stich ting Landschapsverzorging Zeeland opgesteld inrichtingsplan d.d. 17 januari 1991.&#13;
- met het oog op de realisering van voor noemd inrichtingsplan wenst Orisant de tus sen haar en de erven De Fouw bestaande pachtovereenkomst betreffende voornoemd perceelsgedeelte, kadastraal bekend gemeente Kortgene, sectie N, nr. 415 ged., groot onge veer 4 ha, te beëindigen. De verstandhouding tussen partijen is van dien aard dat zij een en ander niet in der minne kunnen regelen.&#13;
- Orisant heeft derhalve bij de pachtkamer van het kantongerecht te Middelburg een vor dering als bedoeld in artikel 51, lid 1, van de Pachtwet ingesteld.&#13;
- bij het vonnis, waarvan beroep, heeft de pachtkamer de vordering van Orisant toege wezen.&#13;
Beoordeling van het hoger beroep&#13;
1. Het hof ziet aanleiding om eerst de grieven&#13;
5 en 7, alsmede grief 4 te bespreken.&#13;
2. Artikel 9, lid 1, van de Pachtwet bepaalt onder meer dat, wanneer niet is voldaan aan artikel 8, eerste lid, van de Pachtwet, zolang de pachtovereenkomst door de grondkamer niet is goedgekeurd, deze voor onbepaalde tijd geldt zonder dat zij door een van de partij-&#13;
en kan worden opgezegd. Toepassing van ar-tikel 51, lid 1, van de Pachtwet leidt tot ontbinding van de pachtovereenkomst door de pachtrechter op de wijze en in de omstandig-heden zoals aangegeven in dit artikel. Dit laat-ste geldt onafhankelijk van de omstandigheid of de desbetreffende pachtovereenkomst door partijen schriftelijk is aangegaan en tijdig ter goedkeuring aan de grondkamer is toegezon-den. Artikel 9, lid 1, van de Pachtwet staat derhalve toepassing van artikel 51, lid 1, van de Pachtwet niet in de weg. Mitsdien is grief 5 ongegrond.&#13;
3. Zoals mede blijkt uit de toelichting van de erven De Fouw op grief 7, zijn zij van oor deel dat artikel 43, lid 2, van de Pachtwet in de weg staat aan toewijzing van de vordering van Orisant te dezen, nu deze vordering door haar binnen zes jaren nadat zij de eigendom van het onderhavige pachtobject heeft ver worven bij de pachtrechter aanhangig is ge maakt. Het hof acht deze grief ongegrond nu uit de bewoordingen van artikel 43, lid 2, van de Pachtwet blijkt dat deze bepaling enkel ziet op toepassing van artikel 41 van de Pachtwet en niet op die van artikel 51, lid 1, van de Pachtwet.&#13;
4. De incidentele vordering van de Erven De Fouw tot toepassing van art. 54 van het Wetboek van Burgerlijke Rechtsvordering moet al daarom worden afgewezen omdat het vonnis waarvan beroep niet uitvoerbaar bij voorraad is verklaard.&#13;
5. Partijen verschillen er niet over van me ning dat het onderhavige perceel land inge volge het ter plaatse vigerende bestemmings plan is bestemd als 'natuurgebied' en als zodanig ingevolge artikel 17 van de daarbij behorende voorschriften is bestemd voor na tuur-, landschapsbehoud en natuurstudie. On weersproken is voorts dat het gebruik van ge noemd perceel land ingevolge artikel 24 van de bij bedoeld bestemmingsplan behorende gebruiksvoorschriften is beperkt tot gebruik 'voor en in verband met natuurgebied, alsme de agrarische doeleinden'.&#13;
Het hof is van oordeel dat het door de Stichting Landschapsverzorging Zeeland op-gestelde inrichtingsplan d.d. 17 januari 1991 dat Orisant - naar zij stelt - ter plaatse wenst te realiseren niet in strijd is met de op het on-derhavige perceel rustende bestemming.&#13;
Het hof heeft in de gegeven omstandighe-den evenwel behoefte aan meer inzicht in de voor de realisering door Orisant van voormel-de plannen relevante feiten en omstandighe-den. Dit ten behoeve van de behandeling van de grieven 1,2, 3 en 6.&#13;
6. Het hof heeft onvoldoende duidelijk uit het vonnis, waarvan beroep, kunnen afleiden welke feiten en omstandigheden de pachtka mer ten grondslag heeft gelegd aan haar over wegingen betreffende de indertijd door wijlen Gillis de Fouw en dus thans de erven De Fouw van Orisant ontvangen vergoeding van f 80 000. De daarop betrekking hebbende grief 4 treft weliswaar geen doel omdat de bepaling van de hoogte van de daarin bedoelde schadeloosstelling in dit stadium van de pro-cedure niet aan de orde is. Het hof acht het evenwel van belang thans meer inzicht in vo-renbedoelde feiten en omstandigheden te ver-krijgen, zulks mede in relatie tot de financiële omstandigheden aan de zijde van Orisant met het oog op een eventuele door haar te dezen aan de erven De Fouw te betalen schadeloos-stelling.&#13;
7. Het hiervoor overwogene brengt mede dat het hof alvorens op de grieven 1, 2, 3 en 6 in te gaan een comparitie van partijen tot het verstrekken van inlichtingen zal bepalen.&#13;
Slotsom&#13;
De door erven De Fouw aangevoerde grie-ven 4, 5 en 7 zijn ongegrond.&#13;
De incidentele vordering moet worden af-gewezen.&#13;
Ten behoeve van de behandeling van de grieven 1, 2, 3 en 6 zal het hof een comparitie van partijen tot het verstrekken van inlichtin-gen bepalen.&#13;
Beslissing&#13;
Het hof, rechtdoende in hoger beroep:&#13;
bepaalt dat partijen, vergezeld van hun raadslieden, in een der zaken van het Paleis van Justitie Walburgstraat 2 te Arnhem, voor de pachtkamer van het hof zullen verschijnen tot het geven van inlichtingen als vorenbe-doeld;&#13;
bepaalt dat datum en tijdstip van de com-paritie van partijen zullen worden bepaald aan de hand van de door de procureurs van partij-en vóór 10 mei 1993 aan de griffier van het hof schriftelijk op te geven verhinderdata van partijen en hun raadslieden;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>1994-05-01 00:00:00</published><modified>1993-08-23 00:00:00</modified><editiondate>1994-05-01</editiondate><htmlpath>https://denhollander.info/artikel/5200</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2008</searchword><id>5709</id><udhid>UDH:TvAR/5709</udhid><titel>Wetsvoorstel personenvennootschappen</titel><searchwords><searchword>TvAR 2/2008</searchword><searchword>UDH:TvAR/5709</searchword></searchwords><attachments><attachment><name>TAR 2008-2 Snijder-Kuipers Noordam.pdf</name><extention>pdf</extention><url>https://denhollander.info/download/5641/ci</url></attachment></attachments><inleiding>Inleiding&#13;
In de loop van 2008 zal een nieuwe regeling voor de personenvennootschappen&#13;
van kracht worden. Het desbetreffende&#13;
wetsvoorstel is van ingrijpende betekenis voor de&#13;
praktijk in de agrarische sector. In deze sector bestaan veel&#13;
maatschappen. Voor de maatschap zijn de gevolgen van het&#13;
wetsvoorstel het grootst, met name door de introductie van&#13;
de hoofdelijke aansprakelijkheid. In deze bijdrage zal op&#13;
hoofdlijnen worden ingegaan op de voornaamste wijzigingen.&#13;
Daarbij zal eveneens aandacht besteed worden aan de&#13;
hiermee verband houdende wijzigingen in de Handelsregisterwet.&#13;
Het ligt voor de hand dat de komende tijd meer&#13;
diepgaand aandacht wordt besteed aan de personenvennootschappen&#13;
in de landbouw.&#13;
De vennootschap vertoont elementen van contractenrecht&#13;
en van rechtspersonenrecht. Sommige bepalingen van Boek&#13;
2 BW zijn van overeenkomstige toepassing of worden, iets&#13;
anders geformuleerd, opgenomen in de vennootschapstitel.&#13;
Uitgangspunt is uitdrukkelijk het contractenrecht. In het&#13;
licht van de flexibilisering van het BV-recht (‘Flex-BV’) bestaat&#13;
er een tendens dat personenvennootschappen en kapitaalvennootschappen&#13;
meer naar elkaar toe groeien. De mogelijkheid&#13;
om als openbare vennootschap te kiezen voor&#13;
rechtspersoonlijkheid vertoont gelijkenis met de BV en met&#13;
de introductie van meer open normen en minder strikte&#13;
(kapitaalbeschermings)eisen tenderen de Flex-BV´s richting&#13;
de openbare vennootschap.&#13;
Per 1 januari 2008 zijn er bij het handelsregister de volgende&#13;
aantallen (afgerond) personenvennootschappen geregistreerd:&#13;
156.000 vennootschappen onder firma en 10.000&#13;
commanditaire vennootschappen. Van het aantal maatschappen&#13;
zijn geen cijfers bekend aangezien inschrijving&#13;
niet vereist is. Ter vergelijking: per diezelfde datum stonden&#13;
711.000 besloten vennootschappen met beperkte aansprakelijkheid&#13;
en 4.500 naamloze vennootschappen in het handelsregister&#13;
geregistreerd.</inleiding><content>2. Wetsgeschiedenis&#13;
Het wetsvoorstel kent een lange voorgeschiedenis. Het&#13;
voorontwerp van prof. mr. W.C.L. van der Grinten dateert&#13;
uit 1972. Dit ontwerp diende ter vervanging van de uit&#13;
1838 stammende regeling van de maatschap en de vennootschap&#13;
in het BW en het WvK.1 Er zijn twee wetsvoorstellen&#13;
die het nieuwe personenvennootschapsrecht gaan vormgeven.&#13;
2 Het eerste wetsvoorstel betreft de vaststelling van Titel&#13;
7.13 van het Burgerlijk Wetboek3 en het tweede bevat de&#13;
invoeringswet. In de invoeringswet zijn onder meer de fiscale&#13;
aspecten geregeld en is een overgangsregeling opgenomen.&#13;
In een periode van vijf jaar is intensief gewerkt aan deze nieuwe wetgeving voor de personenvennootschappen.&#13;
In deze periode heeft het wetsvoorstel aanzienlijke wijzigingen&#13;
ondergaan, niet in de laatste plaats vanwege de aandacht&#13;
die vanuit de praktijk en de wetenschap in woord en&#13;
geschrift aan dit voor de praktijk zo belangrijke onderdeel&#13;
van het recht is gegeven. We noemen als voorbeeld het feit&#13;
dat in aanvang dwingend recht als uitgangspunt werd gehanteerd.&#13;
In een later stadium wijzigde dit naar regelend&#13;
recht.&#13;
In Titel 13 van Boek 7 BW zal in de art. 800 tot en met&#13;
837 een regeling worden vastgelegd voor de ‘vennootschap’.&#13;
Deze bepalingen vervangen de regeling voor de maatschap4,&#13;
de vennootschap onder firma en de commanditaire vennootschap.&#13;
5 Resultaat dient een moderne en voor de praktijk&#13;
bruikbare regeling voor personenvennootschappen te&#13;
zijn.6 Flexibiliteit is een kernwoord. Deze flexibiliteit komt&#13;
onder andere tot uitdrukking door het feit dat de mogelijkheid&#13;
bestaat om te kiezen voor rechtspersoonlijkheid. Er&#13;
komt één geïntegreerde regeling voor alle personenvennootschappen.&#13;
Zoals eerder gezegd, is het uitgangspunt regelend recht. De&#13;
wettelijke regeling geeft aan wanneer er sprake is van dwingend&#13;
recht.7 Van het wettelijk systeem afwijkende regelingen&#13;
dienen ofwel bij8 of krachtens9 de overeenkomst van&#13;
vennootschap ofwel in een andere overeenkomst10 te worden&#13;
opgenomen. &#13;
CV (19 WvK jo. 7A:1655 BW)&#13;
CV of CVR (7:836 lid 1 en 3)&#13;
nee&#13;
ja, mits CVR&#13;
comm: geld (20 WvK)&#13;
positieve prestatie (7:805)&#13;
beherend vennoot, commandiet niet.&#13;
(20 lid 2 WvK)&#13;
commandiet uitgesloten (7:836 lid 2)&#13;
beh: hoofdelijk, comm: niet, tenzij…&#13;
(21 WvK)&#13;
beh: hoofdelijk (7:813 jo 837)&#13;
disculpatie mogelijkheid (7:813 lid 2)&#13;
nee&#13;
ja (7:818)&#13;
nee&#13;
ja, mits CVR&#13;
ja (13c HrgB 1996)&#13;
ja&#13;
VOF (16 WvK jo 7A:1655 BW)&#13;
OV of OVR (7:801lid 1/802 lid 1)&#13;
nee&#13;
ja, mits OVR&#13;
geld, (genot van) goederen en arbeid&#13;
(7A:1662 BW)&#13;
positieve prestatie (7:805)&#13;
iedere vennoot (volledig) (17 WvK)&#13;
iedere vennoot (volledig) (7:810-811)&#13;
hoofdelijk (18 WvK)&#13;
hoofdelijk (7:813), disculpatie&#13;
mogelijkheid (7:813 lid 2)&#13;
nee (vereffening, 32 ev. WvK)&#13;
ja (7:818)&#13;
nee&#13;
ja, mits OVR&#13;
ja (13c HrgB 1996)&#13;
ja&#13;
Maatschap (open) (7A:1655 BW)&#13;
OV of OVR (7:801lid 1/802 lid 1)&#13;
nee&#13;
ja, mits OVR&#13;
geld, (genot van) goederen en arbeid&#13;
(7A:1662 BW)&#13;
positieve prestatie (7:805)&#13;
vennoot met volmacht (7A:1681)&#13;
iedere vennoot (volledig) (7:810-811)&#13;
gelijke delen (7A:1679-1681)&#13;
hoofdelijk (7:813), disculpatie&#13;
mogelijkheid (7:813 lid 2)&#13;
nee, contractuele bedingen&#13;
( 7A: 1683-1688 BW)&#13;
ja (7:818)&#13;
nee&#13;
ja, mits OVR&#13;
nee&#13;
ja&#13;
Maatschap (stil) (7A:1655 BW)&#13;
Stille vennootschap (7:801 lid 2)&#13;
nee&#13;
nee&#13;
geld, (genot van) goederen en arbeid&#13;
(7A:1662 BW)&#13;
positieve prestatie (7:805)&#13;
vennoot met volmacht (7A:1681)&#13;
vennoot met volmacht (7:812)&#13;
gelijke delen (7A:1679-1681)&#13;
gelijke delen, tenzij anders in ovk&#13;
(7:812-813)&#13;
nee, contractuele bedingen&#13;
(7A: 1683-1688 BW)&#13;
ja (7:818)&#13;
nee&#13;
nee&#13;
nee&#13;
nee&#13;
Huidige wetgeving&#13;
Nieuwe wetgeving0&#13;
Wijziging&#13;
Nieuwe vorm&#13;
Rechtspersoonlijkheid&#13;
Inbreng&#13;
Vertegenwoordiging&#13;
Aansprakelijkheid&#13;
Partiële ontbinding&#13;
Omzetting in BV&#13;
Inschrijving KvK&#13;
H/N&#13;
N&#13;
H&#13;
N&#13;
H&#13;
N&#13;
H&#13;
N&#13;
H&#13;
N&#13;
H&#13;
N&#13;
H&#13;
N&#13;
H&#13;
N&#13;
H&#13;
N&#13;
Wijzigingen wetsvoorstel personenvennootschappen&#13;
3. Soorten personenvennootschappen&#13;
Ook de verschillende soorten personenvennootschappen&#13;
veranderen. Thans kennen we de maatschap, vennootschap&#13;
onder firma en de commanditaire vennootschap. Daarvoor&#13;
in de plaats komen vijf soorten personenvennootschappen:&#13;
de stille vennootschap, de openbare vennootschap met dan&#13;
wel zonder rechtspersoonlijkheid en de commanditaire vennootschap&#13;
met dan wel zonder rechtspersoonlijkheid. De&#13;
maatschap en de vennootschap onder firma worden van&#13;
rechtswege (mits voldaan aan de eisen van de art. 7:800 en&#13;
7:801) een openbare vennootschap zonder rechtspersoonlijkheid.&#13;
De stille maatschap wordt een stille vennootschap&#13;
en de commanditaire vennootschap wordt een commanditaire&#13;
vennootschap zonder rechtspersoonlijkheid. Een commanditaire&#13;
vennootschap is een gekwalificeerde vorm van&#13;
een openbare vennootschap.11&#13;
Van belang is te constateren dat het onderscheid tussen beroep&#13;
en bedrijf vervalt.&#13;
Vennootschap wordt gedefinieerd als: de overeenkomst tot&#13;
samenwerking voor gemeenschappelijke rekening van twee&#13;
of meer personen, de vennoten, welke samenwerking is gericht&#13;
op het behalen van vermogensrechtelijk voordeel ten&#13;
behoeve van alle vennoten door middel van inbreng door&#13;
iedere vennoot.12 Indien aan alle kenmerken van deze definitie&#13;
voldaan is, is er sprake van een vennootschap. Vervolgens&#13;
wordt onderscheid gemaakt tussen de openbare en de&#13;
stille vennootschap. Een openbare vennootschap is een vennootschap&#13;
tot het uitoefenen van een beroep of bedrijf die&#13;
naar buiten optreedt onder een bepaalde naam. Een stille&#13;
vennootschap is een vennootschap die geen openbare vennootschap&#13;
is.13 Een voorbeeld van een stille vennootschap is&#13;
een aantal personen die uit het oogpunt van kostenbesparing&#13;
een landbouwtractor aanschaffen voor gezamenlijk gebruik.&#13;
De aankoop vindt plaats door één van de vennoten&#13;
en de tractor wordt geleverd aan alle vennoten. Het vennootschapsvermogen&#13;
vormt een afgescheiden vermogen.&#13;
4. Rechtspersoonlijkheid?&#13;
Met de invoering van het wetsvoorstel wordt voor de openbare&#13;
vennootschap en de commanditaire vennootschap de&#13;
mogelijkheid gecreëerd om rechtspersoonlijkheid te verwerven&#13;
of om deze op te geven.14 Het grote voordeel van&#13;
rechtspersoonlijkheid is het goederenrechtelijke aspect. Een&#13;
rechtspersoon is rechthebbende van al haar vermogensbestanddelen&#13;
terwijl bij een vennootschap die geen rechtspersoon&#13;
is, sprake is van een goederenrechtelijke gemeenschap&#13;
waarvan de vennoten deelgenoten zijn. Met name bij het&#13;
toe- en uittreden van vennoten is het voordeel van rechtspersoonlijkheid&#13;
zichtbaar. Levering van het aandeel in een&#13;
vennootschap met rechtspersoonlijkheid geschiedt via een&#13;
daartoe bestemde akte. Toe- en uittreding bij een OV geschiedt&#13;
door levering van het aandeel in de vennootschap&#13;
op grond van art. 3:96 BW. Hieraan moeten alle vennoten&#13;
meewerken. In de overeenkomst van vennootschap van een&#13;
OV kan echter wel een onherroepelijke volmacht opgenomen&#13;
worden die voor een uittredende vennoot gehanteerd&#13;
kan worden om de levering te bewerkstelligen, maar in&#13;
principe zal bij toe- en uittreding bij een OV steeds op&#13;
grond van art. 3:96 BW geleverd moeten worden.&#13;
Voor elke vennootschap (OV, OVR en stille vennootschap) geldt dat er sprake is van een afgescheiden vermogen. Zaakschuldeisers&#13;
worden beschermd. Bij een openbare vennootschap&#13;
die rechtspersoon is (OVR) vloeit dit voort uit de&#13;
rechtspersoonlijkheid zelf en bij een openbare vennootschap&#13;
die geen rechtspersoon is (OV) volgt dit uit het feit dat&#13;
zaakschuldeisers voorrang hebben boven privé-schuldeisers.&#13;
Daarnaast is omzetting mogelijk in een besloten vennootschap&#13;
met beperkte aansprakelijkheid.15 Deze mogelijkheid&#13;
staat slechts open voor een OVR. Indien een OV een andere&#13;
rechtsvorm wil aannemen, dient eerst rechtspersoonlijkheid&#13;
verkregen te worden16 waarna omzetting kan plaatsvinden&#13;
naar een B.V. en eventueel daarna, op grond van art.&#13;
2:18 BW, naar een andere rechtsvorm. De in de wet beperkte&#13;
mogelijkheid van omzetting17 vindt haar grondslag&#13;
in het feit dat er vanuit wordt gegaan dat deze mogelijkheden&#13;
van omzetting toereikend zullen zijn voor de praktijk.&#13;
De introductie van meerdere varianten zou ingewikkelde regelgeving&#13;
vereisen.&#13;
Indien rechtspersoonlijkheid gewenst is, dient een notariële&#13;
akte opgemaakt te worden.18 Aan deze akte, die verleden&#13;
dient te worden in de Nederlandse taal, wordt een aantal&#13;
minimumvereisten gesteld. De akte geeft naam, doel en&#13;
zetel (in Nederland) aan en vermeldt het feit dat er sprake is&#13;
van een OVR. Daarnaast dient een regeling met betrekking&#13;
tot de vertegenwoordigingsbevoegdheid van de vennoten,&#13;
de winst- of verliesdeling, het boekjaar alsmede de ontbinding&#13;
of de voortzetting van de vennootschap opgenomen te&#13;
worden. Echter, niet alle onderlinge afspraken tussen de&#13;
vennoten worden kenbaar voor derden. Alleen de identificerende&#13;
gegevens en de regeling omtrent vertegenwoordigingsbevoegdheid&#13;
dienen gedeponeerd te worden bij het&#13;
handelsregister. Voor derden is duidelijk dat er sprake is van&#13;
rechtspersoonlijkheid aangezien ‘OVR’ aan de naam toegevoegd&#13;
wordt.&#13;
5. Bestuur&#13;
Uitgangspunt19 is dat iedere vennoot besturend vennoot is.&#13;
Daarnaast kunnen derden mede of uitsluitend met het bestuur&#13;
belast worden. Iedere vennoot is onbeperkt bevoegd&#13;
om de vennootschap te vertegenwoordigen. Daarvan kan&#13;
bij de overeenkomst van vennootschap worden afgeweken.&#13;
Deze bepaling van regelend recht is van groot belang voor&#13;
de praktijk. Indien van een zodanige beperking sprake is, moet dat in het handelsregister worden ingeschreven om&#13;
derdenwerking te bewerkstelligen. De huidige maatschappen&#13;
en vennootschappen onder firma, die met de inwerkingtreding&#13;
van het wetsvoorstel meestal van rechtswege&#13;
OV worden, dienen binnen drie maanden20 na inwerkingtreding&#13;
van de nieuwe regeling dergelijke beperkingen in&#13;
het handelsregister in te schrijven. Voor zover dat niet gebeurd&#13;
is, geldt de hoofdregel: Iedere vennoot is onbeperkt&#13;
vertegenwoordigingsbevoegd.&#13;
6. Aansprakelijkheid&#13;
Essentieel is de regeling met betrekking tot de aansprakelijkheid.&#13;
Er is thans een groot verschil tussen de maatschap&#13;
(aansprakelijkheid voor gelijke delen) en de vennootschap&#13;
onder firma (hoofdelijke aansprakelijkheid). De wetgever&#13;
heeft uitdrukkelijk gekozen voor de vennootschap als contractuele&#13;
regeling en heeft de hoofdelijke aansprakelijkheid&#13;
als uitgangspunt21 genomen. Hoofdelijke aansprakelijkheid&#13;
van de vennoten geldt zowel voor de OV als de OVR. De&#13;
rechtspersoonlijkheid heeft alleen vermogensrechtelijke gevolgen.&#13;
Dit betekent voor de huidige maatschappen een aanzienlijke&#13;
verzwaring van de aansprakelijkheid. Op het moment&#13;
van invoering van het wetsvoorstel zijn alle vennoten van de&#13;
openbare vennootschap, die voorheen maatschap was,&#13;
hoofdelijk verbonden voor de verbintenissen van de vennootschap&#13;
vanaf het moment dat de maatschap een OV&#13;
wordt.22 Deze hoofdelijke aansprakelijkheid kan enigszins&#13;
worden verzacht door de mogelijkheid van disculpatie.23 Indien&#13;
er sprake is van een opdracht is een vennoot niet&#13;
hoofdelijk aansprakelijk indien de tekortkoming niet aan&#13;
hem kan worden toegerekend. Daarnaast is de uitgetreden&#13;
vennoot van de openbare vennootschap nog maar vijf jaar&#13;
na uittreden aansprakelijk. Ten slotte kan het risico beperkt&#13;
worden door het introduceren van praktijk BV’s als vennoten.&#13;
Hoofdelijke aansprakelijkheid geldt niet voor de stille vennootschap.&#13;
Een maatschap die voldoet aan de vereisten van&#13;
vennootschap (art. 800 lid 1) maar niet naar buiten treedt&#13;
onder een bepaalde naam, wordt geen OV maar een stille&#13;
vennootschap. Voor de stille vennootschap geldt dat besturende&#13;
vennoten slechts in naam van de vennootschap kunnen&#13;
handelen wanneer daartoe volmacht is verleend door&#13;
de overige vennoten.24 Deze volmacht hoeft niet schriftelijk&#13;
verleend te zijn. Vanuit het oogpunt van bewijs is het wel&#13;
aan te raden een dergelijke volmacht schriftelijk te verlenen.&#13;
Voor deelbare prestaties geldt dat alle vennoten van een&#13;
stille vennootschap voor een gelijk deel verbonden zijn. In&#13;
de overeenkomst met een derde kan hiervan afgeweken&#13;
worden en kan hoofdelijke verbondenheid dan wel verbondenheid&#13;
voor ongelijke delen worden overeengekomen.25&#13;
7. Winst en verlies&#13;
Het samenwerkingskarakter van de openbare vennootschap&#13;
blijkt onder meer uit de bepalingen omtrent winst en verlies.&#13;
26 Uitgangspunt is dat elke vennoot voor een gelijk deel&#13;
deelt in de winst en het verlies, ongeacht de waarde van de&#13;
inbreng van elke vennoot. Van dit uitgangspunt kan afgeweken&#13;
worden in de vennootschapsovereenkomst. Er zijn&#13;
wel enkele randvoorwaarden. Zo kan een vennoot niet geheel&#13;
(formeel dan wel materieel) uitgesloten worden van de&#13;
winst.27Wel is het mogelijk om niet of slechts voor een deel&#13;
in het verlies bij te dragen. Overeengekomen kan worden&#13;
dat een vennoot zijn deel in het verlies aan moet zuiveren.&#13;
Een dergelijke bepaling kan, bij aanvang of op een later&#13;
moment, worden opgenomen in de vennootschapsovereenkomst&#13;
of in een andere overeenkomst.&#13;
In het kader van de vereffening van een vennootschap is een&#13;
vroegere vennoot gehouden bij te dragen in het verlies van&#13;
de vennootschap28 voor zover het vermogen van de vennootschap&#13;
niet toereikend is om de schulden te voldoen.&#13;
Deze bepaling strekt ter bescherming van zaakschuldeisers&#13;
en de gewezen vennoten.&#13;
8. Ontbinding en voortzetting&#13;
Verreweg de meeste bepalingen hebben betrekking op ontbinding,&#13;
voortzetting en vereffening en verdeling.29 Ook&#13;
wordt de mogelijkheid geboden om een vennootschap partieel&#13;
te ontbinden. Daarnaast is er een ruime mogelijkheid&#13;
om bij toe- en uittreden van vennoten de continuïteit van&#13;
de vennootschap te handhaven. De wet maakt onderscheid&#13;
tussen ontbinding van de vennootschap en ontbinding ten&#13;
aanzien van een uittredende vennoot. Algehele ontbinding&#13;
van de vennootschap30 vindt onder meer plaats wanneer de&#13;
vennootschapsovereenkomst dat bepaalt, de vennoten dat&#13;
overeenkomen, bij uittreden van vennoten en er niet ten&#13;
minste twee vennoten overblijven. Bij deze laatste grond is&#13;
rekening gehouden met familiebedrijven. Onder het aantal&#13;
van twee vennoten is begrepen de erfgenaam of derde die de&#13;
uitgetreden vennoot opvolgt. Voorkomen wordt dat in dat&#13;
geval de gehele vennootschap ontbonden dient te worden.&#13;
Partiële ontbinding van de vennootschap31, wat thans geregeld&#13;
wordt via ingewikkelde contractuele bepalingen, vindt&#13;
een grondslag in de wet. Daartoe kan onder de nieuwe regeling&#13;
onder andere worden besloten bij overeenkomst van de&#13;
vennoten. Partiële ontbinding vindt eveneens plaats door&#13;
opzegging door een vennoot of ten gevolge van overlijden&#13;
dan wel ophouden te bestaan van een vennoot.&#13;
De vereffening en verdeling bij partiële ontbinding is vastgelegd&#13;
in de artikelen 821 tot en met 824. Algehele vereffening&#13;
en verdeling is geregeld in Afdeling 6.32 Belangrijk is aandacht te besteden aan de voortdurende aansprakelijkheid&#13;
van een gewezen vennoot.33 De wetgever heeft een beperkte&#13;
tijd willen aanhouden voor het voortduren van aansprakelijkheid.&#13;
Er is daarom een verjaringstermijn van vijf&#13;
jaar opgenomen. Deze termijn vangt aan op de dag na uitschrijving&#13;
van de vennoot bij het handelsregister. Het is&#13;
vanwege deze bepaling voor een uittredende vennoot dan&#13;
ook van belang dat uitschrijving spoedig geschiedt. De uittredende&#13;
vennoot is daar zelf niet meer toe bevoegd maar&#13;
hij kan de besturende vennoten daartoe oproepen, eventueel&#13;
onder dreiging van aansprakelijkstelling. Het verdient&#13;
aanbeveling in de overeenkomst van vennootschap of ter&#13;
gelegenheid van de afspraken bij uittreding een regeling&#13;
hiervoor te treffen.&#13;
Toegevoegd is dat indien een verbintenis opeisbaar wordt&#13;
na de inschrijving in het handelsregister, de verjaringstermijn&#13;
op dat moment begint te lopen. Met name bij duurovereenkomsten&#13;
kan deze termijn aanzienlijk lang zijn.&#13;
Deze bepaling is van dwingend recht. Wel dient bedacht te&#13;
worden dat de draagplicht bij de overblijvende vennoten&#13;
rust, zodat de uitgetreden vennoot verhaal heeft op de overblijvende&#13;
vennoten. Met betrekking tot de draagplicht kunnen&#13;
nadere afspraken gemaakt worden tussen de vennoten.&#13;
34 Een toetredende of opvolgende vennoot is verbonden&#13;
voor verbintenissen die na zijn toetreding dan wel opvolging&#13;
zijn ontstaan.&#13;
Wettelijk uitgangspunt is vereffening van het vennootschapsvermogen&#13;
maar de mogelijkheid is opgenomen om&#13;
geen vereffening te laten plaatsvinden indien de vennootschap&#13;
wordt voortgezet als eenmanszaak of vennootschap.35&#13;
Met name voor familiebedrijven kan deze regeling gewenst&#13;
zijn. De opvolging kan niet doorkruist worden door het erfrecht.&#13;
36 Vereist is dat een beding in de overeenkomst van&#13;
vennootschap bepaalt dat het uitgeoefende beroep of bedrijf&#13;
wordt voortgezet door een vennoot. Gevolg is dat de rechtsverhoudingen&#13;
automatisch overgaan. Deze overnemende&#13;
vennoot wordt hierdoor wel aansprakelijk voor de vroegere&#13;
vennootschapsschulden. Een schuldeiser heeft een beperkte&#13;
mogelijkheid om tegen een dergelijke voortzetting te ageren.&#13;
Binnen drie maanden nadat de schuldeiser van de&#13;
voortzetting in kennis is gesteld dan wel uiterlijk binnen zes&#13;
maanden na de ontbinding van de vennootschap kan een&#13;
schuldeiser vereffening verzoeken aan de rechter.37&#13;
9. Overgangsrecht&#13;
Er is een beperkte overgangsregeling38 van kracht. Het wetsvoorstel&#13;
zal integraal meteen in werking treden. Slechts één&#13;
bepaling, namelijk art. 811 lid 2, zal na drie maanden in&#13;
werking treden voor bestaande maatschappen. Beperkingen&#13;
in de bevoegdheid van vennoten om rechtshandelingen in&#13;
naam van de vennootschap te verrichten dienen ingeschreven&#13;
te worden in het handelsregister. Indien een dergelijke&#13;
inschrijving niet heeft plaatsgevonden, is het gevolg hiervan&#13;
dat drie maanden na de inwerkingtreding van het wetsvoorstel&#13;
alle vennoten geacht worden bevoegd te zijn om alle&#13;
rechtshandelingen in naam van de vennootschap te kunnen&#13;
verrichten.&#13;
Voor zover wijzigingen worden bewerkstelligd ten opzichte&#13;
van huidige bepalingen, is bepaald dat het wetsvoorstel van toepassing is vanaf het moment van inwerkingtreding. Er is&#13;
geen sprake van terugwerkende kracht.&#13;
10. Fiscale aspecten&#13;
Van groot belang zijn de fiscale gevolgen van het zijn van&#13;
vennootschap, al dan niet met rechtspersoonlijkheid. Op&#13;
dit moment is de gedachte dat elke vennootschap als transparant&#13;
wordt aangemerkt voor zowel de inkomstenbelasting&#13;
als de vennootschapsbelasting. Dat geldt voor vennootschappen&#13;
met en voor vennootschappen zonder rechtspersoonlijkheid.&#13;
De rechtspersoonlijkheid van een OVR wordt&#13;
als het ware genegeerd. Voor de omzetbelasting en loonbelasting&#13;
geldt geen fiscale transparantie voor de OV en de&#13;
OVR.39&#13;
Over de fiscale gevolgen, met name ook met betrekking tot&#13;
de overdrachtsbelasting, is het laatste woord nog niet gezegd&#13;
en geschreven. Dit aspect zal de komende maanden dan&#13;
ook nauwkeurig gevolgd moeten worden. Een goed werkbaar&#13;
en niet al te ingewikkeld systeem zal bijdragen aan de&#13;
aantrekkelijkheid van OV en OVR. Terecht is er op aangedrongen&#13;
om een aantrekkelijke regeling voor familiebedrijven&#13;
te ontwikkelen zodat bij opvolging geen afrekening&#13;
hoeft plaats te vinden.&#13;
11. Handelsregisterwet&#13;
Er komt een nieuwe Handelsregisterwet (‘Handelsregisterwet&#13;
2007’).40 Op het moment van schrijven van dit artikel&#13;
wordt gedacht aan invoering van deze wet per 1 juli aanstaande.&#13;
Voor maatschappen bestaat thans geen inschrijfplicht&#13;
in het handelsregister. In de Handelsregisterwet 2007&#13;
worden de zogenaamde ‘witte vlekken’ geïnventariseerd en&#13;
geregistreerd. Het onderscheid tussen beroep en bedrijf vervalt.&#13;
Alle ondernemingen en rechtspersonen zijn verplicht&#13;
tot inschrijving over te gaan. Ook eenmanszaken in de&#13;
landbouwsector, maatschappen en vrije beroepsbeoefenaren&#13;
als artsen en notarissen dienen dus op grond van de voorgestelde&#13;
nieuwe wet in het handelsregister ingeschreven te&#13;
worden.&#13;
Het handelsregister zal een basisregister in Nederland worden.&#13;
Eén van de doelstellingen van het handelsregister is het&#13;
registreren van alle ondernemingen en rechtspersonen als&#13;
onderdeel van de gegevenshuishouding die bijdraagt aan het&#13;
efficiënt functioneren van de overheid. De praktijk is gebaat&#13;
bij een gelijktijdige invoering van het wetsvoorstel personenvennootschappen&#13;
en de Handelsregisterwet. Registratie kan dan in één keer plaatsvinden onder de juiste benaming.&#13;
Voorkomen dient te worden dat eerst alle maatschappen geregistreerd&#13;
moeten worden. In een later stadium dienen dan&#13;
de gewijzigde inschrijvingen van de openbare vennootschappen,&#13;
al dan niet met rechtspersoonlijkheid, bewerkstelligd&#13;
te worden. Dat zou een aanzienlijke administratieve&#13;
belasting voor de praktijk en zeker ook voor de Kamers van&#13;
Koophandel teweeg brengen.&#13;
Op het moment van invoering van de nieuwe Handelsregisterwet&#13;
is er een termijn van achttien maanden waarbinnen&#13;
de thans niet-ingeschrevenen zich moeten inschrijven. Gezien&#13;
het feit dat het wetsvoorstel personenvennootschappen&#13;
een kortere overgangstermijn kent, te weten drie maanden&#13;
voor wat betreft beperkingen in de vertegenwoordigingsbevoegdheid&#13;
van vennoten41, verdient het aanbeveling om&#13;
meteen na inwerkingtreding van de wet de vennootschap in&#13;
te schrijven.&#13;
12. Conclusie&#13;
Het wetsvoorstel personenvennootschappen brengt ingrijpende&#13;
wijzigingen met zich mee voor de agrarische sector.&#13;
De huidige maatschap wordt vaak van rechtswege omgezet&#13;
in een openbare vennootschap zonder rechtspersoonlijkheid.&#13;
Inschrijving in het handelsregister dient na inwerkingtreding&#13;
van het wetsvoorstel zo spoedig mogelijk plaats te&#13;
vinden. Niet in de laatste plaats vanwege de door de wet gegeven&#13;
regeling dat na een beperkte tijd iedere vennoot geacht&#13;
wordt bevoegd te zijn om rechtshandelingen in naam&#13;
van de vennootschap te verrichten.&#13;
Vanwege de aard van de wetgeving lijkt een juridisch en fiscaal&#13;
advies voor iedere huidige personenvennootschap onontbeerlijk&#13;
op het moment dat de wet in werking treedt. Er&#13;
zijn vele wettelijke bepalingen die in de overeenkomst van&#13;
vennootschap ingevuld moeten of kunnen worden.&#13;
13. Literatuur&#13;
Bedrijfsopvolging, Civielrechtelijke en fiscaalrechtelijke aspecten,&#13;
M.J.Hoogeveen, W.J.M. van Veen, S.A. Stevens&#13;
en W. Burgerhart ( Preadvies KNB, 2005);&#13;
Personenvennootschappen, A.L. Mohr, M.J.A. van Mourik&#13;
en H.M.N. Schonis ( Preadvies van de vereeniging&#13;
`handelsrecht, 2003);&#13;
Themanummer Invoeringswet personenvennootschappen,&#13;
WPNR22 september 2007;&#13;
Themanummer ´Wetsvoorstel personenvennootschappen´,&#13;
Ondernemingsrecht13 maart 2003;&#13;
Themanummer Personenvennootschappen, WPNR8&#13;
maart 2003.</content><legacyfootnotes>* Mr. B. Snijder-Kuipers is kandidaat-notaris bij De Brauw Blackstone&#13;
Westbroek en docent vakgroep privaat en notarieel recht Rijksuniversiteit&#13;
Groningen en M.A Noordam is studerend medewerker bij De&#13;
Brauw Blackstone Westbroek en student aan de Rijksuniversiteit&#13;
Groningen.&#13;
1. Kamerstukken II2002/03, 28 746, B, p. 1.&#13;
2. Wetsvoorstel 28 746 en 31 065.&#13;
3. Verwijzingen naar wetsartikelen hebben betrekking op Boek 7 BW,&#13;
tenzij anders aangegeven.&#13;
4. Titel 9, Boek 7a BW.&#13;
5. Derde titel, Eerste Boek WvK .&#13;
6. Kamerstukken II2002/03, 28 746, nr. 3, p. 1.&#13;
7. Bijvoorbeeld art. 820 lid 5.&#13;
8. Bijvoorbeeld art. 815 lid 1.&#13;
9. Bijvoorbeeld art. 815 lid 1.&#13;
10. Bijvoorbeeld art. 816 lid 2.&#13;
11. Art. 836.&#13;
12. Art. 800 lid 1.&#13;
13. Art. 801.&#13;
14. Afdeling 7; art. 832 en 833.&#13;
15. Art. 834.&#13;
16. Art. 832.&#13;
17. De art. 834 en 835 voorzien in omzetting van OVR in BV en vice&#13;
versa.&#13;
18. Art. 802.&#13;
19. Afdeling 3, art. 809-813.&#13;
20. Art. 220a lid 2 Overgangswet.&#13;
21. Art. 813.&#13;
22. Art. 220a lid 3 Overgangswet.&#13;
23. Art. 813 lid 2.&#13;
24. Art. 812.&#13;
25. Art. 813 lid 3.&#13;
26. Afdeling 4, art. 815-816.&#13;
27. Een dergelijk beding is nietig.&#13;
28. Art. 830 lid 2.&#13;
29. Afdeling 5-7.&#13;
30. Art. 817.&#13;
31. Art. 818.&#13;
32. Art. 825-831c. &#13;
33. Art. 824.&#13;
34. Kamerstukken I2006/07, 28 746, E, p. 22.&#13;
35. Art. 831a-831c.&#13;
36. Art. 4:38 BW.&#13;
37. Art. 831a lid 4.&#13;
38. Art. 220a Overgangswet.&#13;
39. Kamerstukken II2007/08, 31 065, nr. 7, p. 4.&#13;
40. Stb.2007, 153 (30 656).</legacyfootnotes><footnotes><footnote/></footnotes><auteurs>mr. B. Snijder-Kuipers en M.A. Noordam</auteurs><published>2008-02-01 00:00:00</published><modified>2017-06-16 16:17:51</modified><editiondate>2008-02-01</editiondate><htmlpath>https://denhollander.info/artikel/5709</htmlpath></article>
</articles></edition>
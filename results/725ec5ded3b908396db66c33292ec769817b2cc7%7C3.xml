<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1997</searchword><id>5814</id><udhid>UDH:TvAR/5814</udhid><titel>De zelfstandige projectprocedure in de WRO</titel><searchwords><searchword>TvAR 12/1997</searchword><searchword>UDH:TvAR/5814</searchword></searchwords><attachments><attachment><name>1997_nr 12_Artikel_Lurks.pdf</name><extention>pdf</extention><url>https://denhollander.info/download/5745/ci</url></attachment></attachments><inleiding>Inleiding&#13;
'Onrecht in de Ruimtelijke Ordening', zo luidt de alarmerende titel van de oratie van wijlen Crince Ie Roy uit 1972. In die oratie fulmineerde hij onder andere tegen de toepassing die aan de vrijstellingsbevoegdheid ex art. 19 WRO werd gegeven.1 De kritiek op art. 19 WRO en het veelvuldig gebruik ervan zijn daarna alleen nog maar toegenomen. De kritiek had enerzijds betrekking op de onvoldoende rechtswaarbor-gen en beïnvloedingsmogelijkheden voor de burger en de gemeenteraad. Anderzijds betrof de kritiek de veelvoudige toepassing en het oneigenlijk gebruik van de vrijstel-lingsbevoegdheid. Bij oneigenlijk gebruik wordt art. 19 toegepast zonder in werke-lijkheid op een bestemmingsplan vooruit te lopen; in vervolg op het vereiste voor-bereidingsbesluit wordt geen nieuw bestemmingsplan vastgesteld. Een dergelijk pragmatisch gebruik van art. 19 draagt het gevaar van ad hoc-planologie in zich.&#13;
Bij de wijziging van de WRO in 1985 is getracht aan de kritiek op art. 19 tegemoet te komen.2 De positie van de gemeenteraad is versterkt door de toevoeging van art. 19, lid 3. De beïnvloedingsmogelijkheden en de rechtspositie van de burger zijn met name verbeterd door de toevoeging van art. 19a, dat procedurele waarborgen bevat voor de toepassing van art. 19. Voor wat betreft de terugdringing van het veelvoudig en oneigenlijk gebruik verwachtte men dat de vereenvoudiging van de bestemmings-planprocedure en de verruiming van de mogelijkheden van het bestemmingsplan vol-doende soelaas zouden bieden. Door de vereenvoudiging van de bestemmingsplan-procedure zouden gemeenten gemakkelijker tot een planherziening overgaan en zo hun plannen actueel houden. Door de verruiming van de mogelijkheden van het bestemmingsplan c.q. de vergroting van de inhoudelijke flexibiliteit zou het bestem-mingsplan beter op de concrete situatie kunnen worden afgestemd. Daarnaast zijn de kruimelregeling ex art. 18a WRO jo. 21 Besluit op de ruimtelijke ordening 1985 (Bro) toegevoegd en zijn de toepassingsmogelijkheden van de tijdelijke vrijstelling ex art. 17 WRO verruimd.</inleiding><content>Van Plannen, Projecten en de Praktijk&#13;
Het advies van de Evaluatiecommissie over de werking van de gewijzigde bepalingen van de WRO/Bro 1985.vermeldt dat de toepassing van art. 19 WRO weinig aan populariteit heeft ingeboet.3 De wetswijziging van 1985 heeft nauwelijks geleid tot een vermindering van het aantal toegepaste art. 19 WRO-procedures. Bovendien bleken de art. 19-vrijstellingen niet, althans niet op korte termijn, te worden gevolgd door bestemmingsplannen.4 De vraag is waarom gemeenten ondanks de verbeteringen van de WRO/Bro nog steeds veelvuldig en oneigenlijk gebruik maken van art. 19.&#13;
Uit het evaluatieonderzoek blijkt dat gemeenten de art. 19-procedure verkiezen boven de ontwikkeling of herziening van een bestemmingsplan op grond van:&#13;
- snelheid;&#13;
- kosten;&#13;
- eenvoud van de procedure.5&#13;
Snelheid&#13;
De vergunningverlening via een art. 19-procedure verloopt over het algemeen sneller dan via bestemmingsplanontwikkeling of -herziening; met name de voorbereiding van een bestemmingsplan blijkt te lang en te arbeidsintensief. Bovendien zijn bij een bestemmingsplan dat zich in het algemeen over meerdere onderwerpen uitstrekt meer bezwaren te verwachten dan bij enkelvoudige onderwerpen.&#13;
Kostenaspect&#13;
Toepassing van art. 19 biedt de mogelijkheid om via leges of privaatrechtelijke over-eenkomsten de kosten voor een belangrijk deel door te berekenen aan de vergunning-aanvrager. De kosten die aan het maken van een bestemmingsplan zijn verbonden, kunnen veel minder eenvoudig worden doorberekend.&#13;
Eenvoud&#13;
Ten slotte kiezen gemeenten uit het oogpunt van doelmatigheid voor een zo eenvou-dig mogelijke procedure voor bouwinitiatieven die niet binnen de vigerende bestem-mingsplanregeling passen. Art. 19 heeft zich in de praktijk dan ook ontwikkeld tot een zelfstandige proceduregang naast en aanvullend op de bestemmingsplanprocedure. Afwijkingen van het bestemmingsplan worden gerealiseerd met art. 19 zonder dat dit binnen een redelijke - door de wetgever aangegeven - termijn leidt tot actualisering van het bestemmingsplan. Beide procedures worden door gemeenten qua rechtsbe-scherming veelal gelijkwaardig geacht en voorzover nodig wordt een eigen beleid ten aanzien van de inspraak en democratische controle gevoerd.&#13;
Het kabinetsstandpunt&#13;
Het kabinet constateert onder andere naar aanleiding van het evaluatieadvies dat de gemeentelijke praktijk simpelweg behoefte heeft aan een zelfstandige projectprocedure naast het bestemmingsplan.6 Vervolgens stelt het kabinet zichzelf de vraag waarom het niet zou kunnen volstaan met deze constatering en instemmen met de continu-ering van de gemeentelijke praktijk.&#13;
Belangrijk argument is dat het kabinet een aantal bezwaren die aan de bestaande praktijk kleven, wil wegnemen. In dat opzicht vormt het door de jurisprudentie ontwikkelde urgentie- of spoedeisendheidscriterium een belangrijk bezwaar. Achter-grond van het urgentiecriterium is dat het ongewenst is dat vooruitgelopen wordt op de totstandkoming van een (nieuw) bestemmingsplan, tenzij daartoe voldoende drin-gende redenen bestaan. Het kabinet verklaart nadrukkelijk dat het afstand wil doen van het urgentiecriterium.7 Dit betekent dat de relatie met een in voorbereiding zijnd bestemmingsplan in de vorm van een ontwerp-bestemmingsplan of een voorberei-dingsbesluit zoals opgenomen in de art. 19 en 46 WRO en art. 50 van de Woningwet (Ww), principieel wordt verlaten.&#13;
Wordt daarmee ook gebroken met het vigerende bestemmingsplan en afstand gedaan van het limitatief-imperatief stelsel van de WRO en de Woningwet? Neen, een dusdanig ingrijpende wijziging van het stelsel heeft het kabinet niet willen bewerk-stelligen.8&#13;
Het wetsvoorstel aangaande de zelfstandige projectprocedure op hoofd-lijnen9&#13;
Handhaving van het limitatief imperatief-stelsel betekent dat een aanvraag voor de realisering van een bepaald project altijd eerst zal moeten worden getoetst aan het vigerende bestemmingsplan.10 Vormt het bestemmingsplan of een wettelijke aanhou-dingsplicht een belemmering terwijl de gemeente wel planologische medewerking aan het project of gebruik (gemakshalve spreek ik verder over 'project') wil verlenen, dan kan de gemeente gebruik maken van de zelfstandige projectprocedure.11 Langs de weg van de zelfstandige projectprocedure kan vrijstelling van het vigerende bestem-mingsplan worden verleend, al dan niet in samenhang met de verlening van de voor het project benodigde bouw- of aanlegvergunning ingevolge art. 50 respectievelijk 46 Ww.&#13;
Het voorgenomen project zal in dat geval op zijn eigen merites en met alle daaraan verbonden ruimtelijke consequenties moeten worden bezien. Wat onder het begrip 'project' juridisch gezien dient te worden verstaan, is niet duidelijk. Mij lijkt een negatieve afbakening in de zin van alles wat niet onder art. 18a WRO valt nog het meest voor de hand liggen.&#13;
Wordt besloten tot toepassing van de zelfstandige projectprocedure, dan dient het gemeentebestuur het vrijstellingsbesluit te voorzien van een "goede ruimtelijke onderbouwing".12 De door de jurisprudentie gestelde criteria dat er voldoende urgentie moet zijn en dat niet van overwegende bezwaren tegen de verlening van de vrij-stelling mag zijn gebleken, zijn vervallen.&#13;
De bevoegdheid tot het verlenen van vrijstelling is toegekend aan de gemeenteraad, maar delegatie aan B &amp; W zou volgens art. 156 Gemeentewet mogelijk zijn.13&#13;
Alvorens vrijstelling mag worden verleend, dient de gemeenteraad dan wel B &amp; W te beschikken over een verklaring van geen bezwaar van GS.14 GS kunnen besluiten dat in bepaalde categorieën van gevallen een verklaring van geen bezwaar niet meer nodig zal zijn.15&#13;
Ten slotte wordt voorzien in een vervangingsbevoegdheid voor de minister van VROM voor het geval de beoogde vrijstelling in kennelijke strijd is met het nationaal ruimtelijk beleid en niettemin een verklaring van geen bezwaar is verleend door GS.16&#13;
Een nadere beschouwing&#13;
Ervan uitgaand dat hiermee de hoofdlijnen van het wetsvoorstel aangaande de zelfstan-dige projectprocedure duidelijk zijn, wil ik nu het wetsvoorstel aan een nadere beschou-wing onderwerpen. Ik ga daarbij uit van de volgende verdeling in aandachtspunten:&#13;
- grondslagvereiste: een goede ruimtelijke onderbouwing;&#13;
- bevoegdheid bij de raad;&#13;
- verklaring van geen bezwaar;&#13;
- vervangingsmogelijkheid verklaring van geen bezwaar;&#13;
- de besluitvormingsprocedures (afd. 3.5 Awb);&#13;
- rechtsbescherming;&#13;
- het planologisch regime na toepassing van de zelfstandige projectprocedure.&#13;
Een goede ruimtelijke onderbouwing&#13;
De vorm van de ruimtelijke onderbouwing is uit het oogpunt van de gewenste flexi-biliteit vrij.17 Om het karakter van de zelfstandige projectprocedure zo veel mogelijk tot zijn recht te laten komen, is er nadrukkelijk voor gekozen om niet in de wet te bepalen wat de vorm is van de ruimtelijke onderbouwing. De ruimtelijke onderbou-wing in het vrijstellingsbesluit kan worden gebaseerd op:&#13;
a. door de gemeenteraad vastgesteld ruimtelijk beleid zoals een structuurplan, struc tuurschets of een structuurvisie of een ontwerp-bestemmingsplan;&#13;
b. door het gemeentebestuur vastgesteld sectoraal ruimtelijk relevant beleid;&#13;
Bij afwezigheid van of strijdigheid met geformuleerd beleid onder a of b kan worden volstaan met een ad hoc vastgestelde verantwoording van het project.&#13;
Aan de ruimtelijke onderbouwing worden wel inhoudelijke vereisten gesteld. Lei-draad is dat de gewenste planologische ontwikkeling op een duidelijke manier voor de burger en het bestuur kenbaar moet zijn. Dit houdt in dat a) er een visie moet zijn op de toekomstige ruimtelijke ontwikkeling van het betrokken gebied waarbinnen het project moet passen, en b) de ruimtelijke effecten van het project op de omgeving inzichtelijk moeten zijn.18&#13;
De ruimtelijke onderbouwing hangt af van de aard en de omvang van de voorge-nomen activiteit, de mate van ingrijpendheid, de actualiteit van het gemeentelijk ruimtelijk beleid, de relevantie voor het ruimtelijk beleid van de andere overheden en de aard van de eventueel tegen de voorgenomen activiteit ingebrachte bedenkingen.19 Met name de eerste twee genoemde vereisten doen mij denken aan de uitspraak-Bergen van de ABRvS d.d. 26 juni 1995,20 waarin werd gesteld dat aan het toetsings-kader (structuurvisie, schets of iets dergelijks) zwaardere eisen gesteld moeten worden naarmate de voorgestane ontwikkeling ingrijpender is.&#13;
Wanneer de vrijstelling binnen het door de gemeenteraad vastgestelde beleid past, kan voor de ruimtelijke onderbouwing in het vrijstellingsbesluit worden volstaan met een verwijzing naar dat beleid. Wanneer niet kan worden teruggevallen op reeds geformuleerd beleid, zal de onderbouwing omvangrijker en diepgaander van aard dienen te zijn.21&#13;
Naast een beschrijving van het betrokken project en de ruimtelijke onderbouwing dient volgens art. 19, lid 1 het vrijstellingsbesluit de afwegingen te bevatten die aan het verlenen van de vrijstelling ten grondslag liggen. Hieruit kan mijns inziens onder meer worden afgeleid dat in ieder geval ten opzichte van een vigerend bestemmings-plan gemotiveerd zal moeten worden waarom de zelfstandige projectprocedure in plaats van een herziening van het bestemmingsplan gevolgd wordt.22&#13;
Aan de ruimtelijke onderbouwing worden in het wetsvoorstel geen formele vereis-ten gesteld. Dit betekent dat voor de ruimtelijke onderbouwing bijvoorbeeld zou kunnen worden volstaan met een prachtige folder van een projectontwikkelaar of een schets van een informeel plan van de gemeente. Een dergelijke praktijk lijkt mij niet wenselijk, aangezien langs die weg projectbesluiten, nota's van uitgangspunten etc, die wettelijk gezien geen enkele status hebben - waartegen dan ook geen rechtsbe-scherming openstaat - in feite wel de besluitvorming gaan bepalen.&#13;
De eisen die aan de ruimtelijke onderbouwing voor een vrijstellingsbesluit ten grondslag liggen, zullen in de praktijk moeten uitkristalliseren. Nu is het nog koffie-dik kijken.&#13;
Bevoegdheid bij de gemeenteraad&#13;
Waarom is bij de zelfstandige projectprocedure de bevoegdheid tot het verlenen van vrijstelling bij de gemeenteraad gelegd en niet in beginsel bij B &amp; W conform het hui-dige art. 19 WRO? De keuze voor de gemeenteraad berust op de overweging dat het niet noodzakelijk is om voor de ruimtelijke onderbouwing in het vrijstellingsbesluit terug te vallen op reeds geformuleerd beleid. Dit betekent - afhankelijk van de aard en de omvang van het te realiseren project - dat een vrijstelling ingrijpende conse-quenties kan hebben voor de inrichting van het ruimtelijk gebied. Een dergelijke koerswijziging in het gemeentelijk ruimtelijk beleid behoort volgens de MvT in beginsel thuis bij de gemeenteraad.23&#13;
In de MvT wordt nadrukkelijk gewezen op de mogelijkheid tot delegatie aan B &amp; W krachtens art. 156 Gemeentewet. Het zou in dit opzicht voor de hand liggen om, voor zover het vrijstellingsbesluit kan worden gebaseerd op geformuleerd ruim-telijk beleid, deze bevoegdheid te delegeren aan B &amp; W Delegatie in het geval van afwezigheid van geformuleerd ruimtelijk beleid lijkt mij niet wenselijk. Verklaring van geen bezwaar&#13;
In aansluiting op de derde tranche van de Awb noemt de MvT specifiek de mogelijk-heid voor de provincie om ten aanzien van de afgifte van verklaringen van geen bezwaar beleidsregels vast te stellen.24 De voorspelbaarheid van de afgifte van verkla-ringen van geen bezwaar wordt hiermee vergroot. Niettemin wordt aanbevolen om bij grotere projecten, die een vergaande wijziging van het gemeentelijk ruimtelijk beleid met zich brengen, in een vroegtijdig stadium met de provincie in contact te tre-den. Op deze manier kan duidelijkheid worden verkregen over de haalbaarheid van de afgifte van de verklaring van geen bezwaar en kan overleg worden gepleegd over eventuele aanpassingen van het project of wijziging van de geplande locatie.&#13;
De algemene verklaring van geen bezwaar wordt in art. 19, lid 3 weer expliciet mogelijk gemaakt. De voorwaarden waaronder van deze bevoegdheid gebruik kan worden gemaakt, zullen worden uitgewerkt in het te wijzigen Bro 1985. In ieder geval zal de inspecteur van de ruimtelijke ordening moeten worden gehoord alvorens GS besluiten tot de afgifte van een algemene verklaring van geen bezwaar. Denkbaar is dat een verklaring van geen bezwaar niet meer vereist zou zijn in de gevallen waarin reeds het vooroverleg ex art. 10 Bro zonder moeilijkheden heeft plaatsgehad.&#13;
Het tweede lid van art. 19 vermeldt dat GS de verklaring kunnen weigeren wegens strijd met een goede ruimtelijke ordening. De onderbouwing van het project en de afweging om op grondslag hiervan vrijstelling te verlenen zullen GS dus moeten toet-sen aan een goede ruimtelijke ordening. Pas op, want dit is een aanvullende toetsings-grond naast de algemeen geldende toetsingsgrond "strijd met het recht".25 Het is vreemd dat de toetsingsgrond "ingebrachte bedenkingen", die wel is opgenomen bij de goedkeuring van bestemmingsplannen,26 bij de verklaring van geen bezwaar ont-breekt. Met Van Buuren en De Vries ben ik het eens dat de bescherming van belangen van derden er niet bij gebaat is wanneer alleen het gemeentebestuur een oordeel geeft over bedenkingen die tegen de vrijstelling zijn gericht. GS zouden in staat moeten worden gesteld om naar aanleiding van ingebrachte bedenkingen de afgifte van een verklaring van geen bezwaar te weigeren.27&#13;
Vervangingsmogelijkheid verklaring van geen bezwaar&#13;
De minister van VROM krijgt evenals in art. 29 WRO de bevoegdheid om het besluit van GS te vervangen door een eigen besluit inhoudende weigering van de verklaring. Volgens de MvT is dit een logische voorziening in de zelfstandige projectprocedure, die al in art. 28 WRO geldt voor de bestemmingsplanprocedure.28 Ik acht dit niet zo logisch, aangezien deze bevoegdheid ook niet bij de huidige art. 19-procedure is opgenomen; beter zou het zijn te volstaan met een beroepsmogelijkheid voor de inspecteur voor de ruimtelijke ordening. In afwijking van art. 29 kan met de vervan-gingsbevoegdheid alleen de verklaring van geen bezwaar alsnog worden geweigerd en niet alsnog worden verleend. Indien de minister van VROM realisering van het des-betreffende project noodzakelijk acht, zal hij gebruik moeten maken van de art. 40 en 41 WRO c.q. van de Nimby-bevoegdheid.29&#13;
De minister kan uitsluitend van de vervangingsbevoegdheid gebruik maken indien de beslissing van GS kennelijk strijdt met het nationaal ruimtelijk beleid. Het moet gaan om voldoende kenbaar gemaakt nationaal ruimtelijk beleid en om kennelijke strijd met dat beleid. Dat ernstige strijd met het nationaal ruimtelijk beleid niet snel wordt aangenomen, moge blijken uit de eerste (gestrande) poging tot toepassing van de ministeriële vervangingsbevoegdheid.30 Een belangrijke procedurele voorwaarde is dat de inspecteur voor de ruimtelijke ordening bij de verplichte voorafgaande raad-pleging over de beslissing van de verklaring van geen bezwaar, te kennen moet hebben gegeven dat hij de beoogde vrijstelling in kennelijke strijd acht met het nationaal ruimtelijk beleid. Besluiten GS desalniettemin tot de verlening van de verklaring van geen bezwaar, dan heeft dit tot gevolg dat het besluit van GS niet in werking treedt.31&#13;
De minister kan vervolgens binnen acht weken na de Rijksplanologische Commis-sie en GS te hebben gehoord, besluiten de verklaring van geen bezwaar van GS te ver-vangen door een eigen besluit, waarbij hij de verklaring van geen bezwaar weigert.32 Tegen het besluit van de minister van VROM staat beroep open bij de ABRvS.33 Indien de minister heeft besloten van vervanging af te zien, herleeft de verklaring van geen bezwaar na mededeling daarvan. De verklaring van geen bezwaar herleeft even-eens wanneer de minister binnen de gestelde termijn van acht weken geen besluit bekend heeft gemaakt.&#13;
De besluitvormingsprocedures&#13;
De toepassing van de vrijstelling kan in drie besluitvormingssituaties een rol spelen. Ik ga gemakshalve maar uit van de bouwvergunning; de procedure voor de aanlegver-gunning ex art. 46 WRO stemt in grote lijnen overeen met die van de bouwvergunning.&#13;
Situatie I&#13;
Er komt een bouwaanvraag binnen die in strijd is met het geldende bestemmingsplan. Er is geen voorbereidingsbesluit of ontwerp-bestemmingsplan en B &amp; W willen aan deze aanvraag meewerken.&#13;
In dat geval zal eerst de zelfstandige projectprocedure ex art. 19 WRO moeten worden gevolgd teneinde vrijstelling van het vigerende bestemmingsplan te verkrij-gen. Deze totstandkomingsprocedure is geënt op de uitgebreide voorbereidingspro-cedure van afdeling 3.5 van de Awb.&#13;
Vooropgesteld zij dat voldaan is aan de eisen van publicatie van de aanvraag krach-tens art. 41 Ww en dat de aanvraag ontvankelijk is. a. De gemeenteraad stelt zo spoedig mogelijk een ontwerp-besluit op (art. 3:19, lid 1&#13;
Awb). b. Het ontwerp dient binnen acht weken na ontvangst van de aanvraag ter inzage te worden gelegd (art. 19a, lid 1 WRO). Indien de aanvraag onder een algemene ver klaring van geen bezwaar valt, geldt een termijn van vier weken (art. 19a, lid 1 WRO).&#13;
c. Tevens dient een kennisgeving in een of meer dag-, nieuws- of huis-aan-huisbladen te worden geplaatst (art. 3:19, lid 2, sub b Awb).&#13;
d. Het ontwerp ligt vier weken ter inzage, gedurende welke termijn een ieder schrif telijk bedenkingen bij de gemeenteraad kan inbrengen. Daarnaast is het desge vraagd ook voor een ieder mogelijk mondeling bedenkingen in te brengen (art. 3:22 jo art. 3:24, 3:25 Awb).&#13;
e. De gemeenteraad beslist binnen acht weken na afloop van de termijn van terinzage- legging over het aanvragen van een verklaring van geen bezwaar (art. 19a, lid 2 WRO).&#13;
f. Wordt besloten tot het aanvragen van een verklaring van geen bezwaar, dan dienen vervolgens binnen twee weken de aanvraag om vrijstelling en eventuele ingebrachte bedenkingen aan GS te worden gezonden (art. 19a, lid 3 WRO).&#13;
g. GS dienen binnen acht weken na ontvangst van de aanvraag hun besluit over de verklaring van geen bezwaar aan B &amp; W (niet de raad) bekend te maken. Wordt deze termijn overschreden, dan wordt de verklaring van geen bezwaar geacht te zijn geweigerd (art. 19, lid 2 WRO).&#13;
1. Heeft de inspecteur voor de ruimtelijke ordening ex art. 19, lid 4 WRO bij het overleg te kennen gegeven dat de beoogde vrijstelling in kennelijke strijd is met het nationaal ruimtelijk beleid en hebben GS toch besloten de verklaring te ver lenen, dan treedt zoals gezegd het besluit niet in werking. GS doen bij de bekendmaking van hun besluit aan B &amp; W hiervan mededeling (art. 19, lid 4 WRO).&#13;
2. De minister kan binnen een termijn van acht weken het besluit van GS vervan gen. Heeft de minister binnen deze termijn geen beslissing genomen, dan treedt het besluit van GS in werking (art. 19, lid 5 WRO).&#13;
Ervan uitgaand dat de beoogde vrijstelling niet in strijd is met het nationaal ruimtelijk&#13;
beleid, verloopt de besluitvormingsprocedure verder als volgt:&#13;
h. De gemeenteraad beslist vervolgens binnen twee weken over de vrijstelling na de inwerkingtreding van het besluit van GS (art. 19a, lid 4 WRO). Deze beslissings-termijn acht de VNG overigens nogal krap; voorgesteld wordt deze termijn uit te breiden naar acht weken.34&#13;
Een bepaling zoals in het huidige art. 19a, lid 2, waarin de gemeenteraad bevoegd is om zonder de art. 19a-procedure de aangevraagde vrijstelling te weigeren, ont-breekt.35 Uit oogpunt van bestuurslasten en (overbodige) kosten en moeite voor de burger lijkt dit niet wenselijk. Bovendien zullen de bestuurslasten toch al toene-men, omdat gemeenten de weigering van vrijstellingsverzoeken goed zullen moe-ten motiveren. Immers, per geval zal aan de hand van een ruimtelijk ontwikkelingsperspectief en een inschatting van de ruimtelijke effecten gemotiveerd moeten worden; anders komt u in strijd met art. 3:4 Awb.&#13;
Vervolgens kan worden overgegaan tot de beslissing over de aanvraag van de bouwvergunning.&#13;
i. B &amp; W dienen binnen dertien weken na ontvangst van de verklaring van geen bezwaar ex art. 19 WRO te beslissen over de aanvraag voor een bouwvergunning (art. 46, lid 3 jo. art. 49, lid 1, onder c Ww). Indien de vrijstelling verleend is en B &amp; W niet binnen de gestelde termijn een beslissing hebben genomen, wordt de bouwvergunning van rechtswege verleend (art. 49, lid 2 Ww).&#13;
Situatie II&#13;
Er komt een bouwaanvraag binnen die past binnen het bestemmingsplan, maar voor het desbetreffende gebied geldt een voorbereidingsbesluit dan wel een ontwerp voor een bestemmingsplan. B &amp; W willen aan deze aanvraag meewerken.&#13;
Vooreerst houden B &amp; W de beslissing op de aanvraag voor een bouwvergunning krachtens art. 50, lid 1 Ww aan. Vervolgens dienen B &amp; W te beslissen of zij de aan-houdingsplicht willen doorbreken. Krachtens art. 50, lid 5 Ww (nieuw) maakt het niet meer uit of het bouwplan in strijd is met het voorbereidingsbesluit of een in voorbereiding zijnd bestemmingsplan. De aanhoudingsplicht kan worden doorbro-ken, mits het bouwplan is voorzien van een goede ruimtelijke onderbouwing en vooraf van GS een verklaring van geen bezwaar is ontvangen dat zij tegen de verle-ning van de vergunning geen bezwaar hebben. Hiervoor dient dezelfde procedure te worden gevolgd die van toepassing is op de vrijstelling van een bestemmingsplan (art. 19a WRO jo. afdeling 3.5 Awb). Volgens het nieuwe zesde lid van art. 50 Ww dient de beslissing omtrent de verklaring van geen bezwaar binnen acht weken na ont-vangst van de aanvraag te worden genomen. Er dient vooraf overleg te worden gepleegd met de inspecteur voor de ruimtelijke ordening. Wordt de beslissingstermijn van acht weken overschreden, dan wordt de verklaring van geen bezwaar geacht te zijn geweigerd. Ook in de Woningwet is de mogelijkheid opgenomen om in bepaalde categorieën van gevallen af te zien van een verklaring van geen bezwaar.36 Ten slotte bevat het tiende lid van art. 50 Ww eveneens de mogelijkheid voor de minister tot gebruikmaking van een vervangingsbevoegdheid inhoudende de weigering van een verklaring van geen bezwaar tegen de verlening van de vergunning.&#13;
Situatie III&#13;
Er komt een bouwaanvraag binnen die in strijd is met het geldende bestemmingsplan. Maar er geldt een voorbereidingsbesluit dan wel een ontwerp-bestemmingsplan. B &amp; W willen aan deze aanvraag meewerken.&#13;
- Eerst zal vrijstelling moeten worden verleend van het vigerende bestemmingsplan via de zelfstandige projectprocedure.&#13;
- Volgens art. 50, lid 1 Ww ontstaat dan een aanhoudingsplicht: er is immers geen grond meer om de vergunning te weigeren en voor het desbetreffende gebied geldt een voorbereidingsbesluit dan wel een ontwerp-bestemmingsplan.&#13;
- Deze aanhoudingsplicht kan worden doorbroken, waarbij het wederom niet uit maakt of het bouwplan in strijd is met het voorbereidingsbesluit of het ontwerpbestemmingsplan. Er moet een goede ruimtelijke onderbouwing zijn en van GS dient een tweede verklaring van geen bezwaar te zijn ontvangen dat zij tegen het verlenen van de bouwvergunning geen bezwaar hebben.&#13;
Rechtsbescherming&#13;
Hoe is de rechtsbescherming voor wat betreft de vrijstelling/vergunningverlening nu geregeld?&#13;
1. Krachtens art. 55 WRO en art. 50 lid 6 Ww kan geen afzonderlijk beroep worden ingesteld tegen de beslissing aangaande de verklaring van geen bezwaar van GS of van de minister. Vreemd genoeg staat dit niet vermeld in art. 50, lid 10 Ww dat betrekking heeft op de verklaring van geen bezwaar omtrent de afgifte van een ver gunning door de minister. De verklaringen van geen bezwaar en de besluiten waar op de verklaringen betrekking hebben worden als één besluit aangemerkt. Voorts is geen beroep mogelijk tegen de algemene verklaring van geen bezwaar c.q. het afzien van een verklaring van geen bezwaar ex art. 19, lid 3 WRO (bestemmings plan) en art. 50, lid 8 Ww (bouwvergunning) volgens de bijlage van de Awb onder deel C (art. 8:5 Awb).37&#13;
2. Pas bij de weigering van de vrijstelling door de gemeente zelf kan de gemeente beroep aantekenen tegen de weigering van de verklaring van geen bezwaar. Deze vreemde constructie doet mij denken aan de aanwijzingsfiguur in art. 37 WRO, waarbij de gemeente tegen haar eigen bestemmingsplan in beroep kan gaan indien de gemeente het niet eens is met de van hogerhand gegeven aanwijzing/opdracht. De wegen van de wetgever zijn soms ondoorgrondelijk...&#13;
3. De bezwaarmogelijkheid bij de vrijstelling komt te vervallen aangezien het besluit is voorbereid met toepassing van een in afdeling 3.5 Awb geregelde procedure (art. 7:1, sub d). De VNG constateert in dit verband mogelijke afstemmingsproblemen bij de bouwvergunningprocedure, waar nog wel een bezwaarschriftenfase geldt.38 Krachtens art. 49, lid 4 Ww wordt de verlening van de vrijstelling voor de moge lijkheid van beroep geacht deel uit te maken van het besluit over de bouwvergun ning. Het beroep tegen het vrijstellingsbesluit zal dus moeten wachten op de bezwaarschriftenbehandeling van de bouwvergunning.&#13;
4. Tegen het positieve of het negatieve besluit inzake de vrijstelling, al dan niet in samenhang met de bouw- of aanlegvergunning, staat beroep open bij de rechtbank en hoger beroep bij de Afdeling bestuursrechtspraak.&#13;
Het planologisch regime na toepassing van de zelfstandige projectprocedure&#13;
De term 'zelfstandige projectprocedure' is wellicht een misleidende term. De project-procedure bevat weliswaar geen eisen meer met het oog op de anticipatie op een toe-komstig bestemmingsplan, de band met het bestaande bestemmingsplan blijft echter bestaan. Met het projectbesluit kan het bestemmingsplan immers niet worden her-zien; het blijft slechts een vrijstelling van een onderdeel van het vigerende bestem-mingsplan. De rest van het bestemmingsplan inclusief de voorschriften blijft gelden. Het gevaar bestaat echter dat de omvang van de vrijstelling dan wel het aantal ver-leende vrijstellingen het bestemmingsplan in belangrijke mate uithollen. Dit is niet overzichtelijk voor de burger. Die vrijstelling is ook niet maatgevend; bij latere wijzi-ging (bijvoorbeeld bij uitbreiding) zal weer via art. 19 vrijstelling van de geldende bestemming moeten worden verleend. De MvT geeft als voorbeeld een winkel die met toepassing van art. 19 is gebouwd op de bestemming woondoeleinden.39 Als de wens bestaat het pand uit te breiden of het (mede) voor horecadoeleinden te gaan gebruiken, zal wederom een vrijstelling van de geldende bestemming woondoelein-den moeten worden aangevraagd. Bij de herziening van het bestemmingsplan zullen de projecten die met art. 19 zijn gerealiseerd, in het bestemmingsplan moeten worden opgenomen.&#13;
De toekomstige rol van het bestemmingsplan&#13;
Dit brengt mij bij het laatste onderdeel van mijn betoog: welke rol zal het bestem-mingsplan na invoering van de zelfstandige projectprocedure gaan vervullen? Het bestemmingsplan vervult globaal gezien een planningsfunctie en een conserverende functie. Met de planningsfunctie wordt een beeld gegeven van de te verwachten ruim-telijke ontwikkelingen en van de houding van de gemeente ten opzichte van die ont-wikkelingen. De conserverende functie ziet op de normering van het gebruik, het beheer en de handhaving. De wetswijziging zal met name invloed hebben op de eerst-genoemde functie van het bestemmingsplan, de planningsfunctie.&#13;
Het formuleren van door de gemeente gewenst ruimteljk beleid behoeft niet meer per definitie in het kader van het bestemmingsplan plaats te vinden. In de MvT wordt de verwachting uitgesproken dat de betekenis van het bestemmingsplan als instru-ment ten behoeve van het gemeentelijk ruimtelijk beleid zal inboeten.40 Wel zou van art. 19 een mogelijke stimulans kunnen uitgaan om het ruimtelijk gemeentelijk beleid op te nemen in het structuurplan. Het structuurplan zou in dat verband een goede ondersteuning kunnen bieden bij de formulering van een goede ruimtelijke onder-bouwing. De mogelijkheid om concrete beleidsbeslissingen in het structuurplan op te nemen zal worden geschrapt, waardoor een snellere totstandkoming van het struc-tuurplan zal worden bevorderd. Het bestemmingsplan zal meer het karakter krijgen van gebruiks- en beheersinstrument en van belang blijven voor de handhaving. Voorts wordt gewezen op het belang van het bestemmingsplan in verband met de vestiging van een voorkeursrecht en de grondslag voor onteigening.&#13;
Van Buuren is van mening dat de noodzaak om in dat opzicht bestemmingsplan-nen aan te passen niet zo groot is. Hij stelt dat met een verouderd plan tot op zekere hoogte ook nog wel het gebruik of het beheer kan worden gereguleerd, aangezien een verouderd plan in veel gevallen gebruiksveranderingen evenzeer verbiedt als een actu-eel plan.41 Een sterk verouderd plan biedt alleen geen enkele zekerheid meer aan de burger, omdat het plan verder weinig of geen gebruikswaarde meer heeft; er wordt geen inzicht meer gegeven welke gebruiksveranderingen en daarvoor noodzakelijke bouwwerken via een vrijstelling zullen worden gerealiseerd. Ik wil op deze plaats dan ook benadrukken dat in de praktijk het bestemmingsplan het uitgangspunt dient te zijn en de zelfstandige projectprocedure de uitzondering.&#13;
Rest mij nog te vermelden dat art. 18a WRO, de planologische kruimelgevallen, zal worden verruimd tot een afwijking van geringe planologische betekenis.42 Boven-dien zal de beperking tot bouwwerken worden losgelaten. Zowel op het gebied van het bouwen als op het gebied van ander gebruik van de grond en opstallen zal art. 18a WRO nader worden ingevuld; het Bro zal hiertoe worden aangepast. Overigens zal art. 18a WRO voortaan ook bij bestemmingsplan kunnen worden uitgesloten en zal evenals bij art. 17 en 19 WRO een termijn kunnen worden gesteld waarbinnen van de vrijstelling gebruik moet zijn gemaakt.&#13;
Art. 18a WRO zal losgekoppeld worden van de meldingsplichtige bouwwerken. Voor deze vrijstellingen, waarvoor het voorafgaand toezicht van GS niet geldt, zal een aparte procedure ex art. 18b WRO moeten worden gevolgd. In art. 18b WRO is aan-gesloten bij de procedure van afdeling 3.4 van de Awb met een drietal verbijzonderin-gen onder a, b en c, waarnaar ik voor dit moment gemakshalve maar verwijs.&#13;
Voor dit moment moeten we verder afwachten of en wanneer en hoe dit wetsvoor-stel door het parlement wordt aangenomen. Ook zullen we moeten afwachten hoe de Amvb, het Besluit op de ruimtelijke ordening, eruit zal gaan zien.</content><legacyfootnotes>1. R. Crince Ie Roy, Onrecht in de Ruimtelijke Ordening (oratie Utrecht 1972), blz. 11-19.&#13;
2. TK 1977-1978,14 889 nr. 3, MvT, blz. 31-33.&#13;
3. Advies van de evaluatiecommissie WRO/Bro, Van plannen, projecten en de praktijk, 's Gravenhage, juni 1994, blz. 22.&#13;
4. Van plannen, projecten en de praktijk, blz. 23.&#13;
5. Van plannen, projecten en de praktijk, blz. 24-25.&#13;
6. TK 1994-1995, 24 254 nr. 2, Kabinetsstandpunt, blz.&#13;
7. TK 1994-1995, 24 254 nr. 2, blz. 8.&#13;
8. TK 1994-1995, 24 254 nr. 2, blz. 8-9.&#13;
9. TK 1996-1997, 25 311 nrs. 1-3, Wijziging van de Wet op de Ruimtelijke Ordening.&#13;
10. Art. 44 Woningwet.&#13;
11. TK 1996-1997, 25 311 nr. 2, Voorstel van wet, art. 19.&#13;
12. TK 1996-1997, 25 311 nr. 2, Voorstel van wet, art. 19, lid 1.&#13;
13. TK 1996-1997, 25 311 nr. 3, MvT, blz. 8-9.&#13;
14. TK 1996-1997, 25 311 nr. 2, Voorstel van wet, art. 19, lid 1.&#13;
15. TK 1996-1997, 25 311 nr. 2, Voorstel van wet, art. 19, lid 3.&#13;
16. TK 1996-1997, 25 311 nr. 2, Voorstel van wet, art. 19, lid 8.&#13;
17. TK 1996-1997, 25 311 nr. 3, MvT, blz. 7.&#13;
18. TK 1996-1997, 25 311 nr. 3, MvT, blz. 6-7.&#13;
19. TK 1996-1997, 25 311 nr. 3, MvT, blz. 7.&#13;
20. AB 1995, 547, m.nt. PvB, BR 1996, blz. 206 en Gst 1996, 7033, blz. 312-315 m.nt. A.A.J. de Gier.&#13;
21. TK 1996-1997, 25 311 nr. 3, MvT, blz. 7.&#13;
22. Volgens de MvT (blz. 8) wordt hiermee inhoud gegeven aan het zorgvuldigheidsbeginsel en het evenre digheidsbeginsel. Zie voor toetsing aan art. 3:4, lid 2 Awb ABRvS 9 mei 1996, AB 1997, nr. 93.&#13;
23. TK 1996-1997,25 311 nr. 3, MvT, blz. 8.&#13;
24. TK 1996-1997, 25 311 nr. 3, MvT, blz. 9.&#13;
25. Art. 10:27 jo. art. 10:32 Awb.&#13;
26. TK 1996-1997, 25 311 nr. 2, Voorstel van wet, art. 28 lid 2.&#13;
27. P.J.J. van Buuren, H.J.J. de Vries, Ruimtelijke plannen, vrijstellingen en de bouwvergunning in het licht van de Algemene wet bestuursrecht, preadvies Vereniging voor Bouwrecht 1996, blz. 105.&#13;
28. TK 1996-1997, 25 311 nr. 3, MvT, blz. 9.&#13;
29. TK1996-1997,25 311nr.3,MvT,blz. 10.&#13;
30. BR 1997, Gemeente Uden, blz. 660-663, m.nt. A.A.J. de Gier; AB 1997, 170, m.nt. PvB; Gst 1997, 7052, met naschrift J.M.H.F. Teunissen.&#13;
31. TK 1996-1997, 25 311 nr. 2, Voorstel van wet, art. 19, lid 4.&#13;
32. TK 1996-1997, 25 311 nr. 2, Voorstel van wet, art. 19, lid 5.&#13;
33. TK 1996-1997, 25 311 nr. 3, MvT, blz. 10.&#13;
34. VNG-commentaar op de wijziging van de Wet op de Ruimtelijke Ordening, blz. 15.&#13;
35. P.J.J. van Buuren, 'De zelfstandige projectprocedure en andere wijzigingen in de Wet op de Ruimtelijke Ordening', BR 1997, blz. 723-724.&#13;
36. TK 1996-1997, 25 311 nr. 2, Voorstel van wet, art. 50, lid 8 Woningwet.&#13;
37. TK 1996-1997, 25 311 nr. 2, Voorstel van wet, art. V.&#13;
38. VNG-commentaar op de wijziging van de Wet op de Ruimtelijke Ordening, blz. 7.&#13;
39. TK 1996-1997, 25 311 nr. 3, MvT, blz. 10.&#13;
40. TK 1996-1997, 25 311 nr. 3, MvT, blz. 11.&#13;
41. Van Buuren, 'De zelfstandige projectprocedure en andere wijzigingen in de Wet op de Ruimtelijke Ordening', BR 1997, blz. 722.&#13;
42. TK 1996-1997, 25 311 nr. 3, MvT, blz. 28.</legacyfootnotes><footnotes><footnote/></footnotes><auteurs>Mr. M. Lurks</auteurs><published>1997-12-01 00:00:00</published><modified>1996-10-02 00:00:00</modified><editiondate>1997-12-01</editiondate><htmlpath>https://denhollander.info/artikel/5814</htmlpath></article>
</articles></edition>
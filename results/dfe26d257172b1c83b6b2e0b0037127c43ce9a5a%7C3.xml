<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2008</searchword><id>7613</id><udhid>UDH:TvAR/7613</udhid><titel>Tuchtgerecht akkerbouwproductschappen (TvAR 2008/5492)</titel><searchwords><searchword>TvAR 12/2008</searchword><searchword>TvAR 2008/5492</searchword><searchword>UDH:TvAR/7613</searchword></searchwords><attachments><attachment><name>TAR2008_12Rechtspraak_5492.pdf</name><extention>pdf</extention><url>https://denhollander.info/download/7094/ci</url></attachment></attachments><inleiding>Overtreding van art. 4 van de Verordening HPA bestrijding&#13;
phytophthora infestans bij aardappelen 2003, door de aanwezigheid&#13;
van een aantasting Phytophthora infestans in een&#13;
perceel grond waarop gewas geteeld wordt. Bestrijding bemoeilijkt&#13;
door vele regenval.</inleiding><content>1. De procedure&#13;
Op 21 november 2007 heeft het Tuchtgerecht een schriftelijke&#13;
verklaring ontvangen van de voorzitter van het Hoofdproductschap&#13;
Akkerbouw met nummer PH 07-18 en een&#13;
bijgevoegd berechtingsrapport waarmee de zaak bij het&#13;
Tuchtgerecht aanhangig is gemaakt.&#13;
Op 11 december 2007 heeft het onderzoek ter zitting&#13;
plaatsgevonden. Namens de BV heeft de directeur van de&#13;
BV de zaak nader toegelicht. Namens de voorzitter van het&#13;
Hoofdproductschap Akkerbouw heeft mevrouw mr. O.D.&#13;
van der Vliet de zaak nader toegelicht.&#13;
2. De schriftelijke verklaring en het berechtingsrapport&#13;
De BV wordt ten laste gelegd:&#13;
Overtreding van art. 4 van de Verordening HPA bestrijding&#13;
phytophthora infestans bij aardappelen 2003. Daarin is opgenomen&#13;
het verbod om in een perceel waarop een gewas&#13;
geteeld wordt (i.c. aardappelen) een aantasting van Phytophthora&#13;
infestans van een bepaalde omvang te hebben.&#13;
Het berechtingsrapport is 31 augustus 2007 opgemaakt&#13;
door C.C.A. Boons, toezichthouder HPA. Het berechtingsrapport&#13;
bevat een verklaring van de directeur van de BV,&#13;
een kopie van de gele kaart van 9 juli 2007, een kopie van&#13;
de rode kaart van 13 juli 2007, een kopie van de situatieschets,&#13;
foto’s van het perceel alsmede een kopie van de brief&#13;
van de directeur van de BV.&#13;
3. De betrokken regelgeving&#13;
Het Hoofdproductschap Akkerbouw heeft de Verordening&#13;
HPA bestrijding phytophthora infestans bij aardappelen&#13;
2003 vastgesteld. Doelstelling is de beheersing van de&#13;
schimmelziekte Phytophthora infestans, die grote schade&#13;
kan toebrengen aan de aardappelteelt. De verordening bevat&#13;
regels ter voorkoming van bronnen voor een verdere verspreiding.&#13;
Op overtreding van het bepaalde bij of krachtens&#13;
de Verordening worden tuchtrechtelijke maatregelen gesteld.4. De vaststaande feiten&#13;
Op grond van de stukken en het onderzoek ter zitting zijn&#13;
in deze zaak de volgende feiten en omstandigheden voor&#13;
het Tuchtgerecht vast komen te staan:&#13;
– Op 10 juli 2007 is door een medewerker van NAK&#13;
AGRO een zeer ernstige Phytophthora-aantasting&#13;
aangetroffen in het gewas aardappelen op perceel&#13;
2566-5618;&#13;
– op 10 juli 2007 is aan betrokkene direct een rode&#13;
kaart verstrekt.&#13;
5. Standpunt betrokkene&#13;
Betrokkene verklaart dat hij het zetmeelras Karakter teelt&#13;
omdat hij aardappelen op hoge zandgronden teelt en dit ras&#13;
bij droge omstandigheden een redelijke opbrengst geeft.&#13;
Het ras is wel erg vatbaar voor phytophthora. Op het moment&#13;
dat de infectiedruk groot was was betrokkene ernstig&#13;
ziek en heeft een collega veehouder het spuitwerk overgenomen&#13;
wat waarschijnlijk niet helemaal goed is gegaan. Toen&#13;
betrokkene weer zelf de spuitwerkzaamheden kon uitvoeren&#13;
heeft hij gespoten met middelen die de infectie moesten&#13;
stopzetten en bestrijden (1 keer mat Tattoo C en 2 keer&#13;
Fubel Gold).&#13;
6. Standpunt Hoofdproductschap Akkerbouw&#13;
Aangezien phytophthora-aantastingen in het veld een gevaarlijke&#13;
verspreidingsbron vormen, is het van groot belang&#13;
dat akkerbouwers maatregelen nemen (spuiten of branden)&#13;
om de bron onschadelijk te maken. Het Hoofdproductschap&#13;
Akkerbouw verzoekt het Tuchtgerecht aan betrokkene&#13;
een geldboete op te leggen.&#13;
7. De beoordeling&#13;
Het Tuchtgerecht stelt vast dat op het perceel van betrokkene&#13;
een phytophthora-aantasting is aangetroffen. Het&#13;
Tuchtgerecht acht het ten laste gelegde bewezen en stelt&#13;
daarmee de overtreding van art. 4 van de verordening HPA&#13;
bestrijding phytophthora infestans bij aardappelen 2003&#13;
vast. Betrokkene heeft noodgedwongen de spuitwerkzaamheden&#13;
moeten laten uitvoeren door een derde en deze maatregelen&#13;
bleken niet afdoende. Betrokkene geeft toe dat de&#13;
maatregelen niet helemaal goed zijn geweest. Het Tuchtgerecht&#13;
heeft begrip voor de omstandigheden maar betrokkene&#13;
blijft als akkerbouwer altijd verantwoordelijk voor de&#13;
bestrijding van phytopthtora.&#13;
8. De beslissing&#13;
Het Tuchtgerecht legt, gelet op de ernst van het feit en de&#13;
omstandigheden van de zaak aan betrokkene een geldboete&#13;
op van € 450,-.</content><legacyfootnotes/><footnotes><footnote/></footnotes><auteurs/><published>2008-12-01 00:00:00</published><modified>2008-12-01 00:00:00</modified><editiondate>2008-12-01</editiondate><htmlpath>https://denhollander.info/artikel/7613</htmlpath></article>
</articles></edition>
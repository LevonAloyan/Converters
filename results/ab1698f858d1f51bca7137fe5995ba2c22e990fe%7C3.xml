<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1996</searchword><id>5923</id><udhid>UDH:TvAR/5923</udhid><titel>Is er een toekomst voor de publiekrechtelijke bedrijfsorganisatie in de landbouw?</titel><searchwords><searchword>TvAR 10/1996</searchword><searchword>UDH:TvAR/5923</searchword></searchwords><attachments><attachment><name>1996_nr 10_Artikel_Rodrigues Lopes.pdf</name><extention>pdf</extention><url>https://denhollander.info/download/5767/ci</url></attachment></attachments><inleiding>INLEIDING&#13;
De jaarvergadering van de Vereniging voor Agrarisch Recht, op 10 mei 1996 gehouden in het etablissement Heidepark te Bilthoven, trok al met al zo'n tachtig personen. Behalve de preadviseur, prof. dr. E.M.H. Hirsch Ballin, het bestuur van de Vereniging, de vaste ver-slaggever, de vaste deelnemers en onafhankelijke belangstellenden, waren er tientallen uit de kring van Landbouwschap, productschappen en andere in de sfeer van de publiekrech-telijke bedrijfsorganisatie opererenden, alsmede een aantal dat de PBO reeds had verlaten. Naar aanleiding van het preadvies (aprilnummer Agrarisch recht) hadden drie daartoe uitgenodigde deskundigen, mr. M.J. Kuiper (College van Beroep voor het bedrijfsleven), mr. P.W. Kraak (Landbouwschap, doch op punt van vertrek) en dr. J. de Vries (hoofddo-cent politicologie Rijksuniversiteit Leiden), een interventie van enige omvang voorbereid. Al dan niet spontaan traden enkelen uit de zaal op. Het geheel stond onder leiding van de nieuwe voorzitter van de Vereniging, prof. mr. G.M.F. Snijders, die zich vriendelijk en ontspannen van zijn taak kweet. Zijn voorganger, prof. mr. MJ.A. van Mourik, nam in de zaal plaats en onthield zich van daar uit van elke wetenschappelijk-cabarateske uiting.</inleiding><content>STAND VAN ZAKEN EN NIEUWE DENKBEELDEN&#13;
Sinds 22 september 1995 toen de voedingsbonden van FNV en CNV na mislukte onder-handelingen over de tuinbouw-CAO hun samenwerking met LTO Nederland beëindig-den, verkeert het Landbouwschap in staat van opheffing. Voor de buitenwereld was dit verrassend nieuws, maar insiders als Kraak herinneren zich heel goed de slechte samen-werking tussen vakbonden en ondernemers en beschouwen het CAO-conflict als de drup-pel die de emmer heeft doen overlopen.&#13;
De vraag is of het schap met enige reparaties te redden is, geheel moet verdwijnen dan wel dat tussen een en ander een oplossing gevonden kan worden. Hirsch Ballin is als voorzitter van een commissie van advies voor LTO Nederland actief met de materie be-zig. Als preadviseur komt hij kennelijk met een algemenere benadering dan als adviseur. Niettemin is mr. W. van der Duin (Landbouwschap), gezien het gebleken gebrek aan po-pulariteit van het Landbouwschap bij de bedrijfsgenoten sceptisch over de netwerk-gedachte (preadvies, p. 178). Daarin zouden vertegenwoordigers van de ondernemers beslis-sen over gemeenschappelijke belangen, werkgevers en werknemers over scholing en ar-beidsomstandigheden, deze te zamen met kroonleden over heffingen en onderwerpen met extern belang.&#13;
De preadviseur maakt erop attent dat niet van vreugde kan worden gesproken over de opheffing van het schap, dat in de toekomst in ieder geval een aantal van zijn taken moet worden vervuld en dat de sectoren behoefte hebben aan ten minste enige organisatie. Er moet dus iets in de plaats komen van het Landbouwschap. Maar dan blijft toch, merkt mr. K.A. Fikkert (Ministerie van Landbouw) op, het gevaar bestaan dat een later opkomend conflict leidt tot het uiteenvallen van dat nieuwe orgaan. Trouwens, ook de nog bestaande productschappen zijn zeker niet veilig.&#13;
PRAKTIJK VAN PBO&#13;
In de praktijk ziet mr. J.N. Kras geen idealisme in de PBO. De hoofdzaak lijkt wel het CAO-overleg en het Landbouwschap nadert tot een kartel ten behoeve van de werkge-versbelangen. Ook de vakbond denkt, constateert de preadviseur, in de eerste plaats aan de PBO als vergaderfaciliteit voor werkgevers en werknemers. In de economische wetge-ving staan thans de kartels sterk onder druk.&#13;
De heffingen van de PBO maken de Nederlandse sierteelt 1,1% duurder dan de buiten-landse concurrentie (snijbloemen uit Columbia, Israël, Kenia, Zimbabwe). Er wordt wel promotie bedreven, maar die bevoordeelt ook de genoemde concurrentie. En dan moeten we bedenken dat het rendement van onze sierteelt reeds nihil is.&#13;
PBO en democratie&#13;
Het democratische gehalte van de PBO is, vindt Kras, op zijn minst dubieus te noemen. De preadviseur maakt een vergelijking van de PBO met de provincie, de gemeente en het Europese Parlement. De organisatiegraad is een bepalende factor voor het democratische gehalte. Helaas is die vaak laag.&#13;
Financiering PBO&#13;
De financiering van de PBO wordt door Kuiper als parafiscaal en eenzijdig getypeerd. Er zou veel te zeggen zijn voor preventief toezicht op de heffingsverordeningen om de even-redigheid daarvan te bevorderen. Wij kennen deze bij de provinciale en gemeentelijke be-lastingheffing. De preadviseur erkent de behoefte aan externe toetsing, maar geeft de voorkeur aan rechterlijke toetsing op basis van de Algemene wet bestuursrecht.&#13;
POLITICOLOGISCHE ANALYSE&#13;
Het is inspirerend een onderwerp dat altijd door juristen-insiders wordt besproken, te zien benaderen uit een onafhankelijke hoek. De onafhankelijkheid van een politicoloog betreft ook het begrippenapparaat. De Vries bespreekt de tegenstelling tussen de klassieke staats-opvatting en het post-modernisme, dat de overheid niet als van boven regelende factor beschouwt, maar als onderhandelende actor temidden van andere actoren. In de praktijk blijkt de effectiviteit van het overleg gering te zijn. Zo leiden convenanten zelden tot het beoogde doel. Afdwingbaarheid kan kennelijk niet gemist worden. Het is dan ook geen wonder dat de klassieke staatsopvatting terrein begint te herwinnen. Bestudering van het rapport van de commissie-Van Traa leert dat haar conclusies van toepassing zijn op een veel breder veld dan dat van de opsporing en het functioneren van de politie en justitie. Ook de preadviseur weet heel goed dat de opvattingen van de jaren zeventig over de Staat, met inbegrip van de PBO, als werktuig voor de inrichting van de samenleving ach-ter ons liggen. Thans is de hoofdstroom in de politiek vol van de 'voordelen van marktwerking' en van het 'terugtreden van de overheid'. De ervaringen zijn lang niet al-tijd positief en het inzicht wint veld dat een tussenpositie tussen een en ander de voorkeur verdient.&#13;
De PBO is volgens De Vries van binnen uit ondermijnd, exogene problemen hebben niet of nauwelijks een rol gespeeld. De dreiging van endogene aard heeft zich echter van den beginne af doen gelden als gevolg van de dubieuze legitimiteit van het Landbouw-schap in zijn verhouding tot zowel de overheid als tot de boeren. Ten onrechte zijn vele groeperingen niet in het schap vertegenwoordigd, zijn, met andere woorden, de besturen niet op verantwoorde wijze samengesteld. Alleen de medebewindstaken kunnen als raison d'être voor het schap aangemerkt worden. De endogene problemen maken het ook vol-gens de preadviseur onmogelijk vast te houden aan de klassieke staatsopvatting, terwijl vasthouden aan het primaat van de politiek een keuze voor een zelfstandig bestuursorgaan (ZBO) zou meebrengen. De voorkeur zou moeten uitgaan naar het primaat van de samen-leving en dus naar de schepping van organisaties waar die werkelijk nodig zijn, zoals in het geval van de belangen van de gezondheid of de behartiging van de belangen van klei-ne bedrijven, waaronder die bij research &amp; development. Het is wel zeker dat de succes-rijke opsporing in ons land van risicogroepen onder de koeien met betrekking tot de gekke-koeienziekte niet mogelijk geweest zou zijn op basis van vrijwilligheid. Waar in het verleden het Europese landbouwbeleid, gekenmerkt door de conserverende functie, productievergroting zonder kwaliteitsverbetering ten gevolge had, is het nu tijd voor ver-andering om het verder functioneren van de agrarische sector in een sfeer van internatio-nale concurrentie zonder al te veel subsidie mogelijk te maken.&#13;
MEDEBEWIND&#13;
Een onmisbare taak van de PBO ligt op het terrein van het medebewind. Bij de vaststel-ling van medebewindsverordeningen constateert Kuiper echter te veel loyaliteit van de productschappen ten aanzien van Europese, nationale en bedrijfsbelangen. Het Gemeen-schappelijke landbouwbeleid heeft de PBO tot die loyaliteit gedwongen. Men kan toch nauwelijks aannemen dat het de ambitie van de PBO is productiequota te verdelen.&#13;
De verandering van ideeën over het beleid dateert, zegt De Vries, van ongeveer 1980. Toen ontstonden toch de problemen van budget en van milieu. De preadviseur wijst erop dat tegenwoordig vrij veel competitieve elementen in het openbaar bestuur zich laten gel-den. Een bepaling als die van artikel 71 zou in onze tijd dan ook niet tot stand komen. Ge-richtheid op algemene doelstellingen zou moeten worden nagestreefd. In de Europese Unie (EU) moeten dan niet alleen de lidstaten, maar ook andere organisaties betrokken zijn (subsidiariteit). PBO OF ZBO&#13;
Waar bepaalde taken zouden kunnen worden ondergebracht bij een ZBO, rijzen weer an-dere vragen, sommige daarvan gesteld door mr. D.M.H.M. van Dijk. Is in alle gevallen wel duidelijk of van een ZBO sprake is? Een garage die een algemene periodieke auto-keuring, door de wet verplicht gesteld, uitvoert, combineert een commerciële taak met een overheidstaak en zou mogelijk als een ZBO kunnen worden beschouwd. Sommige zeer belangrijke taken, denk aan het actuele voorbeeld van structurele verbetering van de kwa-liteit van het veebestand, zou spreker toch niet graag toevertrouwd willen zien aan een ZBO.&#13;
Het antwoord van de preadviseur begint met de analytische opmerking dat de ZBO toe te schrijven is aan de eisen van de toenemende veelvormigheid van de samenleving. Er zijn veel tussenvormen en combinaties in het grensgebied van publiek- en privaatrecht. Trouwens, overheid en commercie behoren reeds lang niet meer tot gescheiden werelden, denk maar aan staatsbedrijven. De bij de genoemde keuringen ingeschakelde garages zijn echter nog geheel tot de private sector te rekenen. Nu een ZBO niet als zodanig geregi-streerd wordt, kan het zijn dat een rechterlijke instantie zal moeten beslissen of in casu van een ZBO sprake is. De voorkeur van de preadviseur gaat echter naar de PBO uit, want een ZBO zou een verzelfstandigd verlengstuk van de centrale overheid worden.&#13;
TOEKOMST&#13;
De eerste vraag die wij ons moeten stellen en die Kraak dan ook stelt, is of het Land-bouwschap moet blijven bestaan. Wat het heden en de nabije toekomst betreft, lijkt het de preadviseur mogelijk acute vragen te beantwoorden aan de hand van de huidige wet op de bedrijfsorganisatie.&#13;
Ook de preadviseur voelt niets voor een PBO die niet meer zou betekenen dan de voor-koming van het verschijnsel van de zo genoemde free riders. De organisatie zou moeten functioneren in de markt en reageren op veranderingen in de landbouw en in de 'omge-ving'. We denken dan aan taken op het gebied van research &amp; development en scholing, maar ook aan grondgebonden taken zoals ter zake van besmettingsgevaar. Een van de trefwoorden is synergie, al zou die zich volgens drs G.A.M. van der Grind niet per se in-tern behoeven te laten zien. Daarbij denkt de preadviseur niet alleen aan een schakel tus-sen de besturen van bedrijfslichamen en de bij die lichamen aangesloten leden, maar ook bijvoorbeeld aan een schakel tussen de besturen van verschillende bedrijfslichamen.&#13;
De omvang van een nieuwe PBO zal aanmerkelijk geringer zijn dan de huidige, zo voorzien Kraak en de preadviseur. Sommige taken zullen het beste door privaatrechtelijke organisaties kunnen worden vervuld, zoals de bekostiging van promotie van producten. Het moet dan wel gaan om voordeel voor de producenten die in de kosten bijdragen; zouden ook anderen aanmerkelijk profijt hebben, dan zou een publiekrechtelijke organisa-tie vereist zijn. Zeker laatst- genoemde organisatie moet steeds blijven voldoen aan de wensen van de leden. Gezien de snelle veranderingen in de samenleving en in allerlei sec-toren, zullen in dit verband geregeld evaluaties moeten worden ondernomen. Hierbij waarschuwt Kras dat alle organisaties de neiging hebben om steeds groter en duurder te worden. Mede met het oog daarop vindt de preadviseur dat activiteiten die zich niet lenen voor geregelde toetsing, het beste kunnen geschieden in privaatrechtelijke organisaties, waar immers de besturen aan de leden verantwoording moeten afleggen voor de besteding van hun contributies.&#13;
Vertegenwoordiging in de toekomst&#13;
De preadviseur zoekt naar een redelijke oplossing voor de organisatie van de noodzakelijke publieke discussie. Een opvatting die in de discussie een rol speelt, is dat de leden van de nieuwe PBO door directe verkiezingen moeten worden aangewezen. De preadviseur houdt het echter op aanwijzing door de organisaties. Een vereiste is dan wel dat die voldoende representatief zijn. Daarnaast zal men het met het oog op allerlei algemene belangen niet zonder kroonleden kunnen stellen. Hieraan voegt Kraak toe dat naast de vertegenwoordigers van LTO Nederland en van de voedingsbonden van FNV en CNV ook vertegenwoordigers van organisaties ter bescherming van natuur, milieu en consu-mentenbelangen zouden moeten worden opgenomen. Misschien moet zelfs of ook aan de ANWB worden gedacht. Hieraan te voldoen lijkt de preadviseur niet eenvoudig, reeds omdat er bijvoorbeeld geen algemene milieuorganisatie bestaat. Vereist is namelijk een duurzame en volledige betrokkenheid van de vertegenwoordigers van de organisaties. Misschien zal niet te ontkomen zijn aan de aanwijzing van kroonleden. Om er zeker van te zijn dat alle vertegenwoordigers blijvend actief bij de PBO betrokken zijn, is een wette-lijke regeling met een opsomming van hun taken onontbeerlijk. Als schrikbeeld noemt H.D. Schouten productschappen met vacante zetels. Mede om de kwalijke gevolgen daar-van, bijvoorbeeld voor beslissingen door stemming, te voorkomen wijst de preadviseur op het uitgangspunt dat van vrije beschikking van de zijde der betrokken organisaties geen sprake is, dat het adagium dat publiek recht publieke plicht is, geldt. Hierbij dient te worden bedacht dat zaken die vroeger als vanzelfsprekend goed leken te verlopen (ruim-telijke ordening, gewasbescherming, consumentenbelangen, Europese eisen), dat thans al-leen nog doen aan de hand van veel bijkomende regeling. Met andere woorden, de onoverzichtelijke markten kunnen niet zonder een hoge mate van wat de preadviseur toe-rusting noemt. Hij verwijst nog naar de Algemene wet bestuursrecht die tot afweging van alle betrokken belangen verplicht en maakt erop attent dat dat weer een informatiever-plichting vooronderstelt.&#13;
SLOT&#13;
Sommigen zijn al in de weer met organogrammen. De argumenten voor de echte beslis-singen zijn, zo legt de preadviseur uit, evenwel veel belangrijker. Zo is er de vraag of ge-kozen moet worden voor medebewind of voor autonomie ten opzichte van het Europese recht. Misschien zouden veel taken kunnen worden toevertrouwd aan een systeem van ZBO's. De preadviseur ziet als nadeel daarvan dat de betrokkenheid van de sector aan-zienlijk vermindert en bepleit daarom een andere aanpak. Doel moet zijn een slankere, wendbare PBO met reële beïnvloeding door de betrokken organisaties en hun leden. </content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1996-10-01 00:00:00</published><modified>1994-05-30 00:00:00</modified><editiondate>1996-10-01</editiondate><htmlpath>https://denhollander.info/artikel/5923</htmlpath></article>
</articles></edition>
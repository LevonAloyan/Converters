<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1995</searchword><id>6019</id><udhid>UDH:TvAR/6019</udhid><titel>Landbouw en natuur in België, Duitsland en Nederland</titel><searchwords><searchword>TvAR 7/1995</searchword><searchword>UDH:TvAR/6019</searchword></searchwords><attachments><attachment><name>1995_nr 7_Artikel_Mertens.pdf</name><extention>pdf</extention><url>https://denhollander.info/download/5828/ci</url></attachment></attachments><inleiding>Op 18 en 19 november 1994 werd in Hasselt (België) het Drielandensymposium van de&#13;
Verenigingen voor Agrarisch Recht van bovengenoemde landen georganiseerd. Er waren&#13;
18 Belgen, 6 Duitsers en 29 Nederlanders aanwezig, hetgeen tot gevolg had dat de voertaal,&#13;
- in tegenstelling tot eerdere jaren -, in hoofdzaak Nederlands was en bij uitzondering&#13;
Duits.&#13;
Ook in tegenstelling tot eerdere jaren waren de drie voorzitters van de verenigingen&#13;
grotendeels of geheel afwezig, maar het symposium en het samenzijn waren er niet minder&#13;
leerzaam of gezellig onder.&#13;
Mr. M. Heyerick, secretaris-generaal van het Comité Européen de Droit Rural, verwelkomde&#13;
ons vriendelijk, opende namens de Belgische gastvrouwelijke vereniging het symposium&#13;
en deelde mede dat een ieder zijn moedertaal mocht spreken.&#13;
Ik behandel hierna de voordrachten met de daarop betrekking hebbende discussie zoveel&#13;
mogelijk per land en wel in volgorde van sprekers.</inleiding><content>NEDERLAND&#13;
Voor ons land en over ons land sprak mr. P. van Wijmen uit Breda, terwijl de volgende&#13;
dag mr. H. Capelle namens ons land zijn plaats achter de tafel innam.&#13;
Van Wijmens referaat is gekoppeld aan de EU-Verordening nr. 2078/92, welke gaat&#13;
over natuur- en milieuvriendelijke produktiemethoden die in de landbouw en vooral in&#13;
bepaalde zones worden toegepast. Spreker vindt de verhouding natuur en landbouw hachelijk,&#13;
en meent dat beide zich thans niet met elkaar verdragen, immers landbouw is een&#13;
monocultuur die de natuur sinds ongeveer 1900 wegdrukt en sindsdien niet meer natuurvriendelijk&#13;
genoemd kan worden, de enige oplossing lijkt natuur en landschap dan maar&#13;
te scheiden in verschillende kerngebieden met daartussen corridors van water of wallen,&#13;
met natuurontwikkelingsgebieden in bufferzones, en dat in een Europese ecologische&#13;
hoofdstructuur.1&#13;
Gelukkig hebben we een Natuurbeschermingswet die natuurmonumenten beschermt&#13;
met een schadevergoedingsregeling daartegenover, welke wet de regering binnenkort zal&#13;
verplichten tot het maken van een Natuurbeleidsplan.&#13;
Spreker bepleit dat de landbouw weer meer in overeenstemming met de waarde van&#13;
natuur en milieu wordt gebracht, te meer omdat natuur een onsubstitueerbaar produktiemiddel&#13;
is voor de landbouw. Spreker constateert spanning tussen voormelde EU-verordening&#13;
en de nationale inspanning om daaraan te voldoen. De Regeling Beheersovereenkomsten 1993 (RBO)&#13;
Ons land heeft nog steeds geen meerjarige zone-programma's opgesteld, tenzij men de al&#13;
sinds 1975 bestaande Regeling Beheersovereenkomsten als zodanig wil bestempelen, hetgeen&#13;
de regering in 1993 heeft gedaan door deze op de verordening te enten.&#13;
Per 1 januari 1993 was er voor bijna 80 000 ha een beheersplan opgesteld en waren&#13;
18 126 ha reservaatsgebied verworven in begrensde gebieden; voor 11 992 ha beheersgebied&#13;
is ook daadwerkelijk een beheersovereenkomst afgesloten, terwijl er daarnaast voor&#13;
12 846 ha toekomstig reservaatsgebied een tijdelijke beheersovereenkomst is gesloten.&#13;
Al bij al is dus in totaal bijna 25 000 ha onder een beheersregime gebracht. In totaal betreft&#13;
het per genoemde datum ± 3700 agrarische ondernemers. De vergoeding per ha per&#13;
jaar kan van enkele honderden guldens oplopen tot ƒ 1200 al naar gelang de zwaarte van&#13;
de gekozen beheerspakketten. Het beheersplan vormt een van de centrale aspecten van de&#13;
RBO. Het wordt opgesteld door Gedeputeerde Staten van de provincie en bevat naast de&#13;
al genoemde gebiedsbegrenzingen 'in ieder geval' een omschrijving van de toepasselijke&#13;
beheersdoelstellingen, het beheerspakket of (een combinatie van) meer beheerspakketten&#13;
en de hoogte van de vergoedingen. Die beheerspakketten vindt men in bijlage 1 bij de&#13;
RBO 1993. Zij zijn gekoppeld aan negen beheersdoelstellingen, te weten:&#13;
- handhaven van de natuurlijke handicaps;&#13;
- bufferbeheer;&#13;
- botanisch beheer grasland;&#13;
- bouwlandbeheer;&#13;
- perceelsrandenbeheer grasland en bouwland;&#13;
- weidevogelbeheer;&#13;
- weidevogel- en botanisch beheer;&#13;
- wintergastenbeheer;&#13;
- onderhoud landschapselementen.&#13;
Elk van deze doelstellingen gaat gepaard met een of meer verschillende beheerspakketten,&#13;
waaruit bepaalde verplichtingen voortvloeien. Zo komt de verplichting 'niet scheuren van&#13;
grasland' onder de doelstelling 'botanisch beheer grasland' voor in alle voor die doelstelling&#13;
mogelijke beheerspakketten. In totaal zijn er 35 verschillende beheerspakketten. Men&#13;
treft vooral verplichtingen aan rond het maaien, het gebruik van mest en chemische bestrijdingsmiddelen,&#13;
het weiden en het gebruik van zuiveringsslib - zaken die dan uiteraard&#13;
niet of beperkt zijn toegestaan.&#13;
Overeenkomst&#13;
Als contractspartij namens de overheid fungeert het Bureau Beheer Landbouwgronden&#13;
(BBL). De overeenkomst geldt telkens voor een periode van zes jaren en is verlengbaar.&#13;
Als de eigenaar de grond heeft verpacht, wordt de overeenkomst gesloten met pachter èn&#13;
verpachter. De overeenkomst moet in elk geval de bepalingen bevatten van het beheerspakket&#13;
dat bij de desbetreffende beheersdoelstelling behoort. Tegen een besluit van het&#13;
BBL tot weigering zulk een overeenkomst te sluiten kan de ondernemer een bezwaarschrift&#13;
indienen.&#13;
De vergoeding bestaat uit een vast bedrag per kalenderjaar.&#13;
Van belang is de situatie rond bedrijfsopvolging. Als de ondernemer tijdens de looptijd&#13;
van de beheersvergoeding door een andere ondernemer wordt opgevolgd, gaat de beheerscommissie op hem over, als hij zich tenminste jegens het BBL verbonden heeft om de beheersovereenkomst&#13;
voort te zetten.&#13;
De overeenkomst wordt telkens stilzwijgend verlengd, tenzij een van partijen uiterlijk&#13;
een maand voor het verstrijken van de lopende beheersperiode liet weten geen verlenging&#13;
te wensen. Maar als het BBL zulks te kennen geeft, loopt de overeenkomst toch door als&#13;
de wederpartij te kennen geeft wèl verlenging te wensen. Als de gronden geen deel meer&#13;
uitmaken van een beheers- of reservaatsgebied, eindigt de overeenkomst uiteraard ook.&#13;
Bij herinrichting of ruilverkaveling gelden aparte regelingen. Van grote betekenis is ook&#13;
de regeling bij (voorgenomen) vervreemding van de grond. Als de ondernemer de grond&#13;
voor zover gelegen in een reservaatsgebied niet langer gebruikt, is de eigenaar of beperkt&#13;
gerechtigde verplicht het BBL in staat te stellen de grond of het recht daarop te verwerven&#13;
'bij voorrang boven ieder ander'. Deze verplichting geldt alleen niet bij opvolging als gebruiker&#13;
door echtgenoot, (pleeg)kind of een andere partij die al partij was bij de beheersovereenkomst,&#13;
mits de opvolger zich verplicht heeft de overeenkomst gestand te doen.&#13;
Ligt de grond in een beheersgebied en wil de eigenaar tot vervreemding overgaan dan is&#13;
hij verplicht een (ketting)beding aan te gaan met dien verstande dat zijn rechtsopvolger&#13;
zich jegens het BBL verbindt de beheersovereenkomst gestand te doen.&#13;
Bij overlijden van een van partijen bij een beheersovereenkomst - dit kan uiteraard alleen&#13;
aan de kant van de ondernemer/eigenaar/gebruiker gebeuren - gaan de rechten en&#13;
verplichtingen uit de overeenkomst op de erfgenamen over.&#13;
Waarde&#13;
Nu kan de vraag rijzen of er als gevolg van het vigeren van een beheersovereenkomst een&#13;
(negatieve) invloed op de waarde van de grond zou kunnen ontstaan. Alvorens die vraag&#13;
te beantwoorden, moeten we omzien naar de keerzijde van de medaille met betrekking tot&#13;
de aanbiedingsplicht: het BBL is in zulk geval namelijk gehouden het aangeboden recht&#13;
(eigendom of beperkt recht) ook te verwerven, een koopplicht dus en zulks tegen de getaxeerde&#13;
waarde. Het betreft wederom gronden, gelegen in reservaatsgebieden. Betreft het&#13;
gronden in beheersgebieden, dan moet het BBL de grond verwerven, als aannemelijk is&#13;
dat geen vervreemding of afstaan in gebruik kan plaatsvinden aan personen die bereid zijn&#13;
de overeenkomst voort te zetten.&#13;
Het gaat natuurlijk in deze gevallen om de prijs die voor de grond betaald moet worden.&#13;
Welnu, art. 55 RBO 1993 bepaalt, dat men bij de taxatie in opdracht van het BBL&#13;
geen rekening mag houden met het feit dat op die gronden krachtens een beheersovereenkomst&#13;
een aangepaste agrarische bedrijfsvoering plaatsvindt en dat een gangbare bedrijfsvoering&#13;
daar niet mogelijk is op grond van wettelijke of bestuursrechtelijke bepalingen uit&#13;
hoofde van natuur- en landschapsbehoud.&#13;
Vindt de verkopende partij de taxatie niet aanvaardbaar, dan volgt een bindend advies&#13;
door drie deskundigen; elk van partijen - BBL en verkoper - wijzen er een aan en zij samen&#13;
de derde.&#13;
Van belang is tenslotte nog dat ook in zogenaamde probleemgebieden vergoedingen&#13;
voor beheersmaatregelen verkregen kunnen worden, doch alleen voor beheerspakket nr.&#13;
1, het handhaven van de natuurlijke handicap. De betrokken lijst bevatte voor Nederland&#13;
ruim 11 000 ha.&#13;
Tenslotte verdient nog vermelding, dat op het Ministerie wordt gewerkt aan een nieuwe&#13;
'Regeling beheersovereenkomsten en natuurontwikkeling'. Interimwet ammoniak en veehouderij&#13;
Spreker benadrukt dat Nederland een groot mestprobleem heeft doordat het veel veevoeder&#13;
importeert doch weinig mest exporteert, waardoor beide niet in balans zijn.&#13;
De Interimwet ammoniak en veehouderij doet er iets aan.&#13;
Deze wet, die in de plaats treedt van een richtlijn Ammoniak en Veehouderij trad op 26&#13;
augustus 1994 in werking. Zij geldt voor een periode van maximaal vijfjaar. Kern van de&#13;
wet is dat een vergunning voor een veehouderij geweigerd moet worden voor zover de&#13;
ammoniakdepositie die het bedrijf kan veroorzaken op het dichtstbijgelegen voor verzuring&#13;
gevoelige gebied meer bedraagt dan in de wet aangegeven waarden, doorgaans ten&#13;
hoogste 15 mol. In het definitie-artikel wordt voor verzuring gevoelig gebied omschreven&#13;
als volgt: 'gebied dat overeenkomstig de krachtens het tweede lid gestelde regels is aangemerkt&#13;
als voor verzuring gevoelig gebied', een cirkelredenering dus. Op voor verzuring&#13;
gevoelige gronden gelegen objecten worden beschermd als ze groter zijn dan 5 ha of natuurmonumenten&#13;
of staatsnatuurmonumenten zijn, dan wel natuurterreinen die eigendom&#13;
van of in beheer zijn bij het Rijk of bij terreinbeherende natuurbeschermingsorganisaties&#13;
(Natuurmonumenten en de provinciale landschappen); de derde categorie bestaat uit objecten&#13;
van minder dan 5 hectare, die in bestemmingsplan of een verordening zijn aangewezen&#13;
als natuurwetenschappelijk waardevol.&#13;
De Regeling stimulering biologische produktiemethoden (1994)&#13;
De stimuleringsregeling onderscheidt drie produktierichtingen, te weten:&#13;
1. akker- en vollegrondstuinbouw,&#13;
2. glastuinbouw en&#13;
3. fruitteelt (art. l,subf).&#13;
De veehouderij is dus van deze regeling uitgesloten. Bij omschakeling naar een biologische&#13;
teeltmethode geldt als minimum eis, dat het bedrijfin kwestie 40 SBE's omvat.&#13;
De aanvrager om een financiële bijdrage is verplicht om een teeltplan op te stellen. Hij&#13;
moet als hoofdberoep het landbouwbedrijf uitoefenen en zulks al minstens één jaar, voorafgaand&#13;
aan de aanvraag en wel als eigenaar of als pachter (art. 3). De aanvrager moet&#13;
zich ook verplichten om minstens vijf jaar zijn bedrijf te voeren volgens de biologische&#13;
teeltmethode (art. 5). Verkoopt of verpacht de 'steungerechtigde' de percelen waarop het&#13;
biologisch teeltplan betrekking heeft, dan kan de rechtsopvolger zich jegens de minister&#13;
verbinden de verplichtingen van zijn rechtsvoorganger na te leven. Hij ontvangt dan ook&#13;
de alsdan nog resterende bijdrage, die voor ten hoogste vijfjaren kan worden verleend.&#13;
Grondslag voor vaststelling zijn de gegevens uit de 'vorige' meitelling. Betreft het gewassen&#13;
die bij het indienen van de aanvrage nog niet worden verbouwd, dan geldt als bijdrage&#13;
- voor akkerbouwgewas: ƒ 500 per ha/per jaar;&#13;
- voor volle grondstuinbouw: ƒ 1200 per ha/per jaar;&#13;
- voor glastuinbouw: ƒ 1850 per ha/per jaar;&#13;
- voor fruitteelt: ƒ1850 per ha/per jaar.&#13;
Werd het desbetreffende gewas (welk dan ook) reeds geteeld ten tijde van de aanvrage,&#13;
dan daalt de bijdrage per ha/per jaar van ƒ 400 in het eerste met ƒ 50 per jaar tot ƒ 200 in&#13;
het vijfde jaar. Per bedrijf kan men maximaal ƒ 100 000 per jaar beuren en bij reeds geteelde&#13;
gewassen maximaal ƒ 30 000 per jaar. Over de bedoeling van de Regeling kan ten slotte nog worden opgemerkt, dat zij is gericht&#13;
op een algehele omschakeling op de biologische produktiemethode en op daadwerkelijke&#13;
toepassing daarvan gedurende vijf jaren, zodat daarna het zogenaamde bedrijfsaansluitingscertificaat&#13;
verkregen kan worden.&#13;
De subsidieregeling recreatief gebruik&#13;
Deze communautaire steunregeling strekt ertoe:&#13;
'...te stimuleren dat het beheer van de grond wordt gericht op openstelling voor het publiek&#13;
en op recreatief gebruik'.&#13;
Men denke aan sportvisserij, kanovaren, wandelpaden, modelvliegsport, terreinrijden,&#13;
wintersport, volkstuinderij, kamperen bij de boer.&#13;
Het vormen van lokale, regionale of zelfs grensoverschrijdende netwerken van wandelpaden&#13;
en fietsroutes is in beginsel een heilzame zaak; het betreft immers kleinschalige en&#13;
ingepaste bedrijvigheid, die doorgaans natuurvriendelijk is en een direct contact met natuur&#13;
en landschap tot stand brengt. Het opheffen van 'agrarische knelpunten' door boeren&#13;
een medewerkingsvergoeding, (start)premies of tegemoetkomingen voor investeringen&#13;
(hekken, bruggetjes, veerasters e.d.) te bieden is alleszins aanbevelenswaardig.&#13;
Vereist wordt duurzaamheid wat betreft de toegankelijkheid; de agrarische ondernemer&#13;
moet zich daarom voor vijf jaren verbinden en er mag geen misverstand kunnen rijzen&#13;
over dat al dan niet (en wanneer) toegankelijk zijn van de zaak. Fysieke begaanbaarheid&#13;
moet zijn gewaarborgd. Vaak zal enige bebording gewenst zijn. De subsidie voor het treffen&#13;
van concrete voorzieningen bedraagt ƒ 1000 als minimaal investeringsbedrag en&#13;
ƒ 20 000 als maximum, dit alles in het voorstel.&#13;
Natuurvriendelijke bedingen in pachtovereenkomsten; pachtbeheersov er eenkomsten&#13;
Bij wet van 4 juni 1992, (Stb. 1992, 424) werd de Pachtwet gewijzigd in verband met natuur-&#13;
en landschapsbeheer in landbouwgebieden en reservaten.&#13;
A. Art. 5 lid 10 Pachtwet luidt als volgt:&#13;
'Onverminderd het bepaalde in paragraaf 3 van hoofdstuk II worden in pachtovereenkomsten&#13;
betrekking hebbend op een hoeve of los land gelegen in gebieden die door Onze&#13;
Minister, gehoord een bij algemene maatregel van bestuur aan te wijzen instantie, op verzoek&#13;
van de eigenaar dan wel van de zakelijk gerechtigde als bedoeld in artikel 56a, onderdeel&#13;
b, in overeenstemming met de eigenaar zijn aangewezen, niet als buitensporige&#13;
verplichtingen aangemerkt, de verplichtingen:&#13;
a. die noodzakelijk zijn in verband met de instandhouding of ontwikkeling van de op&#13;
het land aanwezige waarden van natuur en landschap, mits zij inpasbaar zijn in de agrari&#13;
sche bedrijfsvoering en&#13;
b. waarvoor bij de overeenkomst een vergoeding wordt bedongen'.&#13;
Het elfde lid luidt:&#13;
'De aanwijzing bedoeld in het tiende lid, wordt bekend gemaakt in de Staatscourant'.&#13;
Ook in deze bepalingen schuilt derhalve een aspect van gebiedsaanwijzing, zij het dat&#13;
die niet als een zonering beschouwd kan worden, omdat zij een concreet karakter draagt;&#13;
immers de minister wijst een gebied aan op verzoek van de eigenaar of de zakelijk gerechtigde en dan in overeenstemming met de eigenaar. De instantie die de minister daarbij&#13;
moet horen is de provinciale commissie beheer landbouwgronden.&#13;
B. Het tweede nieuwe element van de Pachtwet is de pachtbeheersovereenkomst. Het&#13;
betreft hier uitsluitend verpachting van gronden die zijn gelegen binnen reservaten.&#13;
Art. 10b Pachtwet bevat de kernbepaling: In een pachtcontract voor reservaatsgronden&#13;
kunnen verplichtingen verschijnen 'welke ten doel hebben de opzet en de bedrijfsvoering&#13;
te richten op het behoud van natuur en landschap'. En die verplichtingen zijn dan niet buitensporig&#13;
als zij a) opgenomen zijn in een pachtcontract met betrekking tot reservaatsgronden&#13;
en gesloten met de Staat of zulk een aangewezen natuurbeschermingsorganisatie;&#13;
b) 'gewenst zijn in verband met de instandhouding of ontwikkeling van de op het land&#13;
aanwezige waarden van natuur en landschap' en c) waarvoor een vergoeding wordt bedongen.&#13;
Opvallend is een ogenschijnlijk gering, maar betekenisvol verschil met art. 5, lid&#13;
10, waar in sub a ook sprake is van noodzakelijke verplichtingen in verband met de instandhouding&#13;
van natuur- en landschapswaarden, doch met de beperking 'mits zij inpasbaar&#13;
zijn in de agrarische bedrijfsvoering', een beperking die dus voor pacht van&#13;
'reservaatsgronden' niet geldt.&#13;
Pachtovereenkomsten als de hier aan de orde zijnde gelden voor zes jaren of zij nu een&#13;
hoeve betreffen of alleen los land. Een heel stel beschermende bepalingen uit de Pachtwet&#13;
zijn niet van toepassing; art. 70d lid 1 stipuleert simpelweg dat 'de pachtovereenkomst&#13;
telkens van rechtswege met zes jaren' wordt verlengd,- behalve, aldus het tweede lid, indien&#13;
een van partijen uiterlijk zes maanden voordat de lopende overeenkomst expireert te&#13;
kennen geeft niet te willen verlengen. De pachter kan dan de pachtkamer vragen toch te&#13;
verlengen en deze beslist naar billijkheid en met inachtneming van de relevante bepalingen&#13;
uit de verlengingsparagraaf, dit alles naar luid van de leden 3 en 4 van art. 70d, welk&#13;
laatste artikellid nog een zelfstandige afwijzingsgrond bevat, die hier volstrekt logisch is:&#13;
namelijk als de verpachter met het oog op de natuur- en landschapswaarden 'een zodanig&#13;
beheer wil voeren, dat verdere verpachting hiermee niet in overeenstemming is'.&#13;
Art. 70e ten slotte bevat een afwijking van art. 33 lid 2, dat de herziening van bepalingen&#13;
in een pachtcontract regelt die niet zien op de tegenprestatie. Weer staan de natuurwaarden&#13;
centraal: deze kunnen tot herziening leiden met voorbijgaan aan het bepaalde in&#13;
lid 2 van art. 33.&#13;
De vergoeding kan niet meer bedragen dan de pachtprijs, zo staat nog opgenomen in&#13;
het tweede lid van art. Aa, waarmee de discussie over de vraag of negatieve pacht mogelijk&#13;
is, in feite is afgesneden.&#13;
Spreker hoopt dat de pachtbeheersovereenkomst zal groeien van de huidige 20 000 ha&#13;
naar 400 000 ha (10% landbouwgrond).&#13;
Slotbeschouwing&#13;
Zoals aangegeven is aan de Verordening 2078/92 door Nederland op diverse manieren&#13;
uitwerking gegeven en wel via de RBO 1993. Haar voorgangers liepen in feite op de Verordening&#13;
vooruit, in zoverre dat al aan deze regelingen het zoneringsprincipe ten grondslag&#13;
ligt; al wordt in Nederland dus niet gewerkt met zoneringsprogramma's in de&#13;
werkelijke zin van het woord, via de gebiedsaanwijzingen in beheersplannen, op basis&#13;
waarvan reservaten gesticht kunnen worden en beheersovereenkomsten tot stand kunnen komen, wordt bereikt dat op de een of andere wijze de doelstellingen, genoemd onder a, b&#13;
en c van art. 1 der Verordening in beeld komen.&#13;
Doelstelling c uit art. 1 van de Verordening wordt trouwens ook nagestreefd, zeker als&#13;
men haar relateert aan de maatregelen beschreven onder a van art. 2, en wel via de Interimwet&#13;
ammoniak en veehouderij, terwijl de Regeling stimulering biologische teeltmethode&#13;
natuurlijk inhaakt op doelstelling b van art. 1. Voor het stimuleren van openstelling&#13;
van gronden voor het publiek ter recreatief (mede)-gebruik (doelstelling f) worden in Nederland&#13;
aanzetten gegeven.&#13;
Blijft over de braaklegging welke in Nederland ook wordt gepraktiseerd.&#13;
Beheersovereenkomsten&#13;
Nederland kende, zoals reeds door spreker opgemerkt, al langer beheersovereenkomsten,&#13;
die, als ze worden afgesloten, doorgaans tot enige resultaten leidden. Omdat vrijwilligheid&#13;
voorop staat, verliep de ontwikkeling, zeker aanvankelijk, aarzelend. De landbouw&#13;
keek de kat uit de boom. Ook bleek dat per regio aanmerkelijke verschillen optraden. Zo&#13;
liep het afsluiten van beheersovereenkomsten in Noord-Holland aanzienlijk beter dan in&#13;
Noord-Brabant. De argwaan (ook bij sommige regionale landbouworganisaties) lijkt af te&#13;
nemen, hetgeen gelet op hun karakter van 'opinion-leader' gunstig is. Bovendien zal de&#13;
terugloop van inkomsten en de verscherping van allerlei (milieu)voorschriften de bereidheid&#13;
bij de boer versterken om alternatieve inkomensbronnen aan te boren.&#13;
Zoals aangegeven kunnen de pachters ook beheersovereenkomsten afsluiten. In de&#13;
nieuwe regeling (nog concept) wil men het vereiste dat de verpachter zijn toestemming&#13;
geeft laten vervallen, iets waartegen van verpachterszijde begrijpelijkerwijs weerstand bestaat.&#13;
Al tast het bestaan van een beheersovereenkomst op zichzelf de waarde van de&#13;
grond bij verkoop aan de Staat niet aan, er kan door langjarige beperkingen bijvoorbeeld&#13;
op het stuk van mestgift landbouwkundig bezien wel degelijk enige 'depreciatie' van de&#13;
grond optreden in die zin dat alleen extensievere vormen van exploitatie nog mogelijk&#13;
zijn (minder veebezetting e.d.); dit op zijn beurt kan het rendement uiteindelijk drukken,&#13;
zulks nogmaals bezien vanuit 'intensief oogpunt.&#13;
Bij echtscheiding komt de grond (eigendom) mét beheersovereenkomst in een boedelverdeling&#13;
terecht, terwijl bij versterf de rechten en plichten op de erfgenaam overgaan.&#13;
Recreatie&#13;
Wil de eigenaar gronden openstellen, dan zal de pachter daarmede altijd akkoord moeten&#13;
gaan. Op de waarde van de betrokken percelen zal de aanwezigheid van een wandelroute&#13;
nauwelijks van invloed zijn, te meer daar zulk een route dikwijls zal samenvallen met de&#13;
ook voor agrarisch gebruik zelf vereiste ontsluitingspaden of veldwegen.&#13;
Exploitatie&#13;
De steunbedragen per ha per jaar zullen in combinatie met de overblijvende inkomsten&#13;
met de exploitatie van de grond stellig een normaal bedrij fsinkomen opleveren voor de&#13;
betrokken boeren. Hun bedrijfsvoering zal wel enigszins moeten zijn aangepast, juist in&#13;
het kader van de desbetreffende beheerspakketten.&#13;
Fiscaal gezien wordt het inkomen van de boer, uit welken hoofde hij dat ook ontvangt,&#13;
gelijk behandeld. Discussie&#13;
In Nederland is voor het sluiten van een beheersovereenkomst door de pachter toestemming&#13;
van zijn verpachter vereist. In Duitsland en België is dat anders geregeld of niet zo.&#13;
Het is de vraag of Nederland de EU-verordening juist toepast. Uit de toelichting op de ontwerp-&#13;
wijziging van de Regeling beheersovereenkomsten blijkt dat er geen toestemming&#13;
van verpachter is vereist en dat men voortaan ieder jaar de overeenkomst kan beëindigen.&#13;
DUITSLAND&#13;
Dr. V. Nies uit Bonn spreekt voor Duitsland.&#13;
Ook in Duitsland worden de bodem- en waterbeschermingsgebieden steeds uitgebreider.&#13;
In die gebieden is slechts ecologisch verantwoord bodemgebruik toegestaan.&#13;
Dat gebruik heeft invloed op de landbouwbedrijven:&#13;
- de aard van het bedrijf wordt bevroren en de boer kan niet meer meegaan met de&#13;
technologie van zijn tijd, zodat hij op den duur minder inkomen zal verwerven;&#13;
- altijd toegestane bewerkingen en mestgiften kunnen beperkt of verboden worden;&#13;
- gevolg is dat de verpachte waarde en de vrije waarde van de grond verminderen.&#13;
Nadeelcompensatie&#13;
Terug naar de natuur moge macro-economisch een groot goed zijn maar de boer schiet er&#13;
niets mee op; deze denkt aan morgen en niet aan het jaar 2025; een boer vraagt zich af of&#13;
de verplichtingen onveranderlijk zijn en waarvoor hij eventueel schadeloos gesteld wordt.&#13;
Uit jurisprudentie blijkt dat betaling van schadevergoeding wegens schending van het&#13;
grondwettelijke eigendomsrecht alleen verplicht is als het grondgebruik dermate wordt&#13;
verboden of aangetast dat de eigenaar geen privé-gebruik meer overblijft, of dat een boer&#13;
dermate wordt beperkt in zijn bedrijfsvoering dat hij geen bedrijf meer kan voeren of ernstig&#13;
wordt aangetast in zijn bestaan.&#13;
In andere gevallen wordt er wegens natuurbescherming slechts in uitzonderingsgevallen&#13;
schade vergoed. Compensatie wordt slechts gegeven:&#13;
- indien grondgebruik opgegeven moet worden, ofwel dermate wordt ingeperkt of ver&#13;
zwaard dat het gebruik niet meer gevergd kan worden;&#13;
- in goed vertrouwen gedane investeringen in de grond waardeloos worden;&#13;
- de extra lasten van het grondgebruik binnen afzienbare tijd niet tot financieel voor&#13;
deel leiden;&#13;
- en daardoor de bedrijven waartoe de gronden behoren niet kunnen worden gecompenseerd&#13;
door andere maatregelen.&#13;
Soms wordt er slechts voor de toekomst een beperkende bestemming op de grond gelegd,&#13;
welke de boeren zich in het algemeen belang moeten laten welgevallen. Zonder&#13;
schadevergoeding hebben zij de volgende verboden te accepteren: natuur veranderen in&#13;
landbouwgrond, omzetten van moeras in bos, omzetten van kreupelhout in landbouwgrond,&#13;
laagland te ontwateren, en ondeugdelijke drainage te vernieuwen.&#13;
Ook wordt er niet gecompenseerd wegens het verlies van verwachte gebruiksmogelijkheden&#13;
of-kansen.&#13;
Op deze manier werkt natuur niet met landbouw maar tegen landbouw. Verordening of beheersovereenkomst?&#13;
Oplossing is het sluiten van overeenkomsten tussen de overheid en de boer wanneer zij&#13;
eikaars doelen kunnen dienen doordat de boer bepaalde handelingen verricht of nalaat.&#13;
Het sluiten van een dergelijke overeenkomst is toegestaan volgens de Grondwet, heeft&#13;
een publiekrechtelijk karakter, maar is niet afdwingbaar. Daarom blijft wetgeving toch altijd&#13;
nodig om vrijwilligheid in plicht te wijzigen.&#13;
Vrijwillig samenwerken blijft de ideale oplossing en staat dan ook voorop in de desbetreffende&#13;
wetgeving in Nordrhein-Westfalen en in de EU-Verordening 2078/92. Bij afdwingen&#13;
wordt de rechter veel ingeschakeld, bij het sluiten van contracten weinig.&#13;
De overheid controleert de uitvoering van de contracten bij wijze van steekproef elk&#13;
jaar in minstens 5% van de gevallen en maakt daarvan aktes op.&#13;
De Duitse Verordening tot verbetering van de agrarische structuur en bescherming van&#13;
de kust beoogt marktconform grondgebruik, natuurbescherming en verzorging van het&#13;
landschap.&#13;
Programma's zijn bijvoorbeeld: natte weiden, middelgebergte, oeverranden, wilde-akkerkruiden,&#13;
verzorging van landschap en 20-jarige braaklegging.&#13;
Boeren die overeenkomsten sluiten worden uit EU-gelden mee-gefinancierd.&#13;
Boeren doen op vrijwillige basis gemakkelijk mee als ze maar weten dat de compensatiegelden&#13;
langdurig verzekerd zijn en niet stoppen bij het stoppen van het programma. Zij&#13;
vrezen namelijk dat wanneer de vrijwilligheid plicht zou worden de schadevergoeding lager&#13;
wordt.&#13;
Zij zien deze bui vooral hangen bij 20-jarige braaklegging waardoor het land immers&#13;
op bos gaat lijken, en bij ambtelijke vastlegging van percelen die ooit in een programma&#13;
meededen, aangezien dergelijke gronden daarna in waarde dalen.&#13;
Toch heeft anderzijds voormelde EU-verordening de boeren meer vertrouwen gegeven&#13;
dat er compensatie betaald zal worden.&#13;
Pacht&#13;
Voor het sluiten van een beheersovereenkomst of het meedoen aan een programma ter bescherming&#13;
van de natuur moet de pachter toestemming van de verpachter hebben. Dit&#13;
staat niet in de pachtwetgeving maar wel in de nationale subsidievoorschriften. Wordt de&#13;
pacht tijdens het gesloten contract beëindigd of wordt er een andere pachter in de plaats&#13;
gesteld dan is de eigenaar of de nieuwe pachter verplicht het contract voort te zetten dan&#13;
wel de subsidie terug te betalen.&#13;
Conclusie&#13;
De overgang van milieubescherming door de overheid naar gezamenlijke oplossingen met&#13;
de boeren wordt door de boeren op prijs gesteld. Deze samenwerking kan alleen complementair&#13;
zijn aan de verplichte bescherming en vindt daar dan ook haar grens. Problemen&#13;
ontstaan wanneer een boer zich nog (bijna) alleen in beschermd gebied bevindt. Binnen&#13;
reservaten zijn extra maatregelen en/of overeenkomsten vereist om geïntegreerd voort te&#13;
kunnen boeren, waarbij de bufferzones niet vergeten mogen worden.&#13;
Binnenkort wordt de Bundesnaturschutzgesetz ingevoerd, welke ingrepen in natuur en&#13;
landschap vergemakkelijkt en normaal boeren in beschermde gebieden onmogelijk zal&#13;
maken. Als men niet veel geld in de staatskas heeft zal natuurbescherming afhangen van de&#13;
maatregelen die men aan boeren kan opleggen zonder ze daarvoor schadeloos te stellen en&#13;
van het geld dat men er dan verder nog voor over heeft. De politiek beslist via de geldkraan&#13;
over de samenwerking tussen landbouw en natuur.&#13;
Discussie&#13;
Bijt landbouw de natuur?&#13;
In Nederland kan het samengaan, zie de landbouw vóór de oorlog en de huidige landbouw&#13;
op de Hoge Veluwe. Er wordt wel driftig geproduceerd maar 'duurzame landbouw'&#13;
is randvoorwaarde.&#13;
In Duitsland vindt men de EU-verordening al zinvol omdat er op die manier geld beschikbaar&#13;
komt voor natuurbescherming dat er anders niet zou zijn; zo wordt de natuur&#13;
wellicht van vijand tot vriend van de boer.&#13;
Is de beheersovereenkomst privaatrechtelijk of publiekrechtelijk? In Duitsland is hij&#13;
privaatrechtelijk, maar wanneer hij op grond van de EU-verordening is gesloten is hij publiekrechtelijk&#13;
van aard.&#13;
Het voordeel van het publiekrechtelijk karakter is dat de overheid steeds op dezelfde&#13;
voorwaarden contracteert en daarover dus nooit hoeft te onderhandelen.&#13;
In Nederland worden reservaten dwingendrechtelijk aangewezen en geldt de beheersovereenkomst&#13;
voor de rest. Waar ligt in Duitsland de grens tussen dwingend aanwijzen&#13;
van een gebied voor beheer en vrijwillig beheer? Beheer zou normaliter vrijwillig en gratis&#13;
zijn; sinds de verordening is er schadevergoeding en krijgt men ook boeren over de&#13;
streep die anders niet zouden meedoen en is het gemakkelijker beheer af te dwingen; een&#13;
andere grens is er niet.&#13;
BELGIË&#13;
Voor België spraken mr. M. Heijerick en ir. Cecile Bauwens speciaal over de beheersovereenkomst.&#13;
Natuur en landbouw staan al jaren in de belangstelling, zeker in het komend&#13;
jaar 1995.&#13;
In België pleit de Boerenbond voor een scheiding van natuurbehoud en landbouw teneinde&#13;
een duurzame landbouw en een duurzame natuur te realiseren. De Boerenbond aanvaardt&#13;
echter verwevenheid waar het kan en scheiding waar nodig. De krachtlijnen van&#13;
het Vlaams beleid inzake milieu en natuur zijn in het Mina-plan 2000 gebundeld.&#13;
Wetgeving&#13;
Het begrip duurzame landbouw is de evolutie van het begrip eigendomsrecht uit het BW&#13;
van 1804 welk recht zei: exploiteren zoals men wil.&#13;
In de ruimtelijke ordening kent men landelijk gebied, agrarisch gebied, bosgebied,&#13;
groengebied, natuurgebied, parkgebied en bufferzones. Daarnaast kent men natuurlijke of&#13;
agrarische hoofdstructuur. Ook kent men sinds 1931 de Wet op de monumenten en landschappen&#13;
en sinds 1972 de Wet op het natuurbehoud. De sinds 1988 gewijzigde Wet op de landpacht staat toe bedingen te maken die hagen,&#13;
wegen, struikgewas of bomen handhaven.&#13;
Verder is er ruilverkavelingswetgeving welke een landschapsplan eist, het Landinrichtingsbesluit&#13;
dat van toepassing is op landelijke en recreatiegebieden en een Vegetatiebesluit.&#13;
Van belang voor de landbouw zijn dan nog het Mestdecreet van 1991 en het milieuvergunningsdecreet.&#13;
Voormelde EU-verordening is nog steeds niet geïmplementeerd in&#13;
Vlaanderen.&#13;
Omdat milieubescherming een component is van het Gemeenschappelijk Landbouwbeleid&#13;
behoeft landbouw in de natuur een adequate ondersteuning volgens de aanhef van de&#13;
EU-verordening 2078/92.&#13;
Aldus wordt de boer een taak van algemeen belang toevertrouwd, namelijk behoud en&#13;
onderhoud van natuur, waarvoor de gemeenschap hem dient te betalen.&#13;
De overheid opteert in België voor vrijwilligheid en niet voor dwang. Zwitserland doet&#13;
dat ook.&#13;
Wil men boeren gelijk behandelen dan zouden standaardvoorwaarden voor contracten&#13;
een goede oplossing zijn.&#13;
Het Europees landbouwbeleid steunt op verordening 1765/92 aangaande akkerbouw en&#13;
braaklegging, op 2078/92 voornoemd aangaande landbouw en natuur, op 2079/92 aangaande&#13;
vervroegd uittreden, en op 2080/92 aangaande bosbouw in de landbouw.&#13;
Beheersovereenkomsten&#13;
Het ontwerp-besluit beheersovereenkomsten van de Vlaamse regering regelt dat in de volgende&#13;
gebieden overeenkomsten kunnen worden afgesloten:&#13;
ruilverkaveling, landinrichting, waterwin, oppervlaktewater, ramsar, vogelrichtlijn, natuurbehoud,&#13;
bosreservaat, landschap, natuurreservaat, natuur, bos en landschappelijk&#13;
waardevol, ecologisch impuls en ecologisch kwetsbaar.&#13;
Boeren vinden de vergoedingen te laag; natuurbeschermers vinden deze te hoog en&#13;
zouden slechts geld willen uittrekken voor reservaatsbeheer.&#13;
Sprekers lichten de elementen van de overeenkomst uitvoerig toe. Om de EU-verordening&#13;
te implementeren is er een zoneringsverordening in voorbereiding.&#13;
De natuurbeheersovereenkomst is een overeenkomst afgesloten tussen de overheid en&#13;
een landbouwer-beheerder waarbij deze laatste zich verbindt gronden van zijn bedrijf te&#13;
beheren volgens bepaalde vastgestelde maatregelen ten gunste van natuur en landschap,&#13;
en dit tegen een door de overheid vastgestelde vergoeding.&#13;
De beheersovereenkomst heeft altijd als basis het behoud van de fysische structuur, en&#13;
als variabelen de mestgift, tijdstip van oogsten of van maaien of van weiden, veebezetting,&#13;
egalisatie of beheer van kleine landschapselementen.&#13;
De overeenkomst wordt vrijwillig aangegaan. Alleen de elementen van beheer worden&#13;
vergoed en wel in vergelijking met een normaal bedrijf.&#13;
Sprekers achten het ook mogelijk dat private rechtspersonen met als doel natuurscherming&#13;
een dergelijke overeenkomst met een boer kunnen sluiten. Beheren kan zowel passief&#13;
als actief zijn, dus doen of nalaten, behoud of handelen.&#13;
De voorwaarden en vergoedingen zullen volgens objectieve criteria in regeringsbesluiten&#13;
worden bepaald. Het is een wederkerige overeenkomst van civielrechtelijke aard maar met een publiekrechtelijk&#13;
karakter omdat de overheid immers contracteert in het algemeen belang.&#13;
Onduidelijk is nog of de overheid in het algemeen belang kan afwijken van het contract&#13;
of het eenzijdig kan beëindigen.&#13;
De overeenkomst wordt aangegaan voor vijfjaar en kan met die duur verlengd worden.&#13;
Er komt een geschillen-adviescommissie en er komt controle door de administratie.&#13;
Pacht&#13;
Niet de eigenaar maar de pachter sluit de overeenkomst die dus niet langer kan duren dan&#13;
de pacht. Eindigt de pacht tussentijds dan eindigt de overeenkomst.&#13;
De pachter is vrij zijn grond te gebruiken zo hij wil en behoeft dus geen toestemming&#13;
voor het sluiten van een beheersovereenkomst van zijn verpachter; het gaat immers om&#13;
landbouwkundig gebruik en niet om bebossing. Zelfs braaklegging is landbouwkundig&#13;
gebruik.&#13;
De pacht is semi-zakelijk bij overdracht, de beheersovereenkomst niet en kan daarom&#13;
ook niet aan derden worden tegengeworpen.&#13;
Bij verkoop van de pachtgrond loopt de pacht, dus ook de overeenkomst, gewoon door.&#13;
Bij overlijden van de pachter wordt de overeenkomst met de erven voortgezet.&#13;
Bij het deelnemen van de pachter aan de overeenkomst blijft hij de normale pachtprijs&#13;
aan zijn verpachter verschuldigd.&#13;
Programma 's en pakketten&#13;
Prioriteit zal worden gelegd bij invoering in ecologische impulsgebieden, regionale landschappen&#13;
en de ecologisch kwetsbare gebieden. De overeenkomsten zullen worden afgesloten&#13;
met het Vlaamse Gewest, waarbij de Vlaamse Landmaatschappij haar pen zal&#13;
voeren. Het beheerspakket slaat altijd op behoud van de fysische structuur van het perceel&#13;
en het voorgeschreven bodemgebruik; variabele bepalingen zijn: mestgift, manier en tijdstip&#13;
van oogsten, veebezetting, graslanduitbating, gebruik van biociden en beheer van&#13;
kleine landschapselementen. Er wordt alleen vergoeding betaald voor overeengekomen&#13;
variabelen, welke worden vergeleken met de normale referentieniveau = opbrengst in reële&#13;
produktie-omstandigheden. Bij grasland gebruikt men als maat de kilogram Voedereenheid&#13;
Melk (kVem-waarde), waarvoor de boer 6 franc per verminderde kilogram&#13;
ontvangt. Als bemestingsnorm voor grasland geldt 400 kg N/ha.&#13;
In Vlaanderen is al ervaring met dit beheer opgedaan in ruilverkavelingen, kosteloos&#13;
gebruik van stadseigendom in Gent en gemeentelijke natuurontwikkelingsplannen.&#13;
In de Groene Hoofdstructuur in Vlaanderen komt de beheersovereenkomst als instrument&#13;
voor.&#13;
De landbouwpers verwacht veel van de beheersovereenkomsten op voorwaarde dat de&#13;
landbouw geen ondergeschikte rol aan de natuur gaat spelen.&#13;
De Verordening 2078/92 is niet bedoeld voor afbouwende boeren en marginale gronden&#13;
maar voor alle landbouw. De boeren die meedoen hebben recht op een volwaardige&#13;
vergoeding met een gunstige fiscale behandeling. Nieuwe milieunormen dienen rekening&#13;
te houden met de economische realiteit. In de praktijk blijken toch vooral afbouwende boeren en boeren met marginale gronden mee te doen. Ook zijn er wel eigenaren die de&#13;
overeenkomst sluiten omdat ze dan meer geld verdienen dan met verpachting!&#13;
Het nieuwe beleid kan slechts slagen als de boeren hun mentaliteit wijzigen en zij algemene,&#13;
technische en professionele vorming daaromtrent krijgen.&#13;
Discussie&#13;
In Nederland sluit de Staat de beheersovereenkomst met de boer en betaalt hem de vergoeding.&#13;
In België sluiten allerlei overheden een beheersovereenkomst; betalen zij de&#13;
boer ook zelf? In België voert het Vlaams Gewest straks de EU-verordening uit en sluit&#13;
het contract. Andere overheden sluiten ook contracten, maar buiten de EU-verordening&#13;
om, deze is immers nog niet bij besluit ingevoerd. Waarom in het ene gebied wel beheersovereenkomsten&#13;
en in het andere niet; is dat niet in strijd met het gelijkheidsbeginsel? In&#13;
Nederland kan ook niet iedere boer meedoen omdat het om maximaal 200 000 ha gaat.&#13;
In België mag de overheid prioriteiten stellen en de invoering moet toch stapsgewijs&#13;
gebeuren; er is wel objectieve gelijkheid namelijk in de voorwaarden.&#13;
De beheersovereenkomst is wel een privaatrechtelijk contract maar met een overheid&#13;
die milieubeleid daarmee voert; de overheid zal zich als partij aan de beginselen van behoorlijk&#13;
bestuur moeten houden maar het Burgerlijk Wetboek is van toepassing.&#13;
Sluiting&#13;
De voorzitter van het symposium dankt alle referaathouders en hun vervangers voor hun&#13;
inbreng.&#13;
Het jaar 1995 is door de Europese Raad tot het jaar voor de natuurbescherming uitgeroepen;&#13;
mede daarom is landbouw en natuur het thema van het CEDR-congres in september&#13;
1995 in Oxford en oktober 1995 in Straatsburg.&#13;
Hij dankt alle deelnemers voor hun inbreng.&#13;
Namens de Duitse vereniging worden we uitgenodigd voor het volgende Dreilanderagrarrecht-&#13;
symposium in voormalig Oost-Duitsland in november 1995.2&#13;
Onze secretaris dankt de Belgen voor de organisatie en ontvangst en wenst hun een spoedig&#13;
herstel van voorzitters echtgenote en hun ondervoorzitter.&#13;
Na de gezamenlijke warme lunch trekt een ieder, geestelijk en lichamelijk agrarisch gesterkt,&#13;
huiswaarts. </content><legacyfootnotes>1. Zie Twaalf over groen, een bijdrage tot het nationaal landbouwbeleid (Etiko Uitgevers, Lisse 1994).&#13;
2. Inmiddels is bekend dat dit symposium zal gaan over landbouw en sociale zekerheid en zal gehouden worden&#13;
te Kleve bij Nijmegen op 10 en 11 november 1995.</legacyfootnotes><footnotes><footnote/></footnotes><auteurs>Mr. L.P.J. Mertens</auteurs><published>1995-07-01 00:00:00</published><modified>1993-12-16 00:00:00</modified><editiondate>1995-07-01</editiondate><htmlpath>https://denhollander.info/artikel/6019</htmlpath></article>
</articles></edition>
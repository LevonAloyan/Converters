<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2004</searchword><id>3617</id><udhid>UDH:TvAR/3617</udhid><titel>Wiersma / Landinrichtingscommissie Wommels (TvAR 2004/5198)</titel><searchwords><searchword>TvAR 2/2004</searchword><searchword>TvAR 2004/5198</searchword><searchword>UDH:TvAR/3617</searchword></searchwords><attachments><attachment><name>2004_nr 2_Rechtspraak_5198.pdf</name><extention>pdf</extention><url>https://denhollander.info/download/3614/ci</url></attachment></attachments><inleiding>[Landinrichtingswet art. 196, 198]&#13;
&#13;
Hoewel in casu vaststaat dat de landinrichtingscommissie&#13;
ten tijde van de wenszitting&#13;
aan reclamante de toezegging heeft gedaan&#13;
betreffende de toedeling kan de landinrichtingscommissie&#13;
in verband met de sedertdien&#13;
gewijzigde feitelijke situatie ter plaatse&#13;
niet langer aan die toezegging worden&#13;
gehouden. De omstandigheid dat de&#13;
betreffende kavel door de buurman is aangekocht,&#13;
waardoor die grond deel is gaan&#13;
uitmaken van het inbrengperceel van die&#13;
belanghebbende, brengt met zich mee dat&#13;
die kavel niet langer vrij beschikbaar was&#13;
voor toedeling aan reclamante. In dat verband&#13;
speelt nog mee dat naar de rechtbank&#13;
begrijpt reclamante zelf een rol heeft&#13;
gespeeld in de totstandkoming van die&#13;
situatie. Gelet op de eerder toezegging&#13;
mocht van de landinrichtingscommissie&#13;
worden verlangd dat die commissie een&#13;
vervangend aanbod zou doen. De commissie&#13;
heeft een aanbod gedaan waardoor de&#13;
verkleining van de huiskavel genoegzaam&#13;
zou zijn gecompenseerd. Daar reclamante&#13;
niet op dat aanbod wenste in te gaan, ziet&#13;
de rechtbank geen argumenten om nog&#13;
naar een andere oplossing te zoeken.&#13;
Bezwaar tegen de verkleining van de&#13;
huiskavel wordt ongegrond verklaard.</inleiding><content>VONNIS IN DE ZAAK VAN:&#13;
Maatschap M. en B. Wiersma-Kemker,&#13;
wonende te Reahûs,&#13;
reclamante tegen het Plan van Toedeling,&#13;
opgemaakt door de Landinrichtingscommissie&#13;
in de ruilverkaveling “Wommels”.&#13;
Procesgang&#13;
(...)&#13;
Rechtsoverwegingen&#13;
Inbreng en toedeling&#13;
1 Inbreng en toedeling van reclamante en van&#13;
belanghebbenden blijken uit de bij de stukken&#13;
gevoegde kaartbijlagen.&#13;
De bezwaren&#13;
2 Reclamante kon zich niet verenigen met:&#13;
a. de afwijking in het Plan van Toedeling ten&#13;
opzichte van de gepresenteerde schets tijdens&#13;
de wenszitting in de huiskavel;&#13;
b. de toegedeelde semi-huiskavel;&#13;
c. de afstand van de toegedeelde veldkavel in&#13;
relatie tot de inbreng.&#13;
Het laatste onderdeel van het bezwaarschrift&#13;
is in overleg met de commissie (,waarbij de&#13;
vorm van de op afstand liggende veldkavel&#13;
aanzienlijk is verbeterd ten opzichte van het&#13;
Plan van toedeling,) opgelost en thans niet&#13;
meer aan de orde.&#13;
De overige bezwaren heeft reclamante gehandhaafd.&#13;
Deze bezwaren richten zich. met name&#13;
op de verkleining van de huiskavel als gevolg&#13;
van het niet-compenseren van de grond door&#13;
de Landinrichtingscommissie, benodigd voor&#13;
de aanleg van een waterlossing en de bouw&#13;
van een gemaal, alsmede door het niet toedelen&#13;
van kavel 032.027, en verder op het verlies&#13;
van het tegenoverliggende inbrengperceel&#13;
(thans de kavels 031.015 en 031.014) in verband&#13;
met de (mogelijke) meerwaarde, alsmede&#13;
de kwaliteit van de thans toegedeelde semihuiskavels&#13;
031.020 en 031.021.&#13;
Reclamante voert daarbij aan dat zij op verzoek&#13;
van de Landinrichtingscommissie bezwaar&#13;
heeft ingediend tegen de ontwerp-planuitwerking,&#13;
zodat op die wijze het tracé van de&#13;
tochtsloot en de afsplitsing van kavelnummer&#13;
032.027 nog opgenomen kon worden, hetgeen&#13;
de Landinrichtingscommissie in het voortraject&#13;
kennelijk over het hoofd had gezien en&#13;
dat zij van de Landinrichtingscommissie daarbij&#13;
de toezegging had gekregen dat zij kavel&#13;
032.019 toegedeeld zou krijgen om de noodzakelijke&#13;
compensatie in haar huiskavel&#13;
mogelijk te maken.&#13;
Het standpunt van de Landinrichtingscommissie&#13;
3.1 De huiskavel van reclamante is in totaal&#13;
0,6 ha kleiner geworden als gevolg van de uitvoering&#13;
van een aantal waterhuishoudkundige&#13;
werken en in verband met het afstaan van de&#13;
ondergrond van een nieuw geplaatst gemaal.&#13;
Zij erkent dat zij in verband met de toenmalige&#13;
beschikbaarheid van kavel 032.019 destijds&#13;
de toezegging heeft gedaan om die kavel aan&#13;
reclamante toe te delen, maar dat zij die toezegging&#13;
thans niet waar kan maken omdat&#13;
kort voor de peildatum buurman en belanghebbende&#13;
Terwisscha van Scheltinga het betreffende&#13;
perceel op zijn naam heeft gekregen en&#13;
dat dit perceel als huiskavel deel uitmaakt van&#13;
diens inbrengkavel. De Landinrichtingscommissie&#13;
wijst er op dat Terwisscha van Scheltinga&#13;
de betreffende grond in eigendom heeft&#13;
gekregen door middel van een carrousel van&#13;
eigendomsruil van gronden, waarbij ook&#13;
reclamante was betrokken. Ter plaatse geldt&#13;
voor alle daar liggende bedrijven dat de toegedeelde&#13;
huiskavel ook inbreng is en dat er geen&#13;
percelen liggen, toegedeeld aan anderen dan&#13;
aan de gebruikers van de daar ter plaatse aanwezige&#13;
bedrijven.&#13;
3.2 Naar het oordeel van de Landinrichtingscommissie&#13;
valt compensatie voor reclamante&#13;
slechts te realiseren met de vrijwillige medewerking&#13;
van belanghebbende Terwisscha van&#13;
Scheltinga, waarbij voor laatstgenoemde compensatie&#13;
kan worden gevonden in het vergroten&#13;
van diens tegenoverliggende kavel 031.019&#13;
omdat de oostgrens van die kavel een ingerekende&#13;
grens is en derhalve gemakkelijk verschoven&#13;
kan worden.&#13;
3.3 De Landinrichtingscommissie voert verder&#13;
aan dat zij ook verdergaande alternatieven&#13;
heeft onderzocht, maar dat zij er niet in&#13;
geslaagd is om daarvoor van alle betrokken&#13;
belanghebbenden medewerking te verkrijgen.&#13;
3.4 Met betrekking tot het verlies van de&#13;
kavels 031.015 en 031.014 door reclamante&#13;
voert de Landinrichtingscommissie aan dat&#13;
gekozen is voor concentratie en herschikking&#13;
van de aan de overzijde van de Sânleasterdyk&#13;
liggende eigendommen om de afstand ten&#13;
opzichte van de bedrijfsgebouwen zo kort&#13;
mogelijk te houden. Deze uitgangspunten&#13;
hebben ertoe geleid dat Terwisscha van Scheltinga&#13;
het westelijk deel op naam kreeg en&#13;
reclamante het oostelijk gedeelte. Zij betwist&#13;
dat er sprake is van zogenaamde “warme&#13;
grond”. Ten tijde van het opmaken van het&#13;
Plan van Toedeling, maar ook thans is er&#13;
planologisch geen sprake van concrete planvorming&#13;
tot wijziging van de bestaande agrarische&#13;
bestemming van de betreffende grond&#13;
en valt zulks de eerstkomende jaren ook niet&#13;
te verwachten. Met betrekking tot de kwaliteitsaspecten&#13;
van de grond is de Landinrichtingscommissie&#13;
van oordeel dat er geen zodanige&#13;
verschillen zijn dat ruiling niet mogelijk&#13;
is. De schattingscijfers ontlopen elkaar niets&#13;
en het hoogteverschil heeft weinig invloed op&#13;
de bewerkbaarheid.&#13;
Het standpunt van de Centrale&#13;
Landinrichtingscommissie&#13;
4 De Centrale Landinrichtingscommissie concludeert&#13;
op de in de pleitnotitie weergegeven&#13;
gronden tot ongegrondverklaring van de resterende&#13;
bezwaren. Zij wijst nog op het feit dat&#13;
de Landinrichtingscommissie aan reclamante&#13;
extra kavelwerk heeft aangeboden ten bedrage&#13;
van ƒ 15.000,– als compensatie voor de ingeleverde&#13;
huiskavel.&#13;
Het standpunt van belanghebbende&#13;
5 De belanghebbende Terwisscha van Scheltinga&#13;
verzet zich tegen een verkleining van&#13;
zijn huiskavel ten behoeve van de oplossing&#13;
van het bezwaar van reclamante tegen de niettoedeling&#13;
van kavel 032.019. Evenmin kan hij&#13;
akkoord gaan met een verschuiving van de&#13;
tegenoverliggende kavels, nu dat voor hem&#13;
afstandsvergroting tot gevolg heeft en er vol-&#13;
gens hem geen kwaliteitsverschillen zijn in de&#13;
betreffende kavels.&#13;
Beoordeling van de bezwaren&#13;
6 Hoewel in casu vast staat dat de Landinrichtingscommissie&#13;
ten tijde van de wenszitting&#13;
aan reclamante de toezegging heeft gedaan dat&#13;
zij kavel 032.019 toegedeeld zou krijgen, kan&#13;
de Landinrichtingscommissie in verband met&#13;
de sedertdien gewijzigde feitelijke situatie ter&#13;
plaatse niet langer aan die toezegging worden&#13;
gehouden. De omstandigheid immers dat de&#13;
betreffende kavel door buurman Terwisscha&#13;
van Scheltinga is aangekocht, waardoor die&#13;
grond deel is gaan uitmaken van het inbrengperceel&#13;
van die belanghebbende, brengt met&#13;
zich mee dat die kavel niet langer vrij beschikbaar&#13;
was voor toedeling aan reclamante. In&#13;
dat verband speelt nog mee dat naar de rechtbank&#13;
begrijpt reclamante zelf een rol heeft&#13;
gespeeld in de totstandkoming van die situatie,&#13;
zodat haar beroep op toedeling van de&#13;
betreffende kavel reeds om die reden aan&#13;
kracht heeft ingeboet.&#13;
7 Naar het oordeel van de rechtbank mocht&#13;
reclamante evenwel – gelet op de door de&#13;
Landinrichtingscommissie gedane toezegging&#13;
– van de Landinrichtingscommissie verlangen&#13;
dat zij haar een vervangend aanbod zou doen.&#13;
Blijkens de stukken en dan met name het proces-&#13;
verbaal van de zitting van de rechter-commissaris&#13;
en de pleitnotities van de vertegenwoordiger&#13;
van de Centrale Landinrichtingscommissie,&#13;
heeft de Landinrichtingscommissie&#13;
dat ook gedaan door haar aanbod om de&#13;
huiskavel van reclamante te vergroten door&#13;
haar het noordelijke deel van kavel 032.001&#13;
ten laste van de toedeling van belanghebbende&#13;
Terwisscha van Scheltinga toe te delen, overeenkomstig&#13;
kaartbijlage 6 bij genoemde pleitnotities.&#13;
Indien reclamante met dit aanbod&#13;
akkoord zou zijn gegaan, in welk aanbod ook&#13;
de belanghebbende Terwisscha van Scheltinga&#13;
zich kon vinden, zou de verkleining van haar&#13;
huiskavel genoegzaam zijn gecompenseerd.&#13;
Nu reclamante om haar moverende redenen&#13;
niet op dit aanbod wenste in te gaan, ziet de&#13;
rechtbank geen (al dan niet landbouwkundige)&#13;
argumenten om nog naar een andere toedeling&#13;
te zoeken, welke voor reclamante aanvaardbaar&#13;
zou kunnen zijn. Gelet op inbreng en&#13;
toedeling van reclamante is de rechtbank van&#13;
oordeel dat de toedeling van reclamante, mede&#13;
gezien de mogelijkheden in het gebied en&#13;
gelet op het staande aanbod van de Landinrichtingscommissie&#13;
tot het uitvoeren van extra&#13;
kavelwerk tot een bedrag van ƒ 15.000,– ter&#13;
compensatie van de (geringe) verkleining van&#13;
de huiskavel, in voldoende mate aan de doelstellingen&#13;
van .de onderhavige ruilverkaveling&#13;
beantwoordt. Waar reclamante nog heeft aangevoerd&#13;
akkoord te kunnen gaan met toedeling&#13;
van een deel van de noord-westelijke toedeling&#13;
van de naastgelegen maatschap Poelsma in&#13;
plaats van zijn veldkavels, wijst de rechtbank er&#13;
op dat die grond inbreng en toedeling betreft&#13;
van die maatschap en dat uit ruilverkavelingsoogpunt&#13;
bezien, mede gelet op de aanwezige&#13;
opvaart en de hoge kosten die een oversteek&#13;
daarvan mogelijk moeten maken, er geen argumenten&#13;
aanwezig zijn voor toedeling van gronden&#13;
uit dat gebied aan reclamante. Het bezwaar&#13;
van reclamante tegen de verkleining van haar&#13;
huiskavel zal op grond van het voorgaande&#13;
ongegrond worden verklaard.&#13;
8 Anders dan reclamante kennelijk van oordeel&#13;
is bestaat er geen toedelingsbelang noch&#13;
anderszins een agrarisch belang om aan de&#13;
wensen van reclamante tegemoet te komen&#13;
met betrekking tot de tegenoverliggende kavel,&#13;
waarvan overigens perceel 031.018 reeds door&#13;
reclamante zelf is ingebracht. Reclamante&#13;
heeft onvoldoende aannemelijk kunnen&#13;
maken dat de aan haar toegedeelde kavels&#13;
zodanig kwalitatief van haar inbrengkavels&#13;
verschillen dan wel dat in casu sprake is van&#13;
zogenaamde “warme grond” bij de inbrengpercelen&#13;
031.015 en 031.014, dat haar toedeling&#13;
uit ruilverkavelingsoogpunt niet te verdedigen&#13;
valt. De Landinrichtingscommissie&#13;
heeft voorts onweersproken aangevoerd dat&#13;
de betreffende kavels door kavel(aanvaardings)&#13;
werk in een vergelijkbare toestand kunnen&#13;
worden gebracht als de inbrengpercelen&#13;
van reclamante. Ook dit onderdeel van het&#13;
bezwaar van reclamante zal daarom ongegrond&#13;
worden verklaard.&#13;
Beslissing&#13;
De rechtbank:&#13;
verklaart de bezwaren ongegrond;&#13;
(...)&#13;
</content><legacyfootnotes/><footnotes><footnote/></footnotes><auteurs/><published>2004-02-01 00:00:00</published><modified>2004-02-01 00:00:00</modified><editiondate>2004-02-01</editiondate><htmlpath>https://denhollander.info/artikel/3617</htmlpath></article>
</articles></edition>
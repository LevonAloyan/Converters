<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1994</searchword><id>6068</id><udhid>UDH:TvAR/6068</udhid><titel>Grondwaterbelasting</titel><searchwords><searchword>TvAR 12/1994</searchword><searchword>UDH:TvAR/6068</searchword></searchwords><attachments><attachment><name>1994_nr 12_Artikel_vanDuerendenHollander.pdf</name><extention>pdf</extention><url>https://denhollander.info/download/5877/ci</url></attachment></attachments><inleiding>INLEIDING&#13;
In dit artikel wordt ingegaan op de in het voorstel van Wet belastingen op milieugrondslag&#13;
(hierna WBM) opgenomen grondwaterbelasting. Het voorstel is eind 1993 aanvaard&#13;
door de Tweede Kamer en is momenteel in behandeling bij de Eerste Kamer. De verwachting&#13;
is dat de wet op 1 januari 1995 in werking zal treden.&#13;
De WBM komt voort uit een voorstel van de regering om de heffingen op brandstoffen&#13;
te verhogen. Dit voorstel, gedaan bij de rijksbegroting voor het jaar 1992, ondervond&#13;
weerstand bij de Tweede Kamer. Van verschillende zijden werd aangevoerd dat de voorgenomen&#13;
verhoging (tot een totale opbrengst van bijna 2 miljard op jaarbasis) te eenzijdig&#13;
zou drukken op een beperkt aantal belastingplichtigen. Bij het wetsvoorstel dat de eerste&#13;
tranche van deze verhoging behandelde (de huidige Wet verbruiksbelastingen op brandstoffen,&#13;
geheven naar een milieugrondslag, Stb. 1992, 317; opgenomen in de Wet milieubeheer)&#13;
heeft de regering in de memorie van antwoord (Kamerstukken II, 1991/92, 22&#13;
405, nr. 5) aangegeven dat een verbreding van de verbruiksbelastingen wenselijk is. De&#13;
voorgenomen verdere verhoging van de brandstoffenheffingen is dan ook niet doorgegaan&#13;
en in plaats daarvan is het huidige wetsvoorstel gekomen.&#13;
Een inventarisatie van mogelijke nieuwe belastinggrondslagen is door het Ministerie&#13;
van VROM verricht in de zgn. BOVV-notitie. Dit staat voor de Belasting Op Vervuiling&#13;
en Verspilling. In deze notitie werden vier mogelijke nieuwe grondslagen genoemd. Deze&#13;
waren grondwater, afvalstoffen, bestrijdingsmiddelen en nutriënten. De laatste twee zijn&#13;
tijdens de besluitvorming afgevallen, voornamelijk vanwege hun geringe financiële belang&#13;
en de overige maatregelen die op deze terreinen al bestaan of in ontwikkeling zijn.&#13;
Door een amendement, ingebracht bij de behandeling van het wetsvoorstel WBM in de&#13;
Tweede Kamer, werd ook de inzet van Uranium-235 onder de belasting gebracht.&#13;
Het was oorspronkelijk de bedoeling dat de WBM (toen nog Wet Verbruiksbelastingen&#13;
op milieugrondslag geheten) op 1 januari 1993 in werking zou treden. Dit tijdstip bleek&#13;
echter niet haalbaar. Vervolgens is de invoering telkens, voornamelijk om politieke redenen,&#13;
uitgesteld. In deze periode zijn ook de tarieven enkele malen aangepast (lees verhoogd)&#13;
en zijn enkele wijzigingen aangebracht. Momenteel is bij de Tweede Kamer het&#13;
zgn. Verfijningswetsvoorstel aanhangig waarin enkele nieuwe vrijstellingen zijn opgenomen.&#13;
De in deze notitie voorgestelde vrijstellingen hebben geen betrekking op de agrarische&#13;
sector.</inleiding><content>Ecologisering van het belastingstelsel&#13;
Tijdens de behandeling van het wetsvoorstel is veel gediscussieerd over de motivering&#13;
van het voorstel. Hierbij viel herhaaldelijk de term 'ecologisering van het belastingstelsel'.&#13;
Dit is een beladen term die aanleiding kan geven tot veel verwarring. Belangrijk is te allen tijde in het oog te houden dat het om een rijksbelasting gaat die ten doel heeft opbrengsten&#13;
ten gunste van de algemene middelen te genereren. Het gaat dus niet om milieumaatregelen!&#13;
De dragende gedachte achter deze belastingen is dat bij de keuze van de&#13;
grondslag van nieuwe lastenverzwaringen beter gekozen kan worden voor een negatieve&#13;
grondslag ((mogelijke) milieuvervuiling) dan voor de huidige, al zeer zwaar belaste, positieve&#13;
grondslagen arbeid en kapitaal. Het zij hier nogmaals benadrukt dat milieu-effecten&#13;
dus niet worden beoogd. Mochten zij toch optreden dan zijn zij, zoals Minister Kok het&#13;
eens treffend uitdrukte, 'mooi meegenomen'. Voor een uitgebreide bespreking van dit onderwerp&#13;
verwijs ik naar de kamerbehandeling van het wetsvoorstel; Kamerstukken II,&#13;
1992/93, 22 849, met name de memorie van antwoord, blz. 3 t/m 6 en het artikel van mr.&#13;
G. Groenewegen in het WFR van 19 mei 1994, nr. 6104.&#13;
Wellicht ten overvloede wordt opgemerkt dat de belasting dus niet bedoeld is als nieuwe&#13;
grondslag voor bestaande heffingen.&#13;
De Grondwaterbelasting&#13;
De Grondwaterbelasting belast het onttrekken van water aan de bodem. De milieu-argumentatie&#13;
achter deze grondslag is gelegen in het feit dat grondwater een schaars milieugoed&#13;
is dat slechts zeer langzaam wordt aangevuld (verdrogingsproblematiek, zie bijv.&#13;
het artikel van W. Klootwijk in Vrij Nederland, 11 juni 1994, blz. 26 ev). In vergelijking&#13;
met oppervlaktewater valt op dat grondwater veel zuiverder is. De kostprijs om van&#13;
grondwater drinkwater te bereiden is dan ook veel lager dan de kostprijs voor bereiding&#13;
van dezelfde hoeveelheid uit oppervlaktewater.&#13;
Door de keuze van deze grondslag wordt het kostprijsverschil verkleind.&#13;
Voornaamste belastingplichtigen zijn de waterleidingbedrijven, de (grote) industriële&#13;
onttrekkers en (grote) bronbemalers. De agrarische sector zal uiterlijk vanaf 1-1-1997&#13;
meer dan nu in de heffing worden betrokken en dan zal het aantal belastingplichtigen substantieel&#13;
toenemen.&#13;
De belasting op grondwater wordt geheven van de houder van een inrichting en berekend&#13;
over de onttrokken hoeveelheid grondwater, gemeten in kubieke meters (m3) (art. 5&#13;
en 6, lid 1). Onder inrichting wordt verstaan een inrichting als bedoeld in de Grondwaterwet&#13;
(Stb. 1981, 392, hierna GWW), bestemd tot het onttrekken van grondwater. Ondanks&#13;
de koppeling aan de GWW is het mogelijk dat het begrip voor de belastingwet afwijkt&#13;
(zie samenloop met provinciaal grondwaterbeleid). De belasting is verschuldigd op het&#13;
tijdstip van onttrekking (art. 7).&#13;
De tarieven zijn te vinden in de artikelen 9 en 10. Er zijn afzonderlijke tarieven voor&#13;
waterleidingmaatschappijen en voor overige onttrekkers. Dit is gedaan omdat toepassing&#13;
van het volledige tarief voor bepaalde bedrijfstakken een zeer zware lastenverhoging ineens&#13;
zou betekenen aangezien zij veel grondwater gebruiken en de belasting slechts moeilijk&#13;
door kunnen berekenen. De waterleidingbedrijven hebben minder problemen om de&#13;
belasting door te berekenen. In principe is dit tariefonderscheid dus slechts tijdelijk. Indien&#13;
water terug in de bodem wordt gebracht ter compensatie van de onttrekking kan een&#13;
vermindering op de belasting worden toegepast (art. 6, lid 2). Deze vermindering wordt&#13;
alleen toegekend indien voor de infiltratie een provinciale vergunning is afgegeven en&#13;
overeenkomstig de daarin opgenomen voorschriften wordt geïnfiltreerd. Momenteel bedragen de tarieven per m3:&#13;
waterleidingbedrijven: onttrekking&#13;
infiltratie&#13;
overige onttrekkers:&#13;
f 0,34 f&#13;
0,285&#13;
f 0,17 f&#13;
0,115&#13;
De belasting kent zeven vrijstellingen (art. 8 van de WBM):&#13;
1. Onttrekkers met een pompcapaciteit van minder dan 10 m/per uur zijn vrijgesteld, on&#13;
geacht de onttrokken hoeveelheid.&#13;
2. Bronbemaling (het drooghouden van een bouwput ten behoeve van bouw- en water&#13;
bouwkundige werken) is vrijgesteld indien de bemaling niet langer dan vier achtereen&#13;
volgende maanden duurt en per maand minder dan 50 000 m" wordt onttrokken.&#13;
3. Voor proefonttrekkingen geldt dezelfde vrijstelling als onder 2 genoemd.&#13;
4. Onttrekkingen voor noodvoorzieningen zijn geheel vrijgesteld.&#13;
5. Beregening en bevloeiing is vrijgesteld indien niet meer dan 100 000 m' per jaar wordt&#13;
onttrokken. Deze vrijstelling zal op aandrang van de Tweede Kamer per 1 januari 1997&#13;
worden verlaagd naar 40 000 m".&#13;
6. Sanering van grondwater is geheel vrijgesteld.&#13;
7. De zgn. koude-warmte-opslag is geheel vrijgesteld.&#13;
De belangrijkste vrijstellingen voor de agrarische sector zijn de bovengenoemde vrijstellingen&#13;
1 en 5.&#13;
Indien de effectieve (werkelijke) capaciteit van de pomp minder dan 10 m3 per uur bedraagt&#13;
is de onttrekking met die pomp onbelast. Deze vrijstelling geldt voor alle sectoren.&#13;
Een speciaal voor de agrarische sector opgenomen vrijstelling is die onder 5. Momenteel&#13;
is de onttrekking voor beregening en bevloeiing vrijgesteld tot 100 000 m3 per jaar. Deze&#13;
vrijstelling is zo hoog omdat de uitvoeringsproblemen bij deze sector erg hoog worden ingeschat&#13;
(zie de paragraaf Uitvoering). Bij deze hoogte van de vrijstelling vallen slechts&#13;
enkele tientallen agrarische onttrekkers onder de belasting (in een zeer droog jaar). Tijdens&#13;
de behandeling van het voorstel in de Tweede Kamer bleek echter dat de hoogte van&#13;
deze vrijstelling op veel weerstand stuitte. Men vond het onrechtvaardig dat dergelijke&#13;
grote onttrekkingen buiten de belasting vielen alleen om uitvoeringstechnische redenen.&#13;
Uiteindelijk is het voorstel gewijzigd in die zin dat uiterlijk per 1 januari 1997 de grens&#13;
van deze vrijstelling verlaagd wordt naar 40 000 m3. Dit heeft tot gevolg dat veel meer&#13;
agrarische onttrekkers onder de belasting zullen vallen. Opgemerkt zij nog dat de vrijstellingsgrens&#13;
geen drempel is. Indien de grens wordt overschreden is de gehele onttrekking&#13;
belast.&#13;
Verder is van belang dat de wettekst spreekt van 'onttrekking door middel van een inrichting&#13;
die uitsluitend of nagenoeg uitsluitend wordt gebruikt voor beregenings- of bevloeiingsdoeleinden'.&#13;
De formulering 'of nagenoeg uitsluitend' houdt in dat ca. 90% van&#13;
de totale onttrekking bestemd moet zijn voor beregening en bevloeiing. Is dit percentage&#13;
minder dan valt de onttrekking niet meer onder de categorie beregening en bevloeiing en&#13;
heeft de onttrekker dus geen aanspraak meer op de vrijstelling (eventueel wel op de vrijstelling&#13;
van minder dan 10 m3 capaciteit per uur). Bemetering&#13;
Een probleem bij de uitvoering van de onderhavige wet is het vaststellen van de hoeveelheid&#13;
onttrokken grondwater. Bij sommige bedrijven, bijv. waterleidingbedrijven, vindt al&#13;
een vrij nauwkeurige registratie plaats. Binnen de agrarische sector wordt behoudens een&#13;
enkel geval niet gemeten of geadministreerd. Wanneer de belasting in werking treedt zal&#13;
een ieder die (mogelijk) onder de belasting valt de onttrokken hoeveelheden grondwater&#13;
moeten gaan meten. Momenteel wordt nog bestudeerd welke meters aanvaardbaar zijn.&#13;
Hierbij moet ook in het oog worden gehouden dat de kosten van het meten niet te hoog&#13;
mogen worden in relatie tot de opbrengst. Een minimale vorm van meting zal in ieder geval&#13;
zijn het bepalen van de pompcapaciteit in combinatie met een nauwkeurige vaststelling&#13;
van het aantal draaiuren. Het moge duidelijk zijn dat vrijwel elke vorm van meting,&#13;
zeker gezien vormen van onttrekking binnen de agrarische sector (vaak gemonteerd op&#13;
tractoren etc.) zeer (fraude)gevoelig is. Omdat bij de huidige hoge vrijstelling slechts enkele&#13;
bedrijven onder de belasting zullen vallen doet dit probleem zich nog niet in belangrijke&#13;
mate voor.&#13;
Een bijkomend probleem is de fluctuatie in de onttrekkingen die optreedt naar gelang&#13;
de droogte in een bepaald jaar. In een zeer droog jaar zal aanzienlijk meer onttrokken&#13;
worden, zowel in hoeveelheden als in aantallen onttrekkers. Dit houdt in dat de administratieve&#13;
verplichtingen (inclusief meten) ook zullen moeten gelden voor de groep die in&#13;
een normaal jaar niet boven de vrijstelling uit zal komen maar in een (zeer) droog jaar&#13;
misschien deze grens zal overschrijden.&#13;
Samenloop met het provinciale grondwaterbeleid&#13;
Op grond van de GWW kunnen de provincies regels stellen met betrekking tot het onttrekken&#13;
van grondwater. Elke provincie kent op grond van bovengenoemde wet een vergunningen-&#13;
en registratiestelsel. Ook biedt de GWW de mogelijkheid een heffing op het&#13;
onttrekken van grondwater in te stellen (art. 48 GWW). De hoogte van deze heffing (die&#13;
wordt gebruikt om de kosten van het grondwaterbeheer te dekken) varieert per provincie&#13;
maar komt nagenoeg niet boven 1 cent per m3 uit.&#13;
Gepoogd is de vrijstellingen in de WBM zoveel mogelijk te doen aansluiten bij de gemiddelde&#13;
provinciale grenzen. Het is echter gebleken dat de provincies vrijwel allemaal&#13;
een eigen beleid voeren. Hierdoor ontstaan in sommige gevallen vrij grote verschillen.&#13;
Een rijksbelasting als de WBM moet echter landelijk werken en de uitvoerende instantie&#13;
moet één beleid voeren. Hierdoor is het goed mogelijk dat het beleid van de provincie op&#13;
een aantal terreinen (bijv. hoogte van de vrijstelling) afwijkt van het beleid van de Belastingdienst.&#13;
Deze laatste overweging geldt ook voor het begrippenapparaat. Ook hier geeft&#13;
de GWW geen eenduidige regels. Ook op dit terrein kan het dus regelmatig voorkomen&#13;
dat de begrippen gehanteerd door de Belastingdienst afwijken van de begrippen gehanteerd&#13;
door de provincies.&#13;
Organisatie van de uitvoering&#13;
De WBM is een rijksbelasting en wordt dus uitgevoerd door de Belastingdienst. Na de reorganisatie&#13;
van de Belastingdienst is het de bedoeling dat een ieder in zijn regio voor alle belastingzaken zoveel mogelijk bij één 'loket' terecht kan. Gezien de nog relatief geringe&#13;
omvang van de milieubelastingen is ervoor gekozen de uitvoering te centraliseren en wel&#13;
bij het Centraal milieubelastingenteam (hierna CMT) bij de Belastingdienst Grote ondernemingen&#13;
in Rotterdam. Het CMT is dus bevoegd voor het hele land voor de heffing van&#13;
milieubelastingen die voortvloeien uit de WBM. De controle op de milieubelastingen zal&#13;
geschieden door accountants van de elf eenheden Grote ondernemingen.&#13;
Invoering&#13;
Het is de bedoeling dat voor de invoering van de wet (waarschijnlijk 1 januari 1995) een&#13;
mailing plaatsvindt aan alle bekende mogelijk belastingplichtigen. Deze mailing zal een&#13;
brochure bevatten met korte informatie over de grondwaterbelasting en een opgaafformulier.&#13;
Dit opgaafformulier is bedoeld om vast te kunnen stellen of men in aanmerking komt&#13;
voor een aangiftebiljet. Gezien het grote aantal mogelijk belastingplichtigen en het feit dat&#13;
het een belasting op aangifte is zal het waarschijnlijk niet te voorkomen zijn dat uiteindelijk&#13;
niet-belastingplichtigen toch de eerste maand(en) een aangiftebiljet ontvangen.</content><legacyfootnotes/><footnotes><footnote/></footnotes><auteurs>Mr. P. van Dueren den Hollander</auteurs><published>1994-12-01 00:00:00</published><modified>1993-04-05 00:00:00</modified><editiondate>1994-12-01</editiondate><htmlpath>https://denhollander.info/artikel/6068</htmlpath></article>
</articles></edition>
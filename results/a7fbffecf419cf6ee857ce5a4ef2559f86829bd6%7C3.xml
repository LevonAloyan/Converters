<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2004</searchword><id>3573</id><udhid>UDH:TvAR/3573</udhid><titel>Wetgeving en literatuur</titel><searchwords><searchword>TvAR 4/2004</searchword><searchword>UDH:TvAR/3573</searchword></searchwords><attachments><attachment><name>2004_nr 4_Wetgeving_Bezemer.pdf</name><extention>pdf</extention><url>https://denhollander.info/download/3570/ci</url></attachment></attachments><inleiding>Beheer landelijk gebied&#13;
&#13;
Artikel 6 Habitatrichtlijn&#13;
Door de Raad van State zijn prejudiciële vragen gesteld omtrent uitleg en toepassing van artikel 6 van de Habi¬tatrichtlijn (richtlijn 92/43/EEEG). De belangrijkste conclusies van de A-G van het Europese Hof van Justitie d.d. 29 januari 2004 luiden:&#13;
a. Bestaand gebruik in aangewezen richtlijngebieden dient te worden getoetst aan art. 6, derde lid, van de Habi¬tatrichtlijn als voor dergelijke activiteiten in beginsel elk jaar vergunning wordt verleend.&#13;
b. De in art. 6, tweede lid, van de Habitatrichtlijn opgenomen verplichting om passende maatregelen te nemen teneinde te voorkomen dat de kwaliteit van deze gebieden verslechtert of storende factoren optreden met signifi¬cante gevolgen, geldt altijd en onverkort, ook als toestemming is verleend voor de desbetreffende activiteiten.&#13;
c. Bij redelijke twijfel over de afwezigheid van significante gevolgen dient een passende beoordeling plaats te vinden. Significante gevolgen zijn alle gevolgen die schadelijk zijn voor de instandhoudingsdoelstelling van het betreffende gebied.&#13;
d. Het voorzorgsbeginsel brengt met zich dat alleen toestemming mag worden verleend als naar overtuiging van het bevoegd gezag geen redelijke twijfel bestaat over de afwezigheid van schadelijke gevolgen. (Begroting LNV 2004, TK 2003-2004, 29 200 XIV, nr. 72, brief minister, 30 januari 2004)&#13;
&#13;
Uitvoering Flora- en Faunawet&#13;
In een brief van 27 februari 2004 doet de minister verslag van de voortgang m.b.t. de moties en overige toezeggingen inzake de uitvoering van de Flora- en faunawet en de stand van zaken bij het overleg met betrokken partijen (TK 2003-2004, 29 446, nr. 1). Aan de orde komen het Beleidskader faunabeheer (m.b.t. ganzen en smienten), de door de Werkgroep Huys uitgebrachte aanbevelingen voor het terugbrengen van de tegemoetkomingen bij faunaschades, het onderzoek door het Faunafonds naar alternatieve schadebestrijdingsmethoden en afweermiddelen, en wijzigingen in wet- en regelgeving. Wat betreft dit laatste schrijft de minister o.m. het volgende: Over de ontwerp-AMvB ex art. 75, mede gericht op het wegnemen van obstakels bij het reguliere beheer van natuurterreinen en bosbeheer, heeft hij inmiddels het advies van de Raad van State ontvangen. De wijziging van het Besluit beheer en schadebestrijding dieren, o.m. strekkende tot aanwijzing van de zwarte kraai en kauw als landelijke schadesoorten en aanwijzing van populatiebeheer als belang op grond waarvan ontheffing kan worden verleend, is inmiddels in het Staatsblad gepubliceerd. Het wetsvoorstel waarin het belang van ‘schade aan de fauna’ wordt toegevoegd in art. 65 zal binnenkort aan de Kamer worden aangeboden. Voor de afspraken uit het Beleidskader Faunabeheer, waarvoor een wetswijziging nodig is, wordt een wetsvoorstel voorbereid. Dat betreft de maatregelen om het verbod op de jacht in bepaalde natuurgebieden te schrappen (art. 46, lid 3) en om voor terreinen, waar een natuurdoel op rust, de grondeigenaar en de grondgebruiker onder omstandigheden meer zeggenschap te geven over beheer en schadebestrijding op verpachte grond (art. 65, lid 7).&#13;
&#13;
Wijziging Flora- en faunawet&#13;
Op 2 maart 2004 is een wetsvoorstel tot wijziging van de Flora- en faunawet in verband met de verruiming van de mogelijkheden tot beheer en schadebestrijding van beschermde inheemse diersoorten bij de Tweede Kamer aanhangig gemaakt (TK 2003-2004, 29 448, nrs. 1-4). Op 12 november 2002 is door de Tweede Kamer onder meer de motie-Schreijer-Pierik aangenomen (28 600 XIV, nr. 17). In de motie wordt de regering verzocht om ‘schade aan de fauna’ op te nemen als belang in artikel 65 van de Flora- en faunawet en tevens de vos, de zwarte kraai en de kauw op de landelijke vrijstellingslijst te plaatsen. Artikel 65 van de Flora- en faunawet biedt de grondgebruiker de mogelijkheid belangrijke schade aan gewassen, vee, bossen, bedrijfsmatige visserij en wateren, veroorzaakt door bepaalde beschermde inheemse diersoorten, te voorkomen. Het wetsvoorstel voorziet in de uitvoering van de motie-Schreijer-Pierik. Daarnaast wordt van de gelegenheid gebruikgemaakt om de wet op enkele onderdelen te wijzigen. Het betreft hoofdzakelijk een aantal technische verbeteringen teneinde een effec¬tieve uitvoering van de wet voor de praktijk te bevorderen.&#13;
&#13;
Parlementaria&#13;
-	Begroting LNV 2004, TK 2003-2004, 29 200 XIV, nr. 75 (brief minister over het ontwikkelingstraject van het nieuwe beleid m.b.t. de schelpdiervisserij, over de recente discussie met betrekking tot het EVA II rapport en over de uitgangspunten voor de beoordeling van de vergunningaanvragen in de periode tussen het oude en nieuwe beleid, 11 februari 2004)&#13;
-	Wijziging Natuurbeschermingswet 1998 i.v.m. Europeesrechtelijke verplichtingen, TK 2003-2004, 28 171, nr. 57 (gewijzigd amendement, 27 januari 2004); nr. 59 (brief minister over het verzoek om spoedadvies aan de Raad van State over amendementen 35 en 36, 11 februari 2004)&#13;
-	Aanhangsel Hand. TK 2003-2004, nr. 857, Vragen van het lid Van Lith (CDA) aan de minister van LNV en de staatssecretaris van VenW over de integrale ontwikkeling van de Biesbosch (ingezonden: 20 januari 2004; antwoord: 12 februari 2004)&#13;
-	Aanhangsel Hand. TK 2003-2004, nr. 938, Vragen van het lid Van Velzen (SP) aan de minister van LNV over mogelijke financiële compensatie voor (werknemers in) kokkelvisserijbedrijven, dit n.a.v. het advies van de Raad voor de Wadden ‘Duurzaam duurt het langst’ waarin gesteld wordt dat er een einde moet komen aan de mechanische kokkelvisserij (ingezonden: 6 februari 2004; antwoord: 17 februari 2004)&#13;
-	Aanhangsel Hand. TK 2003-2004, nr. 941, Vragen van de leden Ormel en Schreijer-Pierik (beiden CDA) aan de minister van LNV over mogelijke overlast door roeken in de Achterhoek (ingezonden: 9 februari 2004; antwoord: 17 februari 2004)&#13;
&#13;
Wijziging aanwijzing speciale beschermingszones&#13;
Wijziging besluiten tot aanwijzing van gebieden als speciale beschermingszone op grond van de EG-Vogelrichtlijn dan wel als wetland op grond van de Wetlands-Conventie i.v.m. nieuwe, gecorrigeerde, begrenzing van de gebieden:&#13;
-	Wijziging besluit tot aanwijzing van het gebied IJssel als speciale beschermingszone (EG-Vogelrichtlijn), Stcrt. 3 februari 2004, nr. 22&#13;
-	Wijziging besluit tot aanwijzing gebied De Wieden als speciale beschermingszone (EG-Vogelrichtlijn), Stcrt. 17 februari 2004, nr. 32&#13;
-	Wijziging besluit tot aanwijzing gebied Gelderse Poort als speciale beschermingszone (EG-Vogelrichtlijn), Stcrt. 17 februari 2004, nr. 32&#13;
-	Wijziging besluit tot aanwijzing gebied De Wieden als wetland (Wetlands-Conventie), Stcrt. 17 februari 2004, nr. 32&#13;
-	Wijziging besluit tot aanwijzing gebied Hollands Diep als wetland (Wetlands-Conventie), Stcrt. 17 februari 2004, nr. 32&#13;
-	Wijziging besluit tot aanwijzing gebied Waal als speciale beschermingszone (EG-Vogelrichtlijn), Stcrt. 26 februari 2004, nr. 39&#13;
-	Wijziging besluit tot aanwijzing van het gebied Neder-Rijn als speciale beschermingszone (EG-Vogelrichtlijn), Stcrt. 5 maart 2004, nr. 45&#13;
&#13;
Wet- en regelgeving&#13;
-	Klachtenregeling Faunafonds, Stcrt. 18 februari 2004, nr. 33&#13;
-	Wijziging Regeling aanwijzing nationaal park Drents-Friese Wold, Stcrt. 3 maart 2004, nr. 43H (herplaatsing wegens misstelling: het overlegorgaan Nationaal park Drents-Friese Wold wordt uitgebreid met een vertegenwoordiger van de toeristisch/recreatieve sector)&#13;
&#13;
Literatuur&#13;
-	A.J. Durville, ‘Passende beoordeling’, Milieu &amp; Recht februari 2004/nr. 2, p. 76-79 (een van de consequenties van de Habitatrichtlijn is dat voor een plan of project een passende beoordeling moet worden opgesteld; auteur geeft een overzicht van de vragen die zich daarbij voordoen en ontwikkelingen in de praktijk)&#13;
-	T. de Koeijer en M. Voskuilen, ‘Toekomstperspectieven voor het agrarisch natuurbeheer’, De Landeigenaar fe¬bruari 2004/nr. 1, p. 12-13&#13;
&#13;
Jurisprudentie&#13;
-	Vz. ABRvS 5 september 2003 (Opheffing schorsing vergunning mechanische kokkelvisserij in staatsnatuurmonument De Waddenzee.), Milieu &amp; Recht februari 2004/nr. 2, p. 133, nr. 18&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-04-01 00:00:00</published><modified>2004-04-01 00:00:00</modified><editiondate>2004-04-01</editiondate><htmlpath>https://denhollander.info/artikel/3573</htmlpath></article>
</articles></edition>
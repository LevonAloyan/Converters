<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2009</searchword><id>8235</id><udhid>UDH:TvAR/8235</udhid><titel>Wetgeving en literatuur</titel><searchwords><searchword>TvAR 11/2009</searchword><searchword>UDH:TvAR/8235</searchword></searchwords><attachments><attachment><name>TvAR2009_11_04_Wetgeving.pdf</name><extention>pdf</extention><url>https://denhollander.info/download/7442/ci</url></attachment></attachments><inleiding>Pacht&#13;
Pachtrechtspraak&#13;
In de septemberuitgave van het Land- en Tuinbouw Bulletin&#13;
(LTB 2009/9, p. 13-16 ) geeft L.P.J. Mertens een samenvatting&#13;
van de pachtrechtspraak die is gewezen in de eerste helft&#13;
van 2009.&#13;
H.A. van Basten bespreekt in de oktoberuitgave van het&#13;
tijdschrift De Landeigenaar de beschikking en het arrest van&#13;
12 mei 2009 van het Pachthof Arnhem inzake Van Nispen&#13;
tot Sevenaer c.s./Van Huet-Bles (Agr.r. 2009/5536 en 5537,&#13;
met noot G.M.F. Snijders).&#13;
Pacht en natuur&#13;
De relatie tussen pachtwetgeving en natuurbeheer wordt beschreven&#13;
door L.P.J. Mertens in een bijdrage getiteld ‘Pacht&#13;
en natuur’ in de oktoberuitgave van het Land- en Tuinbouwbulletin&#13;
(LTB 2009/10, p. 11-18).</inleiding><content>Ruimtelijke Ordening&#13;
Wet algemene bepalingen omgevingsrecht (Wabo)&#13;
De inwerkingtreding van de Wabo per 1 januari 2010 blijkt&#13;
niet haalbaar en is met enkele maanden uitgesteld. Dat volgt&#13;
uit een brief van de Minister van VROM aan de Tweede&#13;
Kamer van 29 september 2009 (Kamerstukken II 2009/10,&#13;
31 953, nr. 25). De ontwikkeling van het ICT-instrument&#13;
duurt langer dan verwacht (de minister hoopt dat eind dit&#13;
jaar op voldoende niveau te realiseren). Verder loopt de behandeling&#13;
de wet- en regelgeving in het parlementmomenteel&#13;
nog. De proceduretijd van het ontwerp-Bor kan zelfs nog&#13;
doorlopen tot na 1 januari 2010. Om een zorgvuldige invoering&#13;
van deWabo te waarborgen, wil deminister de betrokken&#13;
overheden meer tijd geven. Zij acht inwerkingtreding van de&#13;
Wabo drie maanden na publicatie van de benodigde wetgeving&#13;
in het Staatsblad verantwoord.&#13;
Boeken&#13;
Op het gebied van ruimtelijke ordening zijn de volgende&#13;
boeken verschenen:&#13;
– C.W.M. van Alphen e.a., Raakvlakken RO, Relaties met&#13;
andere wetten, Alpen aan den Rijn: Kluwer 2009 (ISBN&#13;
9789013067057, 346 blz.). Het betreft een compact&#13;
overzicht van recente ontwikkelingen in de ruimtelijke&#13;
ordening en aanverwante beleidsterreinen. In vergelijking&#13;
met de uitgave van 2008 is een aantal hoofdstukken verwijderd&#13;
en toegevoegd. Nieuw zijn de hoofdstukken&#13;
luchtkwaliteit en APV. Vervallen zijn de hoofdstukken&#13;
Ontgrondingen en ondergrond, Openluchtrecreatie,&#13;
Huisvesting en leegstand.&#13;
– M.J. Tunnissen, Het bestemmingsplan. Een juridisch bestuurlijke&#13;
inleiding in de ruimtelijke ordening, Alphen aan&#13;
den Rijn: Kluwer 2009 (ISBN9789013065701, 304 blz.).&#13;
Het is de veertiende druk van dit handboek. Het is primair&#13;
geschreven als inleidend studieboek, maar is ook&#13;
geschikt als handleiding voor de bestemmingsplanpraktijk&#13;
en als informatiebron voor degenen die tegen een bestemmingsplan&#13;
willen opkomen. Aan de orde komen onder&#13;
andere: de inhoud, totstandkoming en de rechtspraak&#13;
met betrekking tot bestemmingsplannen, de realisering&#13;
van gemeentelijk grondbeleid (waaronder onteigening,&#13;
voorkeursrecht, bouwvergunning, grondexploitatie en&#13;
planschadevergoeding) alsmede de handhaving en de&#13;
rechtsbeschermingsvoorzieningen.&#13;
Rechtspraak: 19a Wet op de Ruimtelijke ordening&#13;
In ABRS 7 oktober 2009, LJN BJ9511 oordeelt de Afdeling&#13;
anders dan de rechtbank dat het college van B&amp;W op juiste&#13;
gronden heeft geweigerd om krachtens art. 19 lid 1 WRO&#13;
vrijstelling te verlenen voor de bewoning van een gedeelte&#13;
van de bedrijfsgebouwen op een paardenhouderij.&#13;
Landinrichting&#13;
Besluit herverkaveling&#13;
Het op deWet inrichting landelijk gebied (WILG) gebaseerde&#13;
Besluit herverkaveling ondergaat een wijziging met ingang&#13;
van 1 januari 2010: Stb. 2009, 397. Het huidige besluit bevat&#13;
uitsluitend nadere regels met betrekking tot de wettelijke&#13;
ruilverkaveling. Het gewijzigde besluit bevat nu ook regels&#13;
waaraan een ruilverkaveling bij overeenkomst (vrijwillige kavelruil)&#13;
moet voldoen. In de nota van toelichting wordt uitvoerig&#13;
ingegaan op de verhouding tussen vrijwillige kavelruil&#13;
en de wettelijke herverkaveling, de vereisten voor de kavelruilovereenkomst&#13;
en de wijzigingen ten opzichte van de praktijk&#13;
onder de Landinrichtingswet.&#13;
Beheer landelijk gebied&#13;
Natuurbeschermingswet 1998&#13;
Over de totstandkoming van bestemmingsplannen in relatie&#13;
tot de huidige Natuurbeschermingswet 1998 (Nbw 1998)&#13;
gaat een artikel van A.G.A. Nijmeijer in het Tijdschrift voor&#13;
Bouwrecht, getiteld: ‘Bestemmingsplan en passende beoordeling&#13;
onder vigeur van de gewijzigde Natuurbeschermingswet&#13;
1998: een blijvend punt van aandacht’ (TBR/10, p. 884-892).&#13;
Daarbij wordt aan de hand van rechtspraak ook aandacht&#13;
besteed aan de situatie onder de oude Nbw 1998 (vóór 1 februari&#13;
2009). Het schrappen van het goedkeuringsvereiste&#13;
uit art. 19jNbw 1998 heeft volgens de auteur tot een aanzienlijke&#13;
vereenvoudiging van de bestemmingsplanprocedure geleid.&#13;
Tegelijkertijd wijst de auteur op de nog resterende&#13;
complicaties in de relatie tussen de Nbw 1998 en de bestemmingsplanprocedure,&#13;
met name in procedureel opzicht.&#13;
Ruimtelijke plannen en Natura 2000&#13;
Over de totstandkoming van ruimtelijke plannen in relatie&#13;
tot de passende beoordeling in de zin van art. 19f Nbw 1998 gaat een artikel van A.A. van den Berg in de oktoberuitgave&#13;
van het tijdschrift Regelingen Omgevingsrecht, getiteld: ‘Een&#13;
passende beoordeling van de Habitattoets is niet nodig voor&#13;
Natuurinclusief Planontwerp’ (TRO 2009/606).&#13;
Marktordening&#13;
Regeling GLB-inkomenssteun 2006&#13;
De regeling GLB-inkomenssteun 2006 is met ingang van 16&#13;
oktober 2009 gewijzigd: Stcrt. 2009, 15455 (Regeling van&#13;
de Minister van LNV van 13 oktober 2009, nr. 59249). De&#13;
wijzigingen leiden tot:&#13;
– vervroegde uitbetaling (vanaf 16 oktober 2009) van de&#13;
bedrijfstoeslag van landbouwers over 2009 (mits aan een&#13;
aantal voorwaarden voldaan);&#13;
– specifieke steunverlening aan landbouwers in de vorm&#13;
van bijdragen in premies omgewassen te verzekeren tegen&#13;
economische verliezen die worden veroorzaakt door ongunstige&#13;
weersomstandigheden;&#13;
– aanpassing van enkele verouderde verwijzingen.&#13;
Terugvordering EU-landbouwgelden&#13;
De Europese Commissie vordert een bedrag van € 214,6mln.&#13;
aan landbouwgelden terug van de lidstaten op grond van het&#13;
niet EU-conform uitvoeren van Europese voorschriften. In&#13;
een brief van 6 oktober 2009 geeft deminister een toelichting&#13;
op de correctie die Nederland ten deel valt (Kamerstukken II&#13;
2009/10, 21 501-32, nr. 359). De correctie heeft betrekking&#13;
op:&#13;
– tekortkomingenmet betrekking tot de audit oppervlaktesteun&#13;
over de jaren 2005-2007 (€ 16,6 mln.). Oorzaak:&#13;
onvolkomenheden in het perceelsregister dat voor de&#13;
uitvoering van bepaalde steunregelingen moet worden&#13;
aangehouden.Deminister ismet de Europese Commissie&#13;
in overleg over een herstelplan;&#13;
– tekortkomingen in de substitutiecontroles door de douane&#13;
in de jaren 2001-2002 (€ 9,7 mln.). Met de douane zijn&#13;
inmiddels afspraken gemaakt over intensivering;&#13;
– een overschrijding van het plafond plattelandsprogramma&#13;
2000-2006 (€ 1,9 mln.). Volgens de minister is dat een&#13;
gevolg van onduidelijkheid in de Europese wetgeving&#13;
over notificaties van uitgaven. Er wordt numet een ander&#13;
systeem gewerkt, zodat dat probleem zich niet meer&#13;
voordoet.&#13;
Daarnaast informeert de minister de Tweede Kamer over een&#13;
uitspraak van het EuropeseHof van Justitie van 30 september&#13;
2009 (zonder vermelding van vindplaats), waarbij het Europese&#13;
Hof heeft geoordeeld dat de Commissie in 2002 terecht&#13;
een financiële correctie heeft toegepast van € 5,67 mln. in&#13;
het kader van de plattelandsgelden (ten onrechte aangewezen&#13;
projecten als meerjarige uitgaven).&#13;
Rechtspraak: verzamelaanvraag toeslagrechten&#13;
Op 2 oktober 2009 heeft het College van Beroep voor het&#13;
bedrijfsleven (CBb) in een viertal zaken op gelijke gronden&#13;
geoordeeld dat bij de invulling van het formulier Gecombineerde&#13;
opgave 2007 sprake is van een door de landbouwer&#13;
gemaakte kennelijke fout, waarop de Minister van LNV de&#13;
betreffende landbouwer had moeten wijzen en op basis&#13;
waarvan de landbouwer gelegenheid had moeten worden geboden&#13;
omde aanvraag te wijzigen (CBb 2 oktober 2009, LJN&#13;
BJ9418, BJ9420, BJ9441, BJ9445.De laatste is gepubliceerd&#13;
in de vorige uitgave van het tijdschrift onder nummer 5542).&#13;
De betreffende landbouwers hadden in de gecombineerde&#13;
opgave zonder voorbehoud opgegeven hun toeslagrechten te&#13;
willen laten uitbetalen, maar hadden daarbij slechts voor een&#13;
gering deel van de ter beschikking staande toeslagrechten gebruik&#13;
gemaakt. Het CBb motiveert zijn oordeel als volgt:&#13;
‘(..) Ingevolge Verordening (EG) nr. 796/2004 moet in&#13;
de verzamelaanvraag het aantal en het bedrag van de toeslagrechten&#13;
worden vermeld alsmede moet op de voorbedrukte&#13;
formulieren, waarop een verzamelaanvraag gedaan&#13;
moet worden,melding worden gemaakt van de identificatie&#13;
van de toeslagrechten. In Nederland wordt aan deze bepalingen&#13;
geen gevolg gegeven. Een landbouwer mag daarvan&#13;
geen nadelige gevolgen ondervinden. Daarom zal het&#13;
College het hier te beslechten geschil beoordelen alsof er&#13;
sprake is van een situatie waarin de genoemde informatie&#13;
wel uit de ingediende aanvraag kan worden opgemaakt.&#13;
Derhalve wordt er bij de vraag of sprake is van een kennelijke&#13;
fout vanuit gegaan, dat ook een ambtenaar die de&#13;
aanvraag bij ontvangst beoordeelt, er op dat moment van&#13;
op de hoogte is over hoeveel toeslagrechten de aanvragen&#13;
kan beschikken. (..)’&#13;
Vervolgens oordeelt het CBb in alle vijf gevallen dat sprake&#13;
is van een kennelijke fout nu het verschil tussen hetgeen de&#13;
betreffende landbouwer aanvraagt en hetgeen hij maximaal&#13;
kan aanvragen zo groot is, dat dit bij een summier onderzoek&#13;
direct in het oog moet vallen.&#13;
Dieren&#13;
Dierziekten&#13;
De Regeling tijdelijke maatregelen dierziekten in verband&#13;
met Q-koorts is per 1 oktober 2009 gewijzigd: Stcrt. 2009,&#13;
14667 (Regeling van deMinister van LNV van 25 september&#13;
2009, nr. 40823). Het gaat om de introductie van een nieuw&#13;
meldcriterium, aanpassing van demaatregelen die ten aanzien&#13;
van de besmette bedrijven gelden en de introductie van een&#13;
monitoringssysteemop basis waarvan de bacterie dieQ-koorts&#13;
veroorzaakt (Coxiella burnettii), wordt gecontroleerd. Aanleiding&#13;
is een recent advies van het RIVM en Bureau Risicobeoordeling&#13;
van de VWA om het meldingscriterium te vervangen&#13;
door een criterium waarbij de aanwezigheid van Coxiella&#13;
burnetti centraal staat. Samengevat werkt dit nieuwe systeem&#13;
als volgt. De monsters van tankmelk van geiten en schapen&#13;
worden eens in de twee maanden onderzocht door Gezondheidsdienst&#13;
voor Dieren (GD) op aanwezigheid van Coxiella&#13;
burnettii.Wordt de aanwezigheid van de bacterie vastgesteld,&#13;
danmoet dat aan de VWA worden gemeld. Voor de besmette&#13;
of verdachte bedrijven gelden vervolgens bepaalde hygiënemaatregelen.&#13;
Voordien golden deze maatregelen voor alle&#13;
bedrijven; met de introductie van de nieuwe meldingsplicht&#13;
is dat niet meer noodzakelijk.&#13;
Veterinairrechtelijke regelingen&#13;
De volgende regelingen op het gebied van veterinaire aangelegenheden,&#13;
dierenwelzijn en diergeneesmiddelen zijn met&#13;
ingang van 6 oktober 2009 gewijzigd:&#13;
– de Regeling handel levende dieren en levende producten;&#13;
– de Regeling toegelaten handelingen;&#13;
– de Vrijstellingsregeling dierenwelzijn;&#13;
– de Diergeneesmiddelenregeling;&#13;
– de Regeling diervoeders;&#13;
– de Regeling verbod handel met bepaalde stoffen behandelde&#13;
dieren en producten;&#13;
– de Regeling preventie, bestrijding en monitoring van besmettelijke&#13;
dierziekten en zoönosen en TSE´s;&#13;
– de Regeling identificatie en registratie van dieren;&#13;
– de Regeling retributies veterinaire en hygiënische aangelegenheden;&#13;
– de Regeling aquacultuur;&#13;
– de Regeling vleeskeuring;&#13;
– de Regeling zekerheidsstelling en betaling VWA-keurlonen.&#13;
Zie: Regeling van de Minister van LNV van 28 september&#13;
2009, nr. 38592, Stcrt. 2009, 14781.De wijzigingen strekken&#13;
grotendeels tot implementatie en uitvoering van Europese&#13;
regelgeving. Zij hebben onder andere betrekking op de invoer&#13;
van vogels inNederland vanuit derde landen en de quarantaine&#13;
van deze vogels, de invoer van paardachtigen inNederland&#13;
vanuit derde landen, de erkenning van verzamelcentra en het&#13;
onderscheiden van compartimenten voor pluimvee en andere&#13;
in gevangenschap levende vogels.&#13;
Vleeskuikens&#13;
Over welzijnsmaatregelen voor vleeskuikens is op 6 oktober&#13;
2009 een akkoord bereikt tussen de Minister van LNV en&#13;
het Productschap Pluimvee en Eieren, de Nederlandse Organisatie&#13;
van Pluimveehouders, de Vereniging van de Nederlandse&#13;
Pluimveeverwerkende industrie en de Nederlandse&#13;
Vakbond voor Pluimveehouders. Met het akkoord wordt&#13;
uitvoering gegeven aan de Europese richtlijn 2007/43EG&#13;
(PbEU 2007, L 182) tot vaststelling van voorschriften voor&#13;
de bescherming van vleeskuikens. Uiterlijk 30 juni 2010&#13;
moeten de lidstaten aan deze richtlijn voldoen. Afgesproken&#13;
is dat vleeskuikenshouders een bezetting van 42 kg per m2&#13;
mogen aanhouden, als ze voldoen aan aanvullende nationale&#13;
welzijnseisen. Dat volgt uit een brief van de minister aan de&#13;
Tweede Kamer van 6 oktober 2009 (Kamerstukken II&#13;
2009/10, 28 286, nr. 318). In dezelfde brief gaat de minister&#13;
ook uitvoerig in op de inhoud en strekking van de richtlijn,&#13;
de huidige regelgeving en de uitgangspunten die zij hanteert&#13;
bij de implementatie van de Europese regelgeving. Verder&#13;
kondigt de minister aan dat zij ter implementatie van de&#13;
richtlijn op korte termijn een algemenemaatregel van bestuur&#13;
zal voorleggen aan de beide Kamers en de Staten-Generaal.&#13;
Literatuur: dierenwelzijn&#13;
De regelgeving op het gebied van dierenwelzijn is gebundeld&#13;
in de uitgave Teksten wetgeving dierenwelzijn, Editie 2008-&#13;
2010, Den Haag: Sdu uitgevers 2009 (ISBN&#13;
9789012382533). De bundel is samengesteld door E. Evertsen&#13;
en E.C. Bordes. In korte inleidingen wordt ingegaan op&#13;
de kenmerken en de systematiek van de betreffende regelingen&#13;
en op verworvenheden en knelpunten.&#13;
Planten&#13;
Besluit glastuinbouw&#13;
Het Besluit glastuinbouw is per 1 oktober 2009 gewijzigd:&#13;
Stb. 2009, 233.Het gaat omeen verandering van de gegevens&#13;
die glastuinbouwbedrijven jaarlijks op grond van het Besluit&#13;
glastuinbouw moeten rapporteren aan het bevoegd gezag.&#13;
Het in de regeling opgenomen rapportageformulier is hieraan&#13;
aangepast.&#13;
Rechtspraak: Plantenziektewet&#13;
In een uitspraak van het College van beroep voor het bedrijfsleven&#13;
van 30 september 2009, LJN BJ9549 komt een kweker&#13;
met succes op tegen een besluit van de Minister van LNV tot&#13;
afwijzing van het verzoek tot nadeelcompensatie op grond&#13;
van art. 4 van de Plantenziektenwet. Ter zitting heeft kweker&#13;
gewezen op een drietal uitspraken van het CBb van 16 april&#13;
2009 (LJN BI1934, BI4350 en BI1931) waarin het CBb in&#13;
vergelijkbare zaken de bestreden besluiten van de minister&#13;
heeft vernietigd en de minister heeft opgedragen opnieuw op&#13;
bezwaar te beslissen. Het CBb vernietigt ook in onderhavige&#13;
zaak het besluit van de minister en motiveert dat als volgt:&#13;
‘Het College constateert dat verweerder desgevraagd geen&#13;
feiten en omstandigheden heeft kunnen noemen, op grond&#13;
waarvan zoumoeten worden geoordeeld dat de onderhavige&#13;
zaak in feitelijk en juridisch opzicht zodanig verschilt van&#13;
die, waarop de uitspraken van 16 april 2009 betrekking&#13;
hadden, dat het thans bestreden besluit rechtmatig is te&#13;
achten. De enkele omstandigheid dat het beroep van appellant&#13;
pas na die uitspraken ter zitting is behandeld kan&#13;
immers niet als zodanig worden aangemerkt.Derhalve kan&#13;
in die omstandigheid voor verweerder geen grond worden&#13;
gevonden om in de onderhavige zaak een andere benadering&#13;
te volgen dan in de eerdere zaken waarin verweerder,&#13;
zoals ter zitting ismeegedeeld, heeft besloten loyaal uitvoering&#13;
te geven aan de uitspraken van 16 april 2009.’&#13;
Milieurecht&#13;
Mest: Uitvoeringsregeling gebruik meststoffen&#13;
DeUitvoeringsregeling gebruikmeststoffen wordtmet ingang&#13;
van 1 januari 2010 gewijzigd: Stcrt. 2009, 14637 (Regeling&#13;
van deMinister van LNV van 24 september 2009, nr. 51508).&#13;
De wijziging voorziet in de uitbreiding van het aantal voorgeschreven&#13;
vanggewassen. Volgens de huidige regeling mogen&#13;
alleen gras, winterrogge, bladkool en bladrammenas als&#13;
vanggewas worden geteeld. Vanaf 1 januari 2010 geldt dat&#13;
ook voor wintertarwe, wintergerst en triticale. De aanpassing&#13;
houdt verbandmet de uitvoering van het vierde Actieprogramma&#13;
Nitraatrichtlijn. Met de uitbreiding van de vanggewassen&#13;
wordt beoogd de belasting van de bodem en het water door&#13;
fosfaat- en stikstofverbindingen afkomstig uit dierlijke meststoffen,&#13;
zuiveringsslib, overige organische meststoffen en&#13;
stikstofmest terug te dringen.&#13;
Mest: Besluit gebruik meststoffen&#13;
Het Besluit gebruik meststoffen (Bgm) heeft een wijziging&#13;
ondergaan: Stcrt. 2009, 15079 (Regeling van deMinister van&#13;
LNV van 2 oktober 2009, nr. 57503). Met terugwerkende&#13;
kracht geldt in de periode 28 september 2009 tot en met 16&#13;
oktober 2009 een vrijstelling van het verbod tot vernietiging&#13;
van de graszode van grasland gelegen op zandgrond (art. 4b&#13;
Bgm). Aanleiding is de zware aantasting van de graszoden&#13;
door een extreme hoeveelheid engerlingen.&#13;
Besluit ammoniakemissie huisvesting veehouderij&#13;
Het Besluit ammoniakemissie huisvesting veehouderij, de&#13;
wijzigingen sinds de inwerkingtreding op 1 april 2008 en de&#13;
ophanden zijnde wijzigingen, worden beschreven door P.A.&#13;
Bodden in het Land en Tuinbouwbulletin (LTB 2009/10, p.&#13;
7-10). De titel luidt: ‘Besluit ammoniakemissie huisvesting&#13;
veehouderij; een voortdurend spanningsveld tussen landbouw&#13;
en natuur’.&#13;
Fiscaal recht&#13;
Wet Inkomstenbelasting 2001: meerwaardeclausule&#13;
In het Land- en Tuinbouw Bulletin (LTB 2009/9, p. 9-12) is&#13;
een artikel gepubliceerd van H.J. van den Kerkhof, getiteld:&#13;
‘De meerwaarde en de heffing van inkomstenbelasting na&#13;
ruim tien jaar rechtspraak’. De auteur zet de punten van&#13;
aandacht op een rij met betrekking tot de aftrek van de&#13;
doorbetalingsverplichting van een meerwaardeclausule in de&#13;
situatie waarbij hetmelkquotumgeruisloos is doorgeschoven.&#13;
Daarbij betrekt de auteur tevens een hierover gewezen uitspraak&#13;
van het Gerechtshof Arnhem van 9 april 2009, LJN&#13;
BI2187.&#13;
Fiscaal natuurbeleid&#13;
In de oktoberuitgave van het Land- en Tuinbouwbulletin&#13;
schetst A.Verduijn de belangrijkste fiscale ontwikkelingen op&#13;
het gebied van particulier natuurbeheer en de omzetting van&#13;
landbouwgrond in natuur sinds het verschijnen van de Nota&#13;
Fiscaliteit, land- en natuurbeleid (LTB 2009/10, p. 1-6). De&#13;
auteur gaat onder andere in op de volgende onderwerpen: de&#13;
fiscale vrijstelling voor een aantal natuursubsidies, de functieveranderingen&#13;
door particulieren, bedrijfsverplaatsingen in&#13;
verband met natuurontwikkeling, de vrijstelling van bossen&#13;
en natuurterreinen in box 3 van de inkomstenbelasting, de&#13;
vrijstelling van overdrachtsbelasting en de faciliteiten voor&#13;
landgoederen in de zin van de Nbw 1998. Tot slot worden&#13;
de laatste politiek-bestuurlijke initiatieven kort aangestipt.&#13;
Europees agrarisch recht&#13;
Landbouw- en Visserijraad&#13;
De minister heeft verslag uitgebracht van de Landbouwraad&#13;
van 7 september 2009 (Kamerstukken II 2008/09, 21 501-&#13;
32, nr. 356, brief 24 september 2009). Daarbij kwam ook&#13;
de moeilijke situatie op de zuivelmarkt aan de orde. Het&#13;
verzoek van enkele lidstaten om de melkquota te bevriezen,&#13;
heeft de Commissie afgewezen. De Commissie houdt vast&#13;
aan de voorstellen zoals opgenomen in het zuivelrapport.&#13;
Diversen&#13;
Handelsregisterwet&#13;
Uiterlijk 31 december 2009 moeten alle ondernemingen in&#13;
de Nederlandse land- en tuinbouw volgens de Handelsregisterwet&#13;
2007 zijn ingeschreven in het Handelsregister. De&#13;
‘stille maatschap’ kan nog steeds niet worden ingeschreven.&#13;
Dit leidt tot de nodige complicaties in het handelsverkeer en&#13;
- specifiek voor agrarische ondernemingen - in de wijze&#13;
waarop de Dienst Regelingen gebruik maakt van de gegevens&#13;
uit het handelsregister. Daarover gaat een bijdrage van C.C.&#13;
van Harten en H.A. Verbakel –Van Bommel, getiteld: ‘Stil&#13;
en onzeker: de maatschap miskend’ in de septemberuitgave&#13;
van het Land- en Tuinbouw Bulletin (LTB/9, p. 1-5).&#13;
</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2009-11-01 00:00:00</published><modified>2017-06-16 16:17:51</modified><editiondate>2009-11-01</editiondate><htmlpath>https://denhollander.info/artikel/8235</htmlpath></article>
</articles></edition>
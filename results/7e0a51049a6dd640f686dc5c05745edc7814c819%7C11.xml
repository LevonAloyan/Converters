<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2022</searchword><id>17147</id><udhid>UDH:TvAR/17147</udhid><titel>Box 3 na het kerstarrest, de landbouwvrijstelling en inflatie</titel><searchwords><searchword>TvAR 3/2022</searchword><searchword>UDH:TvAR/17147</searchword></searchwords><attachments><attachment><name>22149.pdf</name><extention>pdf</extention><url>https://denhollander.info/download/22149/ci</url></attachment></attachments><inleiding/><content>&lt;p&gt;Het schrijven van dit artikel kent een drietal aanleidingen.Hierna wordt ingegaan op elk van deze aanleidingen. Daarna volgt een beschouwing over het verband tussen de aanpassing van de belastingheffing over inkomen uit privévermogen en de landbouwvrijstelling voor agrarisch ondernemers.&lt;/p&gt;
&lt;h2&gt;&lt;span&gt;1. &lt;/span&gt;Inleiding&lt;/h2&gt;
&lt;p&gt;De eerste aanleiding is de dit jaar op stapel staande evaluatie van de landbouwvrijstelling in de inkomstenbelasting. Richting deze evaluatie zijn door de Algemene Rekenkamer in het Verantwoordingsonderzoek van 19 mei 2021 al enige schoten voor de boeg gelost.&lt;/p&gt;
&lt;p&gt;De tweede aanleiding betreft het voornemen van het nieuwe kabinet om het wettelijke 'box 3'-systeem van belastingheffing over (privé)vermogen om te vormen tot een vermogenswinst- of vermogensaanwasbelasting. De urgentie van die voorgenomen aanpassing is in sterke mate toegenomen door wat al snel is gaan heten het 'kerstarrest' van de belastingkamer van de Hoge Raad, dat verscheen op 24 december 2021, negen dagen na het uitbrengen van het coalitieakkoord. In dat arrest verklaart de Hoge Raad niet alleen het wettelijke 'box 3-systeem' van belastingheffing over (privé)vermogen in strijd met het Europees Verdrag van de Rechten van de Mens (EVRM), maar biedt hij ter zake ook concreet rechtsherstel.&lt;/p&gt;
&lt;p&gt;De derde aanleiding is de hoge inflatie in deze periode. Daarover schreef prof. dr. P.H.J. Essers in maart 2021 in het &lt;em&gt;Tijdschrift voor Fiscaal ondernemingsrecht&lt;/em&gt;, in relatie tot het fiscale &lt;em&gt;totaalwinstbegrip&lt;/em&gt; het volgende:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"&lt;/em&gt;&lt;em&gt;&lt;em&gt;De laatste jaren blijft de inflatie erg beperkt, hetgeen deze discussie heeft geluwd. Maar het is niet ondenkbaar dat de inflatie in de toekomst weer gaat oplopen mede als gevolg van het pompen van gigantische geldbedragen door de nationale overheden in hun economieën, waardoor deze problematiek weer actueel dreigt te worden&lt;/em&gt;&lt;/em&gt;&lt;em&gt;."&lt;/em&gt;&lt;/p&gt;
&lt;/blockquote&gt;
&lt;p&gt;Deze voorspelling werd misschien wel sneller bewaarheid dan Essers op dat moment had kunnen bevroeden.&lt;/p&gt;
&lt;h2&gt;&lt;span&gt;2. &lt;/span&gt;De landbouwvrijstelling in de inkomstenbelasting&lt;/h2&gt;
&lt;p&gt;De landbouwvrijstelling is een &lt;em&gt;objectieve winstvrijstelling&lt;/em&gt;, geregeld in artikel 3.12 van de Wet inkomstenbelasting 2001 (Wet IB). De vrijstelling betreft in de kern de waardeveranderingen van landbouwgrond voor zover het gaat om de veranderingen van de 'WEVAB', de waarde in het economisch verkeer bij agrarische bestemming. Ontstijgt de waarde van de grond deze WEVAB, dan spreken we van &lt;em&gt;bestemmingswijzigingswinst&lt;/em&gt;, welke niet is vrijgesteld. Onder landbouwgrond wordt in dit verband verstaan landbouwcultuurgrond en de ondergrond van bedrijfsgebouwen mits deze geheel of nagenoeg geheel dienstbaar zijn aan de uitoefening van een landbouwbedrijf.[2]&lt;/p&gt;
&lt;h3&gt;&lt;span&gt;2.1. &lt;/span&gt;Historie&lt;/h3&gt;
&lt;p&gt;Artikel 3.8 van de Wet IB bepaalt dat de fiscale &lt;em&gt;totaalwinst&lt;/em&gt; betreft 'het bedrag van de gezamenlijke voordelen die, onder welke naam en in welke vorm ook, worden verkregen uit een onderneming'. Op basis van deze algemene wettelijke omschrijving is het fiscale winstbegrip vooral ingevuld door de belastingrechter. De wellicht belangrijkste invulling van het winstbegrip betreft de jurisprudentie uit het interbellum waarin de Hoge Raad oordeelt dat tot de winst mede behoort de integrale vermogenswinst op bestanddelen van het ondernemingsvermogen.[3] Op dat moment bestond de landbouwvrijstelling al. In de daaropvolgende resolutie van 4 februari 1931, nr. 84, B. nr. 5129, herhaalde de minister het standpunt uit de resolutie van 19 november 1918, nr. 78, B. nr. 2217, waarin was bepaald dat de winst die een landbouwer maakt door verkoop van zijn boerenplaats, geen deel uit maakt van zijn bedrijfswinst als bedoeld in artikel 7 van de Wet IB 1914. Pas door het oordeel van de Hoge Raad inzake de vermogenswinsten kreeg de landbouwvrijstelling werkelijk profiel, doordat het een uitzondering werd op deze nieuwe regel uit de rechtspraak.&lt;/p&gt;
&lt;h3&gt;&lt;span&gt;2.2. &lt;/span&gt;Argumentatie voor de landbouwvrijstelling&lt;/h3&gt;
&lt;p&gt;Alleen de piepjonge leeftijd van die regel op dat moment kan verklaren dat in de resolutie van 3 februari 1933, nr. 63, B. 5650, de minister de argumentatie van de landbouwvrijstelling nog als volgt verwoordt:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;" &lt;/em&gt;&lt;em&gt;&lt;em&gt;dat de grond in het bedrijf van een landbouwer een geheel andere plaats inneemt dan bijv. eene machine in het bedrijf van een fabrikant. Het bedrijf van laatstgenoemde brengt mede, dat de ondernemer eigenaar is van zijne machines: huur zal uitzondering zijn. In het landbouwbedrijf is het anders. Dit bedrijf kan zeer goed op gehuurden grond worden uitgeoefend. Dat de landbouwer tevens eigenaar van de grond is, is geenszins regel, doch slechts eene toevallige omstandigheid. De landbouwer-eigenaar heeft twee kwaliteiten, welker samengaan geenszins uit den aard van het bedrijf voortvloeit, weshalve aangenomen wordt, dat de grond voor hem geen bedrijfsmiddel is&lt;/em&gt;&lt;/em&gt;&lt;em&gt;."&lt;/em&gt;&lt;/p&gt;
&lt;/blockquote&gt;
&lt;h3&gt;&lt;span&gt;2.3. &lt;/span&gt;Inflatiewinst&lt;/h3&gt;
&lt;p&gt;De invulling van het fiscale winstbegrip door de Hoge Raad onderstreepte ook het &lt;em&gt;nominalistische&lt;/em&gt; karakter van dat begrip en de 'gulden is gulden-regel' (nu: 'euro is euro-regel'): de fiscale winst kan door vermogensvergelijking worden vastgesteld en betreft het verschil tussen het in euro's uitgedrukte beginvermogen en eindvermogen, gecorrigeerd met stortingen en onttrekkingen. Daarmee behoort feitelijk ook inflatiewinst tot de fiscale winst.&lt;/p&gt;
&lt;p&gt;De uitzondering die de landbouwvrijstelling maakte op de door de Hoge Raad geformuleerde rechtsregel dat ook vermogenswinsten tot de fiscale winst behoren, leidde ertoe dat bij de invoering van de Wet op de inkomstenbelasting 1964 de vrijstelling aanvankelijk niet in het wetsvoorstel was opgenomen. De overwegingen uit de resolutie van 1933 werden als gedateerd beschouwd, hetgeen in het licht van het voorgaande op zichzelf niet onbegrijpelijk is.&lt;/p&gt;
&lt;p&gt;Uiteindelijk werd de landbouwvrijstelling door het zogeheten &lt;em&gt;amendement-Lucas&lt;/em&gt; toch weer in de wet opgenomen, zij het dat de werking beperkt werd tot de waardeveranderingen van alleen landbouwgronden. Als argumentatie hiervoor werd niet alleen gewezen op vergelijkbare vrijstellingen in andere EEG-landen, maar ook op de volgende passage uit een betoog van het Landbouwschap:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;&lt;em&gt;"Bij de bestrijding van de argumenten tot handhaving van de zgn. landbouwvrijstelling gaan de bewindslieden van Financiën voorbij aan het principieel betoog van het Landbouwschap, dat het onjuist is waardeverschillen, welke louter en alleen te danken zijn aan monetaire, conjuncturele en dergelijke factoren als normale winst te beschouwen en naar het normale progressieve tarief te belasten&lt;/em&gt;&lt;/em&gt;&lt;em&gt;."&lt;/em&gt;&lt;/p&gt;
&lt;/blockquote&gt;
&lt;p&gt;De landbouwvrijstelling doorstond vervolgens ook de 'wettelijke stormen' van 1986 en 2001, waarbij de vrijstelling wel verder werd ingeperkt, maar de kern ervan behouden bleef. De wijziging per 1 maart 1986 waarbij bestemmingswijzigingswinsten buiten de werking van de vrijstelling werden gebracht, werd mede beargumenteerd met de stelling dat die beperking de vrijstelling beter doet aansluiten bij de aan de landbouwvrijstelling ten grondslag liggende gedachte, te weten het voor de belastingheffing uitschakelen van inflatiewinsten met betrekking tot de in het kader van de uitoefening van het landbouwbedrijf in gebruik zijnde gronden.[4]&lt;/p&gt;
&lt;p&gt;De Hoge Raad memoreerde deze gedachte naderhand nog in onder meer het arrest van 17 oktober 2014.[5]&lt;/p&gt;
&lt;h3&gt;&lt;span&gt;2.4. &lt;/span&gt;Evaluatie in 2007&lt;/h3&gt;
&lt;p&gt;In de Miljoenennota 2006 werd aangekondigd dat een aantal fiscale regelingen voor de land- en tuinbouw zou worden geëvalueerd. Op verzoek van de ministeries van Financiën en Landbouw kwam in 2007 het Landbouw Economisch Instituut (LEI) met onder meer een evaluatierapport over de landbouwvrijstelling.[6]&lt;/p&gt;
&lt;p&gt;In het rapport wordt ingegaan op de argumentatie voor de landbouwvrijstelling uit de resolutie uit 1933, te weten de 'toevalligheid' dat een agrarisch ondernemer zijn landbouwgrond niet pacht, maar in eigendom heeft en de ongelijkheid die anders zou ontstaan ter zake van de verkoopwinst tussen de agrariër-eigenaar enerzijds en de verpachter anderzijds. Hoewel dit argument al niet meer terug te vinden was bij de handhaving van de landbouwvrijstelling in de Wet op de inkomstenbelasting 1964, stelt het LEI dat het zijn kracht definitief heeft verloren met de invoering van de forfaitaire rendementsheffing over privévermogen ('box 3') per 1 januari 2001. Met die heffing zou immers zijn beoogd alle vormen van rendement, derhalve ook waardestijging, op forfaitaire wijze in de heffing te betrekken. Daardoor zou het bestaan van de landbouwvrijstelling bedoelde ongelijkheid niet langer voorkomen, maar juist doen ontstaan: als bij verpachters van landbouwgrond voortaan aldus de waardestijging wordt belast, is er geen enkele reden meer om bij de agrariër-eigenaar die waardestijging niet in de heffing te betrekken.&lt;/p&gt;
&lt;p&gt;Het LEI gaat ook in op de argumentatie van de landbouwvrijstelling uit 1964, te weten het voorkomen van heffing over inflatiewinst. Omdat binnen box 3 geen uitzondering wordt gemaakt voor inflatiewinsten, zou daar ook bij agrariërs-eigenaren geen reden toe zijn. Ook de omstandigheid dat bij grond een eventuele correctie op de afschrijving geen rol speelt (grond slijt immers niet waardoor er ook niet op kan worden afgeschreven) acht het LEI van onvoldoende gewicht om de landbouwvrijstelling te kunnen rechtvaardigen. Het fiscale winstbegrip is immers in principe nominalistisch van karakter.&lt;/p&gt;
&lt;h3&gt;&lt;span&gt;2.5. &lt;/span&gt;Evaluatie in 2015&lt;/h3&gt;
&lt;p&gt;In de Miljoenennota 2012 werd opnieuw een evaluatie van de landbouwvrijstelling in het vooruitzicht gesteld. Die kwam er met de voor het Interdepartementaal Beleidsonderzoek (IBO) Agrosector uitgevoerde achtergrondstudie over fiscale faciliteiten agrosector door LEI Wageningen UR.[7] In die studie worden de verwachte effecten van afschaffing van de landbouwvrijstelling op de grondmarkt onderzocht. Het Ministerie van Economische Zaken verzocht vervolgens het LEI om aanvullend onderzoek te doen naar de mogelijke effecten en risico's van het afschaffen van de landbouwvrijstelling. Dat onderzoek mondde uit in het in juni 2015 verschenen beleidsrapport 'Visies uit de agrarische praktijk op de landbouwvrijstelling'.[8]&lt;/p&gt;
&lt;p&gt;Anders dan bij de evaluatie uit 2007 is in beide rapporten weinig terug te vinden over de legitimatie van de landbouwvrijstelling. Er wordt vooral onderzocht wat de praktische en economische betekenis is van de landbouwvrijstelling en van daaruit de gevolgen van een eventuele afschaffing van de vrijstelling.&lt;/p&gt;
&lt;p&gt;In de brief van 26 juni 2015 van staatssecretaris van Economische Zaken Dijksma wordt mede naar aanleiding van de verschenen LEI-rapporten het volgende opgemerkt:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"&lt;/em&gt;&lt;em&gt;&lt;em&gt;Het kabinet ziet op dit moment geen draagvlak de fiscale landbouwregelingen te wijzigen. Dit laat onverlet dat het kabinet zich doorlopend beraadt op de wijze van optimalisering van de beleidsinzet ten behoeve van de agrarische sector&lt;/em&gt;&lt;/em&gt;&lt;em&gt;."&lt;/em&gt;&lt;em&gt;[9]&lt;/em&gt;&lt;/p&gt;
&lt;/blockquote&gt;
&lt;p&gt;&lt;em&gt;Verantwoordingsonderzoek Algemene Rekenkamer en evaluatie 2022&lt;/em&gt;&lt;/p&gt;
&lt;p&gt;In 2021 heeft ook de Algemene Rekenkamer onderzoek gedaan naar de landbouwvrijstelling. Op 19 mei 2021 verscheen het verslag van het verantwoordingsonderzoek inzake het Jaarverslag van het Ministerie van Landbouw, Natuur en Voedselkwaliteit en Diergezondheidsfonds (LNV). De passage in dat rapport over de landbouwvrijstelling is besproken in de recente fiscale kroniek 2021.[10] Op deze plaats volsta ik dan ook met de hoofdlijnen.&lt;/p&gt;
&lt;p&gt;Vanuit haar achtergrond en taak beziet de rekenkamer de landbouwvrijstelling vooral vanuit financieel-budgettair perspectief. Wellicht als gevolg daarvan beschouwt men de landbouwvrijstelling als een instrument, als een fiscale subsidie, en toetst men deze als zodanig aan het Toetsingskader fiscale regelingen uit de Rijksbegrotingsvoorschriften.&lt;/p&gt;
&lt;p&gt;Op die benaderingswijze valt het nodige af te dingen. Wat men er ook van vindt, de landbouwvrijstelling is met name in 1964 voortgekomen uit een zeker idee over de inhoud van het fiscale winstbegrip, namelijk 'dat het onjuist is waardeverschillen, welke louter en alleen te danken zijn aan monetaire, conjuncturele en dergelijke factoren als normale winst te beschouwen'. In dat licht zou niet beoordeeld moeten worden of het 'instrument' wel het beoogde effect heeft, maar zou de landbouwvrijstelling opnieuw moeten worden bezien in het kader van de vraag wat een wenselijk fiscaal winstbegrip is. Het verwondert dan ook niet dat de rekenkamer de passage in haar rapport over de landbouwvrijstelling de titel meegeeft 'De landbouwvrijstelling: een fiscale regeling zonder doel' en stelt: 'De verantwoordelijkheid voor de inzet van de landbouwvrijstelling als beleidsinstrument ligt bij de minister van LNV'.&lt;/p&gt;
&lt;p&gt;Hiermee dreigen we bij de heroverweging van de landbouwvrijstelling op voorhand al op een dwaalspoor te geraken. Het is primair aan de minister van Financiën de landbouwvrijstelling in het juiste perspectief te plaatsen en zich uit te laten over de vrijstelling in het kader van een wenselijk fiscaal winstbegrip.&lt;/p&gt;
&lt;p&gt;De minister van LNV merkt in haar reactie op het rapport van de rekenkamer op dat de landbouwvrijstelling in 2022 weer zal worden geëvalueerd. Eigenlijk zou haar ambtsopvolger de bal weer terug moeten kaatsen naar zijn collega van Financiën.&lt;/p&gt;
&lt;p&gt; &lt;/p&gt;
&lt;p&gt;Voor wat betreft de historische argumenten van de landbouwvrijstelling beperkt de rekenkamer zich tot die uit de resolutie van 1933, te weten de gelijkheid tussen de agrariër-eigenaar enerzijds en de verpachter anderzijds. Net als bij de evaluatie in 2007 concludeert men dat het betreffende argument met de invoering van 'box 3' in 2001 definitief vervallen is.&lt;/p&gt;
&lt;p&gt;Op het argument voor de landbouwvrijstelling uit 1964 -het voorkomen van belastingheffing over inflatiewinsten- wordt in het geheel niet ingegaan, hetgeen wel past in het hiervoor geschetste beeld van de invalshoek van het onderzoek.&lt;/p&gt;
&lt;p&gt; &lt;/p&gt;
&lt;p&gt;Hoe dan ook, de laatste stand van zaken omtrent de landbouwvrijstelling is dat deze dit jaar opnieuw geëvalueerd wordt, door de minister van Landbouw, Natuur en Voedselkwaliteit&lt;/p&gt;
&lt;h2&gt;&lt;span&gt;3. &lt;/span&gt;Naar een nieuw systeem voor 'box 3'&lt;/h2&gt;
&lt;p&gt;Bij de invoering van de Wet inkomstenbelasting 2001 gooide de wetgever het ten aanzien van de belastingheffing op inkomsten uit (privé)vermogen over een geheel andere boeg. Onder de voorganger, de Wet op de inkomstenbelasting 1964, werden de werkelijke inkomsten uit vermogen, zoals rente, dividend en huur, belast. Dat sloot aan bij het principe van het bronnenstelsel in de inkomstenbelasting, waarbij de bron zelf (en de waardeontwikkeling daarvan) in principe niet belast wordt, maar wel de inkomsten uit die bron. De praktijk was echter weerbarstig en de grens tussen direct rendement en waardeontwikkeling vervaagde, onder andere doordat beleggingen werden aangehouden in groeifondsen die nooit dividend uitkeerden. Ook in de sfeer van bloot eigendom en vruchtgebruik moest de wetgever met kunst- en vliegwerk het systeem overeind houden.&lt;/p&gt;
&lt;p&gt;Daar wilde men van af. In de parlementaire geschiedenis is terug te vinden welke alternatieve heffingssystemen zijn overwogen, zoals een vermogensaanwasbelasting -waarbij jaarlijks het verschil tussen eindvermogen en beginvermogen als inkomen wordt aangemerkt- en een vermogenswinstbelasting.[11] Deze laatste betreft feitelijk het geldende systeem in de winstsfeer, sinds de Hoge Raad vermogenswinsten integraal tot de fiscale winst rekende. De vermogenswinst wordt dan in de heffing betrokken op het moment dat deze, bijvoorbeeld door verkoop, feitelijk wordt gerealiseerd.&lt;/p&gt;
&lt;p&gt;Uiteindelijk werd gekozen voor het, ook internationaal, unieke systeem van een forfaitaire vermogensrendementsheffing, waarbij over een fictief rendement van 4% van het vermogen (bezittingen minus schulden) 30% belasting wordt geheven.&lt;/p&gt;
&lt;p&gt; &lt;/p&gt;
&lt;p&gt;In de loop van de jaren is dit systeem op meerdere punten gaan knellen en is er steeds grotere onvrede over ontstaan. Het meest in het oog sprong de situatie voor de spaarders, bij wie de rente in de afgelopen jaren teruggezakt is tot 0% en zelfs daaronder. Aan de andere kant was de vermogensrendementsheffing gunstig voor vastgoedbeleggers. Niet alleen was het forfaitair rendement veelal laag ten opzichte van de werkelijke huurrendementen, er werd ook flink geprofiteerd van de steeds lagere financieringsrente, terwijl in box 3 het saldo van bezit en schuld de grondslag bleef. Mede hierdoor staan de 'huisjesmelkers' er inmiddels slecht op in 'Den Haag'. Ook voor effectenbeleggers is het forfaitair rendement waarvoor zij worden aangeslagen vaak bescheiden, zeker in tijden van bovengemiddelde waardestijging.&lt;/p&gt;
&lt;p&gt; &lt;/p&gt;
&lt;p&gt;In de recente Fiscale Kroniek 2021 is geschetst hoe de Hoge Raad in 2019 al aangaf dat de forfaitaire rendementsheffing inmiddels op stelselniveau in strijd is met internationale verdragen als het Europees Verdrag van de Rechten van de Mens (EVRM). De raad liet het echter aanvankelijk aan de wetgever om in te grijpen.&lt;/p&gt;
&lt;p&gt;Die wetgever meende op dit front enige tijd te hebben gewonnen doordat ingaande 2017 geen belasting meer wordt geheven over een vast forfaitair rendement van 4%, maar over een over drie schalen verdeeld rendement, waarbij het rendement toeneemt naarmate het vermogen hoger is, nog steeds ongeacht uit welke assets het vermogen bestaat.&lt;/p&gt;
&lt;p&gt; &lt;/p&gt;
&lt;p&gt;Dat box 3 uiteindelijk fundamenteler zou moeten worden aangepast is echter ook voor de wetgever wel duidelijk. Verschillende proefballonnetjes voor een alternatief systeem werden opgelaten, maar ook weer neergehaald.&lt;/p&gt;
&lt;p&gt;In de Budgettaire bijlage bij het op 15 december 2021 verschenen Coalitieakkoord valt te lezen:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"&lt;/em&gt;&lt;em&gt;&lt;em&gt;Per 2025 zal er een nieuw box 3 stelsel op basis van reëel rendement worden ingevoerd, waarbij inkomsten uit vermogen worden belast op basis van werkelijk rendement. Vooruitlopend daarop zal per 2023 de leegwaarderatio worden afgeschaft, waardoor de belasting van het rendement op verhuurd vastgoed in box 3 meer zal gaan aansluiten bij de praktijk. Dit draagt bij aan meer balans in het huidige fiscale regime voor particulieren en beleggers die woningen voor de verhuur financieren in box 3&lt;/em&gt;&lt;/em&gt;&lt;em&gt;."&lt;/em&gt;&lt;em&gt;[12]&lt;/em&gt;&lt;/p&gt;
&lt;/blockquote&gt;
&lt;p&gt;In de brief van minister Kaag van Financiën van 12 januari 2022 met antwoorden op Kamervragen over het Coalitieakkoord is het volgende te lezen:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"&lt;/em&gt;&lt;em&gt;&lt;em&gt;Vraag 49.&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;W&lt;/em&gt;&lt;/em&gt;&lt;em&gt;&lt;em&gt;ordt beoogd om per 2025 alle huurinkomsten te belasten op basis van werkelijk rendement?&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;Antwoord op vraag 49.&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;I&lt;/em&gt;&lt;/em&gt;&lt;em&gt;&lt;em&gt;n het coalitieakkoord is afgesproken dat per 2025 een nieuw box 3 stelsel op basis van reëel &lt;/em&gt;&lt;/em&gt;&lt;em&gt;&lt;em&gt;rendement wordt ingevoerd, waarbij inkomsten uit vermogen worden belast op basis van werkelijk &lt;/em&gt;&lt;/em&gt;&lt;em&gt;&lt;em&gt;rendement. &lt;/em&gt;&lt;/em&gt;&lt;em&gt;&lt;em&gt;In dit nieuwe box 3-stelsel zal sparen en beleggen direct op reëel rendement worden &lt;/em&gt;&lt;/em&gt;&lt;em&gt;&lt;em&gt;belast, bestaande uit reguliere voordelen zoals rente, dividend en huurinkomsten en &lt;/em&gt;&lt;/em&gt;&lt;em&gt;&lt;em&gt;waardeontwikkelingen. &lt;/em&gt;&lt;/em&gt;&lt;em&gt;&lt;em&gt;De waardeontwikkeling van vastgoed zal aanvankelijk echter nog forfaitair &lt;/em&gt;&lt;/em&gt;&lt;em&gt;&lt;em&gt;worden belast, waarbij zo snel als mogelijk de overstap wordt gemaakt naar werkelijk rendement&lt;/em&gt;&lt;/em&gt;&lt;em&gt;."&lt;/em&gt;&lt;/p&gt;
&lt;/blockquote&gt;
&lt;p&gt;Uit dit antwoord blijkt dat voortaan ook waardeontwikkeling tot het 'werkelijke rendement' zal worden gerekend.&lt;/p&gt;
&lt;p&gt; &lt;/p&gt;
&lt;p&gt;In de fiscale kroniek 2021 is ingegaan op het 'kerstarrest' van de Hoge Raad.[13] Uit dat arrest blijkt dat het geduld van de Hoge Raad op is. De Hoge Raad oordeelt feitelijk dat de aanpassing van het box 3-systeem ingaande 2017 bijkans nóg meer in strijd is met het EVRM. Het systeem strijdt namelijk ook met het &lt;em&gt;discriminatieverbod&lt;/em&gt; van artikel 14 EVRM doordat de belastingheffing volledig voorbij gaat aan de samenstelling van het vermogen en het werkelijke rendement waardoor bijvoorbeeld de spaarder met een zeker vermogen maar geen rendement, even zwaar belast wordt als een actieve belegger met hetzelfde, maar anders samengesteld vermogen met een hoog rendement.&lt;/p&gt;
&lt;p&gt;Anders dan in 2019 biedt de Hoge Raad echter nu wel rechtsherstel en stelt de grondslag voor de belastingheffing in box 3 voor de betrokken belanghebbende op het werkelijke rendement.&lt;/p&gt;
&lt;p&gt; &lt;/p&gt;
&lt;p&gt;Het arrest is in politiek Den Haag ingeslagen als een bom. In zijn brief aan de Tweede Kamer van 1 februari 2022 schetst de staatssecretaris het beeld.[14] Vastgesteld moet worden hoe zal worden omgegaan met belastingaanslagen van de afgelopen belastingjaren en de lopende jaren 2021 en 2022.&lt;/p&gt;
&lt;p&gt;Onder het kopje 'Noodwetgeving' merkt de bewindsman het volgende op:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"&lt;/em&gt;&lt;em&gt;&lt;em&gt;De huidige situatie is niet langer houdbaar. Dat maakt invoering van het stelsel op basis van werkelijk rendement zo mogelijk nog urgenter. Omdat dat op z'n vroegst kan per 2025, kijkt het kabinet ook naar mogelijkheden voor aanpassingen voor de tussenliggende jaren. Ook hier speelt een dilemma. Hoe groter het beroep op de uitvoering voor de hersteloperatie en de noodwetgeving voor tussenliggende jaren, hoe groter de kans op vertraging bij invoering van het nieuwe stelsel. De impact van het arrest en benodigde maatregelen op het tijdpad van het beoogde stelsel van &lt;/em&gt;&lt;/em&gt;&lt;em&gt;&lt;em&gt;werkelijk rendement zal moeten worden onderzocht&lt;/em&gt;&lt;/em&gt;&lt;em&gt;."&lt;/em&gt;&lt;/p&gt;
&lt;/blockquote&gt;
&lt;p&gt;Bij de vaststelling van de strekking van het kerstarrest voor de afgelopen en lopende jaren speelt onder meer de discussie wat de Hoge Raad verstaat onder het 'werkelijke rendement'. Behoort ook waardestijging, zij het op forfaitaire wijze vastgesteld, nu reeds tot de grondslag voor de belastingheffing op inkomen over (privé)vermogen?&lt;/p&gt;
&lt;p&gt;Een drietal inderhaast door het ministerie geraadpleegde deskundigen meent zonder meer van wel, evenals verschillende commentatoren. Die overtuiging is dan gestoeld op het feit dat met de invoering van box 3 mede beoogd werd om ook over direct rendement dat zich uitdrukt in waardeontwikkeling belasting te heffen.&lt;/p&gt;
&lt;p&gt; &lt;/p&gt;
&lt;p&gt;In de kroniek is op dit punt al gerefereerd aan wat Advocaat-Generaal Niessen daarover schrijft in zijn conclusie voorafgaand aan het arrest:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"&lt;/em&gt;&lt;em&gt;&lt;em&gt;5.11&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;In de vermogensrendementsheffing was van meet af aan 'ingebakken' dat belastingplichtigen die (veel) meer dan 4% opbrengst verkregen uit hun beleggingen, als percentage van hun werkelijke revenuen (veel) minder belasting daarover betaalden dan de andere vermogensbezitters. Deze omstandigheid botst met het gelijkheidsbeginsel dat immers mede inhoudt dat mensen die in ongelijke omstandigheden verkeren, naar de mate van die ongelijkheid ook ongelijk moeten worden behandeld.&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;5.12&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;Dat dit aspect weinig verzet opriep, laat zich hieruit verklaren dat de 4% norm in feite reguliere rente en dividend dekte plus vermogenswinst voor zover deze een gevolg was van het – materieel gesproken – omzetten van dergelijke opbrengsten die onder de oude wet onbelast waren.[15]&lt;/em&gt;&lt;/em&gt;&lt;/p&gt;
&lt;/blockquote&gt;
&lt;p&gt;In deze laatste "voor zover"-passage schuilt een wat genuanceerder standpunt.&lt;/p&gt;
&lt;p&gt;In een recentere conclusie van Niessen benoemt hij de bij het door de Hoge Raad bedoelde rechtsherstel geldende &lt;em&gt;redelijkheidsnorm&lt;/em&gt; en overweegt hij onder meer het volgende:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;&lt;em&gt;"5.24&lt;br&gt;&lt;/em&gt;&lt;/em&gt;&lt;em&gt;&lt;em&gt;&lt;em&gt;Dergelijke kwesties zijn onder andere van belang voor de vraag of al dan niet gerealiseerde vermogenswinsten en -verliezen deel moeten uitmaken van de heffingsgrondslag. In de Nederlandse wetgeving inzake inkomstenbelasting vanaf 1892/'93 zijn dergelijke resultaten steeds buiten het belastbare inkomen gebleven indien en voor zover zij niet direct waren te herleiden tot door de belastingplichtige geleverde arbeid en/of expertise. Onder vigeur van de Wet IB 2001 is dat minder duidelijk, maar het niveau van het forfaitair rendement indiceert dat dit eerder is gericht op het langjarig gemiddelde van de directe vruchten uit vermogen dan op 'windfall profits', speculatiewinsten en andere meer bijzondere resultaten. Deze gegevens zouden voor de feitenrechters die hierover moeten oordelen, een aspect kunnen vormen om te betrekken bij de beantwoording van de vraag of de wetgevende traditie ook thans nog – dus zolang geen nieuwe wetgeving is tot stand gekomen - maatschappelijk als 'redelijk' is te beschouwen.&lt;/em&gt;&lt;/em&gt;&lt;/em&gt;&lt;/p&gt;
&lt;/blockquote&gt;
&lt;blockquote class="custom-blockquote"&gt;
&lt;p&gt;&lt;em&gt;&lt;em&gt;&lt;em&gt;5.25&lt;/em&gt;&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;&lt;em&gt;W&lt;/em&gt;&lt;/em&gt;&lt;/em&gt;&lt;em&gt;&lt;em&gt;&lt;em&gt;el zijn vermogensbestanddelen die niet een periodieke opbrengst opleveren – zoals een tweede woning (voor eigen gebruik), belegging in edelmetalen, bitcoins en andere cryptovaluta27., aandelen waarop ondanks een eventuele positieve waardeontwikkeling geen dividend wordt uitgekeerd, en rentespaarbrieven – onder de forfaitaire normering gebracht. Het lijkt mij niet zeker of dit gegeven al dan niet in een andere richting wijst dan de in onderdeel 5.24 gevonden aanwijzingen. De mogelijkheid bestaat dat de feitenrechters onderling en met betrekking tot uiteenlopende vormen van vermogensresultaat tot verschillende oordelen komen&lt;/em&gt;&lt;/em&gt;&lt;/em&gt;&lt;em&gt;&lt;em&gt;."[16]&lt;/em&gt;&lt;/em&gt;&lt;/p&gt;
&lt;/blockquote&gt;
&lt;p&gt;In de kroniek is aangegeven dat deze discussie in de laatste jaren van "box 3 oude stijl" ook van bijzonder belang is voor de verpachters in box 3.&lt;/p&gt;
&lt;p&gt; &lt;/p&gt;
&lt;p&gt;Los van dat alles is het een feit dat de wetgever het wettelijk systeem nog sneller moet zien aan te passen dan men al van plan was en dat de inzet van het huidige kabinet daarbij is dat voortaan niet alleen direct werkelijk rendement wordt belast, maar ook waardestijging. &lt;/p&gt;
&lt;h2&gt;&lt;span&gt;4. &lt;/span&gt;Beschouwing&lt;/h2&gt;
&lt;p&gt;De onvermijdelijk geworden invoering van een nieuw systeem van belastingheffing over vermogensinkomsten in combinatie met de evaluatie van de landbouwvrijstelling dit jaar vormt voor de landbouw een potentieel explosief mengsel. Het voortaan gaan belasten van niet alleen direct rendement maar ook indirect rendement op privévermogen (waardestijging) zet het bestaan van de landbouwvrijstelling in de winstsfeer mogelijk nog meer op losse schroeven.&lt;/p&gt;
&lt;p&gt;In ieder geval tot de invoering van de Wet IB 2001 kon nog verdedigd worden dat belastingheffing over waardestijging van vermogen bepaald geen hoofdregel was binnen die wet als geheel. Alleen binnen de winstsfeer had de Hoge Raad het totaalwinstbegrip opgerekt tot een vermogenswinstbelasting, maar daarbuiten behoorde waardestijging van privévermogen, waaronder ook de eigen woning, niet tot de heffingsgrondslag. Zo bezien was de landbouwvrijstelling de 'uitzondering op de uitzondering' die de waardestijging van landbouwgrond liet aansluiten bij wat eigenlijk nog wel de hoofdregel was binnen de wet. Met de invoering van de Wet IB 2001 begon deze hoofdregel al te verbleken. Zo ging door invoering van de 'terbeschikkingstellingsregelingen' in box 1 feitelijk ook een vermogenswinstbelasting gelden voor privévermogen dat wordt aangewend in een onderneming van een familielid of in de besloten vennootschap waarvan de 'terbeschikkingsteller' tenminste 5% van de aandelen houdt. Daarnaast werden, zoals al aangegeven, met de invoering van de nieuwe 'box 3' in ieder geval bepaalde vormen van waardestijging, zij het op forfaitaire wijze, in de heffingsgrondslag betrokken.&lt;/p&gt;
&lt;p&gt;Als box 3 nu wordt omgevormd tot een heffing over de werkelijke inkomsten uit en de werkelijke waardestijging van privévermogen, gaat de landbouwvrijstelling een echte uitzondering vormen en zou het meest oorspronkelijke argument voor de vrijstelling definitief vervallen.&lt;/p&gt;
&lt;h3&gt;&lt;span&gt;4.1. &lt;/span&gt;Inflatieneutrale belastingheffing&lt;/h3&gt;
&lt;p&gt;Blijft nog staan het voorkomen van belastingheffing over inflatiewinst, het argument uit de totstandkomingsgeschiedenis van de Wet IB 1964.  Als waardestijging van privévermogen voortaan wordt belast zonder dat daarbij op enigerlei wijze rekening wordt gehouden met inflatie, zal het bestaan van de landbouwvrijstelling nog meer ervaren worden als een ongelijke behandeling van waardestijging van landbouwgrond in de ondernemingssfeer en van waardestijging van ander vermogen. Alleen waardestijging van de eigen woning zal wellicht de dans nog ontspringen, als een politiek 'heilig huisje'.&lt;/p&gt;
&lt;p&gt;De invoering van een nieuw box 3-stelsel zou juist in deze tijden van weer oplopende inflatie aanleiding moeten zijn voor een herbezinning van de grondslagen van belastingheffing over inkomen in relatie tot inflatie, zoals Essers dat ook bedoelt in de passage die is geciteerd in de inleiding.&lt;/p&gt;
&lt;p&gt;De 'euro is euro-regel' binnen het fiscale totaalwinstbegrip wordt thans door velen feitelijk als een uitgangspunt, als een beginsel beschouwd, terwijl het niet meer zou moeten zijn dan een constatering vanuit de invulling die de belastingrechter lang geleden heeft gegeven aan het totaalwinstbegrip.&lt;/p&gt;
&lt;p&gt;Het behoeft toch geen betoog dat het streven zou moeten zijn om geldontwaarding buiten de belastinggrondslagen te houden.&lt;/p&gt;
&lt;p&gt;Essers wijst in zijn bijdrage in het TFO op het rapport 'Inflatieneutrale belastingheffing' van de commissie Hofstra uit 1977. Aanleiding voor dit rapport was de hoge inflatie in de betreffende jaren. Met de oplopende inflatie van dit moment zou wat Essers betreft het uit de mottenbalen halen van dit rapport wel eens goede diensten kunnen bewijzen. Ik zou daar aan toe willen voegen: ook bij de bezinning op een nieuw box 3-systeem kan dit rapport goede diensten bewijzen. In het bijzonder kan daarbij ook worden gewezen op het artikel van destijds onder de titel '&lt;em&gt;Het rapport-Hofstra en het landbouwbedrijf'&lt;/em&gt; van de hand van &lt;em&gt;Rensema&lt;/em&gt;.[17]&lt;/p&gt;
&lt;p&gt;Het is nauwelijks voorstelbaar dat de omvangrijke uitgewerkte voorstellen van de commissie Hofstra van destijds anno 2022 zomaar alsnog worden overgenomen. Het rapport bevat echter wel elementen en kan wel de inspiratie vormen om de scherpste inflatierandjes van een heffing over waardestijging van met name vastgoed weg te nemen.&lt;/p&gt;
&lt;p&gt;Ook het &lt;em&gt;draagkrachtbeginsel&lt;/em&gt; -een hoofdbeginsel binnen ons inkomstenbelastingsysteem- noopt ertoe om bij belastingheffing over waardestijging van vermogen rekening te houden met de geldontwaarding. Inflatiewinst draagt immers inherent niet bij aan draagkracht.&lt;/p&gt;
&lt;p&gt; &lt;/p&gt;
&lt;p&gt;Essers heeft ondertussen de daad al bij het woord gevoegd bij de behandeling door de Eerste Kamer van het Belastingplan 2022 in december 2021:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"&lt;/em&gt;&lt;em&gt;&lt;em&gt;De heer Essers (CDA):&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;Is de staatssecretaris het met mij eens dat als we het over het werkelijke rendement hebben, dat het rendement is na inflatie?&lt;br&gt;&lt;/em&gt;&lt;/em&gt;&lt;em&gt;&lt;em&gt;Vijlbrief:&lt;/em&gt;&lt;/em&gt;&lt;/p&gt;
&lt;p&gt;&lt;em&gt;&lt;em&gt;De logische heffingsgrondslag is het reële rendement, dus na inflatie&lt;/em&gt;&lt;/em&gt;&lt;em&gt;.[18]&lt;/em&gt;&lt;/p&gt;
&lt;/blockquote&gt;
&lt;h3&gt;&lt;span&gt;4.2. &lt;/span&gt;Grond&lt;/h3&gt;
&lt;p&gt;Anders dan bij gebouwd vastgoed speelt slijtage en afschrijving (en de correctie op die afschrijving bij latere verkoop of staking van de onderneming) bij grond geen enkele rol. De inflatiecomponent zal bij waardestijging van grond dan ook relatief groter zijn.&lt;/p&gt;
&lt;p&gt;De landbouwvrijstelling ziet na alle inperkingen ervan in 1964, 1986 en 2000 feitelijk nagenoeg alleen nog op waardeveranderingen met een monetair en conjunctureel karakter.&lt;/p&gt;
&lt;p&gt;Ook als binnen een nieuw box 3-systeem rekening wordt gehouden met inflatie zijn we er echter nog niet voor wat betreft het voortbestaan van de landbouwvrijstelling. Waarom immers alleen de agrarisch ondernemers, voor wat betreft hun landbouwgrond, tegemoet komen ten aanzien van inflatie en andere ondernemers niet?&lt;/p&gt;
&lt;p&gt;Hetzelfde geldt dan uiteraard voor de gronden -ondergrond van gebouwen en terreinen- van andersoortige ondernemers, al zit er in relatief-kwantitatieve zin nog wel een verschil tussen de ondergrond van en het terrein bij een bedrijfspand van een MKB-bedrijf en een areaal landbouwgrond van 'pakweg' 50 hectare van een landbouwer.&lt;/p&gt;
&lt;p&gt;Een deel van de ongelijkheid zou kunnen worden weggenomen door de ondergrond van (agrarische) gebouwen buiten de werking van de landbouwvrijstelling te brengen, maar de ongelijkheid zou fundamenteler worden weggenomen als de waardestijging van alle gronden en terreinen zou worden gecorrigeerd voor inflatie. Het ligt dan wel voor de hand om hierbij het saldo van de grond zelf en de financiering ervan (voor zover met vreemd vermogen) in aanmerking te nemen.&lt;/p&gt;
&lt;h3&gt;&lt;span&gt;4.3. &lt;/span&gt;Fiscale 'omgevingswet'?&lt;/h3&gt;
&lt;p&gt;Men kan ook nog op een andere manier naar (onbebouwde) landbouwgrond kijken. Landbouwgrond maakt onderdeel van het buitengebied, onze omgeving. Het buitengebied heeft vele maatschappelijke functies, zowel actueel als potentieel, en van de agrariërs-eigenaren wordt een goed beheer ervan verlangd. Daar zouden argumenten in kunnen liggen voor een bijzondere fiscale behandeling van landbouw- en natuurgronden, ongeacht de wijze van exploitatie ervan, bijvoorbeeld op een Natuurschoonwet-achtige wijze. Diverse bestaande wettelijke bepalingen en begrippen, waaraan in regelgeving en in de rechtspraak invulling is gegeven, zouden daar bruikbare bouwstenen voor kunnen vormen.[19]&lt;/p&gt;
&lt;h3&gt;&lt;span&gt;4.4. &lt;/span&gt;Bijzonder tarief&lt;/h3&gt;
&lt;p&gt;Een aandachtspunt hierbij is ook het feit dat met de invoering van de Wet inkomstenbelasting 2001 de bijzondere tarieven voor onder meer stakingswinsten zijn vervallen. Juist vermogenswinsten, waaronder waardestijging, worden pas tot de winst gerekend indien die winsten worden gerealiseerd, vaak pas bij fiscale staking van de onderneming. Feitelijk wordt dan vermogenswinst die in meerdere jaren is ontstaan, in één keer tot het inkomen in het jaar van realisatie gerekend. Dat zorgt dan voor een 'piekinkomen' dat veelal geheel tegen het toptarief wordt belast. Dat toptarief gaat voor ondernemers, rekening houdend met 14% MKB-winstvrijstelling, naar ruim 44%. Dit 'piekeffect' zou juist pleiten voor de toepassing van een verlaagd tarief. Dat geldt temeer als waardestijging niet gecorrigeerd wordt voor inflatie.&lt;/p&gt;
&lt;h2&gt;&lt;span&gt;5. &lt;/span&gt;Slot&lt;/h2&gt;
&lt;p&gt;Het komt er voor de landbouwvrijstelling op aan bij de geplande evaluatie van de vrijstelling dit jaar en de gelijktijdige oriëntatie op een nieuw box 3-systeem. Het is te hopen dat 'de politiek' de landbouwvrijstelling bij dit alles niet beziet als een 'instrument', een fiscale subsidie, maar weer eens goed nadenkt over belastingheffing over inkomen en vermogen in relatie tot inflatie en met doordachte conclusies op dit punt te komt, hoe die conclusies dan ook mogen luiden. Het simpelweg afschaffen van de landbouwvrijstelling en het daarmee aan de nationale totaalwinst toevoegen van een omvangrijke hoeveelheid vooral inflatiewinst -geldontwaarding- op een groot deel van de gronden in ons buitengebied, met handhaving van de huidige tarieven daarover, zou amper te verteren zijn.&lt;/p&gt;
&lt;p&gt; &lt;/p&gt;
&lt;p&gt; &lt;/p&gt;
&lt;p&gt; &lt;/p&gt;
&lt;p&gt; &lt;/p&gt;
&lt;p&gt; &lt;/p&gt;
&lt;p&gt; &lt;/p&gt;
&lt;p&gt;&lt;br clear="all"&gt;&lt;br&gt;&lt;/p&gt;</content><legacyfootnotes/><footnotes><footnote>1 &lt;p&gt;Andr&amp;eacute; Verduijn is fiscalist bij Countus te Zwolle.&lt;/p&gt;</footnote><footnote>2 &lt;p&gt;HR 7 maart 1979, BNB 1980/229, ECLI:NL:HR:1979:AX0187.&lt;/p&gt;</footnote><footnote>3 &lt;p&gt;HR 16 april 1930, B. 4726.&lt;/p&gt;</footnote><footnote>4 &lt;p&gt;MvT, p. 8, Wet van 27 maart 1986, &lt;em&gt;Stb&lt;/em&gt;. 135.&lt;/p&gt;</footnote><footnote>5 &lt;p&gt;HR 17 oktober 2014, &lt;em&gt;BNB&lt;/em&gt; 2015/24, ECLI:NL:HR:2014:2978, m.nt. P.H.J. Essers.&lt;/p&gt;</footnote><footnote>6 &lt;p&gt;'Evaluatie van de landbouwvrijstelling in de inkomstenbelasting', A. Verduijn, &lt;em&gt;LTB &lt;/em&gt;2009/143.&lt;/p&gt;</footnote><footnote>7 &lt;p&gt;Fiscale faciliteiten agrosector door LEI Wageningen UR (H.J. Silvis, H.B. van der Veen &amp;amp; M.J. Voskuilen, 2014. &lt;em&gt;Fiscale faciliteiten agrosector; werking en effecten&lt;/em&gt;. Wageningen, LEI Wageningen UR, LEI 14-060).&lt;/p&gt;</footnote><footnote>8 &lt;p&gt;H.B. van der Veen, H.J. Silvis, H.A.B. van der Meulen en M.J. Voskuilen, 2015, Wageningen, LEI Wageningen UR, LEI 15-019&lt;/p&gt;</footnote><footnote>9 &lt;p&gt;Brief staatssecretaris van EZ van 26 juni 2015, kenmerk DGAN-ELVV/15053197.&lt;/p&gt;</footnote><footnote>10 &lt;p&gt;E. Smit &amp;amp; A. Verduijn, &lt;em&gt;Fiscale Kroniek 2021&lt;/em&gt;, &lt;em&gt;TvAR&lt;/em&gt; 2022/1.&lt;/p&gt;</footnote><footnote>11 &lt;p&gt;Memorie van Toelichting, &lt;em&gt;Kamerstukken II &lt;/em&gt;1998/99, nr. 3, bijlage I.&lt;/p&gt;</footnote><footnote>12 &lt;p&gt;Budgettaire bijlage bij het Coalitieakkoord 'Omzien naar elkaar, vooruitkijken naar de toekomst', p. 21, onderdeel 2.&lt;/p&gt;</footnote><footnote>13 &lt;p&gt;HR 24 december 2021, &lt;em&gt;BNB&lt;/em&gt; 2022/27, ECLI:NL:HR:2021:1963.&lt;/p&gt;</footnote><footnote>14 &lt;p&gt;&lt;em&gt;Kamerstukken II&lt;/em&gt; 202/22, 35 927, nr. 92.&lt;/p&gt;</footnote><footnote>15 &lt;p&gt;Conclusie A-G Niessen, zaaknr. 21/01243, ECLI:NL:PHR:2021:1019.&lt;/p&gt;</footnote><footnote>16 &lt;p&gt;Conclusie A-G Niessen, zaaknr. 21/04407, ECLI:NL:PHR:2022:180.&lt;/p&gt;</footnote><footnote>17 &lt;p&gt;J. Rensema, Het rapport-Hofstra en het landbouwbedrijf,&lt;em&gt; WFR&lt;/em&gt; 1978/455.&lt;/p&gt;</footnote><footnote>18 &lt;p&gt;Belastingplan 2022, 35927, Eerste Kamer, 14 december 2021.&lt;/p&gt;</footnote><footnote>19 &lt;p&gt;Behalve de begrippen binnen de landbouwvrijstelling (art. 3.12 Wet IB) en de &lt;em&gt;bosbouwvrijstelling&lt;/em&gt; (art. 3.11 Wet IB) valt te denken aan de 'bos- en natuurterreinen' van artikel 5.7 Wet IB en de 'cultuurgrond', de 'natuur' en het 'landschap' van artikel 15, lid 1, aanhef en onderdeel q, van de Wet op belastingen van rechtsverkeer (inzake de overdrachtsbelasting).&lt;/p&gt;</footnote></footnotes><auteurs>mr. A. Verduijn RB</auteurs><published>2022-04-14 15:28:48</published><modified>2022-04-14 15:55:04</modified><editiondate>2022-04-14</editiondate><htmlpath>https://denhollander.info/artikel/17147</htmlpath></article>
</articles></edition>
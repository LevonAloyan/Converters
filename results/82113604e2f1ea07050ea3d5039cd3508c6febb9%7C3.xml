<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2013</searchword><id>10888</id><udhid>UDH:TvAR/10888</udhid><titel>Wetgeving en literatuur</titel><searchwords><searchword>TvAR 12/2013</searchword><searchword>UDH:TvAR/10888</searchword></searchwords><attachments><attachment><name>TvAR2013_12_05_Wetgeving.pdf</name><extention>pdf</extention><url>https://denhollander.info/download/9314/ci</url></attachment></attachments><inleiding>Algemeen</inleiding><content>PBO&#13;
De stand van zaken met betrekking tot de opheffing van de PBO wordt weergegeven in Kamerstukken I 2013/14, 32 615, F. Zie ook: Kamerstukken II 2013/14, 32 615, nr. 15). Per 1 januari 2014 zullen 80% van de publieke teken door het rijk zijn overgenomen, de rest volgt per 1 juli 2014 of 1 januari 2015. Er is ook een concept-wetsvoorstel waarover werd geconsulteerd: www.internetconsultatie.nl/pbo. Deze consultatie is intussen afgerond.&#13;
Pacht&#13;
Pachtprijzenbesluit&#13;
Het Pachtprijzenbesluit is gewijzigd naar aanleiding van een gemeentelijke herindeling. De nieuwe gemeente Hollands Kroon is ingedeeld bij Westelijk Holland. Dat betekent dat Wieringen en de Wieringermeer niet langer bij de IJsselmeerpolders horen. (Stb. 2013, 446).&#13;
Ruimtelijke Ordening&#13;
Plattelandswoning&#13;
‘De Wet plattelandswoningen: een koppeling tussen milieu en ruimtelijke ordening’ is de titel van een artikel van J. van Dam en P.M.J. de Haan in Jurisprudentie Milieurecht (JM 8 november 2013, p. 1025 e.v.). Daarin een beschrijving van de systematiek van de wet en een overzicht van de doelstellingen en achtergronden..&#13;
Beheer landelijk gebied&#13;
Natura 2000&#13;
De staatssecretaris bericht over de voortgang van de PAS (programmatische aanpak stikstof). Voor een zorgvuldige afronding van de PAS is meer tijd nodig. Er wordt naar gestreefd om de PAS in de zomer van 2014 in te voeren.&#13;
Natuurbeleid&#13;
De regering is op weg naar een nieuwe natuurvisie. Een tussenbalans wordt opgemaakt in Kamerstukken II 2013/14, 33 576, nr. 9. Trefwoorden: een robuust natuurnetwerk realiseren, soortenbescherming door consitieverbetering, de streek aan zet voor een natuurlijker landbouw, het zelforganiserend vermogen benutten.&#13;
Structuurbeleid&#13;
Duurzame veehouderij&#13;
Aan de Tweede Kamer is gezonden de 4e voortgangsrapportage van het samenwerkingsverband van de Uitvoeringsagenda Duurzame Veehouderij (Kamerstukken II 2013/14, 28 973, nr. 135). Deelnemers aan dit samenwerkingsverband zijn: de Centrale Organisatie voor de Vleessector (COV), de Dierenbescherming (DB), de Groene Kennis Coöperatie (GKC), het Interprovinciaal Overleg (IPO), de Land- en Tuinbouw Organisatie Nederland (LTO), het Ministerie van Economische Zaken (EZ), de stichting Natuur &amp; Milieu (N&amp;M), de Nederlandse Zuivel Organisatie (NZO), de Nederlandse Vereniging Diervoederindustrie (Nevedi) en de Rabobank Nederland. De afgelopen jaren is gebleken dat de Nederlandse melkveehouderij al anticipeert op de beëindiging van de melkquotering door nu reeds een nieuwe stal te bouwen of de bestaande stal te vergroten, mede omdat veel stallen aan vervanging toe zijn. Met name in de financieel gunstigere jaren 2010 en 2011 hebben veel melkveehouders investeringsbeslissingen genomen. De zuivelsector houdt, mede op basis van informatie van hun leden en leveranciers, dan ook rekening met een uitbreiding van de melkproductie met 10 à 20% richting 2020. Ook de zuivelindustrie anticipeert hier op met uitbreidings- en nieuwbouwinvesteringen. Volgens cijfers van de zuivelindustrie gaat het daarbij om een investeringsbedrag van circa € 700 mln. (nr. 136).&#13;
Milieurecht&#13;
Meststoffenwet&#13;
Het wetsvoorstel voor een nieuwe Meststoffenwet is in de Eerste Kamer behandeld (Kamerstukken II 2013/14, 33 322, B, voorlopig verslag, nr. C, memorie van antwoord). Over de fraudebestrijding in het nieuwe mestbeleid is een aparte brief aan de Tweede Kamer gezonden (Kamerstukken II 2013/14, 33 322, nr. 48). Het stelsel van verplichte mestverwerking moet 1 januari 2014 in werking treden (nr. D). Een ontwerp voor een wijziging van de Uitvoeringsregeling meststoffenwet is eveneens naar de Tweede Kamer gestuurd. Het betreft hier de door de EU voorgeschreven controleprogramma’s.&#13;
Buitenlands agrarisch recht&#13;
België&#13;
In het Belgisch tijdschrift voor agrarisch recht schrijft Gilles Fourneau over de juridische aspecten van de werken in een ruilverkaveling. Daaraan vooraf gaat een inleiding in het ruilverkavelingsrecht in het algemeen op basis van de Ruilverkavelingwet, toegepast in het Vlaamse Gewest (T.Agr.R., 2013, p. 109 e.v.).&#13;
Duitsland&#13;
Ook in het Duitse Agrar- und Umweltrecht een artikel over ruilverkaveling: Klaus Thomas – Die verfassungsrechtliche Einordnung der verfahren des Flurbereinigungsgesetzes. Conclusie: de ruilverkaveling moet worden gezien in het kader van het onteigeningsrecht.&#13;
Europees agrarisch recht&#13;
Landbouwraad&#13;
Over de uitkomsten van de LNV-raad van oktober: Kamerstukken&#13;
II 2013/14, 21 501-32, nr. 754: de gefinaliseerde&#13;
wetgevingsteksten voor de basisverordeningen nieuw GLB&#13;
zijn goedgekeurd.</content><legacyfootnotes/><footnotes><footnote/></footnotes><auteurs/><published>2013-12-01 00:00:00</published><modified>2013-12-01 00:00:00</modified><editiondate>2013-12-01</editiondate><htmlpath>https://denhollander.info/artikel/10888</htmlpath></article>
</articles></edition>
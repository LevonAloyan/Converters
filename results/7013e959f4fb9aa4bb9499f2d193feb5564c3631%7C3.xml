<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5547</id><udhid>UDH:TvAR/5547</udhid><titel>Wetgeving en literatuur</titel><searchwords><searchword>TvAR 1/2008</searchword><searchword>UDH:TvAR/5547</searchword></searchwords><attachments><attachment><name>2008 1 Wetgeving.pdf</name><extention>pdf</extention><url>https://denhollander.info/download/5488/ci</url></attachment></attachments><inleiding>Europees agrarisch recht&#13;
&#13;
Health Check&#13;
De herziening van het Gemeenschappelijk&#13;
Landbouwbeleid is ingezet met&#13;
een Mededeling van de Europese&#13;
Commissie van 20 november 2007 inzake&#13;
de Health Check. Deze is ook&#13;
naar de Tweede Kamer gestuurd (Kamerstukken&#13;
II 2007/08, 28615 en&#13;
21501-32, br. 52, brief 20 november&#13;
2007). De Europese Commissie stelt&#13;
drie vragen. Ten eerste: hoe kan het&#13;
systeem van directe betalingen eenvoudiger&#13;
en effectiever worden gemaakt.&#13;
Hierbij wordt gedacht aan a) minder&#13;
historisch systeem, meer flat rate; b)&#13;
verdergaande ontkoppeling; c) vermindering&#13;
van steun voor grote boeren;&#13;
d) vergroting van de benodigde oppervlakte&#13;
(nu 0,3 hectare); e) herziening&#13;
van de cross-compliance. Ten tweede&#13;
moeten de marktondersteuningsinstrumenten&#13;
geschikt worden gemaakt voor&#13;
de situatie met 27 lidstaten. En in de&#13;
derde plaats staan we voor nieuwe uitdagingen.&#13;
Daarbij gaat het o.a. om watermanagement&#13;
en klimaatverandering.&#13;
Het percentage voor modulatie (plattelandsontwikkeling)&#13;
zou verhoogd kunnen&#13;
worden. De Mededeling van de&#13;
Commissie is het startschot voor een&#13;
intensieve overlegronde van een half&#13;
jaar.&#13;
&#13;
Landbouwraad&#13;
Uit de brieven van de minister over de&#13;
maandelijkse Landbouw- en Visserijraad&#13;
van de ministers van de EU-landen&#13;
valt te lezen waar men zich op dat&#13;
niveau mee bezig houdt. Elke maand&#13;
komen er twee brieven naar de Kamer,&#13;
eentje over de agenda voor de komende&#13;
bijeenkomst en eentje met het&#13;
verslag van de afgelopen vergadering.&#13;
Men zie de serie Kamerstukken II&#13;
2007/08, 21501-32, nrs. 248, 250, 5&#13;
en 7 december 2007. Zo roert Nederland&#13;
zich nogal in de hervorming van&#13;
de wijnsector (verrijking met suiker&#13;
moet mogelijk blijven).&#13;
&#13;
Agricultural Law&#13;
Bij Oxford University Press is verschenen&#13;
een boek van Joseph A. McMahon&#13;
(Dublin), getiteld ‘EU Agricultural&#13;
Law (2007, 412 blz.). Het eigenlijke&#13;
materiële Europese agrarisch recht&#13;
krijgt in dit boek slechts beperkte aandacht:&#13;
in nog geen 40 blz. wordt het&#13;
Gemeenschappelijk Landbouwbeleid&#13;
(CAP) besproken. Daarbinnen krijgen&#13;
de toeslagrechten nog geen 4 bladzijden.&#13;
Ook andere Europees agrarisch&#13;
recht (zoals milieurecht) komt niet aan&#13;
de orde. Uitvoerige hoofdstukken zijn&#13;
daarentegen gewijd aan de tekst van&#13;
het verdrag zelf, de geschiedenis van&#13;
het GLB, de internationale context&#13;
(GATT, WTO). Ook de Common&#13;
Food Policy heeft een apart hoofdstuk&#13;
gekregen. Over de toekomst van het&#13;
EU-landbouwbeleid zegt McMahon&#13;
dat dat beleid zich zal blijven ontwikkelen.&#13;
Twee trends worden genoteerd:&#13;
technische en politieke vereenvoudiging&#13;
naast marktliberalisatie. De implementatie&#13;
van het GLB in Engeland&#13;
en Ierland wordt eveneens kort besproken,&#13;
zowel voor wat betreft de toeslagrechten&#13;
(geen woord over pacht), als&#13;
wat betreft de plattelandsontwikkeling&#13;
en de Food Law.</inleiding><content/><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5547</htmlpath></article>
</articles></edition>
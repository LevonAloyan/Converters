<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1992</searchword><id>6607</id><udhid>UDH:TvAR/6607</udhid><titel>'Gerhard Johan Baardink / Berend Jan Johan Elbert' (TvAR 1992/4568)</titel><searchwords><searchword>TvAR 9/1992</searchword><searchword>TvAR 1992/4568</searchword><searchword>UDH:TvAR/6607</searchword></searchwords><attachments><attachment><name>1992_nr 9_Rechtspraak_4568.pdf</name><extention>pdf</extention><url>https://denhollander.info/download/5198/ci</url></attachment></attachments><inleiding>Pachtwet, art. 25, 26, Beschikking&#13;
Superheffing 1988, art. 19&#13;
&#13;
Het staat de pachter niet vrij om het met het&#13;
gepachte samenhangende melkquotum gedurende&#13;
de looptijd van de pacht geheel of gedeeltelijk&#13;
te vervreemden noch om het gepachte&#13;
bij het einde van de pachtovereenkomst&#13;
aan de verpachter op te leveren zonder&#13;
deze eerst in de gelegenheid te stellen dat&#13;
melkquotum te verwerven. De pachter heeft,&#13;
door zonder toestemming en zelfs zonder medeweten&#13;
van de verpachter het melkquotum te&#13;
vervreemden, tegenover laatstgenoemde wanprestatie&#13;
gepleegd. Gelet op de daarvoor van&#13;
belang zijnde feiten en omstandigheden zoals&#13;
in het arrest nader aangegeven, moet in casu&#13;
die wanprestatie tot ontbinding van de pachtovereenkomst&#13;
leiden. De door de verpachter&#13;
ten gevolge van de wanprestatie van de pachter&#13;
geleden schade wordt in dit geval bepaald&#13;
op de helft van de waarde van het melkquotum&#13;
ten tijde van de verkoop daarvan, zulks&#13;
naar evenredigheid met de oppervlakte van&#13;
het litigieuze pachtobject.</inleiding><content>Pachtkamer Gerechtshof Arnhem, arrest&#13;
van 13 mei 1991&#13;
(Mr. Spoor, mr. Kok, mr. Bierman en baron&#13;
De Weichs de Wenne en De Wolf)&#13;
In de zaak van:&#13;
Gerhard Johan Baardink, wonende te Enschede,&#13;
appellant, tevens incidenteel geïntimeerde,&#13;
procureur: mr. P.C. Plochg,&#13;
tegen&#13;
Berend Jan Johan Elbert, wonende te Ambt&#13;
Delden, geïntimeerde, tevens incidenteel appellant,&#13;
procureur: mr. A.E.J. Kuhlmann.&#13;
Het gerechtshof te Arnhem, pachtkamer,&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Almelo tussen partijen gewezen&#13;
vonnissen van 13 september 1989 en 28 februari&#13;
1990, die in fotocopie aan dit arrest zijn&#13;
gehecht;&#13;
Overwegende:&#13;
Appellant, eiser in eerste aanleg, - hierna ook&#13;
te noemen: Baardink - is bij exploit van 26&#13;
maart 1990 in hoger beroep gekomen van&#13;
voormeld vonnis van 28 februari 1990 met&#13;
gelijktijdige dagvaarding van geïntimeerde,&#13;
gedaagde in eerste aanleg, - hierna ook te&#13;
noemen: Elbert - voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd dat&#13;
het hof de tussen partijen bestaande pachtovereenkomst&#13;
alsnog zal ontbinden met ingang&#13;
van een door het hof te bepalen datum,&#13;
alsmede geïntimeerde alsnog zal veroordelen tot overdracht van 81 957 kilogram heffingvrije&#13;
hoeveelheid melk (of zoveel naar evenredigheid),&#13;
zulks op straffe van een&#13;
dwangsom van ƒ 100 voor iedere dag dat&#13;
geïntimeerde in gebreke blijft aan de inhoud&#13;
van het arrest te voldoen, alsmede: subsidiair:&#13;
geïntimeerde alsnog zal veroordelen tot betaling&#13;
aan appellant van de waarde van het&#13;
verkochte melkquotum ten bedrage van&#13;
ƒ 327 828 (of zoveel naar evenredigheid),&#13;
althans een bedrag ad ƒ 163 914, althans een&#13;
bedrag door het hof in goede justitie te bepalen,&#13;
alsmede: meer subsidiair:&#13;
geïntimeerde alsnog zal veroordelen tot betaling&#13;
aan appellant van de helft van de waarde&#13;
van het verkochte melkquotum ten bedrage&#13;
van ƒ 165 091,19 (of zoveel naar evenredigheid),&#13;
althans een bedrag ad ƒ 82 545,95, althans&#13;
een bedrag door het hof in goede justitie&#13;
te bepalen, alles met veroordeling van geïntimeerde&#13;
in de kosten van beide instantiën.&#13;
Bij memorie van antwoord is verweer gevoerd&#13;
en is voorts in incidenteel hoger beroep&#13;
de hierna te melden grief aangevoerd, een en&#13;
ander met conclusie dat het hof het vonnis,&#13;
waarvan beroep, zal vernietigen en, opnieuw&#13;
rechtdoende, primair de vordering tot ontbinding&#13;
en schadevergoeding zal afwijzen, en&#13;
subsidiair de ontbinding zal afwijzen en een&#13;
bedrag zal vaststellen dat Elbert als schadevergoeding&#13;
aan Baardink zal dienen te betalen.&#13;
Bij memorie van antwoord in het incidenteel&#13;
hoger beroep heeft Baardink het daarin&#13;
door Elbert aangevoerde bestreden met conclusie&#13;
dat het hof Elbert in dat incidenteel hoger&#13;
beroep niet-ontvankelijk zal verklaren dan&#13;
wel aan Elbert zijn vordering zal ontzeggen,&#13;
met veroordeling van Elbert in de kosten van&#13;
het incidenteel hoger beroep.&#13;
Daarna hebben partijen de stukken aan het&#13;
hof overgelegd voor het wijzen van arrest.&#13;
De grieven&#13;
De grieven in het principaal hoger beroep luiden:&#13;
I. Ten onrechte heeft de pachtkamer van&#13;
het kantongerecht de subsidiaire vordering tot&#13;
ontbinding van de pachtovereenkomst op&#13;
grond van wanprestatie, gelegen in de heimelijke&#13;
verkoop van het melkquotum door geïntimeerde&#13;
aan Brummelhuis, afgewezen.&#13;
II. Ten onrechte heeft de pachtkamer van&#13;
het kantongerecht de meer subsidiaire vordering&#13;
van appellant slechts tot een bedrag van&#13;
ƒ 19 252,55 toegewezen.&#13;
III. Ten onrechte heeft de pachtkamer van&#13;
het kantongerecht de proceskosten gecompenseerd.&#13;
De grief in het incidenteel hoger beroep&#13;
luidt:&#13;
Ten onrechte heeft de pachtkamer van het&#13;
kantongerecht Elbert veroordeeld om aan&#13;
Baardink te betalen een bedrag ad&#13;
ƒ 19252,55.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken staat ten processe&#13;
het navolgende vast:&#13;
- door Baardink is met ingang van 1 november&#13;
1967 aan Elbert verpacht een boerderij&#13;
met schuren, erf, tuin en landerijen, thans ka&#13;
dastraal bekend gemeente Ambt Delden, sec&#13;
tie A, nr. 1775 en 1261, totaal groot 12.84.00&#13;
ha;&#13;
- bedoelde pachtovereenkomst is aangegaan&#13;
voor de duur van dertien jaar en sindsdien tel&#13;
kens van rechtswege met 6 jaar verlengd, laat&#13;
stelijk tot 1 november 1992;&#13;
- Elbert exploiteerde het gepachte als onder&#13;
deel van zijn melkveebedrijf, dat in 1987 bestond&#13;
uit 24.76.60 ha cultuurgrond en 1.84.00&#13;
ha overige gronden;&#13;
- Baardink oefent geen landbouwbedrijf uit;&#13;
- Elbert heeft op 9 oktober 1987 de gehele&#13;
met zijn bedrijf samenhangende heffingvrije&#13;
hoeveelheid melk van 81 957 kilogram ver&#13;
kocht aan ene G.J. Brummelhuis voor&#13;
ƒ 236 757;&#13;
- alle door Elbert geëxploiteerde cultuurgrond&#13;
werd tot dat moment gebruikt in het kader van&#13;
zijn melkveebedrijf.&#13;
Behandeling van het geschil in hoger beroep&#13;
1. Het geschil tussen partijen betreft in hoger&#13;
beroep nog de vraag of Elbert door de verkoop&#13;
van het melkquotum, voor zover dat samenhing&#13;
met het gepachte in geschil,&#13;
tegenover Baardink wanprestatie heeft gepleegd&#13;
en zo ja, of die wanprestatie moet leiden&#13;
tot ontbinding van de onderhavige pachtovereenkomst,&#13;
alsmede of Baardink door de&#13;
wanprestatie schade heeft geleden, hoe groot&#13;
die schade is en of Elbert tot vergoeding daarvan&#13;
moet worden veroordeeld.&#13;
In eerste aanleg heeft Baardink aan zijn&#13;
vordering tot ontbinding van de pachtovereenkomst&#13;
mede ten grondslag gelegd dat Elbert ook wanprestatie heeft gepleegd door het gepachte&#13;
te verwaarlozen. De pachtkamer van&#13;
het kantongerecht heeft te dien aanzien beslist&#13;
dat geen sprake is van wanprestatie van Elbert&#13;
in de vorm van verwaarlozing, althans in onvoldoende&#13;
mate om op grond daarvan tot ontbinding&#13;
van de pachtovereenkomst over te&#13;
gaan; aangezien tegen dat onderdeel van het&#13;
vonnis, waarvan beroep, geen grief is opgeworpen,&#13;
moet er in hoger beroep van worden&#13;
uitgegaan dat Baardink de gestelde verwaarlozing&#13;
niet langer mede aan zijn vordering tot&#13;
ontbinding van de pachtovereenkomst ten&#13;
grondslag legt en behoeft deze hier dus geen&#13;
bespreking.&#13;
2. De in art. 25 der Pachtwet neergelegde&#13;
zorgverplichting van de pachter om als een&#13;
goed pachter te handelen en bij het einde van&#13;
de pachtovereenkomst het gepachte in goede&#13;
staat aan de verpachter op te leveren, zal in&#13;
het algemeen medebrengen dat het hem niet&#13;
vrijstaat bij het einde van de pacht of gedurende&#13;
de looptijd daarvan het gepachte aan de&#13;
verpachter op te leveren zonder deze in de ge&#13;
legenheid te stellen de daarmee samenhangen&#13;
de heffingvrije hoeveelheid melk te verwerven.&#13;
Indien de verpachter niet zelf melkproducent&#13;
is, zal die verplichting in het algemeen&#13;
inhouden dat de pachter eraan medewerkt dat&#13;
die heffingvrije hoeveelheid overgaat op de&#13;
opvolgende gebruiker. Is er niet direct een op&#13;
volgende gebruiker, dan komt het melkquotum&#13;
bij gebreke van een regeling ter&#13;
beschikking van de minister, die daardoor de&#13;
mogelijkheid heeft het volgens beginselen van&#13;
behoorlijk bestuur aan de opvolger van de&#13;
verpachter of de nieuwe pachter toe te ken&#13;
nen.&#13;
De aanspraken op het met het verpachte&#13;
samenhangende melkquotum behoren tot de&#13;
rechtsgevolgen van de pachtovereenkomst,&#13;
welke naar de aard van die overeenkomst uit&#13;
de eisen van redelijkheid en billijkheid voortvloeien.&#13;
Hieraan doet niet af de eventuele omstandigheid&#13;
dat de hoogte van dat quotum&#13;
geheel of gedeeltelijk mede is bepaald door de&#13;
activiteiten van de pachter, immers, die activiteiten&#13;
konden alsdan, wat het gepachte betreft,&#13;
alleen maar plaatsvinden vanwege de omstandigheid&#13;
dat de pachter op grond van de pachtovereenkomst&#13;
het gepachte kon gebruiken.&#13;
3. Het vorenoverwogene impliceert, mede&#13;
gelet op de uit genoemd wetsartikel voort&#13;
vloeiende zorgverplichting van de pachter ook&#13;
gedurende de looptijd van de pachtovereenkomst&#13;
en voorts in aanmerking genomen dat&#13;
een overgang van een heffingvrije hoeveelheid&#13;
melk in beginsel geschiedt op basis van&#13;
de voor de melkproduktie gebruikte oppervlakte,&#13;
dat het een pachter in het algemeen&#13;
ook niet vrijstaat gedurende de looptijd van de&#13;
pachtovereenkomst de naar evenredigheid&#13;
met het gepachte samenhangende heffingvrije&#13;
hoeveelheid melk geheel of gedeeltelijk te&#13;
vervreemden.&#13;
Elbert heeft zonder toestemming van&#13;
Baardink, zelfs zonder dienst medeweten, het&#13;
met het gepachte samenhangende melkquotum&#13;
vervreemd aan een derde en dusdoende&#13;
zich aan wanprestatie tegenover Baardink&#13;
schuldig gemaakt.&#13;
4. Vervolgens komt de vraag aan de orde&#13;
of deze wanprestatie moet leiden tot ontbinding&#13;
van de onderhavige pachtovereenkomst.&#13;
Voor de beantwoording van die vraag is&#13;
naar het oordeel van het hof enerzijds van belang&#13;
dat:&#13;
- Elbert ten tijde van de gewraakte verkoop&#13;
van het met zijn bedrijf samenhangende melk&#13;
quotum in ernstige financiële moeilijkheden&#13;
verkeerde; naar hij in hoger beroep onweer&#13;
sproken heeft aangevoerd, heeft hij vanaf&#13;
1975 ieder jaar grote tegenslagen in zijn be&#13;
drijf gehad en daardoor ernstige verliezen ge&#13;
leden, ten gevolge waarvan per 1 mei 1987&#13;
sprake was van een voederschuld ter grootte&#13;
van ƒ 824 833,99 (inclusief rente) en hij ter&#13;
voorkoming van een dreigend faillissement&#13;
genoodzaakt was tot een drastische sanering&#13;
van zijn bedrijf;&#13;
- Elbert voorts eveneens onweersproken heeft&#13;
aangevoerd dat toen overleg is gevoerd met&#13;
de Rabobank en de conclusie is getrokken dat&#13;
hij vrij was om zijn gehele melkquotum te&#13;
verkopen, alsmede dat door de opbrengst van&#13;
melkquotum en grond (zijnde toen alle grond&#13;
die Elbert in eigendom had) in combinatie&#13;
met een kwijtschelding de schuld werd ver&#13;
minderd tot een bedrag van ƒ 54 955,10 per&#13;
1 mei 1988.&#13;
Hier staat evenwel tegenover dat:&#13;
- Elbert het met het gepachte samenhangende&#13;
melkquotum heeft vervreemd zonder toestem&#13;
ming en buiten medeweten van Baardink;&#13;
- Elbert in 1987, hoewel toen nog niet in alle&#13;
opzichten bekend was wat met betrekking tot&#13;
het melkquotum de rechten en verplichtingen&#13;
van pachter en verpachter zijn, niet op de wij&#13;
ze als door hem gedaan - en zeker niet zonder&#13;
enige vorm van overleg terzake met Baardink&#13;
- de conclusie had mogen trekken dat hij vrij&#13;
was om zijn gehele melkquotum te verkopen; dit temeer klemt nu in de aan de gewraakte&#13;
verkoop van het melkquotum voorafgegane&#13;
onderhandelingen tussen partijen (waarvan&#13;
ook is gebleken uit de door Baardink in hoger&#13;
beroep nog in het geding gebrachte brief van&#13;
10 juni 1986) dat quotum steeds is betrokken&#13;
en Elbert daaruit had moeten begrijpen dat hij&#13;
niet vrij was alleen en zelfstandig over het&#13;
melkquotum te beschikken;&#13;
- de oplossing van de destijds voor Elbert bestaande&#13;
financiële problemen, als hiervoor ge&#13;
schetst, geacht moet worden ook in voldoende&#13;
mate mogelijk te zijn geweest, indien hij zich&#13;
had beperkt tot de verkoop van zijn eigen&#13;
grond en het alleen met die grond samenhangende&#13;
melkquotum.&#13;
Op grond van het vorenstaande, dat tesamen&#13;
en in onderling verband bezien, is het hof&#13;
van oordeel dat de tekortkoming van Elbert in&#13;
de nakoming van zijn verplichtingen zo ernstig&#13;
is dat deze moet leiden tot ontbinding van&#13;
de pachtovereenkomst.&#13;
Grief I van het principaal hoger beroep is&#13;
mitsdien gegrond.&#13;
Aangezien verlies van het gepachte niet alleen&#13;
betekent dat Elbert de exploitatie van de&#13;
betreffende grond moet staken, maar ook de&#13;
tot het gepachte behorende woning en bedrijfsgebouwen&#13;
zal verliezen, acht het hof termen&#13;
aanwezig hem voor de ontruiming van&#13;
het gepachte nog enige tijd te geven en wel tot&#13;
31 december 1991.&#13;
5. Door de verkoop van het destijds mede&#13;
met de boerderij in geschil samenhangende&#13;
melkquotum is een hoeve zonder melkquotum&#13;
overgebleven, zijnde door Elbert niet gesteld&#13;
noch anderszins gebleken dat met betrekking&#13;
tot het gepachte inmiddels opnieuw sprake is&#13;
van een heffingvrije hoeveelheid melk. Dit&#13;
brengt mede dat Baardink door de wanprestatie&#13;
schade heeft geleden en dat hij recht heeft&#13;
op vergoeding daarvan.&#13;
6. Met betrekking tot de hoogte van die&#13;
schade is de pachtkamer van het kantongerecht&#13;
van een onjuiste berekening uitgegaan,&#13;
die een gevolg is van een verkeerde - en ook&#13;
van het door partijen aangevoerde afwijkende&#13;
- lezing van het formulier meitelling 1987.&#13;
Gelet op de te dezen ten processe vaststaande&#13;
gegevens, moet de destijds met het&#13;
gepachte samenhangende heffingvrije hoeveelheid&#13;
melk worden gesteld op (12.84.00 :&#13;
24.76.60) x 81.957 kilogram = 42.490 kilogram&#13;
(afgerond). Geen reden is daarbij aanwezig&#13;
om de 5 ha grond, die door Elbert als&#13;
bouwland werd gebruikt, buiten beschouwing&#13;
te laten, nu uit de stukken voldoende aannemelijk&#13;
is geworden dat ook deze grond WOR:&#13;
geëxploiteerd ten dienste van het melkveebe -&#13;
drijf van betrokkene.&#13;
7. In aanmerking genomen enerzijds, dat&#13;
Baardink het litigieuze pachtobject waarop de&#13;
melkproduktie kon plaatsvinden, ter beschik&#13;
king heeft gesteld en anderzijds dat Elbert die&#13;
melkproduktie tot stand heeft gebracht, acht&#13;
het hof in de gegeven omstandigheden een re&#13;
delijke vergoeding van de schade die het door&#13;
de wanprestatie van Elbert veroorzaakte ver&#13;
lies van vorengenoemde heffingvrije hoeveel&#13;
heid melk heeft meegebracht: de helft van de&#13;
waarde van die hoeveelheid melk ten tijde van&#13;
de verkoop. Met betrekking tot de waarde van&#13;
het melkquotum zijn naar het oordeel van het&#13;
hof, mede gelet op de eigen wetenschap van&#13;
het hof betreffende de ontwikkeling van de&#13;
prijzen voor melkquota in 1987 als waarover&#13;
het hier gaat, geen gronden aanwezig om van&#13;
een ander bedrag uit te gaan dan dat wat El&#13;
bert daadwerkelijk als koopprijs heeft ontvangen,&#13;
te weten ƒ 236 757 voor 81.957&#13;
kilogram. Voor het met het gepachte samen&#13;
hangende melkquotum van 42.490 kilogram&#13;
komt dit neer op ƒ 122 745 (afgerond). De&#13;
door Elbert ter zake van schadevergoeding&#13;
aan Baardink te betalen som moet derhalve&#13;
worden vastgesteld op de helft hiervan zijnde&#13;
ƒ 61 372,50.&#13;
De tweede grief in het principaal hoger beroep&#13;
treft derhalve eveneens doel en de in het&#13;
incidenteel hoger beroep voorgedragen grief&#13;
is ongegrond.&#13;
8. Elbert moet als de hoofdzakelijk in het&#13;
ongelijk gestelde partij worden veroordeeld in&#13;
de proceskosten van beide instanties.&#13;
Ook grief III van het principaal hoger beroep&#13;
is daarom gegrond.&#13;
Slotsom&#13;
Het vonnis, waarvan beroep, moet worden&#13;
vernietigd en de vorderingen van Baardink&#13;
moeten alsnog worden toegewezen in voege&#13;
als na te melden, met veroordeling van Elbert&#13;
in de in beide instanties tussen partijen gevallen&#13;
proceskosten.&#13;
Rechtdoende in hoger beroep:&#13;
In het principaal hoger beroep:&#13;
Vernietigt het door de pachtkamer van het&#13;
kantongerecht te Almelo tussen partijen gewezen&#13;
vonnis van 28 februari 1990, waarvan&#13;
beroep,&#13;
en opnieuw rechtdoende: Ontbindt de tussen partijen bestaande&#13;
pachtovereenkomst met betrekking tot een&#13;
boerderij met schuren, erf, tuin en landerijen,&#13;
thans kadastraal bekend gemeente Ambt Delden,&#13;
sectie A, nummers 1775 en 1261, totaal&#13;
groot 12.84.00 ha, met ingang van 1 januari&#13;
1992.&#13;
Veroordeelt Elbert om tegen behoorlijk bewijs&#13;
van kwijting aan Baardink te betalen een&#13;
bedrag van ƒ 61 372,50 (eenenzestigduizenddriehonderdtweeënzeventig&#13;
gulden en&#13;
vijftig cent).&#13;
Wijst af het meer of anders gevorderde.&#13;
Veroordeelt Elbert in de kosten van deze&#13;
procedure in beide instanties, aan de zijde van&#13;
Baardink tot op heden begroot voor de eerste&#13;
aanleg ƒ 565 en voor het hoger beroep op&#13;
ƒ 6 307,95 voor verschotten en ƒ 1200 voor&#13;
salaris van de procureur.&#13;
In het incidenteel hoger beroep:&#13;
Verklaart het hoger beroep ongegrond.&#13;
Veroordeelt Elbert in de in hoger beroep&#13;
tussen partijen gevallen proceskosten, aan de&#13;
zijde van Baardink tot op heden begroot op&#13;
ƒ 600 voor salaris van de procureur.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman en baron&#13;
De Weichs de Wenne en De Wolf</auteurs><published>1992-09-01 00:00:00</published><modified>1991-06-11 00:00:00</modified><editiondate>1992-09-01</editiondate><htmlpath>https://denhollander.info/artikel/6607</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4836</id><udhid>UDH:TvAR/4836</udhid><titel>De Corte / LNV (TvAR 1999/4973)</titel><searchwords><searchword>TvAR 7/8/1999</searchword><searchword>TvAR 1999/4973</searchword><searchword>UDH:TvAR/4836</searchword></searchwords><attachments><attachment><name>1999_nr 78_Rechtspraak_4973.pdf</name><extention>pdf</extention><url>https://denhollander.info/download/4778/ci</url></attachment></attachments><inleiding>Gezondheids- en welzijnswet&#13;
voor dieren art. 21, art. 22 lid 1&#13;
onder f en g; Besluit verdachte&#13;
dieren art. 2 onderdeel c&#13;
&#13;
Zeugenbedrijf, bezig met gesubsidieerd proefproject&#13;
in verband met mest- en ammoniakprobleem,&#13;
verdacht van besmetting met klassieke&#13;
varkenspest. Ruimingsmaatregel. Schorsingsverzoek.&#13;
Het verzoek wordt afgewezen.&#13;
Preventief ruimingsbeleid in straal van 1 km&#13;
rond pesthaard is niet onrechtmatig. Bijzondere&#13;
positie van dit zeugenbedrijf kan niet&#13;
baten.</inleiding><content>Uitspraak op het verzoek om voorlopige&#13;
voorziening in de zaak van:&#13;
D.M.J. de Corte, wonende te Asten-Heusden,&#13;
verzoeker,&#13;
tegen&#13;
de Minister van Landbouw, Natuurbeheer en&#13;
Visserij, zetelend te ’s-Gravenhage, verweerder.&#13;
1. Het verloop van de procedure&#13;
Bij verklaring van 11 juni 1997, uitgereikt op&#13;
dezelfde datum, verklaart de Inspecteur-Districtshoofd&#13;
van de Veterinaire Dienst van het&#13;
District Nijmegen dat bij onderzoek is gebleken&#13;
dat in verband met de ligging van het&#13;
bedrijf van verzoeker en rechtstreekse contacten&#13;
of niet rechtstreekse contacten met een&#13;
bedrijf dat met klassieke varkenspest is&#13;
besmet, alle varkens op verzoekers bedrijf als&#13;
verdacht worden aangemerkt, als bedoeld in&#13;
artikel 2, onderdeel c, van het Besluit verdachte&#13;
dieren.&#13;
Daarbij is een besluit van diezelfde datum uitgereikt&#13;
waarbij, onder verwijzing naar voornoemde&#13;
verklaring, ingevolge artikel 21, juncto&#13;
artikel 22 van de Gezondheids- en welzijnswet&#13;
voor dieren, kenbaar is gemaakt&#13;
welke bestrijdingsmaatregelen noodzakelijk&#13;
worden geacht. Als eerste maatregel is daarbij&#13;
het doden van de verdachte dieren genoemd.&#13;
Tegen vorenstaand besluit heeft verzoeker bij&#13;
brief van 15 juni 1997 een bezwaarschrift&#13;
ingediend bij verweerder.&#13;
Op gelijke datum, alhier ingekomen op 16 juni&#13;
1997, heeft verzoeker zich tot de president&#13;
van het College gewend met het verzoek bij&#13;
wege van voorlopige voorziening primair de&#13;
bestreden besluiten voor onbepaalde tijd te&#13;
schorsen en te bepalen dat het verweerder&#13;
verboden wordt de varkens op het bedrijf van&#13;
verzoeker te doden, subsidiair de bestreden&#13;
besluiten voor onbepaalde tijd te schorsen,&#13;
althans meer subsidiair bepaalde maatregelen&#13;
te gelasten en zowel primair, subsidiair als&#13;
meer subsidiair verweerder te veroordelen in&#13;
de kosten van de procedure.&#13;
Het verzoek om voorlopige voorziening is&#13;
behandeld ter zitting van 18 juni 1997, waar&#13;
partijen, verzoeker in persoon en bij gemachtigde,&#13;
verweerder vertegenwoordigd door zijn&#13;
gemachtigde, vergezeld van mw. mr H.B. Verkade&#13;
en mw. drs S.N. Wiessenhaan, zijn verschenen&#13;
en hun standpunten hebben toegelicht.&#13;
2. De vaststaande feiten en&#13;
omstandigheden&#13;
Bij de beoordeling van het verzoek om voorlopige&#13;
voorziening gaat de president uit van&#13;
de volgende feiten en omstandigheden.&#13;
– Verzoeker exploiteert een zgn. zeugenbedrijf&#13;
gelegen aan de Kemphaanweg 6 te Asten-&#13;
Heusden.&#13;
– Op het bedrijf van verzoeker wordt een&#13;
proef uitgevoerd in verband met de ontwikke-&#13;
ling van een systeem ter oplossing van het&#13;
mest- en ammoniakprobleem. Voor deze proef&#13;
is een bijdrage verleend op grond van de Bijdrageregeling&#13;
Demonstratie- en Bewustmakingsprojecten&#13;
milieu- en natuurvriendelijke&#13;
landbouwproduktiemethoden ter grootte&#13;
van ƒ 1.860.819,–.&#13;
– Vanaf 11 april tot 15 mei 1997 is het bedrijf&#13;
van verzoeker verdacht geweest ingevolge de&#13;
Regeling Vervoersverbod Nederweert. Deze&#13;
verdachtverklaring hield verband met de levering&#13;
van sperma door het KI-station te Wanrooij.&#13;
– Het bedrijf van verzoeker is gelegen op 500&#13;
meter van een naburig bedrijf te Heusden&#13;
(haardbedrijf) dat door onbekende oorzaken&#13;
besmet is geraakt met het virus klassieke varkenspest.&#13;
– Bij het op 11 juni 1997 aan verzoeker uitgereikte&#13;
bestreden besluit heeft de Inspecteur-&#13;
Districtshoofd van de Veterinaire Dienst, district&#13;
Nijmegen, namens verweerder, besloten&#13;
als hiervoor in paragraaf 1 vermeld.&#13;
3. Het bestreden besluit en het&#13;
standpunt van verweerder&#13;
Bij de bestreden verklaring is onder meer het&#13;
volgende opgemerkt:&#13;
“Ondergetekende, Drs. J.P.J. Peelen, Inspecteur-&#13;
Districtshoofd van de Veterinaire Dienst&#13;
van het District Nijmegen, verklaart hiermee&#13;
dat bij onderzoek is gebleken dat in verband&#13;
met de ligging van uw bedrijf en rechtstreekse&#13;
contacten of niet rechtstreekse contacten met&#13;
een bedrijf dat met klassieke varkenspest is&#13;
besmet, alle varkens op uw bedrijf ingevolge&#13;
artikel 2, onderdeel c van het Besluit verdachte&#13;
dieren (Stb. 1994, 731) als verdacht worden&#13;
aangemerkt.&#13;
(...)&#13;
Bijgaand doe ik u een brief met het RVV-kenmerk&#13;
RVV97/V6343A/Boek toekomen. In&#13;
deze brief deel ik u mee welke bestrijdingsmiddelen&#13;
ik ingevolge artikel 21 Gezondheids-&#13;
en welzijnswet voor dieren noodzakelijk&#13;
acht. In verzoek u hiervan kennis te&#13;
nemen.”&#13;
Bij het bestreden besluit is onder meer het&#13;
volgende opgemerkt:&#13;
“De varkens op uw bedrijf zijn verdacht van&#13;
klassieke varkenspest. Hierbij deel ik u mede&#13;
dat ik ingevolge artikel 21 van de Gezondheids-&#13;
en welzijnswet voor dieren de volgende&#13;
bestrijdingsmaatregelen noodzakelijk acht:&#13;
Doden van de verdachte dieren&#13;
Op grond van artikel 22, eerste lid, onderdeel&#13;
f van de Gezondheids- en welzijnswet voor&#13;
dieren ga ik over/kan ik overgaan tot doden&#13;
van varkens. Alvorens ik overga tot het doden&#13;
van deze varkens, zal er een waardevaststelling&#13;
van de dieren plaats vinden door een door&#13;
mij aangewezen beëdigd deskundige, zoals&#13;
bedoeld in de artikelen 87 en 88 van de&#13;
Gezondheids- en welzijnswet voor dieren.&#13;
Het vernietigen van producten en voorwerpen&#13;
die ervan worden verdacht gevaar op te leveren&#13;
voor verspreiding van smetstof&#13;
Op grond van artikel 22, eerste lid, onderdeel&#13;
g van de Gezondheids- en welzijnswet voor&#13;
dieren ga ik over/kan ik overgaan tot het vernietigen&#13;
van alle producten en voorwerpen die&#13;
ervan worden verdacht gevaar op te leveren&#13;
voor verspreiding van smetstof. Alvorens ik&#13;
overga tot het vernietigen, zal er een waardevaststelling&#13;
van deze producten en voorwerpen&#13;
plaatsvinden, door een door mij aangewezen&#13;
beëdigd deskundige, zoals bedoeld in de&#13;
artikelen 87 en 88 van de Gezondheids- en&#13;
welzijnswet voor dieren.&#13;
(...)&#13;
Een belanghebbende kan tegen dit besluit een&#13;
met redenen omkleed bezwaarschrift indienen&#13;
bij de Minister van Landbouw, Natuurbeheer&#13;
en Visserij.”&#13;
Ter zitting is zijdens verweerder voorts onder&#13;
meer het volgende aangevoerd.&#13;
Het bedrijf van verzoeker is gelegen op een&#13;
afstand van 500 meter van een haardbedrijf.&#13;
Het haardbedrijf is door onbekende oorzaken&#13;
besmet geraakt. Het is een haard aan de rand&#13;
van het gebied. Het beleid is er thans op&#13;
gericht om vanaf de randen van het gebied&#13;
preventief te ruimen in de straal van 1 kilometer&#13;
rond de pesthaard. Het gegeven dat er&#13;
wellicht weinig vervoerbewegingen zijn en&#13;
dat er een geïsoleerde bedrijfsvoering plaatsvindt,&#13;
is geen waarborg dat het bedrijf niet&#13;
besmet kan zijn.&#13;
In de buurt van het bedrijf van verzoeker zijn&#13;
drie oude haarden aanwezig (in Heusden). De&#13;
stelling van verzoeker dat door preventieve&#13;
ruiming van omliggende bedrijven een geïso-&#13;
leerde ligging voor zijn bedrijf wordt bewerkstelligd,&#13;
kan door verweerder niet worden&#13;
overgenomen. Het bedrijf is en blijft dicht bij&#13;
een haard gelegen en vormt reeds hierom een&#13;
risico.&#13;
Voor zover verzoeker niet langer kan voldoen&#13;
aan de voorwaarden voor de subsidie op&#13;
grond van de Bijdrageregeling Demonstratieen&#13;
Bewustmakingsprojecten milieu- en natuurvriendelijke&#13;
landbouwproduktiemethoden,&#13;
merkt verweerder op dat een en ander niet in&#13;
deze procedure ter discussie staat. Overigens&#13;
is verweerder bereid om zich zeer welwillend&#13;
op te stellen. Gedacht wordt aan een opschorting&#13;
van de duur van het project.&#13;
4. De gronden van het verzoek&#13;
Verzoeker heeft ter ondersteuning van zijn&#13;
verzoek onder meer het volgende aangevoerd.&#13;
Het verzoek om een voorlopige voorziening&#13;
heeft – in dit stadium – met name betrekking&#13;
op de maatregelen, inhoudende het doden van&#13;
de verdachte dieren en het vernietigen van&#13;
producten en voorwerpen die ervan worden&#13;
verdacht gevaar op te leveren voor verspreiding&#13;
van smetstof.&#13;
Verzoeker verkeert in een bijzondere positie&#13;
die dwingt tot een zorgvuldige afweging. In&#13;
casu is sprake van een proefproject, waarvoor&#13;
subsidie is verstrekt. Indien het bedrijf van&#13;
verzoeker wordt geruimd, kan niet meer worden&#13;
voldaan aan de voorwaarden, gesteld in&#13;
de Bijdrageregeling Demonstratie- en Bewustmakingsprojecten&#13;
milieu- en natuurvriendelijke&#13;
landbouwproduktiemethoden.&#13;
De subsidie zal zodoende komen te vervallen,&#13;
hetgeen voor verzoeker ernstige financiële&#13;
gevolgen zal hebben.&#13;
Ten onrechte heeft verweerder geoordeeld dat&#13;
de dieren op het bedrijf van verzoeker als verdacht&#13;
moeten worden aangemerkt. Er heeft&#13;
geen enkel contact plaatsgevonden, rechtstreeks&#13;
noch niet rechtstreeks.&#13;
Door Landbouw voorlichting varkenshouders&#13;
(hierna: DLV) is in opdracht van verzoeker&#13;
een risicoanalyse gemaakt. Uit de door&#13;
DLV opgemaakte rapportage volgt dat het&#13;
bedrijf op zichzelf bezien geen grote risicofactor&#13;
is. Verzoeker kan niet garanderen dat zijn&#13;
bedrijf gevrijwaard blijft van de ziekte klassieke&#13;
varkenspest.&#13;
De beslissing om over te gaan tot het doden&#13;
van de varkens is genomen door de Inspecteur-&#13;
Districtshoofd van de Veterinaire Dienst.&#13;
Ingevolge artikel 21 van de Gezondheids- en&#13;
Welzijnswet voor dieren is die bevoegdheid in&#13;
beginsel voorbehouden aan de Burgemeester&#13;
en slechts in zeer spoedeisende gevallen aan&#13;
de door de Minister aangewezen ambtenaar.&#13;
In het onderhavige geval was slechts de Burgemeester&#13;
bevoegd tot het nemen van deze&#13;
besluiten. Van een besluit door een ander dan&#13;
de Burgemeester ontbrak de vereiste spoedeisendheid.&#13;
Na preventieve ruiming van andere bedrijven&#13;
in de directe omgeving zal het bedrijf van verzoeker&#13;
alleen overblijven in een straal van één&#13;
kilometer. Van vergroting van het besmettingsrisico&#13;
kan derhalve geen sprake zijn.&#13;
5. De beoordeling van het verzoek&#13;
Ingevolge het bepaalde bij artikel 8:81 van de&#13;
Algemene wet bestuursrecht (hierna: Awb)&#13;
juncto artikel 19 van de Wet bestuursrechtspraak&#13;
bedrijfsorganisatie, kan hangende de&#13;
beslissing op een ingediend bezwaarschrift, op&#13;
verzoek een voorlopige voorziening worden&#13;
getroffen indien onverwijlde spoed, gelet op&#13;
de betrokken belangen, dat vereist.&#13;
Artikel 21, van de Gezondheids- en welzijnswet&#13;
voor dieren (hierna: deWet) luidt als volgt:&#13;
“1. Een door Onze Minister aangewezen&#13;
ambtenaar deelt de burgemeester, zo nodig na&#13;
overleg met het hoofd van de voor de provincie&#13;
waar het geval zich heeft voorgedaan, door&#13;
de stichting genoemd in artikel 82 aangewezen&#13;
of ingestelde gezondheidsdienst voor dieren,&#13;
zo spoedig mogelijk mede welke maatregelen&#13;
tot bestrijding van de ziekte door hem&#13;
nodig worden geacht.&#13;
2. De burgemeester neemt de nodig geachte&#13;
maatregelen zo spoedig mogelijk.&#13;
3. In spoedeisende gevallen neemt de in het&#13;
eerste lid bedoelde ambtenaar deze maatregelen&#13;
zelf en stelt hij de burgemeester daarvan&#13;
onmiddellijk in kennis.”&#13;
Voorshands gaat de president ervan uit dat de&#13;
besluiten bevoegdelijk zijn genomen.&#13;
Van de kant van verweerder is uiteengezet dat&#13;
het beleid er thans op is gericht om vanaf de&#13;
randen van het gebied preventief te ruimen in&#13;
de straal van 1 kilometer rond de nieuwe pest-&#13;
haard. Dit beleid wordt door de president,&#13;
zoals reeds meermalen is overwogen, op zichzelf&#13;
niet onrechtmatig geoordeeld.&#13;
Door verzoeker is opgemerkt dat preventieve&#13;
ruiming van omliggende bedrijven met zich&#13;
brengt dat een geïsoleerde ligging van zijn&#13;
bedrijf wordt bewerkstelligd. Uiteraard kan&#13;
het niet zo zijn dat enige betekenis moet worden&#13;
toegekend aan het feit dat inmiddels&#13;
andere omliggende bedrijven reeds zijn geruimd.&#13;
De opvatting van verweerder dat het&#13;
bedrijf van verzoeker dicht bij een haard is&#13;
gelegen en reeds hierom een risico vormt, acht&#13;
de president juist.&#13;
De door verzoeker aangevoerde omstandigheid,&#13;
dat zijn bedrijf een bijzondere positie&#13;
inneemt, kan hem evenmin baten. Ook het&#13;
bedrijf van verzoeker kan door ziekte worden&#13;
getroffen. Naar verzoeker ter zitting desgevraagd&#13;
heeft meegedeeld, kan hij niet de&#13;
garantie geven dat de ziekte klassieke varkenspest&#13;
aan zijn bedrijf voorbij zal gaan.&#13;
Voorts is het door verzoeker naar voren&#13;
gebrachte financiële belang op zichzelf geen&#13;
reden om te oordelen dat sprake is van&#13;
omstandigheden die nopen tot het treffen van&#13;
een voorlopige voorziening.&#13;
Het voorgaande brengt de president tot het&#13;
oordeel dat de beslissing van de inspecteur&#13;
niet kennelijk onredelijk is en dat voor een&#13;
ingrijpen van de president in de uitvoering&#13;
daarvan geen aanleiding bestaat. De slotsom is&#13;
dat het verzoek om een voorlopige voorziening&#13;
niet voor toewijzing in aanmerking komt.&#13;
De president ziet geen termen aanwezig om&#13;
één der partijen met toepassing van artikel&#13;
8:75 van de Algemene wet bestuursrecht te&#13;
veroordelen in de kosten die de andere partij&#13;
in verband met de behandeling van het verzoek&#13;
heeft moeten maken.&#13;
6. De beslissing&#13;
De president wijst het verzoek om een voorlopige&#13;
voorziening af.</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4836</htmlpath></article>
</articles></edition>
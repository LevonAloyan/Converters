<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2020</searchword><id>16148</id><udhid>UDH:TvAR/16148</udhid><titel>Corona in de agrarisch juridische praktijk II</titel><searchwords><searchword>TvAR 5/2020</searchword><searchword>UDH:TvAR/16148</searchword></searchwords><attachments><attachment><name>20989.pdf</name><extention>pdf</extention><url>https://denhollander.info/download/20989/ci</url></attachment></attachments><inleiding/><content>&lt;h3&gt;1. Inleiding (&lt;span class="bolditalic"&gt;prof. mr. D.W. Bruil&lt;/span&gt;)&lt;/h3&gt;&lt;p&gt;De coronacrisis is nog niet voorbij, zeker niet als het om de economische gevolgen gaat. In deze update gaan Verduijn en Van Laarhoven voort met een beschrijving van regelingen voor ondernemers, vooral vanuit de fiscale aspecten bezien. Ook in de rechtspleging in pachtzaken zijn weer nieuwe ontwikkelingen, zie de bijdrage van Willemse. Een van de landbouwsectoren in moeilijkheden is de fritesaardappelteelt. Dit is een van de bedrijfstakken die kan profiteren van speciale coronasteun, maar er zijn ook privaatrechtelijke aspecten. Wat zeggen contracten en algemene voorwaarden over het niet kunnen afnemen van fritesaardappelen? Parmet gaat in haar bijdrage op deze vraag in. Zelfs notarissen kunnen hun praktijk aanpassen aan buitengewone omstandigheden, zo blijkt uit de bijdrage van Mellema over het Skype-testament. &lt;/p&gt;&lt;p&gt;Wat mijzelf in de afgelopen periode is opgevallen is dat de noodverordeningen Covid 19 aan alle kanten rammelen, zowel qua grondslag, qua rechtsstatelijkheid (grondrechten bijvoorbeeld) als qua techniek en uitvoering van de verordeningen. Zo is menigeen in de veronderstelling dat er in verpleegtehuizen een bezoekverbod geldt, wat niet het geval is. Hoe dan ook, er wordt in elk geval ook nagedacht over betere wetgeving, zij het voorlopig nog in tijdelijke vorm.[1] &lt;/p&gt;&lt;p&gt;Dit artikel is afgesloten op 19 mei 2020.&lt;/p&gt;&lt;h3&gt;2. Regelingen voor ondernemers &lt;br/&gt;(mr. A. Verduijn RB en &lt;br/&gt;mr. C.G. van Laarhoven RB)&lt;/h3&gt;&lt;p&gt;﻿Bijna dagelijks worden de coronamaatregelen en het daarmee samenhangende beleid verder verfijnd en uitgebouwd. Het voert te ver om dat op deze plaats allemaal uit te werken. Wij volstaan met het benoemen van enkele ontwikkelingen op het fiscale vlak.&lt;/p&gt;&lt;p&gt;Eerder wezen wij op brieven van de staatssecretaris van Financiën, waarvan de laatste was van 2 april 2020. Op 14 april verscheen de eerste versie van het Besluit noodmaatregelen coronacrisis.[2] Bij besluit van 22 april 2020 is dit besluit alweer verder geactualiseerd.[3] In zijn kamerbrief van 24 april 2020 licht de staatssecretaris de Tweede Kamer in over de uitbreiding van de maatregelen.[4] Daarna is op 6 mei 2020 het Besluit noodmaatregelen coronacrisis verder geactualiseerd.[5]&lt;/p&gt;&lt;p&gt;Wij noemen een aantal maatregelen die mede van belang kunnen zijn voor de ondernemers in de land- en tuinbouw.&lt;/p&gt;&lt;p&gt;Uitstel van betaling&lt;/p&gt;&lt;p&gt;Wij beschreven eerder al dat ondernemers voor een aantal belastingen op verzoek zonder meer uitstel van betaling kan krijgen voor een periode van drie maanden. Als de ondernemer langer uitstel wil, kan hij verzoeken om ‘bijzonder uitstel’ in de zin van art. 25.6.2a Leidraad Invordering, mits aan de volgende voorwaarden wordt voldaan:&lt;/p&gt;&lt;ol&gt;&lt;li class="kleine letters"&gt;De bestaande betalingsproblemen maken langer uitstel noodzakelijk.&lt;/li&gt;&lt;li class="kleine letters"&gt;Deze betalingsproblemen zijn hoofdzakelijk door de coronacrisis ontstaan.&lt;/li&gt;&lt;li class="kleine letters"&gt;Er is voor de belastingschuld waarvoor het uitstel wordt gevraagd voldaan aan de aangifteplicht.&lt;/li&gt;&lt;li class="kleine letters"&gt;Het gevraagde uitstel heeft betrekking op een of meer belastingen genoemd in goedkeuring 1 (de goedkeuring voor uitstel voor de eerste drie maanden, &lt;span class="italic"&gt;kvl/av&lt;/span&gt;).&lt;/li&gt;&lt;li class="kleine letters"&gt;Als de totale belastingschuld ten tijde van ontvangst van het verzoek om uitstel € 20.000 of meer bedraagt, is een verklaring van een derde-deskundige vereist die voldoet aan de eisen die zijn opgenomen in goedkeuring .&lt;/li&gt;&lt;/ol&gt;&lt;p&gt;Deze in dit laatste onderdeel bedoelde goedkeuring betreft de goedkeuring dat de verklaring van een derde-deskundige voldoet als in de verklaring in ieder geval de volgende elementen terug te vinden zijn:&lt;/p&gt;&lt;ul&gt;&lt;li class="streepjes"&gt;Een verklaring dat aannemelijk is dat er sprake is van werkelijke betalingsproblemen op het moment van het verzoek om uitstel of naar verwachting op korte termijn daarna. Bij ‘korte termijn’ valt te denken aan de periode waarin de coronabeperkingen van het kabinet voor desbetreffende ondernemer gelden (bijvoorbeeld sluiting van de horeca, sportaccommodaties en het verbod op evenementen).&lt;/li&gt;&lt;li class="streepjes"&gt;Een verklaring dat aannemelijk is dat deze betalingsproblemen hoofdzakelijk door de coronacrisis zijn ontstaan.&lt;/li&gt;&lt;li class="streepjes"&gt;Een liquiditeitsprognose die volgens de derde-deskundige plausibel is. Deze prognose is opgesteld aan de hand van de feiten en omstandigheden die op het moment van het indienen van het verzoek om uitstel van betaling bekend zijn.&lt;/li&gt;&lt;li class="streepjes"&gt;In de toelichting bij de verklaring geeft de derde-deskundige aan welke documenten of gegevens door de ondernemer zijn verstrekt, zo nodig voorzien van een nadere toelichting. Een zogenoemde assuranceverklaring die aangeeft dat de ondernemer voldoet aan de voorwaarden, is niet vereist.&lt;/li&gt;&lt;/ul&gt;&lt;p&gt;Een derde-deskundige kan zijn een externe consultant, een externe financier, een branche-organisatie of de belastingadviseur of accountant van de ondernemer. &lt;/p&gt;&lt;p&gt;In ’adviseursland’ leven de nodige vragen over deze verklaring.&lt;/p&gt;&lt;p&gt;Omdat de eerste drie maandentermijn is gaan lopen vanaf de eerste aanslag waarvoor uitstel is gevraagd, zal zo voor veel ondernemers ongeveer tegelijkertijd het uitstel voor alle openstaande aanslagen verlopen. Er wordt aangedrongen op meer gefaseerdheid.&lt;/p&gt;&lt;p&gt;Fiscale coronareserve&lt;/p&gt;&lt;p&gt;Het kabinet heeft een aanvullende maatregel aangekondigd voor bedrijven die vennootschapsbelastingplichtig zijn, met name bv’s en nv’s. Als deze bedrijven vanwege de coronacrisis een verlies verwachten in het lopende boekjaar, mogen zij tot dit geschatte verlies reeds een reserve vormen in 2019. Het verlies komt dan direct in mindering op eventuele winst van 2019. Normaal gesproken zou dit verlies pas verrekend kunnen worden bij het doen van de aangifte vennootschapsbelasting 2020. Het bedrijf zou dan op zijn vroegst pas begin 2021 de over 2019 te veel betaalde vennootschapsbelasting terug krijgen, volgens de reguliere regels van verliesverrekening. Het kabinet acht dit onwenselijk. Daarom wordt het mogelijk om in de aangifte vennootschapsbelasting 2019 een zogenoemde ‘fiscale coronareserve’ te vormen voor het verwachte verlies over het jaar 2020 door de coronacrisis.&lt;/p&gt;&lt;p&gt;Niet geheel duidelijk is waarom deze reserve niet kan worden gevormd voor ondernemers in de inkomstenbelasting, wat de meeste ondernemers in de inkomstenbelasting nog steeds zijn. Mogelijk speelt een rol dat de ‘carry-back’-termijn voor het verrekenen van verliezen in de inkomstenbelasting drie jaar is en in de vennootschapsbelasting één jaar.&lt;/p&gt;&lt;p&gt;Gebruikelijk loon van de directeur-grootaandeelhouder&lt;/p&gt;&lt;p&gt;Eerder besteedden wij al aandacht aan de versoepeling voor directeuren-grootaandeelhouders van bv’s. Deze moeten volgens de Wet op de loonbelasting 1964 een ‘gebruikelijk loon’ genieten van hun bv, welk loon in beginsel wordt gesteld op € 46.000 op jaarbasis (2020).[6]&lt;/p&gt;&lt;p&gt;Nadat de staatssecretaris eerder al begrip had voor een ‘verloningspauze’ door DGA’s, bevat het besluit van 6 mei een verdergaande goedkeuring. Het gebruikelijk loon voor 2020 mag -onder voorwaarden- worden verlaagd tot het gebruikelijk loon dat is genoten in 2019, verminderd naar verhouding van de omzet in de eerste vier kalendermaanden over 2019 ten opzichte van de omzet in de eerste vier kalendermaanden over 2020. Deze vermindering kan zonder instemming door de inspecteur plaatsvinden.&lt;/p&gt;&lt;p&gt;In andere gevallen kan met de inspecteur in overleg worden getreden over een meer passende verlaging van het ‘gebruikelijk loon’.&lt;/p&gt;&lt;p&gt;Urencriterium&lt;/p&gt;&lt;p&gt;Het besluit van 6 mei bevat ook een goedkeuring ten aanzien van het urencriterium. Dit criterium geldt voor ondernemers in de inkomstenbelasting (eenmanszaken, maatschappen, vennootschappen onder firma) als voorwaarden voor bepaalde ondernemersfaciliteiten, in het bijzonder de &lt;span class="italic"&gt;zelfstandigenaftrek&lt;/span&gt; en de opbouw van een &lt;span class="italic"&gt;fiscale oudedagsreserve&lt;/span&gt;. Het urencriterium houdt in dat op jaarbasis ten minste 1.225 uur feitelijk werk is verricht ten behoeve van de onderneming.&lt;/p&gt;&lt;p&gt;Goedgekeurd is dat ondernemers in de periode van 1 maart 2020 tot en met 31 mei 2020 worden geacht ten minste 24 uur per weer voor hun onderneming te hebben gewerkt, zodat het geheel of gedeeltelijk stilvallen van hun werk door de coronacrisis ten aanzien van de genoemde faciliteiten geen negatieve gevolgen heeft.&lt;/p&gt;&lt;p&gt;Voor ondernemers met een seizoenspiek en voor het urencriterium voor startersaftrek bij arbeidsongeschiktheid gelden ook specifieke goedkeuringen.&lt;/p&gt;&lt;p&gt;Tenslotte: ethiek&lt;/p&gt;&lt;p&gt;In het besluit van 6 mei staat in het onderdeel over de fiscale coronareserve: ‘Fraude, misbruik en evident oneigenlijk gebruik zal bij het aantreffen daarvan zoveel mogelijk worden bestreden.’.&lt;/p&gt;&lt;p&gt;Ook in bredere zin rijzen in de praktijk wel vragen over de ethische grenzen voor ondernemers en hun adviseurs bij het gebruik maken van alle coronamaatregelen. Her en der wordt nadrukkelijk opgeroepen om de integriteit in het oog te houden. In dat verband kan gewezen worden op de ‘red flags’ die zijn opgesteld door de Financial Intelligence Unit – Nederland.[7]&lt;/p&gt;&lt;h3&gt;3. Rechtspleging in tijden van corona: pacht (&lt;span class="bolditalic"&gt;mr. Th.C.M. Willemse)&lt;/span&gt;&lt;/h3&gt;&lt;p&gt;Inleiding&lt;/p&gt;&lt;p&gt;Hieronder volgt een update voor de rechtspleging in pachtzaken de stand van zaken tot 11 mei 2020. &lt;/p&gt;&lt;p&gt;Pachtkamers&lt;/p&gt;&lt;p&gt;Het wetsvoorstel Spoedwet Covid-19 is aangenomen en met terugwerkende kracht ingegaan. Het gevolg is dat digitale zittingen op grond van de wet gelijk gesteld zijn met fysieke zittingen. &lt;/p&gt;&lt;p&gt;Het landelijke crisis management team van de rechtspraak heeft besloten dat mondelinge behandelingen met ingang van 11 mei 2020 weer vaker doorgang gaan vinden, indien mogelijk via een videoverbinding en indien noodzakelijk met een fysieke zitting. Daartoe worden een aantal zittingszalen in de gerechten coronaproof gemaakt. De eerste digitale zittingen zijn al gehouden. Daarbij zitten de rechters – in pachtzaken, de pachtkamers - in een zittingzaal en hebben zij met de advocaten en overige procesdeelnemers contact via een beeldverbinding. &lt;/p&gt;&lt;p&gt;Partijen hebben overigens de mogelijkheid schriftelijke afdoening te verzoeken als een digitale zitting bezwaarlijk of niet haalbaar is. &lt;/p&gt;&lt;p&gt;Alleen in uitzonderlijke gevallen kan de rechter beslissen dat in afwijking van de regel een hybride zitting (advocaten zijn ter zitting en de overige procesdeelnemers via een beeldverbinding) of een zitting met fysieke aanwezigheid van alle procesdeelnemers moet plaatsvinden. &lt;/p&gt;&lt;p&gt;Grondkamers &lt;/p&gt;&lt;p&gt;Op de website van de grondkamers staan vanaf 20 april 2020 voorwaarden voor digitale indiening van andere pachtovereenkomsten dan geliberaliseerde pachtovereenkomsten van zes jaar of korter (https://www.rvo.nl/onderwerpen/agrarisch-ondernemen/grond/pachten-en-verpachten/over-de-grondkamer). &lt;/p&gt;&lt;p&gt;Fysieke zittingen en fysieke vergaderingen gaan vooralsnog niet door. Voor taxaties is het beleid dat die niet doorgaan, tenzij de taxatie strikt noodzakelijk is en met inachtneming van de van kracht zijnde maatregelen, veilig kan gebeuren. &lt;/p&gt;&lt;p&gt;Centrale Grondkamer &lt;/p&gt;&lt;p&gt;De indiening van beroepschriften kan per e-mail (CentraleGrondkamer@rechtspraak.nl) als het versturen per post (tijdelijk) niet mogelijk is. Tijdelijk kunnen via dat e-mailadres ook andere stukken worden ingediend. Alle stukken moeten wel per post worden nagezonden. Vragen en verzoeken kunnen ook het best worden ingediend bij CentraleGrondkamer@rechtspraak.nl of per fax (088-3610099). Zittingen kunnen zonodig digitaal plaatsvinden.&lt;/p&gt;&lt;p&gt;Conclusie&lt;/p&gt;&lt;p&gt;De rechtspleging in pachtzaken gaat door. Stap voor stap wordt verkend wat wél mogelijk is met inachtneming van de coronamaatregelen. Dat lijkt me een goede zaak.&lt;/p&gt;&lt;h3&gt;4. Het skypetestament (&lt;span class="bolditalic"&gt;prof. mr. T.J. Mellema – Kranenburg)&lt;/span&gt;&lt;/h3&gt;&lt;p&gt;Veel mensen schuiven het maken van een testament door naar de toekomst. Bij het uitbreken van een pandemie komt de dood en dus de noodzaak van het maken van een testament eerder in zicht, ook in de agrarische sector waar de financiële belangen vaak groot zijn. Ten tijde van de coronacrisis is het onmogelijk voor notarissen in ziekenhuizen, verpleegtehuizen, verzorgingshuizen en andere instellingen aktes te passeren, omdat ze daar niet mogen komen. Op grond van art. 26 van de Noodwet ‘Tijdelijke wet COVID-19 ‘ is het onder voorwaarden mogelijk met behulp van tweezijdige audiovisuele middelen, zoals skype en videobellen, een (levens)testament te maken. Daarbij wordt afgeweken van de voor noodtestamenten in de in art. 4:102 BW en 4:107 BW gestelde voorwaarden (o.a. tijdelijke geldigheid). De op deze wijze gemaakte testamenten gelden namelijk niet als noodtestament, maar als volwaardige testamenten. De Noodwet geldt sinds 24 april 2020 en zal vooralsnog van kracht zijn tot 1 september 2020 met mogelijke verlenging daarna. De in deze periode gemaakte testamenten blijven ook na 1 september 2020 geldig.&lt;/p&gt;&lt;p&gt;Omdat de wet met minder waarborgen is omkleed dan vereist is op grond van Wet op notarisambt (die niet zal worden aangepast), gaat de notaris terughoudend om met passeren ‘op afstand’ en alleen als alle andere mogelijkheden zijn uitgeput. &lt;/p&gt;&lt;p&gt;Als extra bewijs van het feit dat de inhoud van het testament overeenstemt met de wil van de testateur kan een video- of geluidsopname gemaakt worden. Daarnaast zal de notaris eerder gebruik maken van ondertekening van de akte door getuigen. De testateur kan door middel van hand opsteken of knikken bevestigen dat hij met de inhoud van het testament instemt.&lt;/p&gt;&lt;p&gt;Nederlanders in het buitenland kunnen geen beroep doen op de Noodwet.&lt;/p&gt;&lt;h3&gt;5. Fritesaardappelen in Coronatijd (&lt;span class="bolditalic"&gt;mr. W.M.A.K. Parmet)&lt;/span&gt;&lt;/h3&gt;&lt;p&gt;De aardappelsector wordt van teelt tot verwerking hard geraakt door gebrek aan afzetmogelijkheden als gevolg van de maatregelen die zijn genomen tijdens de Coronacrisis. Met onderlinge afspraken en door de overheid vastgestelde noodmaatregelen probeert men de schade te beperken.&lt;/p&gt;&lt;p&gt;Compensatieregeling fritesaardappelen&lt;/p&gt;&lt;p&gt;Begin april heeft het kabinet een noodpakket samengesteld voor liquiditeits- en loonkostensteun voor ondernemers waar ook de land- en tuinbouwsector een beroep op kan doen. Met een brief van 15 april 2020[8] informeerde Minister Schouten de Kamer dat er een aanvullende tegemoetkoming komt voor de sierteelt, onderdelen van de voedingstuinbouw en fritesaardappelen waarvoor € 650 miljoen beschikbaar wordt gesteld. Reden hiervan is dat de noodmaatregelen uit het noodpakket zoals de tijdelijke Noodmaatregel Overbrugging Werkgelegenheid (NOW) geen oplossing bieden als er sprake is van een combinatie van specifieke situaties zoals:&lt;/p&gt;&lt;ul&gt;&lt;li class="streepjes"&gt;situaties waarin de productie doorgaat terwijl er nauwelijks omzet wordt gemaakt, en &lt;/li&gt;&lt;li class="streepjes"&gt;situaties waarin producten slecht of niet houdbaar zijn vanwege bederfelijkheid en waarvoor geen of beperkte alternatieve toepassingsmogelijkheden zijn, en&lt;/li&gt;&lt;li class="streepjes"&gt;situaties waarin bedrijven in de periode maart, april, mei een grote seizoenspiek hebben in productie, personele bezetting en omzet.&lt;/li&gt;&lt;/ul&gt;&lt;p&gt;Bij telers van fritesaardappelen doet deze combinatie van situaties zich voor. De minister geeft aan dat de fritesaardappeltelers een compensatie kunnen krijgen voor de hoeveelheid fritesaardappelen die zij nog in opslag hebben. De vergoeding geldt voor aardappelen die dit seizoen niet meer verwerkt kunnen worden tot frites en bedraagt 40 procent&amp;nbsp;van de gemiddelde marktwaarde gedurende de periode september 2019 t/m februari 2020. In totaal is voor de fritesaardappeltelers 50 miljoen euro beschikbaar.&lt;/p&gt;&lt;p&gt;Aan de uitwerking van de regeling is gewerkt door het Ministerie van LNV, BO Akkerbouw[9] en de Rijksdienst voor Ondernemend Nederland (RVO) die de regeling zal uitvoeren. De regeling is via een spoedprocedure voor goedkeuring aan de Europese Commissie voorgelegd en na goedkeuring is de Regeling tegemoetkoming land- en tuinbouwondernemers COVID-19 (hierna Regeling) op 8 mei 2020 gepubliceerd in de Staatcourant.[10]&lt;span class="superscript"&gt;.&lt;/span&gt; &lt;/p&gt;&lt;p&gt;Hoofdstuk 3, art. 7 tot en met 11 van de Regeling betreft consumptieaardappelen. In het kort komt het op het volgende neer. De tegemoetkoming wordt op aanvraag verstrekt aan een gedupeerde teler[11]. Volgens art. 1 van de Regeling wordt onder gedupeerde teler verstaan ‘teler van fritesaardappelen’. Op de site van RVO valt aanvullend te lezen dat de teler met deze hoofdactiviteit in het Handelsregister van de KvK moet staan ingeschreven maar als dat niet zo is, kan er bij een verwachte tegemoetkoming van minstens € 1.000,- toch contact met RVO worden opgenomen. Ondernemers die als nevenactiviteit consumptieaardappelen telen hebben onder die voorwaarde wellicht ook recht op compensatie. Voorwaarde voor een tegemoetkoming is dat de teler in de periode van 16 maart 2020 tot en met 31 augustus 2020 zijn fritesaardappelen niet kan afzetten aan de aardappelverwerkende voedingsmiddelenindustrie of aan de groothandel of detailhandel. Telers moeten bewijsstukken overleggen dat de aardappelen niet op deze wijze zijn afgezet maar een alternatieve bestemming hebben gekregen zoals bijvoorbeeld veevoer of vergisting. Daarnaast moet bewijs worden overgelegd dat het aardappelen van de oogst 2019 betreft. &lt;/p&gt;&lt;p&gt;De tegemoetkoming bedraagt per teler maximaal 6 cent per kilo met een minimumbedrag van € 1.000,- en een maximum van € 150.000,-- verminderd met een eventuele uit andere hoofde ontvangen steun of uitkering als bedoeld in art. 11, tweede lid. De gedupeerde teler kan een tegemoetkoming aanvragen van 7 mei tot en met 4 juni 2020 op mijn.rvo.nl waarna een voorschot op de tegemoetkoming wordt verleend van 30%. Uiterlijk 15 september 2020 moet de teler een verzoek tot definitieve vaststelling indienen met overlegging van de bewijsstukken.&lt;/p&gt;&lt;p&gt;Verwerkende industrie&lt;/p&gt;&lt;p&gt;Ook bij de aardappelverwerkende industrie is de Coronacrisis hard aangekomen met het wegvallen van het grootste deel van de afzetmarkt. Gesproken wordt over een afzetverlies van 70 tot 90%. Opslagcapaciteit raakt vol met als gevolg dat productielijnen stil staan en gecontracteerde aardappelen niet meer verwerkt kunnen worden. Naar verwachting zal 1 miljoen ton fritesaardappelen niet kunnen worden verwerkt. Welke gevolgen heeft dat voor de afgesloten contracten voor oogstjaar 2019? De gecontracteerde telers hebben de aardappelen in opslag liggen en de verwerkende industrie heeft een verplichting de aardappelen af te nemen terwijl ze de aardappelen niet kan verwerken. Om gezamenlijk tot een oplossing te komen en de markt enigszins te stabiliseren is het wenselijk dat telers en afnemers collectief afspraken kunnen maken zonder daarvoor een kartelboete te krijgen. De Europese Commissie heeft hierin snel voorzien. Met een uitvoeringsverordening[12] is door de Europese Commissie een tijdelijke afwijking van de normale mededingingsregelgeving toegestaan. Het is voor een periode van 6 maanden toegestaan dat telers en afnemers overeenkomsten sluiten en besluiten vaststellen betreffende de verwerking van het overschot aan aardappelen. Het gaat om maatregelen als uitdemarktnemingen en gratis verstrekking, bewerking en verwerking, opslag, gezamenlijke afzetbevordering en tijdelijke productieplanning.&lt;/p&gt;&lt;p&gt;Op contractniveau zijn de contractuele afspraken en de op het contract van toepassing zijnde algemene voorwaarden leidend maar partijen zullen eerst met elkaar in overleg gaan voordat het tot een juridisch spel komt. Er zijn verwerkers die hun telers vragen de aardappelen langer te bewaren, tegen vergoeding en onder de voorwaarde dat de aardappelen die langere bewaartermijn aankunnen. Ook worden er afspraken gemaakt om een gedeelte van de oogst 2019 door te schuiven naar het nieuwe seizoen. &lt;/p&gt;&lt;p&gt;Als teler en verwerker niet tot een oplossing komen, zou de verwerker misschien een beroep kunnen doen op overmacht.[13] Er is echter geen sprake van overmacht als de nakoming van de overeenkomst niet onmogelijk is maar bezwaarlijk. De verwerker kan in principe de aardappelen wel afnemen en betalen maar kan er vervolgens niets mee. Een beroep op overmacht lijkt hiermee uitgesloten. Een beroep op onvoorziene omstandigheden[14] behoort wellicht wel tot de mogelijkheden van de afnemer. Dat moet dan omstandigheden betreffen die ten tijde van het afsluiten van het contract niet waren te voorzien en zodanig zijn dat een partij naar maatstaven van redelijkheid en billijkheid ongewijzigde instandhouding van de overeenkomst niet mag verwachten. De Coronacrisis was niet te voorzien en instandhouding van de contracten kan voor de afnemer grote financiële volgen hebben die de continuïteit van zijn bedrijf in gevaar brengen. De rechter kan op vordering van de afnemer de gevolgen van een overeenkomst wijzigen of geheel of gedeeltelijk ontbinden maar zal hier in het algemeen erg terughoudend in zijn.&lt;/p&gt;&lt;p&gt;Biedt de Regeling misschien uitkomst bij het afwikkelen van de contracten? Er zijn geluiden dat telers en verwerkers contracten voor oogst 2019 met instemming van beide partijen ontbinden met als doel dat de teler dan aanspraak kan maken op de Regeling. De verwerker betaalt dan de teler de contractprijs verminderd met de 6 cent die de teler kan ontvangen in het kader van de Regeling. Het gevolg is dat de verwerker minder hoeft te betalen dan waartoe hij volgens het contract gehouden is en dat de teler uiteindelijk toch de contractprijs ontvangt. Zo lift de verwerkende industrie mee op de Regeling. De vraag is of dat wel de bedoeling is van deze Regeling. De verwerkende industrie kan immers gebruik maken van de NOW regeling. In de Regeling staat dat de teler wordt gecompenseerd als hij zijn fritesaardappelen niet kan afzetten aan de verwerkende industrie. Daarmee lijkt bedoeld niet-gecontacteerde (vrije) aardappelen die telers in opslag hebben liggen en niet gecontracteerde aardappelen. Wat als het contract ontbonden is, zijn het dan weer vrije aardappelen die in aanmerking komen voor compensatie? Als er door de verwerker een bedrag voor wordt betaald, lijkt mij dat niet. Daarbij lijkt dit een situatie die zou kunnen vallen onder art. 12 onder 2 van de Regeling. Hierin staat dat de minister de hoogte van de tegemoetkoming na de verstrekking kan herzien dan wel de beschikking tot de tegemoetkoming kan intrekken en de te veel uitbetaalde bedragen kan terugvorderen indien vast is komen te staan dat de gedupeerde teler kunstmatig voorwaarden heeft gecreëerd om voor een tegemoetkoming in aanmerking te komen en dus een voordeel zou genieten dat niet in overeenstemming is met de doelstelling van deze regeling. De vraag is of de minister het ontbinden van contracten met als doel ontvangen van compensatie een kunstmatig gecreëerde omstandigheid vindt.&lt;/p&gt;&lt;p&gt;De meningen hierover zijn verdeeld. Dan zijn er ook nog telers die hun aardappelen voor een bedrag van 2 cent aan verwerkers hebben verkocht. Zij komen niet in aanmerking voor compensatie. Ze hadden de aardappelen beter voor 2 cent als veevoer kunnen verkopen, dan had wel aanspraak kunnen worden gemaakt op compensatie. Kortom: de uitvoering van de Regeling roept nog wat vraagtekens op.&lt;/p&gt;</content><legacyfootnotes/><footnotes><footnote>1 &lt;span class="italic"&gt;Kamerstukken II&lt;/span&gt; 2019/20, 35300 VI, nr. 124.</footnote><footnote>2 Nr. 2020-6767, &lt;span class="italic"&gt;Stcrt.&lt;/span&gt; 2020, 22293.</footnote><footnote>3 Nr. 2020-8499, &lt;span class="italic"&gt;Stcrt.&lt;/span&gt; 2020, 23814.</footnote><footnote>4 &lt;span class="italic"&gt;Kamerstukken II&lt;/span&gt; 2019/20, 35 420, nr. 26.</footnote><footnote>5 Nr. 2020-9594, &lt;span class="italic"&gt;Stcrt.&lt;/span&gt; 2020, 26066.</footnote><footnote>6 Art. 12a Wet op de loonbelasting 1964.</footnote><footnote>7 https://www.fiu-nederland.nl/nl/update-red-flags-covid-19-crisis-en-financieel-economische-criminaliteit.</footnote><footnote>8 &lt;span class="italic"&gt;Kamerstukken II&lt;/span&gt; 2019/20, 35420-24.</footnote><footnote>9 Brancheorganisatie Akkerbouw is het centrale platform en kenniscentrum voor de Nederlandse akkerbouwketens. De leden en partners van BO Akkerbouw zijn: Agrifirm Plant, Avebe, Cosun, CZAV (Coöperatieve Zuidelijke Aan- en Verkoopvereniging, Het Comité van Graanhandelaren, LTO Nederland, NAJK (Nederlands Agrarisch Jongeren Kontakt), NAO (Nederlandse Aardappel Organisatie), NAV (Nederlandse Akkerbouw Vakbond), Plantum NL, Van Yperen B.V. en VAVI (Vereniging voor de Aardappelverwerkende Industrie).</footnote><footnote>10 https://zoek.officielebekendmakingen.nl/stcrt-2020-25444.html.</footnote><footnote>11 Mits deze niet in staat van faillissement verkeert dan wel bij de rechtbank een verzoek tot verlening van surseance van betaling aan de onderneming is ingediend (art. 9).</footnote><footnote>12 Uitvoeringsverordening (EU) 2020/593 van 30 april 2020.</footnote><footnote>13 Art. 6:75 BW.</footnote><footnote>14 Art. 6:258 BW.</footnote></footnotes><auteurs/><published>2020-06-05 15:23:37</published><modified>2020-06-09 16:01:42</modified><editiondate>2020-06-05</editiondate><htmlpath>https://denhollander.info/artikel/16148</htmlpath></article>
</articles></edition>
<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2010</searchword><id>8393</id><udhid>UDH:TvAR/8393</udhid><titel>Niet zeuren over Natura 2000</titel><searchwords><searchword>TvAR 3/2010</searchword><searchword>UDH:TvAR/8393</searchword></searchwords><attachments><attachment><name>TvAR2010-3_1_Niet_zeuren.pdf</name><extention>pdf</extention><url>https://denhollander.info/download/7519/ci</url></attachment></attachments><inleiding>Medio januari van dit jaar werd via een publicatie in de Volkskrant bekend dat (inmiddels&#13;
demissionair) premier Balkenende in juli 2009 bij de voorzitter van de Europese Commissie&#13;
Barroso namens de Nederlandse regering een aantal zorgen rond Natura 2000 heeft geuit. In&#13;
een 1 pagina tellend position paper werd door Balkenende getracht aan te tonen dat het&#13;
draagvlak voor Natura 2000 afneemt, een evenwicht tussen ecologische waarden en economische&#13;
belangen en andere vormen van gebruik ontbreekt, hetgeen – zo volgt uit het position&#13;
paper – met name te wijten zou zijn aan de bewoordingen van het voorzorgbeginsel.&#13;
Het position paper mondt uit in een verzoek om de richtlijnen (bedoeld zijn de Vogelrichtlijn&#13;
en de Habitatrichtlijn) ‘up to date’ te brengen. In een kort en bondig (2 pagina’s) antwoord&#13;
maakt Barroso korte metten met het verzoek van de Nederlandse regering. Allereerst&#13;
wijst hij er (terecht) op dat de richtlijnen economische activiteiten niet uitsluiten, maar&#13;
waarborgen bevatten om ervoor te zorgen dat economische activiteiten rekening houden&#13;
met natuurbeschermingsdoelstellingen. Verder wordt er nog eens fijntjes op gewezen dat er&#13;
geen voorbeelden zijn van grote projecten in Nederland of andere lidstaten die (uiteindelijk)&#13;
geen doorgang hebben gevonden als gevolg van de eisen voortvloeiend uit de beide richtlijnen.&#13;
Integendeel, er zijn verschillende voorbeelden van projecten waar de richtlijnen zijn&#13;
toegepast en die binnen de marges die de richtlijnen bieden gewoon doorgang konden vinden.&#13;
De klacht dat een afnemend draagvlak voor Natura 2000 zou bestaan, wordt stellig&#13;
weersproken door een naar de mening van Barroso in heel Europa breed gedragen zorg over&#13;
verlies aan biodiversiteit. Natura 2000 vormt het belangrijkste instrument om dit verlies te&#13;
keren. Het kader biedt voldoende mogelijkheden om keuzes te maken voor maatregelen om&#13;
de beschermingsdoelstellingen te verwezenlijken. Ook het voorzorgbeginsel staat daar niet&#13;
aan in de weg. Barroso wijst er op dat dit beginsel is gefundeerd in het EU-verdrag. Anders&#13;
dan de Nederlandse regering meent, vormt dit beginsel ook niet op voorhand een belemmering&#13;
voor economische activiteiten onder het regime van de natuurbeschermingsrichtlijnen,&#13;
maar kan het ertoe noodzaken te toetsen of alternatieven voorhanden zijn alsmede of de&#13;
voorgenomen activiteit kwalificeert als dwingende reden van groot openbaar belang. Wanneer&#13;
dat zo is, kan de activiteit doorgang vinden mits de inbreuk op de Natura 2000-doelstellingen&#13;
wordt gecompenseerd (ADC-toets). Barroso sluit af met de eenvoudige mededeling&#13;
dat in zijn ogen een herziening van de richtlijnen niet aan de orde is. De reactie vanuit&#13;
Brussel is eigenlijk in één zin samen te vatten: Nederland moet niet zo zeuren over Natura&#13;
2000, maar de mogelijkheden van de richtlijn benutten. Het bekend worden van deze briefwisseling&#13;
heeft zowel Balkenende als Verburg in een lastig parket gebracht. In een kamerdebat&#13;
op 26 januari 2010 werden beiden frontaal aangevallen door de oppositie. In een tamelijk&#13;
opmerkelijke poging om de eer te redden, verklaarde Verburg tijdens het kamerdebat blij&#13;
te zijn met het antwoord van Barroso om dat daaruit zou blijken dat er meer ruimte is voor&#13;
economische activiteiten in de Natura 2000-gebieden dan kennelijk gedacht. Opmerkelijk,&#13;
nu de teksten van de richtlijnen toch echt reeds dateren van 1979 en 1992. In de woorden&#13;
van een van de Tweede Kamerleden: de brief aan Barroso was een miskleun. Dat klopt, niet&#13;
alleen juridisch, maar ook wat betreft het signaal dat Nederland hier heeft afgegeven over het&#13;
belang van het biodiversiteitsbeleid. Niet Natura 2000, maar de manier waarop ermee wordt&#13;
omgegaan is het probleem. Laten we daar aan werken.</inleiding><content>Medio januari van dit jaar werd via een publicatie in de Volkskrant bekend dat (inmiddels&#13;
demissionair) premier Balkenende in juli 2009 bij de voorzitter van de Europese Commissie&#13;
Barroso namens de Nederlandse regering een aantal zorgen rond Natura 2000 heeft geuit. In&#13;
een 1 pagina tellend position paper werd door Balkenende getracht aan te tonen dat het&#13;
draagvlak voor Natura 2000 afneemt, een evenwicht tussen ecologische waarden en economische&#13;
belangen en andere vormen van gebruik ontbreekt, hetgeen – zo volgt uit het position&#13;
paper – met name te wijten zou zijn aan de bewoordingen van het voorzorgbeginsel.&#13;
Het position paper mondt uit in een verzoek om de richtlijnen (bedoeld zijn de Vogelrichtlijn&#13;
en de Habitatrichtlijn) ‘up to date’ te brengen. In een kort en bondig (2 pagina’s) antwoord&#13;
maakt Barroso korte metten met het verzoek van de Nederlandse regering. Allereerst&#13;
wijst hij er (terecht) op dat de richtlijnen economische activiteiten niet uitsluiten, maar&#13;
waarborgen bevatten om ervoor te zorgen dat economische activiteiten rekening houden&#13;
met natuurbeschermingsdoelstellingen. Verder wordt er nog eens fijntjes op gewezen dat er&#13;
geen voorbeelden zijn van grote projecten in Nederland of andere lidstaten die (uiteindelijk)&#13;
geen doorgang hebben gevonden als gevolg van de eisen voortvloeiend uit de beide richtlijnen.&#13;
Integendeel, er zijn verschillende voorbeelden van projecten waar de richtlijnen zijn&#13;
toegepast en die binnen de marges die de richtlijnen bieden gewoon doorgang konden vinden.&#13;
De klacht dat een afnemend draagvlak voor Natura 2000 zou bestaan, wordt stellig&#13;
weersproken door een naar de mening van Barroso in heel Europa breed gedragen zorg over&#13;
verlies aan biodiversiteit. Natura 2000 vormt het belangrijkste instrument om dit verlies te&#13;
keren. Het kader biedt voldoende mogelijkheden om keuzes te maken voor maatregelen om&#13;
de beschermingsdoelstellingen te verwezenlijken. Ook het voorzorgbeginsel staat daar niet&#13;
aan in de weg. Barroso wijst er op dat dit beginsel is gefundeerd in het EU-verdrag. Anders&#13;
dan de Nederlandse regering meent, vormt dit beginsel ook niet op voorhand een belemmering&#13;
voor economische activiteiten onder het regime van de natuurbeschermingsrichtlijnen,&#13;
maar kan het ertoe noodzaken te toetsen of alternatieven voorhanden zijn alsmede of de&#13;
voorgenomen activiteit kwalificeert als dwingende reden van groot openbaar belang. Wanneer&#13;
dat zo is, kan de activiteit doorgang vinden mits de inbreuk op de Natura 2000-doelstellingen&#13;
wordt gecompenseerd (ADC-toets). Barroso sluit af met de eenvoudige mededeling&#13;
dat in zijn ogen een herziening van de richtlijnen niet aan de orde is. De reactie vanuit&#13;
Brussel is eigenlijk in één zin samen te vatten: Nederland moet niet zo zeuren over Natura&#13;
2000, maar de mogelijkheden van de richtlijn benutten. Het bekend worden van deze briefwisseling&#13;
heeft zowel Balkenende als Verburg in een lastig parket gebracht. In een kamerdebat&#13;
op 26 januari 2010 werden beiden frontaal aangevallen door de oppositie. In een tamelijk&#13;
opmerkelijke poging om de eer te redden, verklaarde Verburg tijdens het kamerdebat blij&#13;
te zijn met het antwoord van Barroso om dat daaruit zou blijken dat er meer ruimte is voor&#13;
economische activiteiten in de Natura 2000-gebieden dan kennelijk gedacht. Opmerkelijk,&#13;
nu de teksten van de richtlijnen toch echt reeds dateren van 1979 en 1992. In de woorden&#13;
van een van de Tweede Kamerleden: de brief aan Barroso was een miskleun. Dat klopt, niet&#13;
alleen juridisch, maar ook wat betreft het signaal dat Nederland hier heeft afgegeven over het&#13;
belang van het biodiversiteitsbeleid. Niet Natura 2000, maar de manier waarop ermee wordt&#13;
omgegaan is het probleem. Laten we daar aan werken.</content><legacyfootnotes/><footnotes><footnote/></footnotes><auteurs>prof. mr. A.A. Freriks</auteurs><published>2010-03-01 00:00:00</published><modified>2010-03-01 00:00:00</modified><editiondate>2010-03-01</editiondate><htmlpath>https://denhollander.info/artikel/8393</htmlpath></article>
</articles></edition>
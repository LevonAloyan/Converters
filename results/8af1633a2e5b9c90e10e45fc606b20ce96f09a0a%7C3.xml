<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3622</id><udhid>UDH:TvAR/3622</udhid><titel>Ruigrok / Vreugdenhil c.s. (TvAR 2004/5203)</titel><searchwords><searchword>TvAR 3/2004</searchword><searchword>TvAR 2004/5203</searchword><searchword>UDH:TvAR/3622</searchword></searchwords><attachments><attachment><name>2004_nr 3_Rechtspraak_5203.pdf</name><extention>pdf</extention><url>https://denhollander.info/download/3619/ci</url></attachment></attachments><inleiding>[Pachtwet art. 1, 11, 25 en 34; BW art. 6:228,&#13;
3:44]&#13;
&#13;
Vordering tot vastlegging kan zowel tegen&#13;
oorspronkelijke verpachter als tegen nieuwe&#13;
verpachter worden gericht en ook kunnen zij&#13;
beiden in het geding worden betrokken.&#13;
Behoudens duidelijke aanwijzingen voor het&#13;
tegendeel dient stalling van vee – ook&#13;
tijdelijke stalling – te worden beschouwd als&#13;
uitoefening van de landbouw. Behaald&#13;
gering positief resultaat betekent nog niet&#13;
dat streven niet gericht is geweest op het&#13;
behalen van winst. Gebruik kan i.c. niet als&#13;
hobbymatig of recreatief worden aangemerkt.&#13;
Onjuiste voorstelling met betrekking&#13;
tot rechtsgevolgen die Pachtwet&#13;
verbindt aan afspraken met betrekking tot&#13;
gebruik van landbouwgrond rechtvaardigt&#13;
mede gezien stringente systeem van die&#13;
wet geen beroep op dwaling. Ook beroep&#13;
op bedrog en misbruik van omstandigheden&#13;
verworpen. Partijen hebben kennelijk&#13;
beoogd een overeenkomst voor zeven&#13;
maanden aan te gaan; omstandigheden&#13;
wijzen niet op afspraak voor langere duur.&#13;
Verwijten van verpachter aan pachter (niet&#13;
persoonlijk gebruiken, onoordeelkundig&#13;
mest uitrijden, ondeskundig onderhoud,&#13;
plaatsen container) kunnen niet leiden tot&#13;
ontbinding van de pachtovereenkomst.&#13;
Volgt vastlegging.</inleiding><content>ARREST IN DE ZAAK VAN:&#13;
Jacobus Leonardus Maria Ruigrok, wonende&#13;
te Schipluiden,&#13;
appellant,&#13;
procureur: mr. J.C.N.B. Kaal,&#13;
tegen&#13;
1. Willem Vreugdenhil, wonende te Schipluiden,&#13;
geïntimeerde sub 1,&#13;
procureur: mr. J.M.J. Huver,&#13;
2. Eliza Bert Mostert, wonende te Schipluiden,&#13;
geïntimeerde sub 2,&#13;
procureur: mr. H. van Ravenhorst.&#13;
1 Het geding in eerste aanleg&#13;
De pachtkamer van het kantongerecht te&#13;
Delft heeft tussen appellant, Ruigrok, en geïn-&#13;
timeerde sub 1, Vreugdenhil, op 7 april 1998,&#13;
2 februari 1999, 6 juli 1999, 2 november 1999,&#13;
20 april 2000 en 2 januari 2001 vonnissen&#13;
gewezen. Voorts heeft de pachtkamer van het&#13;
kantongerecht te Delft bij vonnis van 2 november&#13;
1999 een vordering tot tussenkomst,&#13;
ingesteld door geïntimeerde sub 2, Mostert,&#13;
afgewezen. Naar de inhoud van bovengenoemde&#13;
vonnissen wordt verwezen voor het procesverloop&#13;
in eerste aanleg, de beslissingen en&#13;
de gronden daarvoor.&#13;
2 Het hoger beroep&#13;
2.1 Bij exploot van 31 januari 2001 is Ruigrok&#13;
tegen bovengenoemde vonnissen in hoger&#13;
beroep gekomen met dagvaarding van Vreugdenhil&#13;
en Mostert voor dit hof.&#13;
2.2 Bij memorie van grieven heeft Ruigrok&#13;
zestien grieven aangevoerd, bewijs aangeboden,&#13;
een aantal producties overgelegd en&#13;
geconcludeerd dat het hof de vonnissen&#13;
waarvan beroep zal vernietigen en alsnog zal&#13;
vastleggen een tussen Ruigrok enerzijds en&#13;
Vreugdenhil en Mostert anderzijds gesloten&#13;
pachtovereenkomst voor 12,5 ha weiland met&#13;
schuur, kadastraal bekend gemeente Maasland,&#13;
sectie B, nummers 00343 tot en met&#13;
00351 en nummers 00353 tot en met 00355,&#13;
voor een prijs van ƒ 17.050,– per jaar met&#13;
ingang van oktober 1995 voor de stal en met&#13;
ingang van april 1996 (naar het hof aanneemt:&#13;
voor het land) met veroordeling van Vreugdenhil&#13;
en Mostert in de kosten van beide&#13;
instanties.&#13;
2.3 Bij memorie van antwoord heeft Vreugdenhil&#13;
verweer gevoerd, bewijs aangeboden&#13;
en geconcludeerd dat het hof Ruigrok in het&#13;
beroep niet-ontvankelijk zal verklaren althans&#13;
zijn vorderingen aan hem zal ontzeggen met&#13;
zijn veroordeling in de kosten. van beide&#13;
instanties.&#13;
2.4 Bij memorie van antwoord heeft Mostert&#13;
verweer gevoerd, bewijs aangeboden en&#13;
geconcludeerd dat het hof Ruigrok niet-ontvankelijk&#13;
zal verklaren in zijn hoger beroep&#13;
voor zover dat is gericht tegen Mostert en&#13;
voor zoveel nodig het vonnis van de pachtkamer&#13;
van het kantongerecht te Delft zal&#13;
bekrachtigen, al of niet met verbetering van de&#13;
gronden waarop dat rust en voorts Ruigrok&#13;
zal veroordelen in de kosten van de procedure.&#13;
2.5 Partijen hebben hun zaken doen bepleiten&#13;
ter zitting van het hof van 19 november 2001,&#13;
Ruigrok door mr. F.A. Zieck, advocaat te&#13;
Utrecht, Vreugdenhil door Jhr. mr. Th. Sandberg,&#13;
advocaat te Rotterdam en Mostert door&#13;
mr. L.P.A. Zwijnenberg, advocaat te Den&#13;
Haag. De advocaten hebben een pleitnota&#13;
overgelegd. Voorts zijn vanwege Ruigrok een&#13;
aantal producties in het geding gebracht als&#13;
toegezonden aan het hof bij brief van&#13;
13 november 2001.&#13;
3 De grieven&#13;
Voor de grieven en de toelichting daarop verwijst&#13;
het hof naar de memorie van grieven.&#13;
4 De feiten&#13;
De pachtkamer van het kantongerecht heeft in&#13;
het vonnis van 7 april 1998 onder 1 een&#13;
opsomming gegeven van de feiten. Tegen deze&#13;
opsomming als zodanig zijn geen grieven of&#13;
bezwaren aangevoerd behoudens het navolgende.&#13;
Niet kan als vaststaande worden aangenomen&#13;
dat voor het gebruik van de stal een bedrag&#13;
van ƒ 6.600,– per jaar is overeengekomen.&#13;
Inmiddels is komen vast te staan dat voor het&#13;
gebruik van de stal voor de periode van oktober&#13;
of november 1995 tot en met april 1996 is&#13;
overeengekomen een prijs van ƒ 3.850,–.&#13;
Voorts staat niet vast dat voor het gebruik van&#13;
de grond ƒ 13.200,– per jaar is overeengekomen.&#13;
Die prijs is bedongen voor de periode&#13;
van 1 april 1996 tot 15 november 1996.&#13;
Behalve hetgeen overigens reeds door de&#13;
pachtkamer van het kantongerecht als vaststaande&#13;
is aangenomen is nog het navolgende&#13;
komen vast te staan.&#13;
– De grond die bij Ruigrok in gebruik is, is&#13;
door Vreugdenhil verkocht aan Mostert en is&#13;
op 2 augustus 1999 door Vreugdenhil aan&#13;
Mostert geleverd. In de leveringsakte is vermeld&#13;
dat de grond vrij van huur is, doch in&#13;
gebruik bij Ruigrok en dat koper er mede&#13;
bekend is dat Ruigrok pachtrechten pretendeert.&#13;
– Mostert heeft Ruigrok bij exploot van 1 november&#13;
2000 gedagvaard voor de arrondissementsrechtbank&#13;
te ’s Gravenhage. Blijkens de&#13;
dagvaarding stelt hij zich op het standpunt dat&#13;
er geen sprake is van een pachtovereenkomst.&#13;
Wel vordert hij betaling van de pachtprijs van&#13;
ƒ 3.850,– per jaar voor de stal en ƒ 13.200,–&#13;
per jaar voor de grond.&#13;
– Bij pleidooi is door Ruigrok gesteld dat hij&#13;
het bij genoemde dagvaarding gevorderde&#13;
bedrag heeft betaald. Vanwege Mostert is dit&#13;
noch erkend noch betwist.&#13;
5 De beoordeling van het geschil in&#13;
hoger beroep&#13;
5.1 De positie van Mostert in hoger beroep&#13;
Ten processe staat vast dat Mostert op&#13;
2 augustus 1999 eigenaar is geworden van de&#13;
schuren en de grond die bij Ruigrok in&#13;
gebruik zijn. In artikel 34 van de Pachtwet is&#13;
bepaald dat bij eigendomsovergang van het&#13;
verpachte op een derde deze in alle rechten en&#13;
verplichtingen van de verpachter opvolgt&#13;
behalve in de rechten en verplichtingen welke&#13;
vóór de eigendomsovergang opeisbaar zijn&#13;
geworden. Ruigrok stelt zich op het standpunt&#13;
dat tussen hem en Vreugdenhil een&#13;
pachtovereenkomst is gesloten en dat die&#13;
pachtovereenkomst thans voortduurt met&#13;
Mostert. Onder deze omstandigheden heeft&#13;
Ruigrok terecht Mostert in de procedure&#13;
betrokken. Volgens vaste jurisprudentie van&#13;
dit hof kan in een situatie als de onderhavige&#13;
de vordering zowel tegen de vorige verpachter&#13;
als tegen de nieuwe verpachter worden gericht&#13;
en kunnen beiden in het geding worden&#13;
betrokken. Overigens heeft het hof de indruk&#13;
dat ook Mostert zelf meent dat hij belanghebbende&#13;
is en dat hij in staat moet worden&#13;
gesteld zijn belangen in de procedure te&#13;
behartigen. Hij heeft immers in eerste aanleg&#13;
een vordering tot tussenkomst ingesteld, welke&#13;
vordering tengevolge van de voor de kantonprocedure&#13;
geldende bepalingen niet kon slagen.&#13;
Het beroep van Mostert op niet-ontvankelijkheid&#13;
van de mede tegen hem gerichte vordering&#13;
faalt derhalve.&#13;
Mostert heeft voor het geval de tegen hem&#13;
gerichte vordering toch ontvankelijk mocht&#13;
zijn zich aangesloten bij het verweer van&#13;
Vreugdenhil. Het hof zal in het navolgende&#13;
het verweer van Vreugdenhil bespreken. Hetgeen&#13;
met betrekking tot de stellingen van&#13;
Vreugdenhil wordt overwogen geldt evenzeer,&#13;
althans voor zover relevant, voor Mostert.&#13;
5.2 Door de grieven en de toelichting daarop&#13;
legt Ruigrok het geschil in conventie in volle&#13;
omvang ter beoordeling voor aan het hof. De&#13;
grieven lenen zich voor gezamenlijke bespreking.&#13;
Voor zover nodig zal het hof na de&#13;
bespreking van het geschil nog op de afzonderlijke&#13;
grieven ingaan.&#13;
5.3 De aard van de overeenkomst&#13;
Partijen verschillen van mening omtrent de&#13;
vraag of de overeenkomst tussen partijen is&#13;
aan te merken als een pachtovereenkomst. Het&#13;
hof overweegt daaromtrent het navolgende.&#13;
De schuur is door Vreugdenhil aan Ruigrok&#13;
ter beschikking gesteld voor het stallen van&#13;
vee. Tenzij er duidelijke aanwijzingen zijn&#13;
voor het tegendeel is een dergelijk gebruik aan&#13;
te merken als gebruik ter uitoefening van de&#13;
landbouw, waaronder de veehouderij wordt&#13;
begrepen. De feiten bieden in het onderhavige&#13;
geval geen enkele steun aan de stelling dat het&#13;
gebruik voor een ander doel dan dat van uitoefening&#13;
van de landbouw is verstrekt. Vreugdenhil&#13;
noemt het stallen van het vee weliswaar&#13;
het tijdelijk parkeren van vee, maar die benaming&#13;
brengt geen wijziging in de feitelijke&#13;
situatie. Ook indien de schuur uitsluitend verhuurd&#13;
mocht zijn teneinde daarin tijdelijk vee&#13;
te stallen brengt dat nog niet mede dat geen&#13;
sprake is van gebruik ter uitoefening van de&#13;
landbouw.&#13;
Wat betreft het land is door Vreugdenhil aangevoerd&#13;
dat hij dit ter beschikking heeft&#13;
gesteld omdat Ruigrok zijn vee daar wilde&#13;
laten weiden en Ruigrok zijn vee niet elders&#13;
kwijt kon. Ook hier geldt dat, ook al mocht&#13;
tijdelijk gebruik bedoeld zijn, gebruik ter&#13;
beweiding door vee moet worden aangemerkt&#13;
als gebruik ter uitoefening van de landbouw.&#13;
Vreugdenhil voert aan dat het gebruik van&#13;
schuur en grond zo weinig heeft opgeleverd&#13;
dat niet kan worden gesproken van gebruik&#13;
met een economisch oogmerk. De pachtkamer&#13;
van het kantongerecht heeft dit verweer&#13;
gehonoreerd en heeft overwogen dat de&#13;
activiteiten van Ruigrok niet duiden op een&#13;
bedrijfsmatig karakter en dat niet is komen&#13;
vast te staan dat er sprake is van een dusdanig&#13;
relevante bedrijfseconomische activiteit door&#13;
Ruigrok dat sprake is van pacht. Het hof deelt&#13;
dit oordeel niet. De omstandigheid dat Ruigrok,&#13;
mede gezien het door hem in zijn activiteiten&#13;
geïnvesteerde privé-geld, slechts een&#13;
gering positief resultaat heeft behaald, brengt&#13;
niet mede dat zijn streven niet gericht is op&#13;
het behalen van winst. Uit de door Ruigrok&#13;
verstrekte gegevens blijkt dat hij heeft geïnvesteerd&#13;
in de aankoop van vee, dat hij vee&#13;
heeft geweid, dat hij een behoorlijke hoeveelheid&#13;
vee heeft verhandeld en dat hij ten&#13;
behoeve van die activiteiten de schuur en het&#13;
land heeft gebruikt. Dit gebruik kan niet als&#13;
hobbymatig of recreatief gebruik worden aangemerkt&#13;
maar moet als gebruik ter uitoefening&#13;
van de landbouw worden aangemerkt. Nu&#13;
voorts een vergoeding voor het gebruik is&#13;
overeengekomen dient de overeenkomst te&#13;
worden aangemerkt als een pachtovereenkomst.&#13;
5.4 De subsidiaire verweren van Vreugdenhil&#13;
Op grond van hetgeen hiervoor is overwogen&#13;
dient in beginsel vastlegging van de overeenkomst&#13;
plaats te vinden. In zoverre slaagt het&#13;
hoger beroep. Dit brengt mede dat het hof de&#13;
in eerste aanleg door Vreugdenhil gevoerde&#13;
verweren dient te bespreken, alsmede de vordering&#13;
in reconventie.&#13;
Bij de beoordeling van het beroep van Vreugdenhil&#13;
op misbruik van omstandigheden,&#13;
bedrog en dwaling stelt het hof voorop dat de&#13;
Pachtwet een groot aantal regels van dwingend&#13;
recht bevat, die in het bijzonder van&#13;
belang zijn indien partijen geen bijzondere&#13;
afspraken maken. Deze omstandigheid is van&#13;
algemene bekendheid in agrarische kringen.&#13;
De wet opent de mogelijkheid om, indien partijen&#13;
van zodanige regelingen in de Pachtwet&#13;
afwijkende afspraken willen maken, vooraf&#13;
daarvoor goedkeuring aan de grondkamer te&#13;
vragen. Een onjuiste voorstelling van partijen&#13;
met betrekking tot de rechtsgevolgen, door de&#13;
Pachtwet verbonden aan afspraken met&#13;
betrekking tot het gebruik van landbouwgrond&#13;
rechtvaardigt mede gezien dit stringente&#13;
systeem geen beroep op dwaling. Het&#13;
beroep van Vreugdenhil op dwaling dient derhalve&#13;
te worden verworpen.&#13;
Vreugdenhil beroept zich voorts op bedrog en&#13;
voert daartoe aan dat Ruigrok de indruk heeft&#13;
gewekt dat hij de schuur en het land slechts&#13;
tijdelijk nodig had omdat hij geen ander&#13;
onderkomen voor zijn vee had. Ook hier&#13;
geldt dat, gezien het stelsel van de Pachtwet,&#13;
de omstandigheid dat een pachter in spe de&#13;
indruk wekt slechts tijdelijk te willen gebruiken,&#13;
op zichzelf geen grond oplevert voor&#13;
vernietiging wegens bedrog. Voor de verpachter&#13;
staat immers de weg open om een overeenkomst&#13;
voor kortere tijd schriftelijk vast te&#13;
leggen en te doen goedkeuren dan wel een&#13;
ontwerp-overeenkomst ter goedkeuring in te&#13;
zenden aan de grondkamer.&#13;
Vreugdenhil heeft ook nog aangevoerd, dat&#13;
Ruigrok misbruik van de omstandigheden&#13;
heeft gemaakt. Deze stelling wordt in de stukken&#13;
van Vreugdenhil niet met relevante feiten&#13;
onderbouwd.&#13;
5.5 Aanvangsdatum, duur en pachtprijs&#13;
Partijen verschillen van mening omtrent de&#13;
aanvangsdatum van de overeenkomst voor&#13;
zover die betrekking heeft op de schuur. Wel&#13;
stellen beide partijen inmiddels dat een prijs is&#13;
overeengekomen van ƒ 3.850,– op basis van&#13;
een prijs per maand van ƒ 550,–. Kennelijk&#13;
hebben partijen dus beoogd de overeenkomst&#13;
voor zeven maanden aan te gaan. Beide partijen&#13;
noemen als laatste maand april 1996. Derhalve&#13;
moet worden aangenomen dat partijen beoogd&#13;
hebben de overeenkomst aan te gaan&#13;
voor de periode van oktober 1995 tot en met&#13;
april 1996.&#13;
Met betrekking tot het land bestaat geen verschil&#13;
van mening. Bedongen is een prijs van&#13;
ƒ 13.200,– voor de periode van 1 april 1996 tot&#13;
en met 15 november 1996.&#13;
Gezien de stellingen van partijen en de met&#13;
betrekking tot het land overgelegde kwitanties&#13;
bestaat er geen grond om aan te nemen&#13;
dat er een pachtprijs voor de schuur voor een&#13;
geheel jaar is overeengekomen en evenmin dat&#13;
er een pachtprijs voor de grond voor een&#13;
geheel jaar is overeengekomen. Vreugdenhil&#13;
stelt ook uitdrukkelijk dat er geen verdere&#13;
afspraken zijn gemaakt dan de hiervoor&#13;
genoemde afspraken. Ruigrok betwist dat&#13;
wel, maar niet deugdelijk. Tegenover de uitdrukkelijke&#13;
stelling van Vreugdenhil dat het&#13;
gebruik tijdelijk zou zijn en slechts voor de&#13;
hiervoor genoemde periodes voert Ruigrok&#13;
aan dat hij er steeds van uitgegaan is dat het&#13;
gebruik voor een langere tijd zou gelden.&#13;
Aldus is niet komen vast te staan dat enige&#13;
overeenkomst voor langere tijd tot stand is&#13;
gekomen. Dat Vreugdenhil niet onverwijld na&#13;
het einde van de overeenkomst tot rechtsagrarisch&#13;
maatregelen is overgegaan brengt op zichzelf&#13;
niet mede dat hij ingestemd heeft met een verdere&#13;
verpachting. Het standpunt van Vreugdenhil&#13;
vindt voorts steun in de omstandigheid&#13;
dat voor de schuur werd betaald tot en met&#13;
april 1996. Indien het de bedoeling was, dat&#13;
Ruigrok blijvend zou pachten was er geen&#13;
enkele reden hem niet verder te doen betalen&#13;
voor het gebruik van de schuur. Ook indien&#13;
Vreugdenhil nog enkele betalingen voor de&#13;
schuur mocht hebben aanvaard in het najaar&#13;
van 1996 (hetgeen Vreugdenhil betwist) wijst&#13;
dat nog niet op een afspraak van partijen om&#13;
voor een onbepaalde tijd te verpachten.&#13;
Conclusie dient te zijn dat de overeenkomst&#13;
voor de schuur dient te worden vastgelegd&#13;
voor de periode van 1 oktober 1995 tot 1 mei&#13;
1996 voor een pachtprijs van ƒ 3.850,– en voor&#13;
het land voor een periode van 1 april 1996 tot&#13;
15 november 1996 voor een pachtprijs van&#13;
ƒ 13.200,–. Bovengenoemde vastlegging vindt&#13;
overigens plaats onverkort het bepaalde in&#13;
artikel 9 lid 1 van de Pachtwet en de mogelijke&#13;
toepassing van artikel 9 lid 2 van de&#13;
Pachtwet.&#13;
5.6 De vordering in reconventie&#13;
Nu de pachtovereenkomst schriftelijk zal&#13;
worden vastgelegd komt de vordering in&#13;
reconventie aan de orde. Het hof overweegt&#13;
daaromtrent het navolgende.&#13;
Vreugdenhil stelt dat Ruigrok de grond niet&#13;
persoonlijk gebruikt. Die stelling wordt verworpen.&#13;
Niet deugdelijk is betwist dat de&#13;
schuur is gebruikt als veestal voor vee van&#13;
Ruigrok en dat het land is beweid door vee&#13;
van Ruigrok. Dat Ruigrok een aantal werkzaamheden&#13;
door derden heeft doen verrichten&#13;
brengt niet mede dat hij het gepachte niet persoonlijk&#13;
heeft gebruikt. Vreugdenhil voert&#13;
voorts aan dat Ruigrok enkele malen mest&#13;
heeft uitgereden zonder toestemming van&#13;
Vreugdenhil en op dusdanige wijze dat dit&#13;
schadelijk is voor het land en in strijd met de&#13;
vigerende milieu-eisen. Tegenover de betwisting&#13;
van Ruigrok heeft Vreugdenhil onvoldoende&#13;
zijn stelling onderbouwd dat door de&#13;
wijze van bemesting het land schade heeft&#13;
opgelopen.&#13;
Het verwijt, dat Ruigrok de schuur op ondeskundige&#13;
wijze heeft onderhouden is door&#13;
Ruigrok gemotiveerd betwist. Groot onderhoud&#13;
van een schuur is overigens, tenzij&#13;
anders overeengekomen, voor rekening van&#13;
de verpachter. Het kan in de onderhavige situatie&#13;
Ruigrok niet euvel geduid worden dat hij&#13;
voorzieningen aan de schuur heeft getroffen.&#13;
Nu door Vreugdenhil zelf wordt aangevoerd&#13;
dat het hier betreft een oude schuur, die eigenlijk&#13;
niet meer deugt voor veestalling, levert het&#13;
verwijt van Vreugdenhil onvoldoende grond&#13;
op voor ontbinding van de pachtovereenkomst.&#13;
Tenslotte verwijt Vreugdenhil Ruigrok nog&#13;
dat deze een container op het perceel heeft&#13;
geplaatst. Nadat Ruigrok had aangevoerd dat&#13;
de container slechts voor een deel op het perceel&#13;
van Vreugdenhil staat en zich bereid heeft&#13;
verklaard de container te verplaatsen heeft&#13;
Vreugdenhil aangevoerd dat Ruigrok er zelfs&#13;
nog een container bijgeplaatst heeft. Daarna&#13;
heeft Ruigrok aangevoerd dat er geen sprake&#13;
van is dat de containers op het perceel van&#13;
Vreugdenhil staan. Na de conclusies, waarin&#13;
partijen met betrekking tot de containers hun&#13;
standpunt hebben vermeld, heeft op 12 mei&#13;
1998 de pachtkamer van het kantongerecht de&#13;
situatie ter plaatse bezichtigd. Uit de aantekeningen&#13;
die van de bezichting zijn gemaakt, op&#13;
het audiëntieblad, blijkt dat Ruigrok een toelichting&#13;
heeft gegeven omtrent de containers&#13;
en de plaats daarvan, waarna Vreugdenhil&#13;
heeft verklaard, dat de groene container waarover&#13;
in de procedure wordt gesproken er nog&#13;
staat, maar dat deze geen geschilpunt tussen&#13;
partijen vormt. Omtrent de andere container&#13;
wordt niets vermeld terwijl ook in de constateringen&#13;
van de pachtkamer daaromtrent niets&#13;
wordt vermeld. Onder deze omstandigheden&#13;
moet worden aangenomen dat de kwestie met&#13;
betrekking tot de containers niet zwaar woog&#13;
en bovendien is opgelost.&#13;
Conclusie dient te zijn dat Ruigrok niet zodanig&#13;
in het nakomen van zijn verplichtingen&#13;
ten opzichte van Vreugdenhil tekort is geschoten&#13;
dat dit ontbinding van de pachtovereenkomst&#13;
rechtvaardigt.&#13;
5.7 Zoals reeds eerder is overwogen heeft&#13;
Mostert zich inhoudelijk geheel aangesloten&#13;
bij de stellingen van Vreugdenhil. Voorts staat&#13;
vast dat de rechten en verplichtingen uit de&#13;
pachtovereenkomst naar hem zijn overgegaan.&#13;
Nu Mostert voorts in de onderhavige procedure&#13;
is betrokken dient de schriftelijke vast-&#13;
legging mede op zijn positie betrekking te&#13;
hebben.&#13;
5.8 Na hetgeen hiervoor is overwogen behoeven&#13;
de grieven geen nadere bespreking. Het&#13;
hoger beroep slaagt voor zover dat is gericht&#13;
tegen het oordeel van de pachtkamer dat geen&#13;
pachtovereenkomst tussen partijen tot stand&#13;
is gekomen. Bij de behandeling van de overige&#13;
grieven heeft Ruigrok geen belang nu Vreugdenhil&#13;
in het ongelijk gesteld wordt en de&#13;
proceskosten in beide instanties dient te dragen,&#13;
waaronder de kosten van het onderzoek&#13;
van de deskundige.&#13;
Wat betreft de proceskosten in het geschil tussen&#13;
Ruigrok en Mostert overweegt het hof dat&#13;
weliswaar formeel Mostert in het ongelijk&#13;
gesteld wordt, maar dat de extra kosten, die&#13;
Ruigrok heeft moeten maken om Mostert in&#13;
de procedure te betrekken, te verwaarlozen&#13;
zijn. In het geding tussen Ruigrok en Mostert&#13;
zullen derhalve de kosten worden gecompenseerd&#13;
aldus dat ieder van partijen haar eigen&#13;
kosten draagt.&#13;
5.9 Het hof zal, nu zowel de feitelijke als de&#13;
inhoudelijke overwegingen van de pachtkamer&#13;
van het kantongerecht verspreid zijn&#13;
over diverse tussenvonnissen, alle vonnissen&#13;
van de pachtkamer van het kantongerecht vernietigen&#13;
en de vordering van Ruigrok alsnog&#13;
toewijzen als in het dictum vermeld.&#13;
Beslissing&#13;
Het hof, rechtdoende in hoger beroep,&#13;
vernietigt de vonnissen van de pachtkamer&#13;
van het kantongerecht te Delft van 7 april&#13;
1998, 2 februari 1999, 6 juli 1999, 2 november&#13;
1999, 20 april 2000 en 2 januari 2001 voor&#13;
zover tussen Vreugdenhil en Ruigrok gewezen,&#13;
en, opnieuw rechtdoende,&#13;
legt schriftelijk vast tussen partijen de navolgende&#13;
pachtovereenkomst:&#13;
“Willem Vreugdenhil wonende te Maasland,&#13;
wiens rechtsopvolger met betrekking tot na te&#13;
noemen object is Eliza Bert Mostert, wonende&#13;
te Schipluiden, heeft aan Jacobus Leonardus&#13;
Maria Ruigrok, wonende te Schipluiden&#13;
verpacht een schuur gelegen op één van de&#13;
hierna te noemen percelen voor de periode&#13;
van 1 oktober 1995 tot 1 mei 1996 tegen een&#13;
pachtprijs van ƒ 3.850,– en 12.5 ha weiland,&#13;
kadastraal bekend gemeente Maasland sectie&#13;
B nummers 00343 tot en met 00351 en nummers&#13;
00353 tot en met 00355, voor de periode&#13;
van 1 april 1996 tot 15 november 1996 tegen&#13;
een pachtprijs van ƒ 13.200,–”.&#13;
stelt vast, dat deze vaststelling niet afdoet aan&#13;
het bepaalde in artikel 9 lid 1 van de Pachtwet&#13;
en de mogelijke toepassing van artikel 9 lid 2&#13;
van de Pachtwet;&#13;
veroordeelt in het geding tussen Vreugdenhil&#13;
en Ruigrok Vreugdenhil in de kosten van&#13;
beide instanties, in eerste aanleg aan de zijde&#13;
van Ruigrok begroot op € 55,53 (ƒ 122,38)&#13;
voor kosten dagvaarding, € 72,60 (ƒ 160,90)&#13;
voor vast recht, € 4.225,54 (ƒ 9.311,87) voor&#13;
kosten van het rapport van de deskundige en&#13;
€ 680,67 (ƒ 1.500,–) voor salaris gemachtigde&#13;
en in hoger beroep op € 63,29 (ƒ 139,47) voor&#13;
kosten van het appèl-exploot, € 215,55&#13;
(ƒ 475,–) voor vast recht en € 2.314,28&#13;
(ƒ 5.100,–) voor salaris procureur;&#13;
compenseert de proceskosten in het geding&#13;
tussen Ruigrok en Mostert aldus dat ieder van&#13;
partijen haar eigen kosten draagt;&#13;
wijst af het anders of meer gevorderde.</content><legacyfootnotes/><footnotes><footnote/></footnotes><auteurs/><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3622</htmlpath></article>
</articles></edition>
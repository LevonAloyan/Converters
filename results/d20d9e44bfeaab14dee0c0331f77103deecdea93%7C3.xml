<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1997</searchword><id>4911</id><udhid>UDH:TvAR/4911</udhid><titel>Franssen / LNV (TvAR 1997/4895)</titel><searchwords><searchword>TvAR 9/1997</searchword><searchword>TvAR 1997/4895</searchword><searchword>UDH:TvAR/4911</searchword></searchwords><attachments><attachment><name>1997_nr 9_Rechtspraak_4895.pdf</name><extention>pdf</extention><url>https://denhollander.info/download/4853/ci</url></attachment></attachments><inleiding>Beschikking superheffing SLOM-deelnemers, art. 2, lid 2, onder b; Verordening (EEG) nr. 857/84, art. 3bis, lid 1, laatste alinea; Verordening (EEG) nr. 1639/91&#13;
&#13;
Handhaving afwijzing aanvraag BSD. Aanvraag gericht op toekenning van referentiehoeveelheid indien een bedrijf krachtens erf-recht of op soortgelijke wijze van rechtsvoorganger is verkregen, nadat de verbintenis van laatstgenoemde uit hoofde van de SLOM-overeenkomst is verstreken. Naar het oordeel van het College kan van verkrijgen 'op soortgelijke wijze' als door erfopvolging sprake zijn indien met de bezitsverschaffing van een bedrijf beoogd is vooruit te lopen op de verkrijging ervan krachtens erfrecht. In casu is sprake van pacht van gronden, waarvan de pacht eerder, op grond van een bedrijfsbeëindiging, moest worden beëindigd. Een verplichte pachtbeëindiging sluit uit dat na overlijden van de bedrijfsbeëindiger, krachtens erfrecht een erfgenaam van hem treedt in de pachtrechten. Van een vooruitlopen op laatstbedoel-de situatie kan dan ook evenmin sprake zijn. Beroep ongegrond.</inleiding><content>Uitspraak in de zaak van:&#13;
W.H. F. en M.H.H. E-V, wonende te N., appellanten,&#13;
tegen&#13;
de minister van Landbouw, Natuurbeheer en Visserij, zetelend te 's-Gravenhage, verweerder.&#13;
De vaststaande feiten&#13;
Op grond van de gedingstukken en het onderzoek ter zitting staan de volgende feiten en omstandigheden ten processe vast.&#13;
- Door middel van een daartoe strekkend aanvraagformulier, gedagtekend 24 september 1991, hebben appellanten een aanvrage, nr. 12.03/41.032, ingediend op grond van de Beschikking superheffing SLOM-deelnemers (hierna: de BSD). Daarbij hebben zij onder meer verklaard dat zij het bedrijf, waarop de aanvraag betrekking heeft, krachtens erfrecht of met het oog op een toekomstige bedrijfs- opvolging krachtens erfrecht, op 1 oktober 1984 hebben overgenomen van H.J. Vaessen.&#13;
- Laatstgenoemde, geboren 10 december 1921, is oom van appellante Franssen-Vaessen.&#13;
- H.J. Vaessen heeft een zogenoemde SLOM- overeenkomst gesloten met de Stichting Ont- wikkelings- en Saneringsfonds voor de Land bouw (hierna: de Stichting), waarbij hij zich onder meer heeft verbonden gedurende de periode van 13 november 1978 tot en met 13 november 1983 geen melk of zuivelpro- dukten, afkomstig van zijn bedrijf, te leveren.&#13;
- Blijkens een door verweerder overgelegde, op grond van artikel 24 van het Beëindigings-&#13;
vergoedingsbesluit (hierna: Bestuursbesluit) van de Stichting tussen H.J. Vaessen en de Stichting gesloten overeenkomst van 28 juni 1985, heeft H.J. Vaessen ter zake van het beëindigen van zijn landbouwbedrijf op 17 november 1982 een aanvraag om vergoeding, als bedoeld in genoemd besluit, ingediend, waarop door de Stichting op 14 december 1984 positief is beslist. Als tijdstip van beëin-diging van het landbouwbedrijf is vastgesteld 1 januari 1984. Op grond van deze overeen-komst heeft H.J. Vaessen vergoedingen ont-vangen ingevolge genoemd Bestuursbesluit. - Ten bewijze dat de tot zijn landbouwbedrijf behorende gronden een bestemming hebben gekregen overeenkomstig genoemd Bestuurs-besluit heeft H.J. Vaessen ter zake van genoemde overeenkomst overgelegd een con-tract voor de pacht van 31.04.22 ha los land voor de duur van zes jaar, tussen erven Tripels en appellant W.H. Franssen, ingaande op 1 oktober 1984 en goedgekeurd door de Grondkamer voor Limburg op 24 juli 1985. -Ter toelichting op de BSD-aanvraag is een verklaring, ondertekend door H.J. Vaessen, M.H.H. Vaessen en W.H. Franssen, gedateerd 25 september 1991, bij de aanvraag gevoegd, welke, voorzover hier van belang, als volgt luidt:&#13;
"Het bedrijf van Dhr. H.J. Vaessen welk in de bebouwde kom van Nijswiller gelegen is, was aansluitend gesitueerd bij de bedrijven van S.H. Vaessen en H.J. Vaessen (allen broers). Teneinde een bedrijfsvoortzetting op de lange termijn te garanderen is een regeling getroffen met de gemeente Wittem in die zin dat de bedrijfsgebouwen op termijn aan het agrarisch gebruik onttrokken werden en vooruitlopend hierop door mevrouw M.H.H. Vaessen en W.H. Franssen (gehuwd in gemeenschap van goederen) een nieuw bedrijf is gerealiseerd op de locatie Vossenstraat 23, alwaar de bedrijfs-voering is gecontinueerd. Gelet op de familie-relatie (oom resp. vader) en het feit dat de be-drijfsgebouwen 'verplaatst' zijn en de tot het bedrijf van H.J. Vaessen voornoemd behorende landerijen overwegend zijn overgenomen door M.H.H. Vaessen en W.H. Franssen is hierbij sprake van overname van een bedrijf krachtens erfrecht danwei bedrijfsopvolging met het oog op toekomstige opvolging krachtens erfrecht."&#13;
-Bij besluit van 2 december 1991, SH nr. 12/03/41/032, heeft de Directeur LNO de BSD-aanvraag van appellanten afgewezen op grond van de volgende overweging:&#13;
"In artikel 2 van genoemde beschikking staat o.a. vermeld dat aan de producent die een bedrijf van rechtsvoorganger (SLOM-deelne-mer), middels erfrecht, heeft verkregen in de periode na beëindiging van de SLOM-overeen-komst en voor 29 juni 1989, onder bepaalde voorwaarden een specifieke referentiehoeveel-heid kan worden toegekend. Aangezien U echter het bedrijf van rechtsvoorganger niet middels erfrecht heeft verkregen, kan aan U in het kader van deze regeling geen specifieke referentiehoeveelheid worden toegekend."&#13;
-Tegen dit besluit van de directeur LNO hebben appellanten tijdig een bezwaarschrift ingediend bij verweerder, aanvoerende - samen-gevat - dat naar hun mening sprake is van een bedrijfsovername met het oog op toekomstige voortzetting krachtens erfrecht. - Vervolgens heeft verweerder het bestreden besluit genomen.&#13;
Het bestreden besluit&#13;
Verweerder heeft het bezwaar kennelijk onge-grond verklaard en daartoe het volgende over-wogen:&#13;
"Art. 2, tweede lid, onder b, BSD bepaalt dat aan de producent die voor 29 juni 1989 een bedrijf krachtens erfrecht dan wel op soortge-lijke wijze van de rechtsvoorganger heeft ver-kregen, nadat diens SLOM-overeenkomst in dan wel na 1983 is verstreken - met inacht-neming van de EG-verordeningen en het bepaalde in de BSD - een specifieke referentie-hoeveelheid wordt toegewezen. Mij is gebleken dat de oorspronkelijke SLOM-deelnemer de oom is van mevr. M.H.H. Vaessen. Blijkens Uw bezwaarschrift heeft deze H.J. Vaessen zelf ook kinderen die het bedrijf echter niet over willen nemen. In Uw geval is niet gebleken dat U als erfgenaam van H.J. Vaessen beschouwd moet worden. Erfgenamen zijn in de eerste plaats de echt-genote en kinderen en in de tweede plaats ouders en broers en zusters van de erflater.&#13;
Pas als geen van de genoemde familieleden aanwezig is, kunnen eventueel neven en nichten erfgenaam worden. Mij is evenmin gebleken van een testament waarin U als erf-opvolger genoemd staat. Derhalve wordt niet voldaan aan het gestelde in art. 2, tweede lid, onder b, BSD. Reeds om deze reden moet Uw bezwaarschrift ongegrond verklaard worden. Overigens wijs ik u erop dat, ware U wel aan te merken als toekomstig erfgenaam, U even-min een specifieke referentiehoeveelheid toe-gewezen had kunnen worden. Hierbij wijs ik op het volgende.&#13;
Art. 3, eerste lid BSD bepaalt dat de voor-lopige toewijzing van de specifieke referentie-hoeveelheid slechts plaatsvindt voor zover (sub a) de producent zijn bedrijf niet heeft beëindigd overeenkomstig artikel 2, derde en vierde lid, van de Raadsverordening. Volgens art. 1, onder a van de BSD wordt onder de Raadsverordening verstaan: Verordening (EEG) nr. 1078/77 van de Europese Raad van 17 mei 1977(PBEGL131).&#13;
Art. 2, derde en vierde lid van Vo (EEG) 1078/ 77 handelt over producenten die hun bedrijf overeenkomstig Richtlijn 72/160 beëindigen. Volgens art. 2 van de Beschikking uitvoering EEG-structuurrichtlijnen (Stcrt. 1972, 91) is met de uitvoering van Richtlijn 72/160 onder andere belast: (sub a) de Stichting Ontwikke-lings- en Saneringsfonds voor de Landbouw. De Stichting Ontwikkelings- en Sanerings-fonds voor de Landbouw heeft ter uitvoering van Richtlijn 72/160 het Beëindigingsvergoe-dingsbesluit opgesteld.&#13;
De heer H.J. Vaessen heeft met betrekking tot de oorspronkelijke SLOM-grond een overeen-komst gesloten op grond van art. 24 van het Beëindigingsvergoedingsbesluit (overeenkomst nr. 9830-06783/0.635, d.d. 28 juni 1985). Het bedrijfsgedeelte dat U van H.J. Vaessen heeft overgenomen betreft een gedeelte van een bedrijf terzake waarvan al geen gerecht-vaardigde quotumverwachtingen konden be-staan. De overname van dat gedeelte heeft immers kennelijk plaatsgevonden in het kader van en met het oog op een bedrijfsbeëindiging als bedoeld in art. 3, eerste lid, onder a BSD door H.J. Vaessen.&#13;
Daarnaast stelt art. 2, tweede lid onder b BSD de eis dat een geheel bedrijf moet zijn overge-&#13;
nomen. Mij is gebleken dat een deel van het bedrijf van H.J. Vaessen via de erven Tripels aan het Bureau Beheer Landbouwgronden is overgedaan zodat aan bovengenoemde eis door U evenmin wordt voldaan."&#13;
De grieven van appellanten Appellanten hebben - samengevat - aange-voerd dat de overdracht van oom op nicht/ neef geacht moet worden te vallen onder de verkrijging door erfopvolging of op soortge-lijke wijze. Voorts hebben zij erop gewezen dat de bedrijfsbeindigingsvergoeding als voor-waarde had dat de gronden zouden worden overgedragen aan derden, welke met deze gronden hun landbouwbedrijf konden uit-breiden.&#13;
De door verweerder gehanteerde afwijsgron-den vinden naar de mening van appellanten overigens geen enkele steun in de EG-bepa-lingen, welke aan de BSD ten grondslag liggen. Ter zitting hebben appellanten hun stellingen ter zake nader toegelicht.&#13;
De beoordeling van het geschil&#13;
Aan de hier van toepassing zijnde bepalingen van de BSD ligt ten grondslag artikel 3 bis, eerste lid, laatste alinea van Verordening (EEG) nr. 857/84, zoals gewijzigd bij Veror-dening (EEG) nr. 1639/91. Ingevolge deze bepaling kan onder bepaalde voorwaarden een specifieke referentiehoeveelheid worden toegewezen aan de producent die "het bedrijf door erfopvolging of op soortgelijke wijze in bezit heeft gekregen na het verstrijken van de verbintenis die uit hoofde van Verordening (EEG) nr. 1078/77 door de rechtsvoorganger is aangegaan (...)".&#13;
Naar het oordeel van het College heeft ver-weerder terecht geconcludeerd dat aan de hier-voor aangehaalde voorwaarde voor toeken-ning van een specifieke referentiehoeveelheid in het geval van appellanten niet is voldaan. Daartoe overweegt het College als volgt. Tussen partijen is niet in geschil dat van erf-opvolging als zodanig geen sprake is. Aan de orde is derhalve de vraag of appellanten "op soortgelijke wijze" als door erfopvolging het bedrijf van H.J. Vaessen in bezit hebben gekregen. Van dit laatste kan naar het oordeel van het College onder omstandigheden sprake&#13;
zijn, indien met de bezitsverschaffing van een bedrijf beoogd is vooruit te lopen op de ver-krijging ervan krachtens erfopvolging. Met betrekking tot de beweerde bezitsverkrij-ging van het bedrijf van H.J. Vaessen is slechts gebleken dat appellanten van de erven Tripels met ingang van 1 oktober 1984 gronden hebben gepacht die voordien (mede) gepacht werden door H.J. Vaessen.&#13;
Vaststaat evenwel dat laatstgenoemde, om in aanmerking te komen voor de door hem bij de Stichting aangevraagde beëindigingsver-goeding, zijn bedrijf, inclusief bedoelde pacht, moest beëindigen opdat de vrijgekomen grond - conform de bepalingen van het Bestuurs-besluit en de daaraan ten grondslag liggende Richtlijn 72/160/EEG - kon worden aange-wend voor verbetering van de algemene land-bouwstructuur, een en ander op een door de Stichting te bepalen wijze. Deze verplichte pachtbeëindiging sluit uit dat, na overlijden van H.J. Vaessen, krachtens erfrecht een erf-genaam van hem treedt in de pachtrechten van het voorheen door hem geëxploiteerde bedrijf. Van een vooruitlopen op laatstbedoelde situ-atie kan dan ook evenmin sprake zijn. De verwerving van de onderhavige pachtrechten door appellanten is reeds hierom niet aan te merken als het op soortgelijke wijze als door erfopvolging in bezit krijgen van (een deel van) het bedrijf van H.J. Vaessen. Ver-weerder was reeds op die grond gehouden om, zoals hij heeft gedaan, de aanvraag van appellanten af te wijzen.&#13;
De tegen deze afwijzing gerichte grieven van appellanten kunnen derhalve niet leiden tot het door hen beoogde resultaat, zodat deze onbesproken kunnen blijven. Ook overigens is niets gesteld of gebleken, op grond waarvan moet worden geoordeeld dat het bestreden besluit niet in stand kan blijven. De conclusie moet luiden dat het beroep ongegrond is.&#13;
Het College ziet geen termen voor toepassing van artikel 8:75 van de Algemene wet bestuurs-recht.&#13;
Beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>1997-09-01 00:00:00</published><modified>1996-10-01 00:00:00</modified><editiondate>1997-09-01</editiondate><htmlpath>https://denhollander.info/artikel/4911</htmlpath></article>
</articles></edition>
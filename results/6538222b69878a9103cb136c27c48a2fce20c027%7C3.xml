<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2014</searchword><id>11566</id><udhid>UDH:TvAR/11566</udhid><titel>Armpje drukken over genetische modificatie: USA-EU</titel><searchwords><searchword>TvAR 9/2014</searchword><searchword>UDH:TvAR/11566</searchword></searchwords><attachments><attachment><name>16939.pdf</name><extention>pdf</extention><url>https://denhollander.info/download/16939/ci</url></attachment></attachments><inleiding/><content>&lt;p&gt;De Raad Buitenlandse Zaken van de Europese Unie heeft in juni 2013 aan de Europese Commissie mandaat gegeven om met de Verenigde Staten van Amerika te gaan onderhandelen over een vrijhandelsakkoord. Wat dat mandaat inhoudt, is niet bekend gemaakt. Het akkoord zou een stimulans moeten zijn voor de economische groei van beide handelsblokken. De bedoeling is dat met dit Transatlantic Trade and Investment Partnership (TTIP) niet alleen douanetarieven worden afgeschaft, maar dat ook verschillen in technische regelingen, standaarden, goedkeuringsprocedures en regelgeving worden aangepakt. De in- en uitvoerrechten van beide economische blokken liggen in zijn algemeenheid op een redelijk laag niveau. De invoerrechten voor snijbloemen vanuit Nederland naar de Verenigde Staten bedragen bijvoorbeeld iets meer dan 4% van de handelsprijs. Afschaffing van invoerrechten betekent een mogelijke vergroting van de handel tussen beide blokken, maar ook verlaging van inkomsten van de overheid. &amp;lsquo;Ieder voordeel hep z`n nadeel&amp;rsquo; volgens een thans nog levende Nederlandse filosoof. De Europese Commissie heeft geschat dat de uitkomst van succesvolle onderhandelingen zou leiden tot een stijging van het Europees bruto inkomen met 2,2 procent en 2,2 miljoen extra banen in Europa zou opleveren. Voor het gemiddelde Europese huishouden zou dit een extra voordeel van exact &amp;euro; 545 per jaar opleveren. Wat succesvolle onderhandelingen zijn, is niet gepreciseerd, maar de effecten wel. Voorspellen is soms gemakkelijk.&lt;/p&gt;&#13;
&lt;p&gt;De onderhandelingen zijn geheim en er bevinden zich nog vele beren op het pad. Tussen de Europese Unie en de Verenigde Straten bestaan veel verschillen van mening en van regelgeving over bijvoorbeeld bescherming op het gebied van privacy, milieu, gezondheid, voedselproductie en voedsel. Voor wat betreft voedselproductie en voeding liggen er fundamentele verschillen op het gebied van voedselveiligheid en genetisch gemodificeerde organismen. In Europa is bijvoorbeeld de import van &amp;lsquo;chloorkippen&amp;rsquo; uit de Verenigde Staten verboden. Chloorkippen zijn kippen die na de slacht in een chlooroplossing worden gedompeld om besmetting met salmonella te voorkomen. Bondskanselier Merkel heeft in een toespraak in mei 2014 in het kader van de Europese verkiezingen bezworen dat zij zal verhinderen dat chloorkippen in Duitse schappen komen te liggen. Ook is in de Europese Unie de import van vlees van met groeihormonen behandelde dieren, welke behandeling in de Verenigde Staten is toegestaan, verboden.&lt;/p&gt;&#13;
&lt;p&gt;Genetische modificatie is een techniek om de eigenschappen van een plant, dier of ander organisme te veranderen door een stukje DNA van het ene organisme over te brengen naar een ander organisme (&amp;lsquo;knippen en plakken&amp;rsquo;). In de Europese Unie is het zogenaamde voorzorgbeginsel richtinggevend. In het Verdrag van Lissabon is dat in art. 191 lid 2 als volgt (in het Engels) verwoord: &amp;lsquo;Union policy on the environment shall aim at a high level of protection taking into account the diversity of situations in the various regions of the Union. It shall be based on the precautionary principle and the principle that preventive action should be taken that environmental damage should as a priority be rectified at source and that the polluter should pay. &amp;lsquo; (Zie ook de Communication from the commission on the precautionary principle van 02.02.2000, COM (2000)1). Dit voorzorgsbeginsel komt er &amp;ndash; kort door de bocht gezegd - op neer dat in geval van enige twijfel een mogelijke toepassing van genetische modificatie in de Europese Unie niet is toegestaan. &amp;lsquo;Bij twijfel niet inhalen&amp;rsquo; en &amp;lsquo;Better safe than sorry&amp;rsquo;. In de Verenigde Staten wordt anders aangekeken tegen genetische modificatie. Daar wordt meer de nadruk gelegd op bewezen voordelen van genetische modificatie dan naar mogelijk nadelige effecten. Voordelen kunnen zijn: verhoging van de opbrengst, betere weerstand tegen ziektes, langere houdbaarheid, bestand zijn tegen bepaalde bestrijdingsmiddelen. Mogelijke nadelen zijn gevaren voor het milieu en de gezondheid, verdwijning van soorten en het ontstaan van economische monopolieposities.&lt;/p&gt;&#13;
&lt;p&gt;De vraag is of tussen de Verenigde Staten en de Europese Unie in het kader van de TTIP overeenstemming bereikt kan en zal worden over genetische modificatie. Zoals gezegd zijn de onderhandelingen geheim. Voor en achter de schermen wordt er echter druk gelobbyd door zowel de voorstanders van genetische modificatie (multinationals met belangen in de agrarische sector, een aantal Europese landbouworganisaties, Amerikaanse landbouworganisaties) als tegenstanders (milieuactivisten, &amp;lsquo;linkse en groene&amp;rsquo; partijen, consumentenorganisaties). Ik denk dat er ten lange leste (in 2017?) een compromis uit zal rollen waarbij in de Europese Unie in ruimere mate dan thans het geval is genetisch gemodificeerde producten op de markt gebracht mogen worden. Tekenen daarvoor liggen er al in het verleden. Op dit moment zijn in de Europese Unie al zo`n 50 genetisch gemodificeerde plantensoorten, waaronder 29 maissoorten, goedgekeurd voor gebruik als levensmiddel of diervoeder. Als een product meer dan 0,9% genetisch gemodificeerde bestanddelen bevat, moet dat op het etiket vermeld worden. Bij melk, eieren en vlees van dieren die genetisch gemodificeerd veevoer hebben gegeten, hoeft dit echter niet. De Europese Unie is dan ook nu al niet vrij van genetisch gemodificeerde producten. Ook zal de (natuurlijke) drang van de mensheid naar verbetering en vooruitgang in het menselijk bestaan, die ook en wellicht in het bijzonder buiten de Europese Unie aanwezig is, er toe leiden dat genetische modificatie ook in de Europese Unie een geaccepteerde zaak wordt, uiteraard voor zover dat naar objectieve, wetenschappelijke maatstaven verantwoord is. Europa is geen autarkisch eiland in de agrarische wereld.&lt;/p&gt;</content><legacyfootnotes/><footnotes><footnote/></footnotes><auteurs>mr. W.H.G.A. Filott MPF</auteurs><published>2014-09-17 12:46:07</published><modified>2014-09-19 13:11:07</modified><editiondate>2014-09-17</editiondate><htmlpath>https://denhollander.info/artikel/11566</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2007</searchword><id>3972</id><udhid>UDH:TvAR/3972</udhid><titel>Heidema-Oud / Oud (TvAR 2007/5407)</titel><searchwords><searchword>TvAR 9/2007</searchword><searchword>TvAR 2007/5407</searchword><searchword>UDH:TvAR/3972</searchword></searchwords><attachments><attachment><name>TvAR_2007_9-jurisprudentie.pdf</name><extention>pdf</extention><url>https://denhollander.info/download/3946/ci</url></attachment></attachments><inleiding>&lt;p&gt;[Pw, art. 8, 9, 11, 36, 39 en 71; BW, 3:169] Tussen (de rechtsvoorgangers van) partijen bestaan vanaf diverse tijdstippen (onder meer 1967 en 1975) diverse schriftelijke pachtovereenkomsten die tijdig ter goedkeuring naar de grondkamer zijn ingezonden. Bij vonnis van 4 november 1988 heeft de pachtkamer van het kantongerecht Hoorn naar aanleiding van door partijen gedane mededelingen over een minnelijke regeling een vastleggingsvonnis gewezen. Vraag: is sprake van de vastlegging van pachtwijzigingsovereenkomsten (zodat voor het tijdstip waarop een kennisgeving van niet verlenging in de zin van art. 36 Pw kan worden gedaan de ingangsdata van de oorspronkelijke pachtovereenkomsten beslissend zijn) of van nieuwe (met een nieuwe ingangsdatum)? Het hof constateert dat het vastleggingsvonnis weinig duidelijk is en komt vervolgens in verband met de onbetwiste achtergrond van de vastleggingsprocedure en de tekst van het vastleggingsvonnis (zie beschikking) tot de uitleg dat nieuwe pachtovereenkomsten zijn vastgelegd. Bij het vastleggingsvonnis zijn mondelinge pachtovereenkomsten vastgelegd die per 1 januari 1988 golden. Daaruit volgt dat niet is voldaan aan het voorschrift van art. 8 lid 1 Pw. Volgens vaste rechtspraak van dit hof is ook in geval van schriftelijke vastlegging het tijdstip van het aangaan van de overeenkomst en niet dat van de schriftelijke vastlegging door de pachtkamer beslissend voor de dag waarop de termijn van twee maanden van art. 8 lid 1 Pw een aanvang neemt. Het betoog van verpachtster dat ten aanzien van bepaalde percelen geen sprake is van pacht maar van een gebruiksregeling in het kader van de tussen partijen bestaande gemeenschap, is onjuist. De omstandigheid dat partijen als deelgenoten in het verpachte gerechtigd zijn, doet aan de rechtsgeldigheid van de bij het vastleggingsvonnis schriftelijk vastgelegde pachtovereenkomst niet af. Dat de bedrijfsvoering niet is geweest zoals een goed pachter betaamt, dan wel dat sprake is van gegronde klachten, is niet gebleken. De omstandigheid dat de pachtprijs in de afgelopen jaren doorgaans niet op 1 januari is voldaan maar later in die maand, brengt dat niet mee en staat ook naar billijkheid niet aan verlenging in de weg. Dat geldt ook voor de inbreng van het gebruik en genot van het gepachte in een maatschap en voor onderverpachting als bollenland. Wat betreft het eerste geldt dat de pachter zich de zeggenschap over het gepachte heeft voorbehouden en wat betreft het laatste dat verpachtster met die onderverpachting (achteraf ) heeft ingestemd. De omstandigheid dat een in verband met de onderverpachting overeengekomen extra vergoeding later is betaald dan overeengekomen, legt al evenmin gewicht in de schaal, reeds omdat de overeenkomst tot betaling van bedoelde extra vergoeding nietig is op grond van het in art. 71 Pw bepaalde.&lt;/p&gt;</inleiding><content>&lt;p&gt;Beschikking in de zaak van: Aafje Heidema-Oud, wonende te Middenmeer, gemeente Wieringermeer, appellante, procureur: mr. H. van Ravenhorst, tegen: Dick Oud, wonende te Westwoud, gemeente Drechterland, ge&amp;iuml;ntimeerde, procureur: mr. J.M. Bosnak. Het geding in eerste aanleg Voor de procedure in eerste aanleg wordt verwezen naar de inhoud van de beschikking van 2 januari 2006, die de pachtkamer van de rechtbank te Alkmaar, sector kanton, locatie Hoorn, tussen appellante (hierna te noemen: Heidema- Oud) als verweerster en ge&amp;iuml;ntimeerde (hierna te noemen: Oud) als verzoeker heeft gewezen. Van de beschikking is een fotokopie aan dit arrest gehecht. Het geding in hoger beroep Bij op 31 januari 2006 ter griffie van het hof ingekomen beroepschrift is Heidema-Oud in hoger beroep gekomen tegen genoemde beschikking, onder aanvoering van drie grieven, met conclusie dat het hof de bestreden beschikking zal vernietigen, en Oud in zijn verzoek tot verlenging van de onderhavige pachtovereenkomsten ontvankelijk zal verklaren en dat verzoek in hoger beroep geheel af zal wijzen, althans de pachtovereenkomsten zal verlengen tot het tijdstip waarop Oud 65 jaar wordt, althans niet met de volle zes jaar, een en ander voor zover al geoordeeld wordt dat met betrekking tot de onverdeeldheid een pachtverhouding tussen de partijen geldt. Bij op 20 maart 2006 ter griffie van het hof ingekomen verweerschrift heeft Oud de grieven bestreden, met conclusie dat het hof de grieven zal verwerpen en de bestreden beschikking zal bekrachtigen, met veroordeling van Heidema- Oud in de kosten van zowel de eerste aanleg als het hoger beroep. Op 24 april 2006 heeft de mondelinge behandeling plaatsgevonden. Verschenen zijn Heidema-Oud met haar echtgenoot, bijgestaan door mr. H.P. Abma, advocaat te Purmerend, en Oud met zijn echtgenote en zoon, bijgestaan door mr. G.M.F. Snijders, advocaat te Utrecht. Partijen hebben aan het hof inlichtingen verstrekt, waarna mrs. Abma en Snijders de wederzijdse standpunten hebben toegelicht, beiden mede aan de hand van aantekeningen. Vervolgens is een datum voor beschikking bepaald. De vaststaande feiten Op grond van hetgeen over en weer is gesteld en op grond van de overgelegde producties kan van het navolgende worden uitgegaan. Tussen de vader van partijen enerzijds als verpachter en Oud en zijn broer Jan anderzijds als pachter is in april 1975 een pachtovereenkomst gesloten met betrekking tot een hoeve met in totaal 21.53.20 ha grond. De overeenkomst is op 6 mei 1975 goedgekeurd door de grondkamer voor Noord-Holland. Tot de grond zoals begrepen in bedoelde pachtovereenkomst behoort onder meer de percelen thans kadastraal bekend als gemeente Drechterland, sectie L, nrs. 464 en 788, en sectie S, nummer 431, tezamen groot 7.09.60 ha (hierna: de percelen A). Tussen de vader van partijen als verpachter en Oud als pachter is met ingang van 1 januari 1967 een pachtovereenkomst gesloten met betrekking tot 5.14.70 ha grasland. De overeenkomst is op 21 februari 1967 goedgekeurd door de grondkamer voor Noord-Holland. De grond waarop bedoelde pachtovereenkomst betrekking heeft is thans kadastraal bekend als gemeente Drechterland, sectie L, nummer 706, groot 5.44.60 ha (hierna: perceel B). Tussen onder meer partijen heeft de pachtkamer van het kantongerecht te Hoorn op 4 november 1988 een vonnis gewezen waarvan het dictum onder meer het navolgende inhoudt: &amp;lsquo;Legt schriftelijk vast de tussen na te melden partijen per 1 januari 1988 geldende mondelinge (gewijzigde) pachtverhoudingen: Eigenaar: mevrouw A. Heidema-Oud (...) Pachter: Dick Oud (...) De gronden: Oud: gemeente Zwaag: sectie A nr. 2953 incl. stolpschuur Nieuw: gemeente Hoorn: sectie I nr. 2953 2.22.50 ha Oud: gemeente Westwoud: sectie C nrs. 338 t/m 340 Nieuw: gemeente Drechterland: sectie C nrs. 338 t/m 340 5.14.70 ha 7.37.20 ha met een pachtprijs van &amp;fnof; 5.292,-. (...) Eigenaar: mevrouw A. Heidema-Oud (...) en Dick Oud (...) elk voor de onverdeelde helft Pachter: Dick Oud (...) De Gronden: Oud: gemeente Westwoud: sectie C nrs. 18, 611, 876 4.95.90 ha Nieuw: gemeente Drechterland: sectie C nrs. 13 en 875 2.41.90 ha 7.37.80 ha met een pachtprijs van &amp;fnof; 4.803,-. (...) en voorts onder de gebruikelijke bedingen en voorwaarden, alles onverminderd het bepaalde in artikel 9 lid 1 der Pachtwet en eventuele toepassing door de grondkamer van het tweede lid van dat wetsartikel (...)&amp;rsquo; De vermelding van de gronden onder A sub 2 betreft perceel B en die van de gronden onder D betreft de percelen A. Heidema-Oud heeft bij aangetekende brief van 11 januari 2005 aan Oud medegedeeld geen verlenging van de pachtovereenkomsten met betrekking tot de percelen A en perceel B te wensen. De mondelinge behandeling Ter zitting is, voorzover van belang, het navolgende verklaard. Oud: Wij hebben een veehouderijbedrijf van ongeveer 64 ha, waarvan ongeveer 50 ha eigendom en 15 ha pacht. We beschikken over ruim 80 stuks melkkoeien, 20 stuks jongvee en 120 stuks schapen. Tot het bedrijf behoort 383.000 kg melkquotum. De resultaten van de onderneming zijn steeds positief en liggen tussen de &amp;euro; 20.000 en &amp;euro; 40.000 per jaar. Mijn zoon is bij vonnis van de pachtkamer in Hoorn aangemerkt als medepachter. Tegen dat vonnis heeft Heidema- Oud hoger beroep ingesteld. Beoordeling van het geschil in hoger beroep In dit geding heeft Oud zich primair op het standpunt gesteld dat uit moet worden gegaan van de ingangsdata van de oorspronkelijke pachtovereenkomsten van januari 1967 en april 1975 en dat in verband daarmee de kennisgeving van niet-verlenging van 11 januari 2005 ten aanzien van de percelen A te laat is gedaan en ten aanzien van perceel B te vroeg. Subsidiair heeft Oud de verlenging van beide pachtovereenkomsten verzocht. Heidema-Oud stelt zich op het standpunt dat wat betreft de ingangsdata van beide pachtovereenkomsten uit moet worden gegaan van de vastlegging bij het onder 3.4 vermelde vonnis van 4 november 1988. Ten aanzien de percelen A heeft zij zich in eerste aanleg voorts op het standpunt gesteld dat geen sprake is van pacht, maar van een gebruiksregeling in het kader van de tussen partijen bestaande gemeenschap. Daarnaast heeft zij zich tegen de verzochte verlenging inhoudelijk verweerd. De pachtkamer in eerste aanleg heeft het primaire standpunt van Oud als juist aanvaard en op die grond Oud nietontvankelijk verklaard, met compensatie van de proceskosten. Met grief 1 betoogt Heidema-Oud in hoger beroep opnieuw dat voor de looptijd van de pachtovereenkomsten uit moet worden gegaan van het vonnis van 4 november 1988. Het hof overweegt naar aanleiding daarvan als volgt. Voor de vraag of wat betreft de ingangsdata van de beide pachtovereenkomst al dan niet moet worden uitgegaan van de oorspronkelijke overeenkomsten van januari 1967 en april 1975 is beslissend of bij het vonnis van 4 november 1988 pachtwijzigingsovereenkomsten zijn vastgelegd dan wel nieuwe pachtovereenkomsten. Bedoeld vonnis is daarover weinig duidelijk en de onderliggende processtukken zijn in dit geding niet overgelegd. Alles afwegend acht het hof een uitleg in laatstbedoelde zin meer voor de hand liggend dan een uitleg in eerstbedoelde zin. Daartoe is, in onderling verband beschouwd, het volgende redengevend. Heidema-Oud heeft onbetwist aangevoerd dat de procedure die tot het vonnis van 4 november 1988 heeft geleid, tot achtergrond had dat tussen partijen een veelheid van pachtverhoudingen bestonden, met deels ook haar zuster en haar andere broer als partij en met verschillende ingangsdata, terwijl inmiddels in verband met de ruilverkaveling ook de kadastrale aanduidingen waren gewijzigd; het was de bedoeling om met de procedure voor de toekomst tussen partijen &amp;lsquo;orde in de chaos te scheppen&amp;rsquo;. Bij deze achtergrond past beter om aan te nemen dat in het vonnis is beoogd vast te leggen de intentie van partijen tot het vestigen van nieuwe pachtovereenkomsten, met steeds dezelfde ingangsdatum, dan het enkel vastleggen van wijzigingen (met als gevolg dat de bestaande diversiteit van ingangsdata bleef bestaan). Volgens de tekst van het dictum zoals onder 3.4 aangehaald werden pachtverhoudingen vastgelegd die per 1 januari 1988 golden. Een dergelijke vermelding van een ingangsdatum heeft geen goede zin indien niet was bedoeld om nieuwe pachtovereenkomsten vast te leggen. Volgens dezelfde tekst zijn mondelinge pachtverhoudingen vastgelegd (en niet mondeling overeengekomen wijzigingen van reeds eerder schriftelijk vastgelegde pachtverhoudingen). De onder A sub 1 en 2 van het dictum met vermelding van &amp;eacute;&amp;eacute;n pachtprijs aangeduide gronden waren eerder bij twee verschillende schriftelijke pachtovereenkomsten verpacht, volgens de onbetwiste stellingen van Heidema-Oud met verschillende ingangsdata. De vermelding van &amp;eacute;&amp;eacute;n pachtprijs ligt meer voor de hand in geval het de bedoeling was om beide pachtovereenkomsten te vervangen door &amp;eacute;&amp;eacute;n nieuwe, dan wanneer partijen beoogden de beide bestaande pachtovereenkomsten te continueren. Bij het vonnis van 4 november 1988 zijn mondelinge pachtovereenkomsten vastgelegd die per 1 januari 1988 golden. Daaruit volgt dat niet is voldaan aan het voorschrift van het eerste lid van artikel 8 Pachtwet. Door de advocaat van Oud is betoogd dat in het geval van schriftelijke vastlegging op de voet van artikel 11 Pachtwet zich niet het geval voordoet dat volgens artikel 9 Pachtwet de wettelijke duur ingaat bij de aanvang van het pachtjaar volgende op dat waarin de overeenkomst is ingezonden, omdat de griffier van de pachtkamer steeds tijdig voor inzending aan de grondkamer zorgdraagt. Dit betoog ziet er ten onrechte aan voorbij dat volgens vaste rechtspraak van dit hof ook in geval van schriftelijke vastlegging het tijdstip van het aangaan van de overeenkomst en niet dat van de schriftelijke vastlegging door de pachtkamer beslissend is voor de dag waarop de termijn van twee maanden van genoemd eerste lid van artikel 8 een aanvang neemt. Het hof verwijst naar vaste rechtspraak van dit hof, bijvoorbeeld de beschikking van 12 oktober 1988, Agr.r.1989, 4282. Nu gesteld noch gebleken is dat de grondkamer op de voet van het tweede lid van artikel 9 Pachtwet heeft bepaald dat de wettelijke duur op een eerder tijdstip ingaat dan bij de aanvang van het pachtjaar volgende op dat waarin de overeenkomst is ingezonden, is die duur ingegaan per 1 januari 1989. Daaruit volgt dat de pachtovereenkomsten zoals onderwerp van deze procedure beide eindigen per 1 januari 2007 en dat de kennisgeving van niet-verlenging op z&amp;rsquo;n vroegst op 1 januari 2004 en uiterlijk op 31 december 2005 kon worden gedaan. Bedoelde kennisgeving is op 11 januari 2005 gedaan, zodat Oud in zijn verzoek tot verlenging van beide pachtovereenkomsten ontvankelijk is. Grief 1 slaagt. Het betoog van Heidema-Oud dat ten aanzien van de percelen A geen sprake is van pacht maar van een gebruiksregeling in het kader van de tussen partijen bestaande gemeenschap, is onjuist. De omstandigheid dat partijen als deelgenoten in het verpachte gerechtigd zijn, doet aan de rechtsgeldigheid van de bij het vonnis van 4 november 1988 schriftelijk vastgelegde pachtovereenkomst niet af. Dat de bedrijfsvoering niet is geweest zoals een goed pachter betaamt, dan wel dat sprake is van gegronde klachten, niet gebleken. De omstandigheid dat de pachtprijs in de afgelopen jaren doorgaans niet op 1 januari is voldaan maar later in die maand, brengt dat niet mee en staat ook naar billijkheid niet aan verlenging in de weg. Dat geldt ook voor de inbreng van het gebruik en genot van het gepachte in een maatschap en voor onderverpachting als bollenland. Wat betreft het eerste geldt dat Oud zich de zeggenschap over het gepachte heeft voorbehouden en wat betreft het laatste dat Heidema-Oud met die onderverpachting (achteraf ) heeft ingestemd. De omstandigheid dat een in verband met de onderverpachting overeengekomen extra vergoeding later is betaald dan overeengekomen, legt al evenmin gewicht in de schaal, reeds omdat de overeenkomst tot betaling van bedoelde extra vergoeding nietig is op grond van het in artikel 71 Pachtwet bepaalde. Oud benut het gepachte voor zijn landbouwbedrijf, waaruit hij, zijn echtgenote en zijn zoon een inkomen verwerven. Tegenover zijn belang bij behoud van het gepachte &amp;ndash; alsmede het belang van zijn zoon, wiens belang het hof met het oog op de onder 4 bedoelde procedure ter zake van medepacht in de beoordeling dient te betrekken &amp;ndash; heeft Heidema- Oud niets aangevoerd dat mee kan brengen dat verlenging naar billijkheid achterwege dient te blijven. De ter zitting door Heidema-Oud geuitte zorgen in verband met de geestesziekte van haar dochter, leggen geen gewicht in schaal, omdat de wet voldoende mogelijkheden biedt om belangen van bedoelde dochter te waarborgen, bijvoorbeeld in de vorm van ondercuratele- of onderbewindstelling. Heidema-Oud heeft mede een beroep gedaan op artikel 38a Pachtwet. Oud is geboren op 23 april 1943, zodat hij in de loop van 2008 de 65-jarige leeftijd bereikt. Dat betekent dat ten aanzien van hem de pachtovereenkomsten dienen worden verlengd tot 1 januari 2009 en dat die overeenkomsten met ingang van die datum te zijnen aanzien eindigen. Onder de voorwaarde dat het vonnis waarbij de zoon van Oud als medepachter wordt aangemerkt en waartegen hoger beroep is ingesteld, in stand blijft, zal het hof de pachtovereenkomsten ten aanzien van deze zoon verlengen met de wettelijke duur en dus tot en met 31 december 2012. Het meer of anders verzochte zal worden afgewezen. Nu partijen ieder deels in het ongelijk zijn gesteld, bestaat &amp;ndash; ook afgezien van de tussen partijen bestaande familieverhouding &amp;ndash; aanleiding tot compensatie van proceskosten, zowel wat betreft het geding in eerste aanleg als dat in hoger beroep. Beslissing Het hof, beschikkende in hoger beroep: vernietigt de beschikking van de pachtkamer van de rechtbank te Alkmaar, sector kanton, locatie Hoorn, van 2 januari 2006 en doet opnieuw recht; verklaart Oud ontvankelijk in zijn verzoek; verlengt de pachtovereenkomsten met betrekking tot de percelen thans kadastraal bekend als gemeente Drechterland, sectie L, nrs. 464 en 788, en sectie S, nummer 431, tezamen groot 7.09.60 ha, en het perceel kadastraal bekend als gemeente Drechterland, sectie L, nummer 706, groot 5.44.60 ha, ten aanzien van Oud tot 1 januari 2009; verlengt genoemde pachtovereenkomsten met de wettelijke duur van zes jaren en dus tot en met 31 december 2012 ten aanzien van de zoon van Oud, onder de voorwaarde dat het vonnis van de pachtkamer van de rechtbank te Alkmaar, sector kanton, locatie Hoorn, waarbij deze zoon als mede - pachter wordt aangemerkt, in stand blijft; wijst af het meer of anders verzochte; compenseert de proceskosten, zowel wat betreft het geding in eerste aanleg als dat in hoger beroep, aldus dat ieder van partijen de eigen kosten draagt.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-09-01 00:00:00</published><modified>2017-06-12 12:47:30</modified><editiondate>2007-09-01</editiondate><htmlpath>https://denhollander.info/artikel/3972</htmlpath></article>
</articles></edition>
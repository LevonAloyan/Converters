<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1990</searchword><id>7107</id><udhid>UDH:TvAR/7107</udhid><titel>'1. AMEV Levensverzekering N. V. 2. Wolfrath B. V., / De besloten vennootschap J. Heines en Zonen B.V.' (TvAR 1990/4354)</titel><searchwords><searchword>TvAR 5/1990</searchword><searchword>TvAR 1990/4354</searchword><searchword>UDH:TvAR/7107</searchword></searchwords><attachments><attachment><name>1990_nr 5_Rechtspraak_4354.pdf</name><extention>pdf</extention><url>https://denhollander.info/download/6715/ci</url></attachment></attachments><inleiding>Pachtwet, art. 1, art. 2&#13;
De pachtovereenkomst is destijds gesloten&#13;
met twee personen, die optraden als firmanten&#13;
van het bedrijf, waarin het gepachte&#13;
werd geëxploiteerd. De vennootschap&#13;
onder firma is acht jaar later ontbonden en&#13;
de door de firma gedreven onderneming&#13;
werd voortgezet door een naamloze vennootschap;&#13;
weer acht jaar later werd de onderneming&#13;
voortgezet door een besloten&#13;
vennootschap. Nu nimmer een wijziging in&#13;
de perso(o)n(en) van de pachter(s) met de&#13;
wederpartij is overeengekomen, zijn de&#13;
rechten en verplichtingen van de pachters&#13;
niet overgegaan op de naamloze vennootschap&#13;
respectievelijk de besloten vennootschap. </inleiding><content>Pachtkamer gerechtshof te Arnhem, arrest&#13;
d.d. 7 augustus 1989&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
In de zaak van:&#13;
1. AMEV Levensverzekering N. V. gevestigd&#13;
en kantoorhoudende te Utrecht, 2.&#13;
Wolfrath B. V., kantoorhoudende te Diemen,&#13;
appellanten, procureur: mr. J.M.&#13;
Bosnak,&#13;
tegen&#13;
De besloten vennootschap J. Heines en Zonen&#13;
B.V., kantoorhoudende te Baarloo,&#13;
gemeente Maasbree, geïntimeerde, procureur:&#13;
mr. J.W. Bijvanck.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Sittard tussen appellanten als&#13;
gedaagden (oorspronkelijk gedaagde: jkvr.&#13;
M.C.C.G.J. Tulleken-van Nispen tot Sevenaer&#13;
te Wassenaar) en geïntimeerde als eiseres&#13;
gewezen vonnis van 6 oktober 1988,&#13;
dat in fotocopie aan dit arrest is gehecht;&#13;
Overwegende:&#13;
Appellanten zijn bij exploit van 2 november&#13;
1988 in hoger beroep gekomen van&#13;
voormeld vonnis, met gelijktijdige dagvaarding&#13;
van geïntimeerde voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd&#13;
dat het hof het vonnis, waarvan beroep, zal vernietigen en, opnieuw rechtdoende,&#13;
de vorderingen van geïntimeerde&#13;
alsnog zal afwijzen door haar daarin nietontvankelijk&#13;
te verklaren, althans haar deze&#13;
te ontzeggen, met veroordeling van geïntimeerde&#13;
in de kosten van beide instanties.&#13;
Bij memorie van antwoord is verweer gevoerd&#13;
met conclusie de vordering van appellanten&#13;
af te wijzen met bekrachtiging&#13;
van het vonnis, waarvan beroep, en met&#13;
veroordeling van appellanten in de kosten&#13;
van het hoger beroep.&#13;
Daarna hebben partijen de stukken aan&#13;
het hof overgelegd voor het wijzen van arrest.&#13;
De grieven:&#13;
De grieven luiden als volgt:&#13;
Grief I:&#13;
Ten onrechte overweegt de pachtkamer:&#13;
'Uit de door eiseres bij repliek overgelegde&#13;
en door de grondkamer goedgekeurde wijzigingsovereenkomst&#13;
van 27 september&#13;
1973 blijkt duidelijk dat eiseres als pachtster&#13;
van de onderhavige gronden wordt&#13;
aangemerkt; het verweer van gedaagden&#13;
dat zulks een gevolg is van onzorgvuldigheid&#13;
van de redactie c.q. een vergissing van&#13;
de rentmeester van de verpachter wordt als&#13;
onaannemelijk door de pachtkamer verworpen;&#13;
bovendien staat vast dat deze en&#13;
zijn opvolger de pachtbetalingen steeds&#13;
hebben geaccepteerd zonder op- of aanmerkingen;&#13;
dat dan ook op grond van het&#13;
vorenstaande en op grond van de overige&#13;
door eiseres overgelegde bescheiden moet&#13;
worden aangenomen dat tussen partijen&#13;
een mondelinge pachtovereenkomst bestaat&#13;
die schriftelijk kan worden vastgelegd,&#13;
zodat als volgt zal worden beslist;'&#13;
Grief II:&#13;
Ten onrechte heeft de pachtkamer appellanten&#13;
in de proceskosten veroordeeld.&#13;
De vaststaande feiten:&#13;
Als enerzijds gesteld, mede aan de hand&#13;
van bescheiden, en anderzijds erkend dan&#13;
wel niet of onvoldoende weersproken, staat&#13;
ten processe het navolgende vast:&#13;
- bij pachtovereenkomst van 11 oktober&#13;
1955 is door jhr. mr. G. Ruys de Beerenbrouck&#13;
aan Guillaume Jean Joseph Marie&#13;
Heines, handelend voor en namens de&#13;
firma J. Heines en Zonen, verpacht een&#13;
fruitteeltbedrijf bestaande uit woning, bedrijfsgebouwen,&#13;
tuin en boomgaard, te&#13;
Bom, totaal groot ongeveer 18.21.00 ha,&#13;
zulks voor de tijd van 24 jaar, ingaande 1&#13;
oktober 1955 en eindigend op 30 september&#13;
1979;&#13;
- voormelde duur van de pachtovereenkomst&#13;
is inmiddels tweemaal van rechtswege&#13;
met zes jaar verlengd, laatstelijk tot 30&#13;
september 1991;&#13;
- vorengenoemd pachtobject is bij&#13;
overeenkomst van 27 september 1973 ge&#13;
wijzigd en bestaat sindsdien uit een opper&#13;
vlakte fruitteeltgrond met bedrijfsruimte,&#13;
totaal groot 16.02.51 ha, thans kadastraal&#13;
bekend gemeente Born, sectie I, nrs. 997&#13;
ged., 994 ged., 998 ged. en 1000;&#13;
- de rechtsopvolgster van de hiervoor&#13;
genoemde verpachter, jkvr. M.C.C.G.J.&#13;
Tulleken-van Nispen tot Sevenaer, heeft op&#13;
25 november 1987 het landgoed Wolfrath,&#13;
waartoe het verpachte behoort, verkocht&#13;
en in eigendom overgedragen aan appellante&#13;
sub 1, die op haar beurt bij akte van de&#13;
zelfde datum een gedeelte van het door&#13;
haar gekochte heeft verkocht en in eigen&#13;
dom overgedragen aan de appellante sub 2;&#13;
- op grond van een en ander is appellante&#13;
sub 1 thans verpachtster van een gedeelte&#13;
van het onderhavige pachtobject en&#13;
appellante sub 2 verpachtster van het andere&#13;
gedeelte daarvan;&#13;
- ten tijde van het aangaan van de onderhavige&#13;
pachtovereenkomst op 11 oktober&#13;
1955 traden op als firmanten van de firma&#13;
J. Heines en Zonen en mitsdien als&#13;
pachters in die pachtovereenkomst: Guillaume&#13;
Jean Joseph Marie Heines, geboren&#13;
5 maart 1916, en Karel Lambert Joseph&#13;
Marie Heines, geboren 15 oktober 1913;&#13;
- met ingang van 12 november 1963&#13;
werd genoemde vennootschap onder firma&#13;
ontbonden en werd de door de firma gedreven&#13;
onderneming voortgezet door J. Hei&#13;
nes &amp; Zn. N.V.;&#13;
- met ingang van 23 november 1971 is&#13;
die onderneming voortgezet door J. Heines&#13;
en Zn. B.V.;&#13;
- een schrijven van 24 september 1973,&#13;
waarin de toenmalige verpachter doet we&#13;
ten een bepaald voorstel te aanvaarden, is&#13;
gericht aan: J. Heines &amp; Zonen B.V.;&#13;
- een schrijven van 11 oktober 1982,&#13;
waarbij de toenmalige verpachter doet mededelen geen bezwaren te hebben tegen vernieuwing&#13;
van fruitaanplant, is eveneens gericht&#13;
aan: J. Heines &amp; Zonen B.V.;&#13;
- in de hiervoor bedoelde pachtwijzigingsovereenkomst&#13;
van 27 september 1973&#13;
wordt als pachter genoemd: J. Heines &amp;&#13;
Zonen B.V.;&#13;
- in een pachtwijzigingsoverenkomst&#13;
van 16 september 1983 wordt als pachter&#13;
genoemd: Fa. J. Heines en Zn.;&#13;
- in 1978,1979, 1981,1982,1983,1984,&#13;
1985 en 1986 is de pachtprijs voor het on&#13;
derhavige pachtobject betaald ten name&#13;
van J. Heines &amp; Zonen B.V.&#13;
Behandeling van het geschil in hoger beroep:&#13;
1. Het geschil tussen partijen betreft de&#13;
vraag of de voor de pachters G.J.J.M. Hei&#13;
nes en K.L.J.M. Heines uit de onderhavige&#13;
pachtovereenkomst voortvloeiende rechten&#13;
en verplichtingen zijn overgegaan op J.&#13;
Heines &amp; Zn. B.V.&#13;
Geïntimeerde is van oordeel, dat zulks&#13;
het geval is en dat dit is af te leiden uit de&#13;
volgende omstandigheden:&#13;
a. in de wijzigingsovereenkomst van 27&#13;
september 1973 wordt de B.V. als pachtster&#13;
aangemerkt;&#13;
b. de namens de toenmalige verpachter&#13;
verzonden brieven van 24 september 1973 en&#13;
11 oktober 1982 zijn gericht aan de B.V.;&#13;
c. de betaling van de pachtprijs in de ja&#13;
ren 1978, 1979 en 1981 tot en met 1986 is&#13;
geschied door de B.V.&#13;
Appellanten bestrijden dat. Zij voeren&#13;
aan dat nimmer enige wilsovereenstemming&#13;
tussen partijen is tot stand gekomen&#13;
inzake indeplaatsstelling of pachtovername.&#13;
De vermelding 'J. Heines &amp; Zn. B.V.'&#13;
in de wijzigingsovereenkomst is naar hun&#13;
oordeel te wijten aan een misverstand, c.q.&#13;
onzorgvuldigheid van de toenmalige rentmeester;&#13;
zij wijzen er op, dat in de - latere&#13;
- wijzigingsovereenkomst van 16 september&#13;
1983 als pachter weer 'Fa. J. Heines en&#13;
Zn.' wordt genoemd. Het feit dat gedurende&#13;
een lange periode de pachtbetalingen&#13;
zijn gedaan via de bankrekening van de&#13;
B.V. brengt, aldus appellanten, niet mee&#13;
dat de pachtrechten op die B.V. zijn overgegaan.&#13;
2. Voor een wijziging in de persoon van&#13;
de pachter(s) in een pachtovereenkomst is&#13;
- buiten de in de artikelen 49, 49a, 50 en&#13;
54 der Pachtwet bedoelde gevallen - nodig&#13;
dat daaromtrent tussen partijen een schriftelijke&#13;
of mondelinge wijzigingsovereenkomst&#13;
tot stand komt. Niet voldoende is op&#13;
zulk een wijziging gerichte eenzijdige&#13;
rechtshandeling van één van beide partijen&#13;
dan wel een daartoe strekkende overeenkomst&#13;
tussen één van beide partijen en een&#13;
of meer derde(n).&#13;
3. Uit het vorenstaande volgt, dat de wij&#13;
ziging van de rechtsvorm van de onderneming&#13;
Firma J. Heines en Zonen in een&#13;
naamloze vennootschap respectievelijk in&#13;
een besloten vennootschap niet kan hebben&#13;
meegebracht, dat in de persoon van de&#13;
pachters een wijziging is gekomen. Hieraan&#13;
doet niet af dat in de akte van oprichting&#13;
van de N.V. J. Heines en Zonen van 12 november&#13;
1963 is vermeld dat vanaf dat moment&#13;
alle rechten en verplichtingen welke&#13;
bestaan betreffende de litigieuze onderneming,&#13;
op de naamloze vennootschap over&#13;
gaan, zijnde dat immers een vermelding in&#13;
het kader van een rechtshandeling waarbij&#13;
de toenmalige verpachter geen partij was&#13;
en die hem dus niet kon binden.&#13;
4. Ten processe is voorts niet gebleken&#13;
dat op enig moment tussen partijen een&#13;
schriftelijke wijzigingsovereenkomst is&#13;
gesloten, waarin met zoveel woorden is op&#13;
genomen dat de voor de pachter uit de onderhavige&#13;
pachtovereenkomst voortvloeiende&#13;
rechten en verplichtingen op J. Heines&#13;
&amp; Zn. N.V. en/of J. Heines &amp; Zonen B.V.&#13;
zijn overgegaan. De pachtwijzigingsovereenkomst&#13;
van 27 september 1973 is naar&#13;
het oordeel van het hof niet als zodanig aan&#13;
te merken: niet alleen is daarin niet ondubbelzinnig&#13;
vermeld dat de rechten en ver&#13;
plichtingen van de pachters op de B.V.&#13;
overgaan c.q. zijn overgegaan, maar uit&#13;
de omstandigheid dat in de ongeveer tien&#13;
jaar later gesloten pachtwijzigingsovereenkomst&#13;
van 16 september 1983 de firma&#13;
J. Heines en Zn. weer als pachter wordt&#13;
aangeduid, volgt dat de vermelding van de&#13;
B.V. in de overeenkomst uit 1973 een ken&#13;
nelijke vergissing is.&#13;
5. Ten slotte komt de vraag aan de orde&#13;
of in casu sprake is van een op enig moment&#13;
tussen partijen tot stand gekomen&#13;
mondelinge pachtwijzigingsovereenkomst,&#13;
waarbij een wijziging in de persoon van de pachters heeft plaats gevonden als door&#13;
geïntimeerden betoogd.&#13;
Naar het oordeel van het hof moet deze&#13;
vraag ontkennend worden beantwoord.&#13;
Zoals reeds overwogen, is in de wijzigingsovereenkomst&#13;
van 27 september 1973 ten&#13;
aanzien van de vermelding van de pachter&#13;
sprake van een kennelijke vergissing en die&#13;
omstandigheid staat eraan in de weg, dat&#13;
bedoelde vermelding een aanwijzing voor de&#13;
totstandkoming van een mondelinge wijzigingsovereenkomst&#13;
is. Zulk een aanwijzing&#13;
is evenmin gelegen in het feit, dat twee kennelijk&#13;
aan de pachter(s) in de onderhavige&#13;
pachtovereenkomst verzonden brieven van&#13;
24 september 1973 en 11 oktober 1982 door&#13;
de gemachtigde van de toenmalige verpachter&#13;
zijn gericht aan de B.V. Bedoelde adressering&#13;
is kennelijk het gevolg van de omstandigheid&#13;
dat de onderneming, waarin&#13;
het gepachte wordt geëxploiteerd, wordt&#13;
gedreven onder de naam van J. Heines en&#13;
Zonen B.V., terwijl ook te dezen de aanduiding&#13;
van de Firma J. Heines en Zonen&#13;
in de - latere - wijzigingsovereenkomst&#13;
van 16 september 1983 aangeeft dat tussen&#13;
partijen niet een wijziging in de persoon&#13;
van de pachters was overeengekomen.&#13;
Het feit dat gedurende geruime tijd de&#13;
betaling van de pachtprijs is geschied via&#13;
een rekening van de B.V. is naar het oordeel&#13;
van het hof te dezen zonder betekenis.&#13;
De beide pachters waren de enige directeuren-&#13;
aandeelhouders en het ligt voor de&#13;
hand dat zij de administratieve handeling&#13;
van de betaling van de pachtprijs voor het&#13;
bij hen in pacht zijnde object lieten verlopen&#13;
via hun gezamenlijke bedrij fsrekening.&#13;
Enige aanwijzing voor een wijziging in de&#13;
onderhavige pachtovereenkomst valt daaruit&#13;
evenwel niet af te leiden.&#13;
6. Nu overigens geen feiten of omstandigheden&#13;
zijn aangevoerd, op grond waarvan&#13;
tot de totstandkoming van een wijzigingsovereenkomst&#13;
inzake de persoon van de&#13;
pachters kan worden geconcludeerd, moet&#13;
het ervoor worden gehouden dat zulk een&#13;
wijzigingsovereenkomst niet is gesloten.&#13;
Slotsom:&#13;
De eerste grief is gegrond. Het vonnis,&#13;
waarvan beroep, kan niet in stand blijven&#13;
en de vordering van geïntimeerde moet alsnog&#13;
worden afgewezen.&#13;
Hieruit volgt dat ook de tweede grief gegrond&#13;
is. Geïntimeerde moet worden veroordeeld&#13;
in de proceskosten van beide instanties.&#13;
Rechtdoende in hoger beroep:&#13;
Vernietigt het door de pachtkamer van&#13;
het kantongerecht te Sittard tussen partijen&#13;
gewezen vonnis van 6 oktober 1988, waarvan&#13;
beroep,&#13;
en opnieuw rechtdoende:&#13;
Wijst het door geïntimeerde gevorderde&#13;
alsnog van de hand.&#13;
Veroordeelt geïntimeerde in de kosten&#13;
van deze procedure in beide instanties, aan&#13;
de zijde van appellanten tot heden begroot&#13;
voor de eerste aanleg op ƒ 115,- (éénhonderd&#13;
en vijftien gulden) voor verschotten en&#13;
ƒ 400,- (vierhonderd gulden) voor salaris&#13;
van de gemachtigde, alsmede voor het hoger&#13;
beroep op ƒ 370,40 (driehonderd en zeventig&#13;
gulden en veertig cent) voor verschotten&#13;
en ƒ 1 200,- (éénduizend en tweehonderd&#13;
gulden) voor salaris van de procureur. </content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-05-01 00:00:00</published><modified>1990-05-01 00:00:00</modified><editiondate>1990-05-01</editiondate><htmlpath>https://denhollander.info/artikel/7107</htmlpath></article>
</articles></edition>
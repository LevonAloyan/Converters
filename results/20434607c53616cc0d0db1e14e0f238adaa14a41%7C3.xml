<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1989</searchword><id>7229</id><udhid>UDH:TvAR/7229</udhid><titel>'A.F. Hellinghuizen-Ebbens A. Wiersema-Vegter / de Centrale Grondkamer' (TvAR 1989/4219)</titel><searchwords><searchword>TvAR 3/1989</searchword><searchword>TvAR 1989/4219</searchword><searchword>UDH:TvAR/7229</searchword></searchwords><attachments><attachment><name>1989_nr 3_Rechtspraak_4219.pdf</name><extention>pdf</extention><url>https://denhollander.info/download/6812/ci</url></attachment></attachments><inleiding>Pachtwet, art. 84, 106&#13;
De in de Pachtwet aan de Centrale Grondkamer&#13;
opgedragen taak om uitspraak te&#13;
doen op beroepen tegen beschikkingen van&#13;
de grondkamers is niet van bestuurlijke,&#13;
maar van rechtsprekende aard.&#13;
De onafhankelijkheid ten opzichte van&#13;
het openbaar bestuur en de onpartijdigheid&#13;
van de Centrale Grondkamer zijn door het&#13;
in en krachtens de Pachtwet bepaalde gewaarborgd.&#13;
Een en ander brengt mede dat&#13;
de Centrale Grondkamer moet worden&#13;
aangemerkt als een college, bedoeld in art.&#13;
1, lid 1, onder e, van de Wet administratieve&#13;
rechtspraak overheidsbeschikkingen en&#13;
niet een administratief orgaan in de zin van&#13;
die wet. Appellanten zijn niet-ontvankelijk&#13;
in hun beroep tegen de beslissing van de&#13;
Centrale Grondkamer.</inleiding><content>Beschikking van Raad van State, afd.&#13;
rechtspraak van 16 september 1988&#13;
Uitspraak in het geschil tussen:&#13;
A.F. Hellinghuizen-Ebbens te Amersfoort&#13;
en A. Wiersema-Vegter te Losdorp, gemeente&#13;
Bierum (appellanten), vertegenwoordigd door mr. A.J. Boonstra,&#13;
advocaat te Groningen&#13;
en&#13;
de Centrale Grondkamer (verweerster).&#13;
Bij beschikking van 25 april 1986, verzonden&#13;
op 15 mei 1986, heeft verweerster naar&#13;
aanleiding van het beroep van M.C.F.&#13;
Overgaauw te Holwierde, gemeente Bierum,&#13;
de beschikking van de grondkamer&#13;
voor Groningen van 23 augustus 1985 vernietigd&#13;
voor wat betreft de daarin opgenomen&#13;
goedkeuring van de overeengekomen&#13;
korte duur van de pachtovereenkomst tussen&#13;
wijlen A. Ebbens als verpachter en&#13;
M.C.F. Overgaauw als pachter, en de beschikking&#13;
van de grondkamer voor het&#13;
overige bevestigd.&#13;
Hiertegen hebben appellanten bij schrijven&#13;
van 12 juni 1986, blijkens poststempel&#13;
bij het Staatsbedrijf der P.T.T. ontvangen&#13;
op dezelfde datum, beroep op grond van de&#13;
Wet administratieve rechtspraak overheidsbeschikkingen&#13;
ingesteld bij de Afdeling&#13;
rechtspraak van de Raad van State.&#13;
Desgevraagd heeft verweerster op 22 september&#13;
1987 een verweerschrift ingediend.&#13;
Het geschil is op 9 juni 1988 behandeld&#13;
in een openbare vergadering van de Afdeling,&#13;
waarin appellanten bij monde van&#13;
hun vertegenwoordiger hun standpunt nader&#13;
hebben uiteengezet.&#13;
Verweerster heeft zich niet ter zitting&#13;
doen vertegenwoordigen.&#13;
Als belanghebbende is gehoord M.C.F.&#13;
Overgaauw, vertegenwoordigd door mr.&#13;
J.G. Geelkerken, advocaat te Leiden. Namens&#13;
de minister van Landbouw en Visserij&#13;
is gehoord mr. B. Verwayen, ambtenaar&#13;
ten departemente.&#13;
In rechte:&#13;
Het onderhavige beroep is ingesteld v贸贸r 1&#13;
januari 1987, zodat hierop, gelet op artikel&#13;
X van de Wet van 18 december 1986, Stb.&#13;
668, moet worden beslist met inachtneming&#13;
van de bepalingen van de Wet op de Raad&#13;
van State zoals deze luidden v贸贸r de inwerkingtreding&#13;
van eerstgenoemde wet op 1 januari&#13;
1987.&#13;
Ingevolge artikel 1, eerste lid, aanhef en&#13;
onder e, van de Wet administratieve rechtspraak&#13;
overheidsbeschikkingen behoren&#13;
personen of colleges, geheel of ten dele met&#13;
rechtspraak belast en te dien aanzien van&#13;
het openbaar bestuur onafhankelijk voor&#13;
zoveel het deze rechtspraak betreft, niet tot&#13;
de administratieve organen, tegen welker&#13;
besluiten krachtens deze wet beroep openstaat.&#13;
Het beroepschrift van appellanten richt&#13;
zich tegen een beslissing van de Centrale&#13;
Grondkamer strekkende onder meer tot&#13;
vernietiging van een beschikking van de&#13;
Grondkamer voor Groningen voor wat betreft&#13;
de daarin opgenomen goedkeuring&#13;
van de overeengekomen korte duur van een&#13;
pachtovereenkomst.&#13;
Ingevolge artikel 106, eerste lid, van de&#13;
Pachtwet staat van beschikkingen van de&#13;
grondkamer, behoudens het in het derde&#13;
lid bepaalde, aan partijen, belanghebbenden,&#13;
alsmede aan de verzoeker binnen een&#13;
maand nadat de beschikking aan hen is verzonden,&#13;
beroep open op de Centrale Grondkamer.&#13;
Ingevolge artikel 108, eerste lid,&#13;
van de Pachtwet bevestigt of vernietigt de&#13;
Centrale Grondkamer de beschikking waartegen&#13;
hoger beroep is ingesteld. In het&#13;
tweede lid is bepaald dat bij vernietiging&#13;
der beschikking de Centrale Grondkamer&#13;
doet hetgeen de grondkamer had behoren&#13;
te doen, tenzij zij reden mocht vinden de&#13;
zaak naar de grondkamer terug te verwijzen.&#13;
De Afdeling stelt vast dat het bestaan&#13;
van de Centrale Grondkamer zijn Grondslag&#13;
heeft in de Pachtwet; het functioneren&#13;
van de kamer is bij en krachtens deze wet&#13;
geregeld. Aan de Centrale Grondkamer is&#13;
onder meer opgedragen om uitspraak te&#13;
doen op beroepen tegen beschikkingen van&#13;
de grondkamers.&#13;
Naar het oordeel van de Afdeling is de&#13;
aan de Centrale Grondkamer opgedragen&#13;
taak in dezen niet van bestuurlijke, maar&#13;
van rechtsprekende aard. Zij beoordeelt in&#13;
beroep of de aangevochten beschikking op&#13;
een juiste feitelijke en juridische grondslag&#13;
berust.&#13;
De onafhankelijkheid ten opzichte van&#13;
het openbaar bestuur en de onpartijdigheid&#13;
van de Centrale Grondkamer zijn gewaarborgd&#13;
door hetgeen in en krachtens de&#13;
Pachtwet is bepaald. De Centrale Grondkamer&#13;
oordeelt blijkens deze wet in hoogste&#13;
aanleg, zonder afhankelijk te zijn van&#13;
andere instanties of personen; de samenstelling en de werkwijze, zoals met name&#13;
geregeld in de artikelen 81 tot en met 87&#13;
van de Pachtwet en het op artikel 87 gebaseerde&#13;
Reglement voor de grondkamers en&#13;
de Centrale Grondkamer, garanderen mede&#13;
een onafhankelijke en onpartijdige beoordeling.&#13;
De werkwijze van de Centrale&#13;
Grondkamer is naar het oordeel van de Afdeling&#13;
met de aan rechtspraak eigen waarborgen,&#13;
in het bijzonder betrekking hebbend&#13;
op de rechtsgang, de inrichting van&#13;
het proces en de wijze van behandeling,&#13;
omkleed.&#13;
Het vorenstaande leidt de Afdeling tot&#13;
de conclusie dat verweerster moet worden&#13;
aangemerkt als een college, bedoeld in artikel&#13;
1, eerste lid, onder e, van de Wet administratieve&#13;
rechtspraak overheidsbeschikkingen.&#13;
Deze conclusie komt overeen met&#13;
het ten dezen door de toenmalige ministers&#13;
van Justitie en van Binnenlandse Zaken ingenomen&#13;
standpunt in de memorie van antwoord&#13;
bij het ontwerp van Wet administratieve&#13;
rechtspraak overheidsbeschikkingen&#13;
(Eerste Kamer, zitting 1974-1975, 11279 en&#13;
11280, no. 59a).&#13;
Dit brengt mee dat verweerster geen administratief&#13;
orgaan is in de zin van de Wet&#13;
administratieve rechtspraak overheidsbeschikkingen&#13;
zodat de door haar gegeven&#13;
beslissing, waartegen het beroep van appellanten&#13;
zich richt, geen beschikking is, als&#13;
bedoeld in artikel 7 juncto artikel 2, eerste&#13;
lid, van die wet.&#13;
Appellanten kunnen derhalve in hun beroep&#13;
niet worden ontvangen.&#13;
Uitspraak:&#13;
De Raad van State, Afdeling rechtspraak;&#13;
Gezien de Wet administratieve rechtspraak&#13;
overheidsbeschikkingen en de Wet op de&#13;
Raad van State;&#13;
Rechtdoende in naam der Koningin:&#13;
verklaart appellanten niet-ontvankelijk&#13;
in hun beroep.</content><legacyfootnotes/><footnotes><footnote/></footnotes><auteurs/><published>1989-03-01 00:00:00</published><modified>1989-03-01 00:00:00</modified><editiondate>1989-03-01</editiondate><htmlpath>https://denhollander.info/artikel/7229</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1994</searchword><id>5165</id><udhid>UDH:TvAR/5165</udhid><titel>Dorenbos-Lubbering / Lubbering c.s. (TvAR 1994/4670)</titel><searchwords><searchword>TvAR 1/1994</searchword><searchword>TvAR 1994/4670</searchword><searchword>UDH:TvAR/5165</searchword></searchwords><attachments><attachment><name>1994_nr 1_Rechtspraak_4670.pdf</name><extention>pdf</extention><url>https://denhollander.info/download/5103/ci</url></attachment></attachments><inleiding>Pachtwet, art. 25 Beschikking superheffing 1988, art. 19&#13;
&#13;
Ontbindingsprocedure. Hierbij dienen alle medepachters te zijn betrokken. Vraag of medeverpachter tijdig en op de juiste wijze in de procedure is betrokken. De pachter heeft buiten medeweten van zijn zuster-medeverpachters zijn gehele melkquotum met eigendomsgrond aan een derde verkocht en geleverd. Wanprestatie. Gevorderde ontbinding subsidiair ontbondenverklaring van de pachtovereenkomst afgewezen omdat appellanten daarbij geen belang meer hebben. Bij de vaststelling van de schadevergoeding is uitgangspunt dat de verpachters er belang bij hadden bij het einde van de pachtovereenkomst te kunnen blijven beschikken over het melkquotum dat ten tijde van de wanprestatie geacht moest worden met de gepachte grond verband te houden. De verpachters gezamenlijk en de pachter hadden aanspraak op ieder de helft van het met het land verband houdende melkquotum.</inleiding><content>In de zaak van:&#13;
1. Woltertje Dorenbos-Lubbering, wonende te Uffelte, gemeente Havelte, 2. Wolterlien Jon-kers-Lubbering, wonende te Ruinerwold, ap-pellanten, procureur: mr. D. Knottenbelt,&#13;
tegen&#13;
1. Arend Lubbering, wonende te Spier, ge meente Beilen, geïntimeerde, niet verschenen,&#13;
2. Roelof Lubbering, wonende te Havelte, geïntimeerde, procureur: mr. B. Peek.&#13;
Het geding in eerste aanleg&#13;
De pachtkamer van het kantongerecht te Mep-pel heeft op 30 augustus 1990 tussen appel-lanten en geïntimeerde sub 1 als eisers en geïntimeerde sub 2 als gedaagde een vonnis gewezen, dat in fotokopie aan dit arrest is ge-&#13;
Het geding in hoger beroep&#13;
Appellanten - hierna ook te noemen de zus-ters Lubbering - zijn bij exploit van 28 sep-tember 1990, met gelijktijdige dagvaarding van geïntimeerden voor dit hof, in hoger be-roep gekomen van genoemd vonnis.&#13;
Bij memorie van grieven hebben appellan-ten drie hieronder nader te omschrijven grie-ven aangevoerd en toegelicht met conclusie dat het hof bij arrest, voor zover mogelijk uit-voerbaar bij voorraad, het vonnis waarvan be-roep zal vernietigen en, opnieuw rechtdoende, kort gezegd:&#13;
a. de tussen partijen bestaande pachtover eenkomst zal ontbinden, althans ontbonden zal verklaren,&#13;
b. Roelof Lubbering zal veroordelen tot ontruiming van het gepachte, op straffe van een dwangsom van f 500,- per dag,&#13;
c. Roelof Lubbering zal veroordelen het eventueel nog op zijn naam staande melkquo tum over te dragen aan appellanten, althans aan appellante sub 1, althans aan haar echtge noot, op straffe van een dwangsom van f 500-per dag,&#13;
d. Roelof Lubbering zal veroordelen tot betaling aan ieder van de appellanten van een schadevergoeding van f 34 220,-, subsidiair f 17 110-, met rente,&#13;
e. Roelof Lubbering zal veroordelen tot be- taling aan ieder van de appellanten van scha devergoeding, op te maken bij staat en te vereffenen volgens de wet,&#13;
ƒ het te dezen gelegde conservatoire der-denbeslag van waarde zal verklaren, en&#13;
g. geïntimeerde, althans Roelof Lubbering, zal veroordelen in de proceskosten.&#13;
Geïntimeerde sub 1, Arend Lubbering, is niet verschenen.&#13;
Bij memorie van antwoord heeft geïnti-meerde sub 2, Roelof Lubbering, verweer ge-voerd met conclusie dat het hof het vonnis waarvan beroep zal bekrachtigen, met veroor-deling van appellanten in de proceskosten.&#13;
Vervolgens is aan appellanten en aan Roe-lof Lubbering nog akte verleend van nadere uitlatingen.&#13;
Daarna hebben appellanten en Roelof Lub-bering de stukken overgelegd voor het wijzen van arrest.&#13;
De grieven&#13;
Appellanten hebben als grieven tegen het&#13;
vonnis waarvan beroep aangevoerd:&#13;
Grief I&#13;
Ten onrechte heeft de pachtkamer te Meppel bij vonnis d.d. 30 augustus 1990 appellanten niet-ontvankelijk in hun vorderingen ver-klaard.&#13;
Grief II&#13;
Ten onrechte heeft de pachtkamer de oor-spronkelijke vorderingen van appellanten niet toegewezen.&#13;
Grief III&#13;
Ten onrechte heeft de pachtkamer appellanten in de proceskosten veroordeeld. Zij had juist Roelof in die kosten moeten veroordelen.&#13;
De vaststaande feiten&#13;
In hoger beroep kan van de volgende, als er-kend dan wel niet of onvoldoende betwist vaststaande, feiten worden uitgegaan.&#13;
- Roelof Lubbering heeft indertijd van zijn vader gepacht de door hem bewoonde boerde rij, plaatselijk bekend Asseweg 1 te Havelte, met stookhok, wagenschuur, hooischuur, koe stal, varkenshok, erf, tuin en groenland, ka dastraal bekend gemeente Havelte, sectie L, nrs. 81 en 211, te zamen in totaal groot 5.99.90 ha.&#13;
- Partijen in het onderhavige geding zijn de enige erfgenamen, ieder voor gelijke delen, in de onverdeelde nalatenschappen van hun ou ders Jan Lubbering, overleden op 26 april 1974, en Jentje Jetten, overleden op 2 juni 1982.&#13;
- Van deze onverdeelde nalatenschappen maakt het gepachte deel uit. Roelof Lubbering is derhalve medeverpachter van het door hem gepachte.&#13;
- Roelof Lubbering exploiteerde een melk veehouderijbedrijf op het gepachte, alsmede op 10.66.50 ha grond gepacht van derden. Aanvankelijk behoorde tot zijn bedrijf tevens 8.12.72 ha aan hem in eigendom toebehoren de grond, welke laatste hij echter heeft ver kocht op 20 april 1988, te zamen met de totale heffingvrije hoeveelheid melk, waarover hij op dat moment beschikte, te weten 160.361 kg, een en ander zonder toestemming van zijn medeverpachters.&#13;
- Op 26 juni 1987 heeft Roelof Lubbering de vijfenzestigjarige leeftijd bereikt.&#13;
Pacht&#13;
- Door afwijzing, bij inmiddels onherroepelij-ke beschikking van 25 mei 1989 van de pachtkamer van het kantongerecht te Meppel, van een door de pachter gedaan verzoek tot verlenging na opzegging door verpachters op 17 februari 1989 is de pachtovereenkomst geëindigd, ten aanzien van de losse grond op 1 januari 1991 en ten aanzien van de gebou-wen op 1 mei 1991.&#13;
Beoordeling van het beroep&#13;
1. Het oordeel omtrent de gegrondheid of anderszins van grief I is afhankelijk van de positie van Arend Lubbering in deze proce dure. In een ontbindingsprocedure als de on derhavige dienen alle medeverpachters te zijn betrokken. Niet vereist is dat alle medever pachters als eisers optreden of als partij in het geding eenzelfde standpunt innemen, omdat niet aanvaardbaar is, dat één of meer van de betrokken medeverpachters zouden kunnen verhinderen dat door de pachtrechter een be slissing wordt genomen met betrekking tot een op de wet gegronde vordering van één of meer andere medeverpachters. Zulks is ook in overeenstemming met art. 3:171 van het Bur gerlijk Wetboek, waarin onder meer is vastge legd, dat, tenzij een regeling anders bepaalt, iedere deelgenoot bevoegd is tot het instellen van rechtsvorderingen ter verkrijging van een rechterlijke uitspraak ten behoeve van de ge meenschap.&#13;
2. In de onderhavige zaak is op dit punt dan ook slechts van belang dat komt vast te staan, of Arend Lubbering tijdig en op de juis te wijze in de procedure is betrokken en of hij dus in de gelegenheid is geweest zijn stand punt in het geschil kenbaar te maken. Naar het oordeel van het hof is zulks het geval. Bij me morie van grieven hebben de zusters Lubbe ring een brief van hun advocaat mr. Van der Molen van 23 augustus 1988, gericht aan hen en aan Arend Lubbering, overgelegd, waarin de volgende alinea voorkomt:&#13;
'Aan u, broer Arend, bevestig ik hierbij dat uw vrouw mij vrijdag jl. telefonisch opdracht gaf om de betreffende rechtsmaatregelen te treffen, met dien verstande dat u niet in de kosten zou willen bijdragen.'&#13;
De bij memorie van grieven geponeerde stelling van de zusters Lubbering, dat mr. Van der Molen ter gelegenheid van de zitting van de pachtkamer van het kantongerecht van 22 februari 1990 aan de aldaar verschenen Arend Lubbering die alinea heeft voorgelezen en dat Arend Lubbering alstoen de juistheid daarvan heeft erkend, is niet door Roelof Lubbering betwist. Evenmin is betwist, dat Arend Lub-bering bij die gelegenheid tevens heeft ver-klaard, dat vanaf dat moment mr. Van der Molen hem niet meer vertegenwoordigde, en dat hij, Arend Lubbering, van de tot op die dag geponeerde stellingen een gedeelte hand-haafde en de rest liet vallen.&#13;
3. Het bovenstaande betekent, dat de pachtkamer van het kantongerecht ten onrech te heeft geoordeeld dat Arend Lubbering te laat en op een onaanvaardbare wijze bij het geding is betrokken en de zusters Lubbering in hun vorderingen niet-ontvankelijk heeft verklaard op de aangegeven grond en dat de daartegen aangevoerde grief I gegrond is. Nu het hier een hoger beroep van een eindvonnis betreft, waardoor de zaak in volle omvang aan het oordeel van het hof wordt onderworpen, moet het hof op grond van de desbetreffende wetsbepalingen de zaak zelf afdoen en kan geen terugwijzing naar de pachtkamer van het kantongerecht volgen, zoals door Roelof Lub bering bij memorie van antwoord (voorwaar delijk) bepleit.&#13;
4. Door middel van grief II worden de oor spronkelijke vorderingen in volle omvang aan het oordeel van het hof onderworpen. In be ginsel is een pachter verplicht het met de ge pachte grond samenhangende melkquotum bij het einde van de pachtovereenkomst ter be schikking van de verpachter te laten. Nu Roe lof Lubbering in dit geval het met het gepachte samenhangende melkquotum door verkoop aan een derde zonder toestemming van zijn mede verpachters voor hen heeft ver loren doen gaan, is sprake van wanprestatie van Roelof Lubbering in de uitvoering van de pachtovereenkomst, en wel van een zodanige ernst, dat deze de ontbinding van die overeen komst rechtvaardigt. Het verweer van Roelof Lubbering, inhoudende dat nog geenszins vaststond, dat hij bij het einde van de pachto vereenkomst niet alsnog melkquotum aan de medeverpachters zou hebben kunnen overdra gen, gaat niet op, omdat, mede gelet op de in art. 25 van de Pachtwet neergelegde zorgver plichting van de pachter ook gedurende de looptijd van de pachtovereenkomst om voor de belangen van de verpachters te waken en in aanmerking genomen dat de overgang van een heffïngvrije hoeveelheid melk in beginsel geschiedt op basis van de voor de melkpro- duktie in gebruik zijnde oppervlakte, het een pachter ook niet vrijstaat gedurende de loop tijd van de pachtovereenkomst de naar evenredigheid met het gepachte samenhangende heffingvrije hoeveelheid melk geheel of ge-deeltelijk te vervreemden. Het hof merkt hier-bij - overigens ten overvloede - op dat inmid-dels de pachtovereenkomst (door opzegging en afwijzing van het verzoek om verlenging) is geëindigd zonder dat op dat moment melkquotum ter beschikking van de verpach-ters is gekomen.&#13;
Tevens gaat het hof voorbij aan alles, wat door partijen is aangevoerd met betrekking tot het karakter van de grond in geschil als onder-deel van de onverdeelde nalatenschap, waar-toe partijen gezamenlijk zijn gerechtigd, en aan hun stellingen en verwachtingen ten aan-zien van de toescheiding van die grond. Aan de orde is immers niet de scheiding en deling van de nalatenschap, doch uitsluitend de we-derzijdse verplichtingen uit hoofde van de on-derhavige pachtovereenkomst.&#13;
5. Ofschoon de gepleegde wanprestatie de gevorderde ontbinding van de pachterover eenkomst rechtvaardigt, moet die vordering, evenals de subsidiair gevorderde ontbonden- verklaring, worden afgewezen, omdat appel- lanten daarbij geen belang meer hebben, nu de pachtovereenkomst inmiddels uit anderen hoofde, te weten door opzegging en afwijzing van het verzoek om verlenging, onherroepe lijk is geëindigd.&#13;
6. Nu de vordering tot ontbinding, subsidi air ontbondenverklaring, niet voor toewijzing in aanmerking komt, kan de op grond daarvan gevorderde ontruiming als omschreven in het exploit van dagvaarding in hoger beroep in deze procedure niet aan de orde komen. Dit nog daargelaten dat de pachter ook deelge noot van de boerderij is en dat daarom over zijn eventueel uit dien hoofde bestaande (mede)gebruiksrechten in de procedure geen beslissingen kunnen worden gegeven, in ver band met de bepaling van art. 3:168 NBW.&#13;
7. Uit hoofde van de hierboven bedoelde wanprestatie is Roelof Lubbering tot schade vergoeding gehouden.&#13;
Bij de vaststelling van de schadevergoe-ding is uitgangspunt dat de verpachters er be-lang bij hadden bij het einde van de pachtovereenkomst te kunnen blijven be-schikken - bijvoorbeeld ten behoeve van een nieuwe pachter of koper van de bewuste grond - over het melkquotum dan ten tijde van de wanprestatie geacht moest worden met de gepachte grond verband te houden.&#13;
8. Roelof Lubbering beschikte ten tijde van de wanprestatie over een melkquotum van &#13;
160.361 kg. Weliswaar blijkt uit een schrijven van het Produktschap voor Zuivel van 19 mei 1988 aan Roelof Lubbering, overgelegd aan de pachtkamer van het kantongerecht ter zit-ting van 25 mei 1989, dat als gevolg van een verlaging van het kortingspercentage de hef-fingvrije hoeveelheid met ingang van 2 april 1988 161.219 kg bedroeg, maar gelet op de bepalingen, die in de bij conclusie van repliek overgelegde akte van verkoop en koop, res-pectievelijk akten van verkoop en koop en le-vering zijn opgenomen met betrekking tot overdracht van melkquotum en tenaamstel-lingsgarantie, gaat het hof ervan uit, dat thans geen heffingvrije hoeveelheid melk meer op naam van Roelof Lubbering resteert.&#13;
9. Met de gepachte grond hing derhalve ten tijde van de wanprestatie een melkquotum samen van 5.99.90 : 24.79.12. x 160.361 kg = 38.840 kg.&#13;
De aanspraken op het met het gepachte sa-menhangende melkquotum behoren tot de rechtsgevolgen van de pachtovereenkomst, welke naar de aard van die overeenkomst uit de eisen van redelijkheid en billijkheid voort-vloeien. De omvang van deze aanspraken dient te worden vastgesteld met inachtneming van die eisen van redelijkheid en billijkheid. Enerzijds hebben de verpachters het verpachte land aan Roelof Lubbering ter beschikking gesteld waarmee hij zijn melkproduktie kon verwezenlijken, anderzijds heeft Roelof Lub-bering die melkproduktie ook door zijn in-spanningen en investeringen gedurende een langere periode gerealiseerd. De terbeschik-kingstelling van het land door de verpachters en de inspanningen en investeringen vanwege Roelof Lubbering hebben geleid tot de toe-kenning van het ook met het land in geschil verband houdende melkquotum. Tegen deze achtergrond brengt bovenbedoelde redelijke en billijke vaststelling van de aanspraken op het melkquotum met zich mee, dat verpach-ters enerzijds en pachter anderzijds in 1988 aanspraak hadden op de helft van de waarde van het met de onderhavige grond verband houdende melkquotum, te weten op 19.402 kg, zijnde niet gebleken van bijzondere om-standigheden, die tot een andere verdeling zouden moeten leiden. Dit betekent, dat de zusters Lubbering, die gezamenlijk voor twee vierden tot de nalatenschap zijn gerechtigd, als medeverpachters gezamenlijk aanspraak kunnen maken op twee vierden van het melkquotum waarop verpachters in totaal aan-spraak hebben, derhalve op 9.071 kg.&#13;
10. De waarde van het melkquotum ten tij de van de wanprestatie wordt aan de hand van de gegevens in de brief van de minister van Landbouw en Visserij van 10 januari 1989 aan de voorzitter van de Tweede Kamer der Staten-Generaal, waarbij voor de streek waar in de grond in kwestie is gelegen, in de desbe treffende periode prijzen van f 3,09 tot f 3,19 per kg zijn vermeld, gesteld op f 3,15 per kg, gelet ook op de eigen wetenschap van het hof met betrekking tot de ontwikkeling van de prijzen voor melkquota als waarom het hier gaat. De aan de zusters Lubbering te zamen te betalen schadevergoeding dient met inachtne ming van deze waarde te worden becijferd op 9.701 x f 3,15 of afgerond f 30 558,-.&#13;
11. Door Roelof Lubbering is niet betwist, dat hem door de zusters Lubbering schriftelijk vanaf 16 juli 1988 de wettelijke rente over de gevorderde schadevergoeding is aangezegd. De rente zal derhalve kunnen worden toege wezen als gevorderd.&#13;
12. Nog afgezien van de aanname van het hof, dat geen melkquotum op naam van Roe lof Lubbering meer resteert, komt een weer sproken vordering tot overschrijving van een eventueel dergelijk restant melkquotum op naam van Woltertje Dorenbos-Lubbering of haar echtgenoot niet voor toewijzing in aan merking, omdat zulks pas bij de scheiding en deling van de bewuste grond aan de orde kan komen.&#13;
13. Met betrekking tot verdere door de zusters Lubbering geleden schade, door het hof naar billijkheid vast te stellen, althans op te maken bij staat en te vereffenen volgens de wet, is door de zusters Lubbering niets ge steld. Deze vordering komt derhalve niet voor toewijzing in aanmerking.&#13;
14. Toewijzing van de gevorderde schade vergoeding brengt sedert 1 januari 1992, toen de procedure tot vanwaardeverklaring werd afgeschaft, niet meer met zich mee, dat de in verband daarmee gelegde conservatoire der denbeslagen van waarde dienen te worden verklaard.&#13;
15. Hetgeen hierboven is overwogen bete kent, dat grief II voor een belangrijk gedeelte gegrond is.&#13;
16. Nu de oorspronkelijke vorderingen van de zusters Lubbering voor het grootste gedeel te zullen worden toegewezen, is ook grief III gegrond, en zal Roelof Lubbering in de kos ten van het geding in eerste instantie worden veroordeeld 17. Ook de kosten van de procedure in ho-ger beroep zullen ten laste van Roelof Lubbe-ring worden gebracht.&#13;
Slotsom&#13;
Het vonnis waarvan beroep dient te worden vernietigd en ten aanzien van de oorspronke-lijke vorderingen van de zusters Lubbering zal worden beslist als hierboven is overwogen. Roelof Lubbering zal worden veroordeeld in de kosten van de procedure in eerste aanleg en in hoger beroep. De kosten van de gelegde be-slagen zullen slechts voor de helft voor reke-ning van Roelof Lubbering worden gebracht, aangezien het bedrag waarvoor die beslagen zijn gelegd het bedrag van de toe te wijzen schadevergoeding in aanzienlijke mate over-treft.&#13;
Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van het kantongerecht te Meppel van 30 au-gustus 1990, waarvan beroep;&#13;
veroordeelt Roelof Lubbering om aan de zusters Lubbering gezamenlijk tegen behoor-lijk bewijs van kwijting te betalen, des dat hij aan de één betalende jegens de ander zal zijn bevrijd, de somma van f 30 558,- (dertigdui-zend en vijfhonderd en achtenvijftig gulden), te vermeerderen met de wettelijke rente over dit bedrag vanaf 16 juli 1988 tot de dag van algehele voldoening;&#13;
wijst af het meer of anders gevorderde;&#13;
veroordeelt Roelof Lubbering in de kosten van de procedure in beide instanties, aan de zijde van de zusters Lubbering tot op heden begroot op f 3 315,- voor de eerste aanleg en f 2 856,80 voor het hoger beroep, alsmede in de kosten van de gelegde conservatoire besla-gen tot een bedrag van f 639,25.</content><legacyfootnotes/><footnotes><footnote/></footnotes><auteurs/><published>1994-01-01 00:00:00</published><modified>1992-07-06 00:00:00</modified><editiondate>1994-01-01</editiondate><htmlpath>https://denhollander.info/artikel/5165</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2017</searchword><id>13989</id><udhid>UDH:TvAR/13989</udhid><titel>Pachtkamer Hof Arnhem-Leeuwarden, 8 november 2016,  ECLI:NL:GHARN:2016:8946 (Prins/Staat) (TvAR 2017/5862)</titel><searchwords><searchword>TvAR 1/2017</searchword><searchword>TvAR 2017/5862</searchword><searchword>UDH:TvAR/13989</searchword></searchwords><attachments><attachment><name>18903.pdf</name><extention>pdf</extention><url>https://denhollander.info/download/18903/ci</url></attachment></attachments><inleiding/><content>&lt;h3 class="jurisprudentieinzake"&gt;(mrs. Th.C.M. Willemse, F.J.P. Lock en B.J.H. Hofstee en de deskundige leden mr. ing. H.J. Vinke en ir. J.J. Jurrius)&lt;/h3&gt;&#13;
&lt;h2&gt;Pachtovereenkomst. Ontbinding. Wanbetaling.&lt;/h2&gt;&#13;
&lt;p&gt;[Burgerlijk Wetboek, art. 6:265, art. 7:346]&lt;/p&gt;&#13;
&lt;p&gt;Het hof overweegt dat de hoofdverplichting van de pachter bestaat uit de voldoening van de tegenprestatie op de overeengekomen wijze en tijdstippen (artikel 7:346 BW). Niet voldoening daaraan door niet, te laat of te weinig te betalen levert een tekortkoming op die de verpachter de bevoegdheid geeft de pachtovereenkomst te ontbinden. Pachter is vanaf 2011 steeds nalatig geweest met het tijdig betalen van de verschuldigde pachtpenningen. Tot vier keer toe is hij bij vonnis veroordeeld tot betaling, maar dat heeft geen invloed gehad op zijn betalingsgedrag. Het gaat in deze dus om stelselmatig te late betaling. Geen reden toepassing te geven aan de tenzij-bepaling uit artikel 6:265 BW.&lt;/p&gt;&#13;
&lt;p&gt;Met noot E.H.M. Harbers&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;arrest van de pachtkamer&lt;/p&gt;&#13;
&lt;p&gt;in de zaak van&lt;/p&gt;&#13;
&lt;p&gt;Johannes Albertus Maria Prins,&lt;/p&gt;&#13;
&lt;p&gt;wonende te Scheerwolde, gemeente Steenwijkerland,&lt;/p&gt;&#13;
&lt;p&gt;appellant,&lt;/p&gt;&#13;
&lt;p&gt;hierna: Prins,&lt;/p&gt;&#13;
&lt;p&gt;advocaat: mr. J.R.M. Rikmenspoel,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;de publiekrechtelijke rechtspersoon De Staat der Nederlanden(Ministerie van Binnenlandse Zaken en Koninkrijkrelaties, Rijksvastgoed- en ontwikkelingsbedrijf),&lt;/p&gt;&#13;
&lt;p&gt;zetelend te 's-Gravenhage,&lt;/p&gt;&#13;
&lt;p&gt;ge&amp;iuml;ntimeerde,&lt;/p&gt;&#13;
&lt;p&gt;hierna: de Staat,&lt;/p&gt;&#13;
&lt;p&gt;advocaat: mr. F. Sepmeijer.&lt;/p&gt;&#13;
&lt;h2&gt;1 Het verdere verloop van het geding in hoger beroep&lt;/h2&gt;&#13;
&lt;p&gt;Het hof neemt de inhoud van het tussenarrest van 19 augustus 2014 hier over.&lt;/p&gt;&#13;
&lt;p&gt;1.1 Het verdere verloop blijkt uit:&lt;/p&gt;&#13;
&lt;p&gt;- het proces-verbaal van comparitie van partijen, &lt;br /&gt;- de memorie van grieven,&lt;/p&gt;&#13;
&lt;p&gt;- de memorie van antwoord.&lt;/p&gt;&#13;
&lt;p&gt;1.2 Vervolgens heeft de Staat de stukken voor het wijzen van arrest aan het hof overgelegd en heeft het hof arrest bepaald.&lt;/p&gt;&#13;
&lt;p&gt;1.3 Prins vordert in het hoger beroep - kort samengevat - te vernietigen het vonnis van 3 juni 2014 voor zover daarbij de vordering van de Staat is toegewezen en de vordering van de Staat alsnog af te wijzen met veroordeling van de Staat in de kosten van beide procedures.&lt;/p&gt;&#13;
&lt;h2&gt;2 De vaststaande feiten&lt;/h2&gt;&#13;
&lt;p&gt;Het hof gaat in hoger beroep uit van de volgende feiten:&lt;/p&gt;&#13;
&lt;p&gt;2.1 De Staat heeft aan Prins verpacht acht percelen los land, kadastraal bekend gemeente IJsselham, sectie P, nummers 868, 869, 870, 871, 1518, 1559, 1576 en 1578, tezamen bijna 32 ha groot.&lt;/p&gt;&#13;
&lt;p&gt;2.2 Voorafgaand aan de dagvaarding in deze zaak in eerste aanleg van 27 januari 2014 heeft de Staat Prins sedert 2011 viermaal eerder gedagvaard. Steeds ging het om achterstallige pachtpenningen en zijn de vorderingen van de Staat bij vonnis toegewezen (productie 6 bij inleidende dagvaarding). Prins heeft het verschuldigde na het wijzen van de vonnissen voldaan. In onderhavige zaak waren de pachtbetalingen over de periode van 1 november 2012 tot 1 november 2013 tot een totaalbedrag van &amp;euro; 18.515,32 niet voldaan. Na betekening van de dagvaarding heeft Prins de betreffende facturen alsnog voldaan, vermeerderd met incassokosten, rente en een voorschot op de proceskosten. Er zijn nadien geen nieuwe betalingsachterstanden ontstaan.&lt;/p&gt;&#13;
&lt;h2&gt;3 Het geschil en de beslissing in eerste aanleg&lt;/h2&gt;&#13;
&lt;p&gt;3.1 De Staat heeft in eerste aanleg &amp;ndash; na wijziging van eis &amp;ndash; gevorderd de pachtovereenkomst te ontbinden en Prins te veroordelen tot ontruiming van de pachtpercelen.&lt;/p&gt;&#13;
&lt;p&gt;3.2 De pachtkamer heeft bij vonnis van 3 juni 2014 de overeenkomst ontbonden en Prins veroordeeld om uiterlijk vier weken na betekening van het vonnis de percelen te ontruimen, met veroordeling van Prins in de proceskosten.&lt;/p&gt;&#13;
&lt;h2&gt;4 De beoordeling van het geschil in hoger beroep&lt;/h2&gt;&#13;
&lt;p&gt;4.1 In zijn eerste grief voert Prins aan dat de pachtkamer ten onrechte heeft overwogen dat hij sedert 2011 alleen via gerechtelijke procedures de pacht heeft betaald. De pacht over de periode 1 mei 2012 tot 1 november 2012 heeft hij namelijk zonder gerechtelijke invordering betaald op 7 december 2012. De Staat heeft dit erkend en erbij opgemerkt dat deze betaling wel te laat heeft plaatsgevonden. In zoverre slaagt de grief, maar dat kan niet leiden tot vernietiging van het vonnis.&lt;/p&gt;&#13;
&lt;p&gt;4.2 In zijn tweede grief betoogt Prins dat de pachtkamer hem ten onrechte niet is gevolgd in zijn beroep op de tenzij-bepaling uit artikel 6:265 BW. Het eerste lid van dat artikel bepaalt: &lt;span class="italic"&gt;&amp;ldquo;Iedere tekortkoming van een partij in de nakoming van een van haar verbintenissen geeft aan de wederpartij de bevoegdheid om de overeenkomst geheel of gedeeltelijk te ontbinden, tenzij de tekortkoming, gezien haar bijzondere aard of geringe betekenis, deze ontbinding met haar gevolgen niet rechtvaardigt.&amp;rdquo; &lt;/span&gt;Prins voert aan dat hij het verschuldigde vrijwel direct na ontvangst van de dagvaarding heeft betaald inclusief rente en kosten. Verder voert hij aan dat er vanaf 1972 een pachtovereenkomst tussen hem en de Staat bestaat en dat er tot 2011 nimmer betalingsproblemen zijn geweest. Wegens zijn echtscheiding heeft Prins moeilijkheden gehad aan zijn betalingsverplichtingen te voldoen. Daarnaast voert Prins aan dat hij voornemens is zijn bedrijf te verkopen en dat hij in 2012 en 2013 onderhandelingen heeft gevoerd met onder meer de Staat over pachtoverneming.&lt;/p&gt;&#13;
&lt;p&gt;Daarnaast waren er liquiditeitsproblemen omdat subsidiegelden voor rietland achteraf werden betaald en Prins moest voorfinancieren. Tot slot wijst hij op de financi&amp;euml;le gevolgen. Prins zal geen veehouder meer kunnen zijn omdat hij onvoldoende land overhoudt bij ontbinding van de pachtovereenkomst. Ook kan hij geen mais meer verbouwen voor de verkoop. Meer dan de helft van zijn inkomsten zal wegvallen. Daarnaast moeten de bedrijfsgebouwen fors worden afgewaardeerd. Het hof begrijpt dat Prins zich erop beroept dat de tekortkoming, gezien haar geringe betekenis en de gevolgen die ontbinding zal meebrengen, in het licht van de overige omstandigheden van het geval, de ontbinding van de pachtovereenkomst niet rechtvaardigt.&lt;/p&gt;&#13;
&lt;p&gt;4.3 Het hof overweegt dat de hoofdverplichting van de pachter bestaat uit de voldoening van de tegenprestatie op de overeengekomen wijze en tijdstippen (artikel 7:346 BW). Niet voldoening daaraan door niet, te laat of te weinig te betalen levert een tekortkoming op die de verpachter de bevoegdheid geeft de pachtovereenkomst te ontbinden. Prins is vanaf 2011 steeds nalatig geweest met het tijdig betalen van de verschuldigde pachtpenningen. Tot vier keer toe is hij bij vonnis veroordeeld tot betaling, maar dat heeft geen invloed gehad op zijn betalingsgedrag. Het gaat in deze dus om stelselmatig te late betaling.&lt;/p&gt;&#13;
&lt;p&gt;4.4 Prins heeft ter comparitie medegedeeld dat hij al langer doende is zijn bedrijf te verkopen. De melkkoeien heeft hij al verkocht aan het bedrijf van zijn dochter en haar vriend. Het vee weidt nog op het gepachte. Niet duidelijk is (gemaakt) of dat tegen betaling geschiedt. Verder verbouwt hij nog mais voor de verkoop, maar de omvang en opbrengst daarvan heeft Prins niet toegelicht. Naast het gepachte beschikt Prins over 45 ha rietland, 4 ha huisperceel en 7 ha natuurgrond. De natuurgrond en de rietlanden wil hij blijven exploiteren. Ook over deze tak van zijn bedrijf heeft Prins geen financi&amp;euml;le gegevens verstrekt.&lt;/p&gt;&#13;
&lt;p&gt;4.5 Met de Staat is overleg geweest over bedrijfsopvolging met pachtovername, maar dat heeft tot niets geleid. Bedrijfsverkoop heeft ook niet plaatsgevonden. Ter comparitie is tevens de optie besproken dat de dochter van Prins in de plaats zou worden gesteld, maar dat heeft (kennelijk) evenmin tot overeenstemming geleid.&lt;/p&gt;&#13;
&lt;p&gt;4.6 Het komt er dan ook op neer dat, ondanks de inspanningen van partijen, geen uitzicht bestaat op opvolging in de pacht door een derde waardoor de liquiditeitsproblemen van Prins, die een particuliere lening heeft moeten aangaan om onderhavige schuld te voldoen, nog steeds bestaan. Prins is voor zijn bedrijfsvoering verder niet (overwegend) afhankelijk van het gepachte omdat hij al zijn vee heeft verkocht. In elk geval heeft Prins niet onderbouwd dat het gepachte thans nog wezenlijk is voor zijn bedrijf. Daarnaast overweegt het hof dat partijen ter zitting tevens hebben afgesproken dat Prins zou zoeken naar zekerheden voor drie jaren pacht. Louter de opmerking van Prins onder randnummer 17 van de memorie van grieven dat hij in staat is zekerheid te bieden, biedt in het licht van het bovenstaande onvoldoende uitzicht op tijdige betalingen in de toekomst. Gevoegd bij het feit dat de Staat in de periode 2011 &amp;ndash; 2014 Prins vijf maal in rechte heeft moeten betrekken om betaling te verkrijgen, is er onvoldoende aanleiding op grond van de (overblijvende) omstandigheden dat partijen reeds 42 jaar een pachtrelatie hebben en dat er pas vanaf 2011 betalingsproblemen zijn ontstaan, te oordelen dat de tekortkomingen een geringe betekenis hebben en de ontbinding van de pachtovereenkomst met haar gevolgen niet rechtvaardigen.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;4.7 Het hoger beroep faalt zodat het bestreden vonnis zal worden bekrachtigd. Als de (overwegend) in het ongelijk te stellen partij zal het hof Prins in de kosten van het hoger beroep veroordelen. De kosten aan de zijde van de Staat zullen worden vastgesteld op &amp;euro; 1.920 aan griffierecht en op &amp;euro; 1.788 aan salaris advocaat (2 punten x tarief II). Als niet weersproken zal het hof ook de gevorderde wettelijke rente over de proceskosten toewijzen zoals hierna vermeld.&lt;/p&gt;&#13;
&lt;h2&gt;5 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;bekrachtigt het vonnis van de pachtkamer te Zwolle (rechtbank Overijssel) van 3 juni 2014;&lt;/p&gt;&#13;
&lt;p&gt;veroordeelt Prins in de kosten van het hoger beroep, tot aan deze uitspraak aan de zijde van de Staat vastgesteld op &amp;euro; 1.920 voor griffierecht en op &amp;euro; 1.788 voor salaris overeenkomstig het liquidatietarief en te voldoen binnen veertien dagen na dagtekening van dit arrest, en -voor het geval voldoening binnen bedoelde termijn niet plaatsvindt- te vermeerderen met de wettelijke rente te rekenen vanaf bedoelde termijn voor voldoening;&lt;/p&gt;&#13;
&lt;p&gt;verklaart dit arrest voor zover het de hierin vermelde proceskostenveroordeling betreft uitvoerbaar bij voorraad.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;In beide bovengenoemde arresten vordert de Staat ontbinding van de pachtovereenkomst vanwege betalingsproblemen.&lt;/p&gt;&#13;
&lt;p&gt;E&amp;eacute;n van de kernverplichtingen van de pachter is om tijdig de verschuldigde pachtprijs te voldoen (artikel 7:347 BW). Doet de pachter dat niet, dan schiet de pachter tekort in de nakoming van zijn verplichtingen en geeft dat de verpachter een bevoegdheid tot (het vorderen van) ontbinding. Uit artikel 7:376 BW volgt dat de verpachter geen mogelijkheid heeft tot ontbinding via een buitengerechtelijke verklaring, ontbinding geschiedt uitsluitend door de (pacht)rechter.&lt;/p&gt;&#13;
&lt;p&gt;Artikel 7:376 BW is een aanvulling op artikel 6:265 BW. In artikel 6:265 BW is bepaald dat een overeenkomst niet wordt ontbonden als de tekortkoming, gezien haar bijzondere aard of geringe betekenis, de ontbinding met haar gevolgen niet rechtvaardigt, de zgn tenzij-bepaling. Op die bepaling moet door de pachter uitdrukkelijk een beroep worden gedaan. De rechter mag dit niet ambtshalve toepassen (zie HR 27 november 1998, &lt;span class="italic"&gt;NJ&lt;/span&gt; 1999, 197 en voor het pachtrecht: Pk Hof Arnhem-Leeuwarden 3 december 2013, &lt;span class="italic"&gt;TvAR&lt;/span&gt; 2014, 5781 Gijsbers/Van Nieuwenhoven en Pk Hof Arnhem-Leeuwarden 2 februari 2016, &lt;span class="italic"&gt;TvAR&lt;/span&gt; 2016, 5836, Kuijs/Kuijs). Voor een overzicht van geslaagde beroepen van de pachter op de tenzij-bepaling, zie Asser/Snijders &amp;amp; Valk 7-III 2016, nr. 463.&lt;/p&gt;&#13;
&lt;p&gt;Onder het oude recht was een betalingsachterstand een verplichte ontbindingsgrond. Artikel 55 lid 2 Pachtwet verplichtte de rechter de ontbinding toe te wijzen indien ten tijde van de uitspraak de pachter in gebreke was de pachtprijs te voldoen, met dien verstande dat de rechter de pachter een korte termijn kon geven om alsnog aan zijn verplichtingen te voldoen. Het artikel beperkte aldus de mogelijkheid van de pachtrechter om de vordering af te wijzen op grond van de tenzij-bepaling van artikel 6:265 BW (zie Pk Hof Arnhem 7 februari 2006, &lt;span class="italic"&gt;TvAR&lt;/span&gt; 2007, 5390).&lt;/p&gt;&#13;
&lt;p&gt;In bovengenoemde uitspraken wordt door de pachters in een procedure tot ontbinding van de pachtovereenkomst tevergeefs een beroep gedaan op de tenzij-bepaling.&lt;/p&gt;&#13;
&lt;p&gt;In de uitspraak van 8 maart 2016 gaat het om de pacht van een hoeve. Pachter heeft een zeer aanzienlijke betalingsachterstand. In eerste aanleg wordt een achterstallige pacht gevorderd van circa &amp;euro; 14.000,-, dat bedrag loopt gedurende de procedure op tot meer dan &amp;euro; 60.000,-. Naast de inhoudelijk niet-slagende verweren dat de pachtprijs niet verschuldigd zou zijn &amp;ndash; vanwege slechte bodemgesteldheid, een tegenvordering, een gedeeltelijke be&amp;euml;indiging van de pacht &amp;ndash; beroept de pachter zich op de ingrijpende gevolgen: het gezin komt op straat, zonder perspectief op een nieuwe broodwinning. Het wekt geen verbazing dat dit verweer niet slaagt, gelet op de aanzienlijke betalingsachterstand. De gevolgen van de ontbinding zijn weliswaar groot, maar dit betekent niet dat daarom de ontbinding achterwege dient te blijven. De pachtovereenkomst wordt op de datum van het arrest ontbonden, echter de pachter hoeft niet onmiddellijk tot ontruiming over te gaan. Er wordt een ontruimingstermijn van bijna vier maanden gegeven. Gedurende die periode is de (gewezen) pachter een vergoeding verschuldigd met toepassing van artikel 7:359 BW. Dat artikel bepaalt dat als de pachter na het einde van de pacht het gepachte onrechtmatig onder zich houdt, de verpachter aanspraak heeft op een vergoeding die ten minste gelijk is aan de pachtprijs. Echter in dit geval is er geen sprake van een onrechtmatig gebruik (zie bijvoorbeeld Pk Hof Arnhem Leeuwarden, 27 mei 2014, &lt;span class="italic"&gt;TvAR&lt;/span&gt; 2014, 5769 Doude van Troostwijk/Wismeijer). Immers op basis van het arrest is het gebruik tot 1 juli 2016 toegestaan. Deze bepaling wordt kennelijk naar analogie toegepast; er is sprake van een voortgezet gebruik, waarbij het redelijk is dat er een vergoeding voor dit gebruik wordt betaald.&lt;/p&gt;&#13;
&lt;p&gt;In de uitspraak van 8 november 2016 heeft de pachter na het uitbrengen van de dagvaarding in eerste aanleg alsnog de achterstallige pacht betaald. Soms loopt het dan alsnog goed af voor de pachter, zie Pk Hof Arnhem, 25 april 2006, &lt;span class="italic"&gt;TvAR&lt;/span&gt; 2008, 5427, Delgromij/Mom, waarbij het Hof de lange pachtrelatie mede van belang achtte. In dit geval gaat het verweer voor de pachter niet op. Er is sprake van een stelselmatige te late betaling. De verpachter heeft de pachter vier keer moeten dagvaarden om betaling af te dwingen. Voorts blijkt uit het arrest dat er geen zicht is op het oplossen van de liquiditeitsproblemen, dat de pachter geen zekerheid kan bieden en voorts dat hij (door verkoop van zijn vee) niet overwegend afhankelijk is van de pachtgrond. Dan gaat een beroep op een lange pachtrelatie niet meer op, ook niet als de betalingsproblemen van recente datum zijn.&lt;/p&gt;&#13;
&lt;p&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2017-01-26 17:02:06</published><modified>2017-01-27 12:11:35</modified><editiondate>2017-01-26</editiondate><htmlpath>https://denhollander.info/artikel/13989</htmlpath></article>
</articles></edition>
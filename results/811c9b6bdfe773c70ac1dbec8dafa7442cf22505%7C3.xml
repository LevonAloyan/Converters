<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2003</searchword><id>4597</id><udhid>UDH:TvAR/4597</udhid><titel>Wetgeving en literatuur</titel><searchwords><searchword>TvAR 12/2003</searchword><searchword>UDH:TvAR/4597</searchword></searchwords><attachments><attachment><name>2003_nr 12_Wetgeving_Bezemer.pdf</name><extention>pdf</extention><url>https://denhollander.info/download/4542/ci</url></attachment></attachments><inleiding>Agrarisch milieubeleid&#13;
&#13;
Uitspraak Europese Hof&#13;
Op 2 oktober 2003 heeft het Hof van Justitie&#13;
van de Europese Gemeenschappen uitspraak&#13;
gedaan in de inbreukprocedure tegen Nederland&#13;
(zaak C-322/00) betreffende de uitvoering&#13;
door Nederland van de Nitraatrichtlijn.&#13;
Met deze uitspraak is definitief vastgesteld dat&#13;
Nederland zijn uit het EG-Verdrag voortvloeiende&#13;
verplichtingen niet nakomt door&#13;
onvoldoende uitvoering te geven aan de&#13;
Nitraatrichtlijn. Het Hof stelt hiermee buiten&#13;
twijfel dat een stelsel van verliesnormen&#13;
ontoereikend is. Dit betekent dat het Nederlandse&#13;
mestbeleid op deze punten moet worden&#13;
aangepast, zo schrijft de staatssecretaris&#13;
van VROM aan de Tweede Kamer in een brief&#13;
van diezelfde datum (TK 2003-2004, 26 729,&#13;
nr. 58).. De uitspraak volgt de conclusie van&#13;
de A-G van 7 november 2002. Het Hof oordeelt&#13;
dat Nederland zijn uit de Nitraatrichtlijn&#13;
voortvloeiende verplichtingen niet is nagekomen:&#13;
1. door geen voorschriften vast te stellen&#13;
betreffende de minimum opslagcapaciteit van&#13;
dierlijke mest op bedrijfsniveau;&#13;
2. door in zijn actieprogramma (in de wet)&#13;
geen gebruiksnormen voor meststoffen op te&#13;
nemen die gebaseerd zijn op een balans tussen&#13;
de te verwachten stikstofbehoefte van de&#13;
gewassen en de stikstoftoevoer naar de gewassen&#13;
uit de bodem en uit bemesting;&#13;
3. door in zijn actieprogramma (in de wet)&#13;
geen gebruiksnormen op te nemen waarbij het&#13;
op of in de bodem brengen van dierlijke meststoffen&#13;
wordt beperkt tot de in bijlage III, 1,&#13;
punt 3, van de Nitraatrichtlijn genoemde hoe-&#13;
veelheden per hectare per jaar (210 kg stikstof&#13;
voor de periode tot 19 december 2002 en 170&#13;
kg stikstof voor de periode daarna);&#13;
4. door geen voorschriften vast te stellen&#13;
omtrent de aanwending en gebruik van kunstmest,&#13;
het toepassen van meststoffen in de&#13;
nabijheid van waterlopen en het aanwijzen&#13;
van steile hellingen, waarmee de afvoer van&#13;
nutriënten naar het water op een aanvaardbaar&#13;
niveau wordt gehouden;&#13;
5. door in zijn actieprogramma geen aanvullende&#13;
of verscherpte maatregelen betreffende&#13;
droge zandgronden op te nemen.&#13;
De staatssecretaris schrijft dat het Nederlandse&#13;
mestbeleid waarschijnlijk op de volgende&#13;
punten moet worden aangepast: er zullen&#13;
gebruiksnormen voor dierlijke meststoffen&#13;
moeten komen en tevens gebruiksnormen&#13;
voor de totale bemesting (daarbij gaat het&#13;
naast dierlijke mest ook om kunstmest, overige&#13;
meststoffen en bijdragen vanuit de bodem);&#13;
en er moeten nadere maatregelen worden&#13;
getroffen die eisen stellen aan de minimum&#13;
opslagcapaciteit van dierlijke mest op individueel&#13;
bedrijfsniveau. Voorts blijft aanvullend&#13;
beleid voor uitspoelingsgevoelige gronden&#13;
noodzakelijk.&#13;
De eerste stap is nu het indienen van een&#13;
nieuw actieprogramma voor de periode 2004-&#13;
2007, en wel vóór 20 december 2003. Op basis&#13;
van dit actieprogramma zal begin 2004 een&#13;
nieuw derogatievoorstel met wetenschappelijke&#13;
onderbouwing bij de Commissie worden&#13;
ingediend.&#13;
&#13;
Parlementaria&#13;
– Mest- en ammoniakbeleid, TK 2003-2004,&#13;
24 445, nr. 66 (brief staatssecretaris VROM&#13;
over de in het Agrarisch Dagblad gepubliceerde&#13;
cijfers van VROM over het aantal veehouderijbedrijven&#13;
in de voorstelde ammoniakzones,&#13;
die afwijken van de cijfers in de brief van&#13;
LNV/VROM van 12 september jl. (24 445,&#13;
nr. 65), 20 oktober 2003)&#13;
– Wijziging Meststoffenwet en Wet herstructurering&#13;
varkenshouderij i.v.m. het schrappen&#13;
van de tweede generieke korting en het aanbrengen&#13;
van enkele praktische verbeteringen,&#13;
EK 2003-2004, 28 818, nr. A (voorlopig verslag,&#13;
7 oktober 2003)&#13;
– Toekomst milieuwetgeving, TK 2003-2004,&#13;
27 664, nr. 18 (brief staatssecretaris over de&#13;
toegenomen uitvoer van afvalstoffen naar&#13;
Duitsland, 14 oktober 2003)&#13;
– Vierde Nationaal Milieubeleidsplan, TK&#13;
2003-2004, 27 801, nr. 23 (brief staatssecretaris&#13;
met de kabinetsreactie op het advies ‘Naar&#13;
nieuwe wegen in het milieubeleid’ van de&#13;
WRR, 2 oktober 2003)&#13;
– Implementatiewet EG-kaderrichtlijn water,&#13;
TK 2003-2004, 28 808, nr. 6 (nota n.a.v. het&#13;
verslag, 10 oktober 2003); nr. 7 (nota van&#13;
wijziging: betreft nadere afstemming met het&#13;
wetsvoorstel uitvoering Verdrag van Aarhus&#13;
(28 835); verbetering in de bepaling t.a.v. de&#13;
monitoring; termijnstelling t.a.v. de toekenning&#13;
van de functie onttrekking van water&#13;
t.b.v. de drinkwatervoorziening; duidelijker&#13;
regeling van inwerkingtreding en overgangsrecht,&#13;
10 oktober 2003)&#13;
– Waterbeleid, TK 2003-2004, 27 625, nr. 30&#13;
(brief minister over het niet structureel verlengen&#13;
van het uitrijverbod van dierlijke mest:&#13;
n.a.v. adviezen van de Technische Commissie&#13;
Bodembescherming wordt geconcludeerd dat&#13;
een structurele verlenging milieukundig en&#13;
landbouwkundig ongewenst is. Milieukundig&#13;
is het ongewenst omdat vanaf augustus een&#13;
toenemende uitspoeling van nutriënten optreedt.&#13;
Landbouwkundig is het ongewenst&#13;
omdat na 1 september de mineralenbenutting&#13;
laag is en omdat het vooral een probleem van&#13;
mestopslagcapaciteit blijkt te zijn, waar ondernemers&#13;
in bijzondere omstandigheden zelf&#13;
voorzieningen voor kunnen treffen door deze&#13;
mest zonodig elders op te slaan, 6 oktober&#13;
2003)&#13;
– Vierde Nota Waterhuishouding, TK 2003-&#13;
2004, 26 401, nr. 33 (verslag algemeen overleg&#13;
over baggerspeciedepot Koegorspolder,&#13;
regierol VW bouwgrondstoffen en MER-procedure&#13;
winning zand en grind in Klaverbankgebied,&#13;
16 oktober 2003)&#13;
– Effectiviteit energiebesparingsbeleid in de&#13;
glastuinbouw, TK 2003-2004, 28 780, nr. 5&#13;
(brief met een reactie op het onderzoek van&#13;
het Centraal Planbureau (CPB), 10 oktober&#13;
2003)&#13;
– Aanhangsel Hand. TK 2002-2003, nr. 170,&#13;
Vragen van het lid Van den Brink (LPF) aan&#13;
de minister van LNV over het beëindigen van&#13;
de toelating van een specifiek gewasbescher-&#13;
mingsmiddel (ingezonden: 29 september 2003;&#13;
antwoord: 21 oktober 2003)&#13;
&#13;
Literatuur&#13;
– P. Houweling, ‘De keuze voor een algemene&#13;
regel ingevolge artikel 8.40 Wm’, Milieu &amp;&#13;
Recht oktober 2003/nr. 10, p. 268-273 (kritische&#13;
beschouwing m.b.t. het onderzoek van&#13;
de Evaluatiecommissie Wet milieubeheer naar&#13;
de werking van vergunningvervangende, algemene&#13;
regels op grond van art. 8.40 Wm)&#13;
&#13;
Jurisprudentie&#13;
– Hof Amsterdam 14 april 2003 (Wijziging&#13;
tenlastelegging (naast handelen zonder vergunning&#13;
toevoeging subsidiair handelen in&#13;
strijd met vergunningvoorschriften) niet toegestaan;&#13;
geen Wm-vergunningplicht; onvoldoende&#13;
verzorging dieren; aanwezig hebben&#13;
niet-geoormerkte runderen), Milieu &amp; Recht&#13;
oktober 2003/nr. 10, nr. 103&#13;
– ABRvS 11 december 2002 (Nb-wetvergunning&#13;
veehouderij nabij beschermd natuurmonument),&#13;
Milieu &amp; Recht oktober 2003/&#13;
nr. 10, nr. 107 (m.nt. J.M. Verschuuren onder&#13;
nr. 110)&#13;
– ABRvS 19 maart 2003 (Nb-wetvergunning&#13;
veehouderij nabij beschermd natuurmonument),&#13;
Milieu &amp; Recht oktober 2003/nr. 10,&#13;
nr. 108 (m.nt. J.M. Verschuuren onder nr. 110)&#13;
– ABRvS 9 april 2003 (Nb-wetvergunning&#13;
veehouderij nabij beschermd natuurmonument),&#13;
Milieu &amp; Recht oktober 2003/nr. 10,&#13;
nr. 109 (m.nt. J.M. Verschuuren onder nr. 110)&#13;
– ABRvS 21 mei 2003 (Nb-wetvergunning&#13;
veehouderij nabij beschermd natuurmonument),&#13;
Milieu &amp; Recht oktober 2003/nr. 10,&#13;
nr. 110 (m.nt. J.M. Verschuuren)&#13;
– ABRvS 25 juni 2003 (Lozingenbesluit&#13;
open teelt en veehouderij. Verplichting meldingsformulier&#13;
in te zenden; agrarische en&#13;
huishoudelijke activiteiten; aansprakelijkheid&#13;
voor lozingen van derden.), AB 11 oktober&#13;
2003, nr. 358 (m.nt. A. van Hall)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2003-12-01 00:00:00</published><modified>2003-12-01 00:00:00</modified><editiondate>2003-12-01</editiondate><htmlpath>https://denhollander.info/artikel/4597</htmlpath></article>
</articles></edition>
<edition><articles><article><jaar>1986</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1986</searchword><id>6347</id><udhid>UDH:TvAR/6347</udhid><titel>De omvang van het kwekersrecht</titel><searchwords><searchword>TvAR 1/1986</searchword><searchword>UDH:TvAR/6347</searchword></searchwords><attachments><attachment><name>1986_nr 1_Artikel_Kras.pdf</name><extention>pdf</extention><url>https://denhollander.info/download/6129/ci</url></attachment></attachments><inleiding>Op 12 april 1985 heeft de Hoge Raad arrest gewezen in een geschil tussen de&#13;
kwekersrechthouder van het gladiolenras 'Elvira' en een teler-vermeerderaar van&#13;
bloemen van dat ras. De Hoge Raad heeft principieel beslist dat de omvang van het&#13;
kwekersrecht van siergewassen mede omvat de vermeerdering van teeltmateriaal&#13;
voor eigen gebruik als teler.&#13;
De kwekersrechthouder van het ras 'Elvira' verhandelt gladiolenknollen naar het&#13;
buitenland. Een Nederlandse teler koopt (een gedeelte van) deze knollen, voert ze&#13;
weder in en teelt er bloemen (= eindprodukten) van. Na de bloemenoogst rooit de&#13;
teler de in de grond resterende oude knollen en de nieuw gevormde kralen en knollen.&#13;
De nieuwe kralen en knollen worden geprepareerd en opnieuw opgeplant voor&#13;
een volgende teelt van bloemen.</inleiding><content>Het telen van bloemen valt niet onder het uitsluitende recht van de kwekersrechthouder.&#13;
Dit recht beperkt zich tot het voor handelsdoeleinden telen en verhandelen&#13;
van teeltmateriaal (art. 40, lid 1 eerste zin Zaaizaad- en Plantgoed wet). Het kopen&#13;
van het door de kwekersrechthouder verhandelde teeltmateriaal en het weer in Nederland&#13;
opplanten is eveneens geen handeling in strijd met het exclusieve recht van&#13;
de kwekersrechthouder. Verwant aan de Eenvormige Beneluxwet op de Warenmerken&#13;
(art. 13a laatste zin) kent de Zaaizaad- en Plantgoedwet (ZPW) de bepaling&#13;
dat latere verkrijgers van teeltmateriaal dat met toestemming van de kwekersrechthouder&#13;
in het verkeer is gebracht, voor verder gebruik geen toestemming van de&#13;
kwekersrechthouder behoeven (art. 40, lid 4 ZPW).&#13;
Mag de teler echter zonder toestemming nieuwe kralen en knollen oogsten en weer&#13;
opplanten voor een nieuwe, eigen cultuur?&#13;
De Hoge Raad heeft deze vraag beantwoord door art. 40 ZPW uit te leggen met&#13;
behulp van de Verdragstekst waarop deze bepaling is gebaseerd (Upov-tekst art. 5,&#13;
lid 1). Art. 40, lid 1 luidt:&#13;
'De houder van een kwekersrecht heeft het uitsluitend recht voor handelsdoeleinden&#13;
teeltmateriaal van het ras voort te brengen, in het verkeer te brengen, verder&#13;
te verhandelen, uit te voeren, voor een van deze doeleinden in voorraad te hebben&#13;
alsmede deze handelingen te doen verrichten. Het recht van de kweker strekt zich&#13;
uit tot sierplanten of delen daarvan, die in de regel verhandeld worden voor andere&#13;
doeleinden dan voor vermeerdering, indien zij zijn gebruikt als vermeerderingsmateriaal&#13;
voor de voortbrenging van sierplanten of snijbloemen voor de handel.'&#13;
Kort gezegd komt de uitleg hierop neer. De eerste zin houdt in dat het uitsluitende recht voor handelsdoeleinden teeltmateriaal te produceren en te verhandelen betekent,&#13;
dat elke andere produktiehandeling zoals de produktie voor eigen gebruik&#13;
en de produktie van eindprodukt niet valt onder het uitsluitende recht van de&#13;
kwekersrechthouder.&#13;
De tweede zin omvat een uitzondering: bij siergewassen dient een teler eveneens&#13;
voor de produktie van teeltmateriaal voor eigen gebruik, dus voor de teelt van teeltmateriaal&#13;
ten behoeve van eigen eindprodukt, toestemming te hebben van de&#13;
kwekersrechthouder.&#13;
In feite komt daarmee de wettekst in de tweede zin van art. 40, lid 1 ZPW 'die&#13;
in de regel verhandeld worden voor andere doeleinden dan voor vermeerdering, indien&#13;
zij zijn gebruikt als vermeerderingsmateriaal' geheel te vervallen.&#13;
Anders gezegd, het kwekersrecht omvat het uitsluitend recht (voor de eerste maal)&#13;
teeltmateriaal van een beschermd ras te verhandelen en/of voor dat doel teeltmateriaal&#13;
onder zich te hebben. Bij siergewassen geldt daarboven dat men niet zonder toestemming&#13;
teeltmateriaal voor de teelt van eindprodukten mag produceren. Een aanmerkelijke&#13;
uitbreiding van de omvang van het kwekersrecht voor siergewassen is&#13;
hiermee een feit.&#13;
Met dit arrest zijn de soms hoog oplopende discussies over de omvang van het&#13;
kwekersrecht nauwelijks verstomd. Juist in de sierteeltsector met zijn brede sortiment&#13;
en rijke schakering aan variëteiten leidt vergroting van de kwekersrechtomvang&#13;
tot het oproepen van nieuwe vragen die beantwoording behoeven.&#13;
Staan in art. 40, lid 1 de rechten van de kweker; in de gelijk daarop volgende artikelen&#13;
worden beperkingen aangebracht, uitmondend in de formulering (in art. 42)&#13;
van een algemene kwekersverplichting:&#13;
1. De houder van een kwekersrecht is verplicht de licenties te verlenen welke in&#13;
het belang van de voorziening van de markt met teeltmateriaal tegen redelijke voor&#13;
waarden noodzakelijk zijn.&#13;
2. De in het vorige lid bedoelde verplichting houdt mede in, dat de houder van&#13;
het kwekersrecht het voor de uitoefening van de licentie noodzakelijke teelt&#13;
materiaal tegen een billijke vergoeding dient te verstrekken.&#13;
Door uitbreiding van de kwekersrechtomvang bij siergewassen wordt daar sneller&#13;
de vraag actueel of een kwekersrechthouder zich wel aan zijn algemene plicht houdt&#13;
de licenties te verlenen, die wettelijk vereist zijn. De formulering van bovengenoemde&#13;
bepaling in art. 42 zal in zijn uitleg aansluiting kunnen vinden bij de reeds&#13;
bestaande jurisprudentie over de begrippen redelijkheid en billijkheid.&#13;
Een ander uit dit arrest naar voren komende vraag is wat is een siergewas? Een&#13;
populier in een pot als kamerplant, dezelfde populier in een siertuin, in het gemeentelijk&#13;
plantsoen of in een rijtje soortgenoten als polderbeplanting of windvang voor&#13;
de boomgaard?&#13;
Wat heeft de Hoge Raad in voornoemd arrest meer bewogen dan de 'weinig aansprekende&#13;
voorwaarde' in de tussenzin tweede zin art. 40, lid 1 ZPW? Is het hele&#13;
'farmers privilege' als compromis tussen kwekers- en telersbelangen een meer aansprekende&#13;
voorwaarde bij niet-siergewassen? Stellig zou je met evenveel kracht als&#13;
de Hoge Raad nu doet, de met deze uitspraak ontstane rechtsongelijkheid tussen de&#13;
groenteteler en 'siergewas'-teler weinig aansprekend kunnen noemen. Het 'farmers privilege' bij groentegewassen verlet niet dat de professionele veredeling in&#13;
de groentezaden en aardappelbranche in Nederland veel beter floreert dan&#13;
de veredeling in de sierteeltsector. Ware het niet wenselijk geweest, indien&#13;
een onderscheid in beschermingsomvang wenselijk is, het onderscheid te&#13;
leggen tussen generatief vermeerderende en vegetatief vermeerderende&#13;
gewassen.&#13;
Realiserend dat in deze bijdrage meer vragen worden opgeworpen dan&#13;
beantwoord, blijven ook zeer belangrijke andere algemene vragen over de&#13;
omvang van het kwekersrecht nog immer ter discussie, zoals wanneer is er&#13;
sprake van een nieuw kwekersrechtelijk te beschermen ras, wat is een 'ras'&#13;
in de ZPW en hoe verhoudt het kwekersrecht in de verschillende EGlidstaten&#13;
onderling zich én in relatie tot het EG-uitgangspunt vrij verkeer&#13;
van goederen en diensten.&#13;
Allerlei actuele vragen met geweldige commerciële consequenties, waar&#13;
node een degelijk handboek aan dient te worden gewijd en via de&#13;
jurisprudentie antwoorden dienen (en zullen) te worden geformuleerd.</content><legacyfootnotes/><footnotes><footnote/></footnotes><auteurs>Mr J.N. Kras</auteurs><published>1986-01-01 00:00:00</published><modified>1986-01-01 00:00:00</modified><editiondate>1986-01-01</editiondate><htmlpath>https://denhollander.info/artikel/6347</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2009</searchword><id>8119</id><udhid>UDH:TvAR/8119</udhid><titel>Woningen en open teelten: afstand houden?</titel><searchwords><searchword>TvAR 3/2009</searchword><searchword>UDH:TvAR/8119</searchword></searchwords><attachments><attachment><name>20982.pdf</name><extention>pdf</extention><url>https://denhollander.info/download/20982/ci</url></attachment></attachments><inleiding>1. Inleiding&#13;
In de ruimtelijke ordening is het belangrijk om verschillende&#13;
bestemmingen zodanig te situeren dat er een zeker afstand&#13;
ontstaat tussen ‘gevoelige’ bestemmingen, zoals woningen&#13;
en kantoren, en ‘hinderlijke’ bestemmingen, zoals&#13;
industrie en veehouderijen.1 Vormen van zonering dienen&#13;
om een goed woon- en leefklimaat zeker te stellen. In dit&#13;
artikel staat de vraag voorop of ook tussen ‘open teelten’&#13;
enerzijds en woningen anderzijds een bepaalde afstand in&#13;
acht moet worden genomen. Met het begrip ‘open teelt’&#13;
wordt gedoeld op het telen van gewassen in de open lucht.2&#13;
Het gaat dan voornamelijk om akkerbouw (bijv. aardappelteelt),&#13;
de volle grondsgroenteteelt, de teelt van bloembollen&#13;
en bloemen, boomkwekerij en fruitteelt. Het belangrijkste&#13;
hinderaspect van deze teelten is het gebruik van gewasbeschermingsmiddelen.&#13;
Het in acht nemen van een zone heeft&#13;
altijd twee kanten, de zogenaamde dubbele of omgekeerde&#13;
werking. Bij de planning van een gevoelige bestemming,&#13;
bijvoorbeeld een nieuwe woonwijk, zal rekening moeten&#13;
worden gehouden met de aanwezigheid van hinderlijke bestemmingen.&#13;
Omgekeerd zal bij de planning van een hinderlijke&#13;
bestemming rekening moeten worden gehouden&#13;
met aanwezige gevoelige bestemmingen. Voorbeeld: men&#13;
zal geen woonwijk naast een snelweg projecteren en omgekeerd&#13;
geen snelweg door een woonwijk aanleggen.&#13;
Een bekend voorbeeld van zonering buiten de landbouw – en&#13;
daarom hier verder niet te bespreken – is de Wet geluidhinder,&#13;
met geluidszones rond wegen en industrieterreinen. Het&#13;
bekendste voorbeeld binnen de landbouw is de geurhinder,&#13;
waarvoor uitvoerige regels zijn opgesteld. Een ander voorbeeld&#13;
is de Brochure ‘Bedrijven en milieuzonering’. Deze&#13;
twee vormen van zonering hebben betrekking op (landbouw)&#13;
inrichtingen, waarbij de vraag opkomt of op basis van&#13;
de Wet milieubeheer ook eisen kunnen worden gesteld aan&#13;
activiteiten die buiten een inrichting plaatsvinden (par. 2).&#13;
Aan open teelten worden wel eisen gesteld als het gaat om de&#13;
afstand tot waterlopen, in de vorm van zgn. teeltvrije zones.&#13;
Daaraan wordt aandacht besteed in par. 3. Over de afstand&#13;
tussen open teelten en woningen gaan dan de volgende paragrafen.&#13;
Eerst wordt de bestrijdingsmiddelenregelgeving en&#13;
vervolgens het bestemmingsplan in beschouwing genomen&#13;
om na te gaan of daar zoneringsregels uit voortvloeien (par.&#13;
4). In paragraaf 5 komen dan de afzonderlijke teelten aan de&#13;
orde. Afgesloten wordt met een korte beschouwing over&#13;
schadevergoeding (par. 6) en een conclusie (par. 7).&#13;
De ruimtelijke ordening en het milieubeheer vormen in beginsel&#13;
verschillende op zichzelf staande toetsingskaders, die&#13;
via vormen van zonering bij elkaar komen. Een op grond&#13;
van de milieuwetgeving in acht te nemen afstand is immers&#13;
in beginsel de afstand die ook in ruimtelijke plannen heeft&#13;
te gelden. De toenadering tussen ruimtelijke ordening en&#13;
milieu is echter ook anderszins te onderkennen: op grond&#13;
van art. 8.10, lid 3 van de Wet milieubeheer kan een milieuvergunning&#13;
worden geweigerd wegens strijd met het geldende&#13;
bestemmingsplan dan wel een andere planologische&#13;
maatregel.3 Thans is nog niet geheel duidelijk waartoe deze&#13;
bepaling precies strekt en ik volsta dan ook met verwijzing&#13;
naar de discussie daarover.4</inleiding><content>2. Afstanden bij inrichtingen&#13;
2.1. De Wet geurhinder en veehouderij&#13;
Ook bij zonering op basis van geurhinder is sprake van&#13;
‘omgekeerde’ of ‘dubbele’ werking.5 De geurbelasting speelt&#13;
dus een rol bij zowel de milieuvergunning als het bestemmingsplan.&#13;
De in acht te nemen afstanden werken dus op&#13;
twee manieren door.&#13;
De Wet geurhinder en veehouderij geeft regels die in acht&#13;
moeten worden genomen bij de verlening van milieuvergunningen voor agrarische bedrijven.6 De wet bevat daartoe&#13;
een systeem van maximale geurbelastingsnormen (uitgedrukt&#13;
in odour units) voor geurgevoelige objecten, zoals&#13;
woningen. Voor sommige veehouderijbedrijven gelden vaste&#13;
afstanden. Als een veehouderij een vergunning aanvraagt&#13;
die leidt tot een hogere geurbelasting, moet die vergunning&#13;
worden geweigerd.&#13;
Bij het nemen van ruimtelijke beslissingen, zoals het vaststellen&#13;
van een bestemmingsplan of projectbesluit, moeten&#13;
ook de geurhinderaspecten in de beschouwing worden betrokken.&#13;
Dat is niet gebaseerd op een wettelijke regeling,&#13;
maar op vaste rechtspraak. De bedoeling is te voorkomen&#13;
dat zich ontwikkelingen voordoen, die enerzijds beperkend&#13;
zijn voor de ontwikkelingsmogelijkheden van een veehouderij&#13;
en anderzijds tot stankoverlast leiden voor (nieuwe)&#13;
objecten binnen de geurbelastingscontour.7&#13;
De Afdeling bestuursrechtspraak heeft zich gedetailleerd&#13;
uitgelaten over de meetpunten van waaruit bij geurhinder&#13;
de afstanden moeten worden gemeten. Zo moet bij de bepaling&#13;
van de geurbelasting voor een te realiseren woonwijk&#13;
in beginsel als meetpunt de grens van het in het geldende&#13;
bestemmingsplan aangegeven bebouwingsvlak (bouwblok)&#13;
van het agrarische bedrijf worden genomen. Binnen het gehele&#13;
bebouwingsvlak kan immers bedrijfsbebouwing tot&#13;
stand komen, waarin hinderveroorzakende activiteiten&#13;
plaatsvinden.8 Een uitzondering hierop kan slechts worden&#13;
gemaakt als zeker is dat het bedrijf geen uitbreidingsmogelijkheden&#13;
meer heeft en evenmin de mogelijkheid bestaat&#13;
om binnen het bouwvlak nieuwe bebouwing voor hinderveroorzakende&#13;
activiteiten op te richten. In dat geval kan&#13;
gemeten worden vanaf de grens van de bebouwing.&#13;
Het kan natuurlijk voorkomen dat geen sprake is van de gewenste&#13;
afstand, ofwel een situatie van overbelasting. Er&#13;
kunnen immers woningen binnen een bestaande geurbelastingscontour&#13;
liggen. De vraag of daarbij nog nieuwe woningen&#13;
gebouwd zouden mogen worden, wordt door de Afdeling&#13;
bestuursrechtspraak negatief beantwoord. Weliswaar&#13;
brengen de nieuwe woningen geen verdergaande beperkingen&#13;
voor de bedrijfsvoering met zich mee dan die reeds&#13;
voortvloeien uit de aanwezigheid van bestaande woningen&#13;
(als deze tenminste dichter bij het bedrijf zijn gelegen dan&#13;
de nieuwe woningen), maar er kan toch niet voldaan worden&#13;
aan een goed woonklimaat bij die nieuwe woningen.9&#13;
Wanneer binnen een bestaande stankcirkel medewerking&#13;
wordt verleend aan de bouw van een tweede agrarische bedrijfswoning&#13;
behorende tot een ander naburig bedrijf dan is&#13;
er geen enkel probleem.10&#13;
2.2. Bedrijven en milieuzonering&#13;
Onder auspiciën van Vereniging van Nederlandse Gemeenten&#13;
(VNG) is een brochure ‘Bedrijven en milieuzonering’&#13;
opgesteld. In de brochure is een omvangrijke lijst van bedrijven&#13;
opgenomen, waarin per bedrijf de mate van de&#13;
ruimtelijke relevante hinder is aangegeven. De afstanden&#13;
die per bedrijf moeten worden aangehouden hebben een indicatief&#13;
karakter. Het gaat hier om richtlijnen en niet om&#13;
zuivere beleidsregels. Een richtlijn is een advies over de&#13;
wijze waarop een bevoegd bestuursorgaan, zoals het college&#13;
van burgemeester en wethouders, bij het gebruik van ruimtelijke&#13;
bevoegdheden rekening kan houden met de in advies&#13;
genoemde afstanden. In de toelichting bij een besluit zal&#13;
dan ook telkens moeten worden aangegeven op welke wijze&#13;
met de afstanden uit de brochure is omgegaan. De richtlijn&#13;
moet telkens worden ‘overgenomen’ door een verwijzing in&#13;
de toelichting van een bestemmingsplan, om als beleidsregel&#13;
in een concrete situatie te kunnen werken.11&#13;
De richtlijnen in de Brochure zijn dus adviezen over de&#13;
wijze waarop een ruimtelijk besluit kan worden gemotiveerd&#13;
uit een oogpunt van ‘goede ruimtelijke ordening’. Dit&#13;
begrip ‘goede ruimtelijke ordening’ is de centrale norm&#13;
voor de inhoud van een bestemmingsplan dan wel een&#13;
ruimtelijke onderbouwing bij een projectbesluit op grond&#13;
van de Wet ruimtelijke ordening.12 In de toelichting bij het&#13;
ruimtelijke besluit kan dan worden aangegeven op welke&#13;
wijze met de aanbevolen afstanden uit de brochure in een&#13;
concrete situatie rekening is gehouden. Daarnaast kan de&#13;
raad en het college van burgemeester en wethouders beiden&#13;
een ‘eigen’ notitie ‘milieuzonering’ vaststellen die dan wel&#13;
als beleidsregel kan worden aangemerkt.13&#13;
De Brochure ‘Bedrijven en Milieuzonering’ heeft enkel betrekking&#13;
op gebouwen die behoren tot bijvoorbeeld agrarische&#13;
bedrijven die een bepaalde vorm van open teelt uitoefenen,&#13;
bijvoorbeeld het fruitteeltbedrijf zelf of een bedrijf&#13;
van waaruit bloembollen worden verhandeld.14 Voor champignonkwekerijen met mestfermentatie en bosbouwbedrijven&#13;
worden in de brochure eveneens afstanden aangegeven.&#13;
15 Afstanden tot percelen waarop open teelt plaatsvindt&#13;
worden dus niet gegeven in de Brochure.&#13;
Van belang is om op te merken dat de Brochure uitsluitend&#13;
betrekking op ruimtelijke besluitvorming en dus geen betekenis&#13;
heeft voor de milieuvergunningverlening.&#13;
2.3. Biedt de Wet milieubeheer mogelijkheden tot het&#13;
stellen van beperkingen aan de open teelt?&#13;
Het antwoord op deze vraag kan kort zijn.16 De toepassing&#13;
van de Wet milieubeheer is beperkt tot inrichtingen. De&#13;
milieubelasting van open teelten kan niet beoordeeld worden&#13;
aan hand van de Wet milieubeheer omdat deze teelten&#13;
plaatsvinden op losse percelen en deze behoren in de regel&#13;
niet tot de inrichting zelf.17 Het begrip inrichting duidt namelijk&#13;
op een zekere ruimtelijke begrenzing waarbinnen activiteiten&#13;
plaatsvinden.18 Dit heeft tot gevolg dat het gebruik&#13;
van bestrijdingsmiddelen of beregeningsinstallaties op&#13;
niet tot de inrichting behorende gronden niet op grond van&#13;
de Wet milieubeheer bijvoorbeeld door het stellen van nadere&#13;
eisen in het kader van een melding of het verbinden&#13;
van voorschriften aan een vergunning worden gereguleerd.&#13;
Het Besluit glastuinbouw19 dat is vastgesteld op grond van&#13;
de Wet milieubeheer, de Wet bodembescherming en de Wet&#13;
verontreiniging oppervlaktewateren en het Besluit landbouw&#13;
milieubeheer20 gebaseerd op de Wet milieubeheer&#13;
hebben dan ook alleen betrekking op afstanden tussen&#13;
woonbebouwing (gevoelige bestemmingen) en inrichtingen.&#13;
Voor zover er in deze besluiten al afstanden worden genoemd,&#13;
kunnen daaruit geen conclusies voor open teelten&#13;
worden getrokken.&#13;
2.4. Bestemmingsplan en inrichtingen&#13;
In het bestemmingsplan zal aandacht moeten worden besteed&#13;
aan de in acht te nemen afstanden tussen gevoelige&#13;
bestemmingen en agrarische inrichtingen. Hiervoor zijn al&#13;
de geurhinder en de bedrijvenzonering genoemd. In het&#13;
kader van de ruimtelijke ordening is de Afdeling bestuursrechtspraak&#13;
van mening dat in geval de inrichting een akkerbouwbedrijf&#13;
is om de in acht te nemen afstand te meten&#13;
van de grens van het aangegeven bouwvlak van het agrarisch&#13;
bedrijf tot het plandeel met de bestemming ‘Woondoeleinden’.&#13;
Hierbij zijn enkele uitspraken van de Afdeling bestuursrechtspraak&#13;
van belang, waarbij betekenis toekwam aan het&#13;
Besluit akkerbouwbedrijven milieubeheer21 dat inmiddels is&#13;
opgegaan in het Besluit landbouw milieubeheer.22 Dit besluit&#13;
kon in beginsel als uitgangspunt worden genomen bij&#13;
de bepaling van de in acht te nemen afstand tussen een&#13;
agrarisch bedrijf dat onder de werking van het Besluit valt&#13;
en een in een bestemmingsplan voorziene nieuwe woning.23&#13;
akkerbouwbedrijf gericht op de teelt van aardappels en kool&#13;
viel ook onder het Besluit akkerbouwbedrijven milieubeheer.&#13;
Ingevolge het Besluit gold hierbij een afstand van tien&#13;
meter ten opzichte van woningen. Het bestemmingsplan&#13;
bood, gelet op de plankaart en de planvoorschriften, de mogelijkheid&#13;
voor de bouw van een woning op een afstand van&#13;
ongeveer zes meter van de grens van het bouwvlak van het&#13;
bedrijf van appellant. Dit bedrijf zou derhalve na de bouw&#13;
van de woning bij uitbreiding of wijziging van de activiteiten&#13;
niet meer onder het Besluit vallen waardoor volgens de&#13;
Afdeling de afstand van het bedrijf tot de woonbestemming&#13;
derhalve vanuit milieuoogpunt van invloed is op de bedrijfsvoering.&#13;
24&#13;
2.5. Tussenconclusie&#13;
De zoneringen die bij inrichtingen een rol spelen, zijn niet&#13;
toepasbaar bij open teelten. Noch de Wet geurhinder met&#13;
zijn dubbele werking, noch de Brochure die zich richt op&#13;
ruimtelijke beslissingen, noch de Wet milieubeheer en de&#13;
milieuvergunning hebben betrekking op gronden die niet&#13;
tot een inrichting kunnen worden gerekend.&#13;
3. Open teelt en afstand tot water&#13;
Het gebruik van gewasbeschermingsmiddelen op percelen&#13;
die langs het talud van een watergang zijn gelegen, is gereguleerd&#13;
in het in deze paragraaf te bespreken Lozingenbesluit&#13;
open teelt en veehouderij.25 In dit besluit zijn zgn.&#13;
teeltvrije zones voorgeschreven ten aanzien van percelen&#13;
waarop open teelt plaatsvindt. De grondslag voor dit besluit&#13;
is opgenomen in de Wet verontreiniging oppervlaktewateren.&#13;
26 De teeltvrije zone is de strook grond tussen de insteek&#13;
van het talud van een watergang langs een perceel en het hart van de buitenste rij van het gewas. In deze zone mag&#13;
op grond van dat besluit geen gewas of niet hetzelfde gewas&#13;
als op het overige gedeelte van het perceel worden geteeld.&#13;
Op de teeltvrije zone mogen geen bestrijdingsmiddelen&#13;
worden toegepast en er mag geen bemesting plaatsvinden.&#13;
De breedte van de teeltvrije zone kan variëren van 25 centimeter&#13;
voor het telen van o.a. granen, en graszaad tot 500&#13;
centimeter voor opwaarts bespoten boomkwekerijgewassen.&#13;
Voor de teelt van aardbeien, asperges, prei, schorseneren,&#13;
sla, peen, aardappelen en uien evenals voor grootfruit, zoals&#13;
appelen en peren, geldt een afstand van 150 centimeter&#13;
Voor de teelt van klein fruit geldt een afstand van 50 centimeter.&#13;
Wanneer een emissiescherm wordt toegepast, hoeft&#13;
geen teeltvrije zone te worden aangehouden. Voor grasland&#13;
geldt evenmin een teeltvrije zone, maar een spuit- en mestvrije&#13;
zone van 25 centimeter. Gras in deze zone is dus toegestaan.&#13;
Als het perceel grenst aan een droge sloot of greppel&#13;
zijn de teeltvrije zones niet verplicht. Het Lozingenbesluit&#13;
geeft een definitie van het begrip ‘droge sloot’, maar&#13;
elk waterschap heeft eigen regels over de wijze waarop dat&#13;
begrip moet worden ingevuld. Is er geen sloot dan is het&#13;
oppervlaktewater niet in het geding en mogen bestrijdingsmiddelen&#13;
worden gebruikt tot aan de perceelsgrens. In provinciale&#13;
waterhuishoudingsplannen kunnen eveneens nog&#13;
teeltvrije zones zijn opgenomen bijvoorbeeld ten opzichte&#13;
van wateren in de ecologische hoofdstructuur.&#13;
Uit het oogpunt van een goede ruimtelijke ordening alleen,&#13;
zonder dat daarvoor eisen bestaan in sectorale regelgeving,&#13;
zoals het genoemde Besluit glastuinbouw of het Lozingenbesluit&#13;
open teelt en veehouderij, is het overigens niet&#13;
noodzakelijk om een spuitvrije zone in het bestemmingsplan&#13;
op te nemen wanneer aan een perceel de bestemming&#13;
kwekerijen’ wordt toegekend.27 Bij de formulering van beoordelingscriteria&#13;
voor een aanlegvergunning voor het&#13;
scheuren van grasland voor de teelt van ruwvoedergewassen&#13;
was in het bestemmingsplan bepaald dat geen sprake is van&#13;
onevenredige schade aan ter plaatse aanwezige natuurwaarden&#13;
wanneer een teeltvrije zone werd aangehouden van ten&#13;
minste 1,50 meter breedte vanaf de slootkant.28 Deze bepaling&#13;
is door de Raad van State gesanctioneerd juist omdat&#13;
deze geen rechtstreekse verplichting oplegt tot het aanhouden&#13;
van een teeltvrije zone en er dus geen onevenredige beperking&#13;
is van de bedrijfsvoering van agrariërs.29&#13;
De uit het Lozingenbesluit voortvloeiende afstanden zijn&#13;
niet bedoeld voor de afstand tot woonbebouwing en ook&#13;
niet als zodanig bruikbaar. De systematiek – het hanteren&#13;
van teeltvrije zones c.q. spuit- en bemestingsvrije zones –&#13;
kan wel als voorbeeld dienen voor de in de volgende paragrafen&#13;
te bespreken afstanden tussen open teelten en woningen.&#13;
4. Open teelt en afstand tot woningen&#13;
4.1. Gewasbeschermingsregelgeving&#13;
Open teelten kunnen gepaard gaan met het gebruik van gewasbeschermingsmiddelen&#13;
en deze kunnen voor beperkte&#13;
emissies van giftige stoffen in de open lucht zorgen. In de&#13;
Wet gewasbeschermingsmiddelen en biociden zijn geen&#13;
concrete normen voor in acht te nemen afstanden tussen&#13;
percelen waarop deze middelen worden gebruikt en gevoelige&#13;
bestemmingen geformuleerd.30 Een enkel zoneringsvoorschrift&#13;
is te vinden in de op de wet gebaseerde Regeling&#13;
gewasbeschermingsmiddelen en biociden, waar het gaat&#13;
over spuiten vanuit vliegtuigen.31 Op grond van art. 8.3 lid&#13;
1 onder h is het gebruik van een luchtvaartuig verboden&#13;
wanneer het te behandelen object zich op een afstand bevindt&#13;
van beschermde natuurgebieden in de zin van de Natuurbeschermingswet,&#13;
bebouwde kommen, scholen, ziekenhuizen,&#13;
bejaardentehuizen, tuincomplexen, recreatieterreinen,&#13;
visplaatsen, zwembaden of kampeerplaatsen die kleiner&#13;
is dan 100 meter gemeten in benedenwindse richting van&#13;
het te behandelen object en 50 meter gemeten in bovenwindse&#13;
richting van het te vloeit derhalve voor een bepaald&#13;
gebruik van bestrijdingsmiddelen – via een vliegtuig – wel&#13;
een zoneringsvoorschrift voort uit de gewasbeschermingsregelgeving.&#13;
Ook is art. 18 van de wet is een zorgplichtbepaling opgenomen.&#13;
Op grond daarvan is een ieder verplicht ten aanzien&#13;
van gewasbeschermingsmiddelen of biociden voldoende&#13;
zorg in acht te nemen. Deze plicht houdt verder in dat de&#13;
gebruiker van de bestrijdingsmiddelen onder bepaalde omstandigheden&#13;
moet afzien van het gebruik van wel toegelaten&#13;
middelen. Daarnaast zal de gebruiker al het mogelijke&#13;
moeten doen om te voorkomen dat het middel schade toebrengt&#13;
aan het milieu. Het doel van de zorgplichtbepaling is&#13;
ernstige vormen van onzorgvuldigheid waardoor gevaar&#13;
voor het milieu of de volksgezondheid ontstaat, strafbaar te&#13;
stellen. De zorgplicht dient als vangnetbepaling voor die situaties&#13;
waarin de wet niet heeft voorzien en er wel schade of&#13;
gevaar is maar geen overtreding van een nadrukkelijke verbodsbepaling&#13;
in de wet op grond waarvan kan worden opgetreden.&#13;
Deze zorgplicht reikt dus niet zo ver dat een teler&#13;
kan worden aangesproken vanwege mogelijke schade op belendende&#13;
percelen wanneer voldoende kan worden aangetoond&#13;
dat het ging om een normaal en zorgvuldig gebruik&#13;
van een toegelaten middel. Het wordt wel gezien als een algemeen&#13;
geformuleerde gedragsnorm, die de individuele verantwoordelijkheid&#13;
van de gebruiker van een gewasbeschermingsmiddel&#13;
markeert.32&#13;
De Wet gewasbeschermingsmiddelen en biociden biedt dus&#13;
geen houvast voor de minimaal aan te houden afstanden&#13;
tussen gronden waarop gewassen worden gekweekt of geteeld&#13;
en nabijgelegen woningen. Dat was volgens de Afdeling&#13;
bestuursrechtspraak ook al zo onder de Bestrijdingsmiddelenwet&#13;
1962, omdat in deze wet in het kader van het&#13;
toelaten van bestrijdingsmiddelen tot de Nederlandse markt&#13;
volgens de Afdeling niet de effecten van emissies in de lucht&#13;
gebrachte bestrijdingsmiddelen op de gezondheid van personen&#13;
die via emissies in de lucht worden blootgesteld aan&#13;
bestrijdingsmiddelen worden beoordeeld.33 Dit toelatingsregime&#13;
is onder de nieuwe wet op dit punt niet gewijzigd.&#13;
Voor zonering zijn we dus aangewezen op het bestemmingsplan.&#13;
4.2. Het bestemmingsplan&#13;
In een bestemmingsplan worden soms beperkingen gesteld&#13;
aan open teelten. Het instrument dat daarvoor vaak wordt&#13;
beproefd is de aanlegvergunning, die in een bestemmingsplan&#13;
kan worden opgenomen voor werken en werkzaamheden&#13;
en die er op gericht is een verwezenlijkte bestemming&#13;
te handhaven en te beschermen. Daarbij kan het ook gaan&#13;
om agrarische werkzaamheden. Wanneer voldoende vaststaat&#13;
dat er een ruimtelijk belang ligt in de landschappelijke&#13;
waarde van een gebied zal met name in zgn. ‘kernrandgebieden’&#13;
of ‘landschappelijk waardevolle’ gebieden de noodzaak&#13;
kunnen bestaan om de aanleg van fruitboomgaarden&#13;
of voor het gebruik van een perceel voor de boomteelt aan&#13;
een aanlegvergunning te koppelen.34 Ook heeft de Afdeling&#13;
bestuursrechtspraak goedgevonden dat aanlegvergunningstelsels&#13;
in bestemmingsplannen werden opgenomen voor het&#13;
scheuren van grasland en de teelt van ruwvoergewassen&#13;
(met name maïs).35&#13;
Aan een aanlegvergunning kunnen allerlei voorschriften&#13;
worden verbonden, in verband met het doel waarvoor de&#13;
vergunningseis in het bestemmingsplan is opgenomen. Als&#13;
de aanleg van bijvoorbeeld fruitboomgaarden aanlegvergunningplichtig&#13;
is, kan het zo zijn dat de oppervlakte en de situering&#13;
van de aan te planten bomen in de aanlegvergunning&#13;
wordt bepaald. Hiermee kan ook een teeltvrije zone&#13;
worden voorgeschreven in de vorm van strook langs de rand&#13;
van het perceel die in de aanlegvergunning is opgenomen&#13;
en waarop niet mag worden geplant. Deze strook zal dan&#13;
slechts nog beperkt kunnen worden gebruikt bijvoorbeeld&#13;
voor grasland. Daarnaast zal wanneer dat landschappelijk&#13;
verantwoord is – doordat bijvoorbeeld de openheid van het&#13;
gebied niet wordt aangetast – in de aanlegvergunning de&#13;
aanleg van een fysieke scheiding bijvoorbeeld in de vorm&#13;
van de aanleg van een aarden wal met een bepaalde hoogte&#13;
op deze teeltvrije zone worden voorgeschreven. Een aanlegvergunning&#13;
kan zelfs een voorwaarde bevatten dat de&#13;
ruimte tussen het werk waarvoor de aanlegvergunning&#13;
wordt verleend en de nabij gelegen boomsingel moet worden&#13;
bestemd voor natuurontwikkeling.36&#13;
In beginsel is het niet toegestaan om aan een aanlegvergunning,&#13;
die betrekking heeft op een eenmalige activiteit zoals&#13;
de aanleg van een boomgaard, voorschriften te verbinden&#13;
die betrekking hebben op het periodiek gebruik daarna, bijvoorbeeld&#13;
van bestrijdingsmiddelen. Toch laat de rechtspraak&#13;
hier en daar wel mogelijkheden zien. Zo ging de&#13;
Raad van State akkoord met een voorschrift bij een aanlegvergunning&#13;
dat het gebruik van chemische bestrijdingsmiddelen&#13;
verbood, in een geval waarbij kunstgrasvelden werden&#13;
aangelegd ter vervanging van natuurgrasvelden, gelegen in&#13;
een grondwaterbeschermingsgebied, tevens bodembeschermingsgebied.&#13;
37&#13;
Al eerder overwoog de Afdeling bestuursrechtspraak dat de&#13;
toen geldende Bestrijdingsmiddelenwet 1962 zich niet verzet&#13;
tegen het opnemen van een aanlegvergunningplicht&#13;
voor het gebruik van gewasbeschermingsmiddelen als zodanig.&#13;
38 In dat geval kunnen er aan een aanlegvergunning ook&#13;
voorschriften worden verbonden voor de wijze van gebruik&#13;
van gewasbeschermingsmiddelen. Weliswaar heeft de Afdeling&#13;
bestuursrechtspraak ook overwogen dat het op zich zelf&#13;
tegengegaan dat de resten van bestrijdingsmiddelen die in&#13;
het slootwater terechtkomen en vervolgens door een natuurgebied&#13;
worden afgevoerd, niet in een bestemmingsplan&#13;
hoeft te worden geregeld omdat de kwaliteit en de aard van&#13;
het water dat door een watergang gaat niet in een bestemmingsplan&#13;
is te regelen.39 Dit laat echter onverlet dat wanneer&#13;
landschappelijke belangen in het geding zijn van voldoende&#13;
gewicht, uit een oogpunt van goede ruimtelijke ordening&#13;
ook in een bestemmingsplan een aanlegvergunning&#13;
kan worden voorgeschreven voor het gebruik van bestrijdingsmiddelen,&#13;
ook op percelen waarop het Lozingenbesluit&#13;
van toepassing is.&#13;
5. Verschillende teelten&#13;
a. Tuinbouwkassen&#13;
Teelten in kassen zijn in de regel wel inrichtingsgebonden&#13;
en het gestelde bij of krachtens de Wet milieubeheer is hier&#13;
dan ook van toepassing. Ingeval het een perceel betreft&#13;
waarop zowel teelt in tuinbouwkassen als open teelt (heesters)&#13;
plaatsvindt gaat de Afdeling bestuursrechtspraak akkoord&#13;
met een afstand van tuinbouwkassen tot een geplande&#13;
bebouwingszone van 50 meter en 25 meter tot het&#13;
perceelsgedeelte waarop de open teelt plaatsvindt.40 Een afstand&#13;
van 20 meter kan worden aanvaard wanneer de bedrijfsfunctie van een bestaande woning wordt omgezet in&#13;
een woonfunctie en derhalve niet is beoogd te voorzien in&#13;
een nieuwe woning of een uitbreiding van een bestaande&#13;
woning en de desbetreffende woning reeds meer dan 20 jaar&#13;
voor burgerbewoning wordt gebruikt.41&#13;
b. Fruitteelt&#13;
De Afdeling concludeert dat in verband met het gebruik&#13;
van gewasbeschermingsmiddelen in het algemeen een minimumafstand&#13;
van 50 meter tussen burgerwoningen en fruitteelt&#13;
dient te worden aangehouden. De Afdeling bestuursrechtspraak&#13;
heeft zich in enkele uitspraken in gelijke zin&#13;
uitgelaten.42 Bij de bepaling van de afstand tussen een woning&#13;
en het agrarische perceel kan volgens de Afdeling worden&#13;
uitgegaan van de perceelsgrens van de boomgaarden,&#13;
zeker indien het desbetreffende bestemmingsplan open teelt&#13;
tot de perceelsgrens mogelijk maakt. Het feit dat op grond&#13;
van het Lozingenbesluit in verband met een sloot aan de&#13;
rand van het perceel geen fruitbomen kunnen worden bespoten,&#13;
waardoor de beschermingsafstand tot de gewenste&#13;
woning in de praktijk groter kan zijn, leidt volgens de Afdeling&#13;
niet tot een ander oordeel. Een bestemmingsplan dient&#13;
op grond van ruimtelijke overwegingen te worden beoordeeld,&#13;
waarbij moet worden uitgegaan van hetgeen in planologisch&#13;
opzicht mogelijk is. In dit geval mag er niet vanuit&#13;
worden gegaan dat de mogelijkheden die het aangrenzende&#13;
bestemmingsplan biedt (open teelt tot aan de grens&#13;
van het perceel) nimmer uitgevoerd kunnen worden.In het&#13;
kader van een bestemmingsplan dient een afweging van alle&#13;
bij het gebruik van de gronden betrokken belangen plaats te&#13;
vinden, het milieubelang niet uitgezonderd. Bij de bouw&#13;
van een herberg met een dienstwoning oordeelde de Afdeling&#13;
dat met een binnenplanse vrijstelling in het plan toegestane&#13;
bedrijfswoningen niet zullen leiden tot een onevenredige&#13;
beperking van de gebruiksmogelijkheden van het agrarisch&#13;
perceel gebaseerd op een aan te houden minimumafstand&#13;
van 35 meter tussen het agrarisch perceel en de te&#13;
bouwen bedrijfswoningen. De Afdeling spreekt zich in deze&#13;
uitspraak weliswaar niet uit over de aanvaardbaarheid van&#13;
deze 35 meter, maar doordat de raad bij de vaststelling van&#13;
het bestemmingsplan deze afstand niet ondubbelzinnig op&#13;
de plankaart en de voorschriften van het bestemmingsplan&#13;
heeft aangegeven, wordt het goedkeuringsbesluit&#13;
vernietigd.43 In dit geval was er wel een groenblijvende&#13;
windsingel op 1,5 meter afstand van de boomgaard aangebracht.&#13;
Overigens kan het aanbrengen van een fysieke&#13;
scheiding tussen het perceel met open teelt en de gevoelige&#13;
bestemming, bijvoorbeeld de bouw van een muur van&#13;
maximaal 3 meter hoog langs de grens van het plangebied,&#13;
wel een reden zijn voor een kortere afstand dan bijvoorbeeld&#13;
35 of 50 meter.44 Omgekeerd gaat de Afdeling bestuursrechtspraak&#13;
wel akkoord met de opname van een bestemming&#13;
‘Agrarische doeleinden I (agrarisch productiegebied)’&#13;
met een bijzondere gebruiksbepaling dat (glas)tuinbouw,&#13;
fruit- en boomteelt niet is toegestaan op een afstand&#13;
van minder dan 50 meter van burgerwoningen.45 Een dergelijke&#13;
regeling in de vorm van een bijzondere gebruiksbepaling&#13;
in de regels van het bestemmingsplan heeft tot gevolg&#13;
dat op deze strook van 50 meter dan wel andere gebruiksvormen&#13;
zijn toegestaan die passen binnen de doeleindenomschrijving&#13;
van de bestemming zoals beweiding of akkerbouwdoeleinden.&#13;
Een specifieke bestemming van deze&#13;
teeltvrije strook wordt in de regel niet overwogen.&#13;
c. Bollenteelt&#13;
Wat betreft de teelt van bloembollen is er een uitspraak van&#13;
de Voorzitter van de Afdeling bestuursrechtspraak inzake&#13;
een verzoek om voorlopige voorziening tegen een goedkeuringsbesluit&#13;
van het college van Gedeputeerde Staten.46 In&#13;
de voorschriften van het bestemmingsplan werd de wisselteelt&#13;
van bloembollen binnen een afstand van 30 meter van&#13;
woon- en verblijfsrecreatieve bestemmingen als strijdig gebruik&#13;
aangemerkt. De Voorzitter van de Afdeling bestuursrechtspraak&#13;
wees in deze zaak het verzoek om voorlopige&#13;
voorziening van de Koninklijke Algemene Vereniging voor&#13;
bloembollencultuur af omdat er geen spoedeisend belang&#13;
was. Binnen deze 30 meter was namelijk nog wel op basis&#13;
van het overgangsrecht van het geldende bestemmingsplan&#13;
de teelt van bloembollen mogelijk. Het is afwachten of deze&#13;
afstand ook in de bodemprocedure stand zal houden.&#13;
d. Bomenteelt&#13;
In sommige uitspraken van de Afdeling wordt in de overwegingen&#13;
een TNO-onderzoeksrapport ‘Emissie van gewasbeschermingsmiddelen&#13;
uit boomgaarden naar de lucht’ genoemd.&#13;
Het rapport behandelt de resultaten van het gebruik&#13;
van bestrijdingsmiddelen.47 Uit dit rapport kan worden&#13;
opgemaakt dat er onder omstandigheden volgens normale&#13;
landbouwpraktijken tot 40 meter vanaf de perceelsgrens&#13;
een duidelijke invloed kan zijn van de druppelvormige&#13;
emissie van gewasbeschermingsmiddelen. Voorts blijkt&#13;
dat, afhankelijk van de weersgesteldheid en de windsnelheid,&#13;
de concentratie actieve stof van de gewasbeschermingsmiddelen&#13;
in dampvorm gemiddeld genomen pas na&#13;
ongeveer 100 meter tot de helft wordt gereduceerd. De Afdeling&#13;
bestuursrechtspraak ging met verwijzing naar dit rapport akkoord met een afstand van 25 meter tussen een&#13;
perceel met open teelt van heesters en de bebouwingsmassa.&#13;
Hierbij moet wel worden aangetekend dat het in dit geval&#13;
geen boomgaard betrof maar een perceel heesters van geringe&#13;
omvang, namelijk ongeveer 600 m2.48 Uit een recenter&#13;
rapport ‘Rapportage gewasbescherming 2006, Telen met&#13;
toekomst, Akkerbouw, vollegrondsgroenten, bloembollen,&#13;
boomteelt, fruitteelt, glastuinbouw en champignons’49,&#13;
blijkt dat naar verwachting de milieubelasting van speciaal&#13;
fruitteeltbedrijven zal dalen. Met name de luchtverontreiniging&#13;
als gevolg van het gebruik van bestrijdingsmiddelen&#13;
daalt door het geleidelijk steeds meer oppakken van een&#13;
aantal best practices, zoals emissiebeperkende technieken.&#13;
Met name door dit soort rapporten en de voortschrijdende&#13;
techniek is een kleinere afstand van 50 meter bijvoorbeeld&#13;
30 meter zeer wel te onderbouwen in het kader van het behoud&#13;
van een goed woon- en leefklimaat.&#13;
e. Aardappelteelt&#13;
Over de aan te houden afstand van woningen tot losse, niet&#13;
tot een inrichting behorende percelen, waarop de teelt van&#13;
aardappelen plaatsvindt zijn geen nadrukkelijke uitspraken&#13;
van de Afdeling bekend waarin bepaalde minimale afstanden&#13;
moeten worden aangehouden. Datzelfde geldt voor andere&#13;
teelten.&#13;
6. Schade-aspecten&#13;
Indien een teler te maken krijgt met beperkingen op grond&#13;
van het bestemmingsplan, in verband met nabij gelegen&#13;
woningen, van derden, dan kan er in principe sprake zijn&#13;
van planschade (art. 6.1 Wro). In de regel zal het dan echter&#13;
moeten gaan om concrete bouw- of gebruiksbeperkingen.&#13;
Bovendien moet er sprake zijn van een wijziging van het&#13;
planologische regime. Een voorschrift in een aanlegvergunning,&#13;
dat bij het gebruik van de vergunning een teeltvrije&#13;
zone in acht moet worden genomen, geeft op zichzelf nog&#13;
geen aanspraak op planschadevergoeding. Is er een aanlegvergunningstelsel&#13;
voor de aanplant van fruitboomgaarden&#13;
in het bestemmingsplan opgenomen dan is niet uit te sluiten&#13;
dat een redelijk denkend en handelend koper zijn koopbereidheid&#13;
en zijn biedprijs van de betrokken percelen&#13;
mede zal bepalen op basis van de kans dat het aanlegvergunningenstelsel&#13;
in de toekomst zal kunnen leiden tot gebruiksbeperkingen,&#13;
in het bijzonder wat betreft de bemesting&#13;
van land en het gebruik van kunstmest en bestrijdingsmiddelen.&#13;
Toch vloeien deze beperkingen niet rechtstreeks&#13;
uit het bestemmingsplan voort en kan er gesproken worden&#13;
van schaduwschade, die niet voor vergoeding in aanmerking&#13;
komt.50 Anderzijds kan een teler die met nieuwbouw&#13;
wordt geconfronteerd in de directe omgeving van zijn perceel&#13;
worden geconfronteerd met teeltschade door onder andere&#13;
verminderde lichtinval op het perceel. Bij een planvergelijking&#13;
– dat wil zeggen de vergelijking tussen de mogelijkheden&#13;
voor en na het schadeveroorzakende ruimtelijke&#13;
besluit – zal altijd moeten worden bezien wat de situatie&#13;
zou zijn geweest indien de bebouwingsmogelijkheden op&#13;
grond van het oude bestemmingsplan volledig waren benut.&#13;
Pas daarna kan worden bezien of het nieuwe plan nog meer&#13;
mogelijkheden biedt, waardoor de teler in een nadeliger positie&#13;
is gekomen.51 Al met al heeft een teler weinig perspectief&#13;
op een planschadevergoeding. Er zijn althans geen uitspraken&#13;
bekend waarin duidelijke lijnen op dit punt worden&#13;
uitgezet.&#13;
7. Conclusie&#13;
Het gebruik van bestrijdingsmiddelen is de voornaamste&#13;
reden voor een aan te houden minimale afstand tussen percelen&#13;
met open teelt en gevoelige objecten zoals woningen&#13;
met name in de ruimtelijke ordening. In regelgeving en/of&#13;
richtlijnen zijn geen voorschriften voor zonering opgenomen,&#13;
zoals bij inrichtingen het geval is. Dat brengt mee dat&#13;
zonering uitsluitend in de ruimtelijke besluitvorming aan&#13;
de orde is.&#13;
In een aantal uitspraken is een aan te houden afstand van&#13;
50 meter van de te bouwen woning tot de perceelsgrens aan&#13;
de orde. Daarbij speelt geen rol of op grond van het Lozingenbesluit&#13;
open teelt en veehouderij een teeltvrije zone in&#13;
acht moet worden genomen. Zoals uit de genoemde uitspraken&#13;
van de Afdeling bestuursrechtspraak blijkt zijn ook&#13;
andere afstanden zeer wel bespreekbaar. De Afdeling bestuursrechtspraak&#13;
toetst in voorkomend geval de inhoud&#13;
van een bestemmingsplan en bijvoorbeeld een aanlegvergunning&#13;
voornamelijk aan de hand van datgene wat partijen&#13;
in de concrete situatie naar voren brengen. Steeds staat&#13;
een ‘goed woon- en leefklimaat’voorop. Wetenschappelijke&#13;
rapporten kunnen daarbij als ondersteuning fungeren. Tenslotte&#13;
is niet uit te sluiten dat er afstanden tussen te bouwen&#13;
woningen en percelen met open teelten in het landelijk gebied&#13;
worden opgenomen in provinciale verordeningen die&#13;
onder vigeur van de nieuwe Wet ruimtelijke ordening worden&#13;
vastgesteld.</content><legacyfootnotes>* mr. C.W.M. (Kees) van Alphen heeft een bureau voor bestuursrechtadvisering&#13;
en interim-diensten te Geffen en is adviseur van Remie Fiscaal&#13;
Juridisch Adviesbureau te Uden.&#13;
1. De term ‘gevoelige bestemmingen’ moet hier in zijn algemeenheid&#13;
worden opgevat. In het Besluit gevoelige bestemmingen (luchtkwaliteitseisen)&#13;
op grond van art. 5.16a Wet milieubeheer (Stb. 2009, nr.&#13;
14) dat op 16 januari 2009 in werking is getreden, worden uit oogpunt&#13;
van luchtkwaliteit (blootstelling aan fijn stof e.d.) ook afstanden&#13;
van rijks- en provinciale wegen tot gevoelige bestemmingen aangegeven&#13;
maar dit besluit rekent woningen niet tot gevoelige bestemmingen.&#13;
2. Het Besluit landbouw milieubeheer spreekt van akkerbouw- of tuinbouwbedrijf&#13;
met open grondteelt.&#13;
3. In art. 8.9 Wm staat nog dat het bevoegd gezag er bij de beslissing op&#13;
een aanvraag zorg voor moet dragen dat er geen strijd ontstaat met regels&#13;
die voor de inrichting gelden bij of krachtens de Wet ruimtelijke&#13;
ordening. Op grond van art. XI, onderdeel B van het wetsvoorstel&#13;
31750 (Kamerstukken II, 31 750, nr. 2 (bij het ontbreken van een citeertitel&#13;
wel de ‘leemtewet Wro’ genoemd), zullen in art. 8.9 Wro de&#13;
woorden ‘bij of krachtens de Wet ruimtelijke ordening’ worden geschrapt.&#13;
4. Zie: A.A.J. de Gier, ‘De nieuwe Wet ruimtelijke ordening in werking’,&#13;
Agr.r. 2008, p. 373 en: P.P.A. Bodden, ‘Kroniek agrarisch milieurecht&#13;
2008’, Agr.r. 2009, p. 55 en 56.&#13;
5. Zie: D.W. Bruil, ‘Megastallen in het buitengebied’, Agr. r. 2008, p. 3&#13;
e.v.&#13;
6. Zie: P.P.A. Bodden, ‘Wet geurhinder en veehouderij; de stand van&#13;
zaken’, Agr. r. 2007, p. 19-22, en P.P.A. Bodden, ‘Kroniek agrarisch&#13;
milieurecht 2008’, Agr. r. 2009, p. 58.&#13;
7. KB 10 november 1993, AB 1994, 267en ABRS 21 juli 2004, nr.&#13;
200308228/1,LJN AQ3700 (Ooststellingwerf ), en: ABRS 16 juli&#13;
2008, nr. 200705538/1, LJN BD7357 (Oss), ook hierna vermeld in&#13;
noot 9.&#13;
8. ABRS 5 november 2003,nr. 200206439/1,LJN AN7226 (Sint Anthonis).&#13;
9. ABRS 26 juli 2006, nr. 200509410/1, LJN AY5076 (Jacobswoude);&#13;
ABRS 1 oktober 2008, nr. 200709164/1, LJN BF3880 (Roermond);&#13;
ABRS 21 februari 2007, nr. 200602151/1, LJN AZ9021 (Nederweert);&#13;
ABRS 22 augustus 2007, nr. 200700646/1, LJN BB2154&#13;
(Oisterwijk); ABRS 16 juli 2008, nr. 200705538/1, LJN BD7357&#13;
(Oss), Agr.r. 2008/5463, met noot D.W. Bruil en Gst. 2008, 7304,&#13;
117 met noot P.P.A. Bodden.&#13;
10. ABRS 6 november 2002, nr.200202013/1, LJN AE9904 (Boxtel);&#13;
ABRS 5 maart 2008, nr. 200609279/1, LJN BC5806 (Boekel).&#13;
11. Zie over het verschil tussen beleidsregels en richtlijnen, Mon. Awb A5&#13;
(Bröring) p.55 e.v.&#13;
12. Zie art.3.1 lid 1 en art. 3.10 lid 2 Wro.&#13;
13. Van een eigen gemeentelijke notitie ‘milieuzonering’ was sprake in&#13;
ABRS 17 december 2008, nr. 200800683/1, LJN BG7191(Rheden).&#13;
14. De afstanden hebben betrekking op milieuzonering in nieuwe situaties&#13;
en geven een indicatie van de afstanden die ter voorkoming van&#13;
hinder voor omwonenden uit het oogpunt van een goede ruimtelijke&#13;
ordening gewenst zijn (zie ook ABRS 10 september 2008, nr.&#13;
200704707/1, LJN BF0307 (Enschede) en ABRS 4 februari 2009,&#13;
nr. 200803503/1, LJN BH1892 (Westland). In 2007 is de VNG brochure&#13;
‘Bedrijven en milieuzonering’ aangepast. In de nieuwe systematiek&#13;
van de VNG brochure is sprake van het ‘gemotiveerd toepassen’&#13;
in plaats van ‘gemotiveerd afwijken’ van de in de brochure aangegeven&#13;
richtafstanden tussen milieubelastende en gebieden waarin gevoelige&#13;
bestemmingen zijn gelegen.&#13;
15. Zie ook ABRS 6 mei 2004, nr. 200307060/1, LJN AO8863 (Moerdijk).&#13;
16. Over het onderwerp zijn wel lange verhalen te vinden van P.C.M.&#13;
Heinen en H.E. Woldendorp: ‘Agrarische activiteiten en de Wet milieubeheer:&#13;
het begrip ‘inrichting’, de integrale milieuvergunning, bestaande&#13;
vergunningrechten’, Agr.r. 1998, p. 633-656 en ‘Het begrip&#13;
inrichting in de Wet milieubeheer, een analyse van de jurisprudentie’,&#13;
BR 1999, p. 375-389.&#13;
17. Het erf wordt in het algemeen wel tot de inrichting gerekend. Naar&#13;
analogie van het bepaalde in art. 1, lid 1 van het Besluit bouwvergunningsvrije&#13;
en lichtvergunningsplichtige bouwwerken kan tot het erf&#13;
worden gerekend het al dan niet bebouwde perceel, of een gedeelte&#13;
daarvan, dat direct is gelegen bij een gebouw en dat in feitelijk opzicht&#13;
is ingericht ten dienste van het gebruik van dat gebouw.&#13;
18. ABRS 16 januari 1997, nr. E03.94.0230, M en R 1997/6, nr. 72&#13;
(Tiel), maakt een boomgaard behorend bij een fruitteeltbedrijf geen&#13;
deel uit van de inrichting. ABRS 12 maart 2001, nr.&#13;
199902782/1(Steenbergen), JM 2001/ 60, M en R 2001/5, nr. 88K,&#13;
M en R 2001/10 nr. 107, zie ook www.infomil.nl.&#13;
19. Stb. 2002, 109, sedertdien gewijzigd.&#13;
20. Stb. 2006, 390, sedertdien gewijzigd.&#13;
21. Stb. 1994, 107.&#13;
22. Stb. 2006, 390 en op 6 december 2006 in werking getreden.&#13;
23. ABRS, 13 november 2002, nr. 200200050/1 (Swalmen), JB 2003/33&#13;
en Gst. 2003, 7177, nr. 5.&#13;
24. ABRS 11 februari 2004, nr. 200205145/1, LJN AO3342 (Harenkarspel).&#13;
25. Besluit van 27 januari 2000 (Stb. 2000, 43).&#13;
26. Besluit van 27 januari 2000 (Stb. 2000, 43). In werking getreden op 1&#13;
maart 2000. Een wijziging van dit besluit is in werking getreden op&#13;
23 mei 2007. Besluit van 13 maart 2007, (Stb. 2007, 143).&#13;
27. ABRS 29 december 2004, nr. 200403545/1, LJN AR8379 (Nunspeet).&#13;
28. Overigens is deze bepaling als een beleidsregel te beschouwen voor&#13;
het verlenen van aanlegvergunningen.&#13;
29. ABRS 11 mei 2005, nr. 200401563/1, LJN AT5359 (Loenen).&#13;
30. Stb. 2007, 125, in werking getreden op 17 oktober 2007, Stb. 2007,&#13;
386. Zie voor een inhoudelijke bespreking van deze wet: A.A. Freriks&#13;
en E. Broeren, ‘Wet gewasbeschermingsmiddelen en biociden’, Agr. r.&#13;
2008, p. 452 e.v.&#13;
31. Regeling van 26 september 2007, Stcrt. 2007, 188. 10, sedertdien gewijzigd&#13;
32. Zie voor een inhoudelijke bespreking van deze wet: A.A. Freriks en E.&#13;
Broeren, ‘Wet gewasbeschermingsmiddelen en biociden’, Agr.r. 2008,&#13;
p. 452 e.v.&#13;
33. ABRS 3 december 2008,nr. 200709071/1, LJN BG5883 (Stadskanaal),&#13;
en eerder ABRS 23 februari 2005, nr. 200401868/1, LJN&#13;
AS7229 (Wognum).&#13;
34. KB 13 januari 1997, AB 1998, 3.&#13;
35. ABRS 1 mei 2002, LJN AE2090 (Zoetermeer). De vergunning voor&#13;
maïsteelt was opgenomen vanwege de openheid van het landschap.&#13;
Dat klinkt een beetje belachelijk voor wie wel eens in Zoetermeer –&#13;
waar men altijd wel tegen een flatgebouw, een hoogspanningsmast,&#13;
een snelwegtalud, een vuilnisbelt of een hogesnelheidslijn aankijkt –&#13;
is geweest.&#13;
36. ABRS 16 maart 2005, nr. 200406997/1, LJN AT0540 (Bloemendaal).&#13;
37. Zie de Afdelingsuitspraak genoemd in noot 35.&#13;
38. ABRS 25 februari 1999, nr. E01.95.0156 (Onderbanken).&#13;
39. ABRS 28 november 2007, nr. 200604984/1, LJN BB8904 (Zeist),&#13;
40. ABRS 24 april 2002, nr. 200004634/1, LJN AE1845 (Huissen);&#13;
ABRS 20 november 2002, nr. 200103143/1, LJN AF0837 (Aalsmeer).&#13;
41. ABRS 15 december 2004, nr. 200405897/1, LJN AR7535 (Rijnwoude).&#13;
42. ABRS 24 juli 2002, nr. 200103400/1, LJN AE5754 (Druten); ABRS&#13;
24 augustus 2005, nr. 200408432/1,LJN AU1416 (Veldhoven);&#13;
ABRS 16 juli 2003, nr. 200204541/1, LJN AH9863 (Margraten) en&#13;
recentelijk ABRS 11 februari 2009, nr. 200706723/1, LJN BH2508&#13;
(Geldermalsen).&#13;
43. Een afstand tussen de in het bouwplan voorziene bebouwing respectievelijk&#13;
het terras en de fruitboomgaarden is 6,5 à 8 meter en dat&#13;
vond de Afdeling te gering. ABRS 23 februari 2005, nr.&#13;
200401868/1, LJN AS7229 (Wognum).&#13;
44. Vz. ABRS 26 november 2004, nr. 200406753/2, LJN AR6754&#13;
(Roermond).&#13;
45. ABRS 18 december 2002, nr. 200103898/1, LJN AF2000 (Heumen).&#13;
46. Vz. ABRS 5 juni 2008, nr. 200801516/2, LJN BD3584 (Heerenveen).&#13;
47. Ministerie van VROM van 12 april 1994.&#13;
48. ABRS 24 april 2002, nr. 200004634/1, LJN AE1845 (Huissen).&#13;
49. Opgesteld door het Praktijkonderzoek Plant &amp; Omgeving B.V. Het&#13;
rapport dateert van april 2007.&#13;
50. ABRS 24 mei 2006, nr. 200506928/1, LJN AX4426 (Enschede).&#13;
51. ABRS 12 november 2003,nr. 200300799/1, LJN AN7902 (Den&#13;
Haag).</legacyfootnotes><footnotes><footnote/></footnotes><auteurs>mr. C.W.M. van Alphen</auteurs><published>2009-03-01 00:00:00</published><modified>2020-05-20 08:56:03</modified><editiondate>2009-03-01</editiondate><htmlpath>https://denhollander.info/artikel/8119</htmlpath></article>
</articles></edition>
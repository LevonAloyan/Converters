<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2006</searchword><id>4066</id><udhid>UDH:TvAR/4066</udhid><titel>Advies over de Wet inrichting landelijk gebied (Wilg) Ten geleide</titel><searchwords><searchword>TvAR 9/2006</searchword><searchword>UDH:TvAR/4066</searchword></searchwords><attachments><attachment><name>2006_nr 9_Artikel_Bruil.pdf</name><extention>pdf</extention><url>https://denhollander.info/download/4025/ci</url></attachment></attachments><inleiding>Er ligt een wetsvoorstel “Regels inzake de inrichting van het landelijk gebied (Wet&#13;
inrichting landelijk gebied)” (hierna: Wilg) bij de Tweede Kamer.1 Dit wetsvoorstel&#13;
dient als opvolger van de Landinrichtingswet en de Reconstructiewet concentratiegebieden.&#13;
In de Wilg wordt bovendien een regeling getroffen voor het zogenoemde&#13;
ILG, het Investeringsbudget Landelijk gebied, waar Rijk en provincies thans in de&#13;
praktijk al mee werken. Het ILG dient ter bundeling en decentralisatie van allerlei&#13;
subsidiestromen voor het landelijk gebied.&#13;
</inleiding><content>Naar aanleiding van het voorontwerp-Wilg, dat in 2005 naar buiten kwam, is door de&#13;
Vereniging voor Agrarisch Recht een commissie ingesteld, met als opdracht het&#13;
schrijven van een advies over de Wilg. Deze Commissie is onder voorzitterschap van&#13;
prof. Snijders aan de slag gegaan en heeft begin 2006 een advies aan de Minister van&#13;
LNV aangeboden. In de toelichting bij het wetsvoorstel is niet met zoveel woorden&#13;
aandacht besteed aan het advies. Dat is een eerste reden om aan het advies nog wat&#13;
extra publiciteit te geven, zodat het nog een rol kan spelen bij de parlementaire&#13;
behandeling. Een tweede reden is, dat het advies in die zin uniek mag worden&#13;
genoemd, nu het de eerste keer is dat de Vereniging op deze wijze een bijdrage tracht&#13;
te leveren aan de ontwikkeling van belangrijke agrarische wetgeving.&#13;
Een belangrijk onderdeel van het advies is de bijlage, van de hand van mr. Preller,&#13;
over de kavelruil. Door recente jurisprudentie is dit instrument in moeilijk vaarwater&#13;
geraakt. Mr. Preller heeft zijn bijdrage bewerkt tot een artikel, dat ook in deze aflevering&#13;
van Agrarisch recht is opgenomen. De bijlage bij het advies is dus niet opgenomen.&#13;
Bij de lezing van het advies dient men te beseffen dat de artikelnummering van het&#13;
voorontwerp verschilt van die van het ontwerp, zoals dat naar de Kamer is gestuurd.&#13;
Nu de meer structurele opmerkingen van de Commissie niet hebben geleid tot wijzigingen,&#13;
is dat geen belemmering voor het lezen ervan. Op enkele punten zijn de aanbevelingen&#13;
van de Commissie wel opgevolgd. De belangrijkste:&#13;
– ten aanzien van artikel 7.1 van het voorontwerp had de Commissie vastgesteld dat&#13;
het laatste lid daarvan onwenselijk is. In het ontwerp (art. 35) vindt men de bepaling&#13;
niet meer terug;&#13;
– ook de aanbeveling inzake de aanwijzing van te onteigenen gronden heeft tot aanpassingen&#13;
ten opzichte van het voorontwerp geleid (advies, par. 6.2, ontwerp art. 17);&#13;
– de rechtsbescherming bij het reconstructieplan is in artikel 19 van het ontwerp&#13;
nader gespecificeerd en beperkt tot met name genoemde onderdelen van dat plan&#13;
(zie advies, par. 7.5).&#13;
Een samenvatting van de inhoud van het advies, van de hand van Zevenbergen, zal&#13;
ook worden opgenomen in de Kroniek Agrarisch Recht 2005.</content><legacyfootnotes>* Prof. mr. D.W. Bruil is directeur van het Instituut voor Agrarisch Recht en bijzonder hoogleraar Agrarisch&#13;
recht aan de Rijksuniversiteit Groningen.&#13;
1. Kamerstukken II 2005-2006, 30509, nrs. 1-3.&#13;
</legacyfootnotes><footnotes><footnote/></footnotes><auteurs>prof. mr. D.W. Bruil</auteurs><published>2006-09-01 00:00:00</published><modified>2006-09-01 00:00:00</modified><editiondate>2006-09-01</editiondate><htmlpath>https://denhollander.info/artikel/4066</htmlpath></article>
</articles></edition>
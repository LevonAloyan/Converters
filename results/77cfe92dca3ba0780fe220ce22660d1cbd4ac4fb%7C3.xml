<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2008</searchword><id>7606</id><udhid>UDH:TvAR/7606</udhid><titel>Tuchtgerecht akkerbouwproductschappen (TvAR 2008/5488)</titel><searchwords><searchword>TvAR 12/2008</searchword><searchword>TvAR 2008/5488</searchword><searchword>UDH:TvAR/7606</searchword></searchwords><attachments><attachment><name>TAR2008_12Rechtspraak_5488.pdf</name><extention>pdf</extention><url>https://denhollander.info/download/7088/ci</url></attachment></attachments><inleiding>1. De procedure&#13;
Op 16 februari 2007 heeft het Tuchtgerecht een schriftelijke&#13;
verklaring ontvangen van de voorzitter van het Hoofdproductschap&#13;
Akkerbouw met nummer PH 06-11 en een&#13;
bijgevoegd berechtingsrapport waarmee de zaak bij het&#13;
Tuchtgerecht aanhangig is gemaakt.&#13;
Op 15 maart 2007 heeft het onderzoek ter zitting plaatsgevonden.&#13;
Betrokkene heeft de zaak nader toegelicht. Namens&#13;
de voorzitter van het Hoofdproductschap Akkerbouw heeft&#13;
mevrouw mr. O.D. van der Vliet de zaak nader toegelicht.&#13;
Naar aanleiding van de mondelinge behandeling heeft het&#13;
Tuchtgerecht het Hoofdproductschap Akkerbouw opdracht&#13;
gegeven een bedrijfsbezoek bij betrokkene te laten plaatsvinden&#13;
met als doel onderzoek van de aardappelen die afkomstig&#13;
zijn van het onderhavige perceel en bij betrokkene&#13;
zijn opgeslagen. Het Tuchtgerecht verzocht de volgende bevindingen&#13;
in de vorm van een verslag te overleggen:&#13;
– het ras van de aardappelen die betrokkene in bewaring&#13;
heeft;&#13;
– of de aardappelen als veldgewas of als gesorteerd&#13;
gewas worden aangetroffen;&#13;
– de kwaliteit van de aardappelen.&#13;
De heer A.F. Fioole, teamleider bij de NAK, heeft een bedrijfsbezoek&#13;
uitgevoerd en daarvan is een verslag van bevindingen&#13;
d.d. 26 maart 2007 overgelegd. Tevens is de uitslag&#13;
van het diagnostisch onderzoek d.d. 22 maart 2007 overgelegd.&#13;
Betrokkene heeft hierop gereageerd met een schrijven&#13;
van 23 april 2007.</inleiding><content>2. De schriftelijke verklaring en het berechtingsrapport&#13;
Betrokkene wordt ten laste gelegd:&#13;
Overtreding van art. 4 van de Verordening HPA bestrijding&#13;
phytophthora infestans bij aardappelen 2003. Daarin is opgenomen&#13;
het verbod om in een perceel waarop een gewas&#13;
geteeld wordt een aantasting van Phytophthora infestans&#13;
van een bepaalde omvang te hebben. Het berechtingsrapport&#13;
is 10 november 2006 opgemaakt door C.C.A. Boons,&#13;
toezichthouder HPA. Het berechtingsrapport bevat een verklaring&#13;
van betrokkene, een kopie van de rode kaart van 30&#13;
augustus 2006, een kopie van de gele kaart van 24 augustus&#13;
2006 een kopie situatieschets van 24 augustus 2006.&#13;
3. De betrokken regelgeving&#13;
Het Hoofdproductschap Akkerbouw heeft de Verordening&#13;
HPA bestrijding phytophthora infestans bij aardappelen&#13;
2003 vastgesteld. Doelstelling is de beheersing van de&#13;
schimmelziekte Phytophthora infestans, die grote schade&#13;
kan toebrengen aan de aardappelteelt. De verordening bevat&#13;
regels ter voorkoming van bronnen voor een verdere verspreiding.&#13;
Op overtreding van het bepaalde bij of krachtens&#13;
de Verordening worden tuchtrechtelijke maatregelen gesteld.&#13;
4. De vaststaande feiten&#13;
Op grond van de stukken en het onderzoek ter zitting zijn&#13;
in deze zaak de volgende feiten en omstandigheden voor&#13;
het Tuchtgerecht vast komen te staan:&#13;
– Op 24 augustus 2006 heeft de heer Vroonland, toezichthouder&#13;
HPA, het perceel met kavelnummer&#13;
0278x3743 bezocht;&#13;
– Volgens de beoordeling van de heer Vroonland heeft&#13;
hij een strafbare phytophthora-aantasting aangetroffen;&#13;
– Op 24 augustus 2006 is aan betrokkene een gele kaart&#13;
verstrekt;&#13;
– op 30 augustus 2006 heeft de heer Vroonland wederom&#13;
het perceel bezocht en wederom een, volgens&#13;
zijn beoordeling, strafbare phytophthora-aantasting&#13;
waargenomen;&#13;
– op 30 augustus 2006 is aan betrokkene een rode kaart&#13;
verstrekt.&#13;
5. Standpunt Hoofdproductschap Akkerbouw&#13;
Aangezien phytophthora-aantastingen in het veld een gevaarlijke&#13;
verspreidingsbron vormen, is het van groot belang&#13;
dat akkerbouwers maatregelen nemen (spuiten of branden)&#13;
om de bron onschadelijk te maken. Betrokkene heeft nagelaten&#13;
om aan voornoemde verplichting te voldoen en vormt&#13;
op deze manier een bedreiging voor andere akkerbouwers in&#13;
de omgeving in verband met het gevaar voor verspreiding&#13;
van phytophthora.&#13;
Het Hoofdproductschap Akkerbouw verzoekt het Tuchtgerecht&#13;
aan betrokkene een geldboete op te leggen.6. Standpunt betrokkene&#13;
Betrokkene stelt dat het door de natte weersomstandigheden&#13;
het perceel onbegaanbaar was en loofklappen of branden&#13;
onmogelijk was. Betrokkene geeft aan dat hij twijfelt of&#13;
er sprake was van een phytophthora-aantasting. Hij stelt dat&#13;
hij tussen de aardappelen die afkomstig zijn van dit perceel&#13;
en in de cel liggen geen Phytophthora heeft aangetroffen en&#13;
dat dat onmogelijk is indien er wel een phytophthora-aantasting&#13;
in het veld was geweest. Volgens betrokkene was er&#13;
eerder sprake van een verstikking van het gewas door de&#13;
hoeveelheid water op het perceel. Betrokkene stelt dat een&#13;
laboratoriumonderzoek gewenst is om phytophthora te&#13;
kunnen vaststellen.&#13;
7. Het bedrijfsbezoek 19 maart 2007&#13;
De heer Fioole heeft op het bedrijf van betrokkene het ras&#13;
Nicola aangetroffen, opgeslagen als veldgewas en heeft bij&#13;
inspectie regelmatig aantastingen waargenomen. Een diagnostisch&#13;
onderzoek heeft uitgewezen dat het phytophthora-&#13;
aantastingen betrof. Betrokkene geeft in zijn schrijven&#13;
van 23 april 2007 aan dat hij in het rapport de mate van&#13;
besmetting mist.&#13;
8. De beoordeling&#13;
Op het perceel van betrokkene is op 30 augustus 2006 een&#13;
aantasting aangetroffen van een omvang die, op grond van&#13;
art. 4 van de Verordening HPA bestrijding phytophthora&#13;
infestans bij aardappelen 2003, verboden is. Daarmee staat&#13;
de omvang van de besmetting vast. Op grond van het verslag&#13;
van het bedrijfsbezoek en het diagnostisch onderzoek&#13;
staat het voor het Tuchtgerecht vast dat het een phytophthora-&#13;
aantasting betrof. Het voorgaande in aanmerking genomen&#13;
acht het Tuchtgerecht het ten laste gelegde bewezen&#13;
en stelt daarmee de overtreding van art. 4 van de Verordening&#13;
HPA bestrijding phytophthora infestans bij aardappelen&#13;
2003 vast.&#13;
Een teler moet voortdurend bedachtzaam zijn op phytophthora&#13;
en dient zijn percelen regelmatig te inspecteren en direct&#13;
maatregelen te treffen zodra zich de ziekte openbaart.&#13;
Het Tuchtgerecht is op de hoogte van de slechte weersomstandigheden&#13;
in augustus 2006 en de problemen die dergelijke&#13;
omstandigheden met zich meebrengen en zal deze situatie&#13;
als strafverminderende omstandigheid meenemen in de&#13;
beslissing.&#13;
9. De beslissing&#13;
Het Tuchtgerecht legt, gelet op de ernst van het feit en de&#13;
omstandigheden van de zaak aan betrokkene een geldboete&#13;
op van € 300.</content><legacyfootnotes/><footnotes><footnote/></footnotes><auteurs/><published>2008-12-01 00:00:00</published><modified>2008-12-01 00:00:00</modified><editiondate>2008-12-01</editiondate><htmlpath>https://denhollander.info/artikel/7606</htmlpath></article>
</articles></edition>
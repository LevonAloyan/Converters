<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2018</searchword><id>15112</id><udhid>UDH:TvAR/15112</udhid><titel>Zakelijke rechten - Hoge Raad, 22 december 2017,  ECLI:NL:HR:2017:3184  (X/Provincie Noord-Brabant) (TvAR 2018/5940)</titel><searchwords><searchword>TvAR 7/8/2018</searchword><searchword>TvAR 2018/5940</searchword><searchword>UDH:TvAR/15112</searchword></searchwords><attachments><attachment><name>19938.pdf</name><extention>pdf</extention><url>https://denhollander.info/download/19938/ci</url></attachment></attachments><inleiding/><content>&lt;p class="rechters"&gt;(mrs. E.J. Numann, G. de Groot, T.H. Tanja-van den Broek, M.J. Kroeze en C.H. Sieburgh) &lt;/p&gt;&lt;p class="annotator"&gt;Met noot W.J.E. van der Werf&lt;/p&gt;&lt;h2&gt;Huiskavel, bouwblok, onteigening, schadeloosstelling, waardevermindering overblijvende.&lt;/h2&gt;&lt;p&gt;[Onteigeningswet, art. 40, art. 41]&lt;/p&gt;&lt;p&gt;Geen kenbare beslissing over enkele gevorderde schadeposten. Vergoeding omrijschade voor overblijvend perceel dat buiten het onteigende valt. Kosten deskundige bijstand.&lt;/p&gt;&lt;p&gt;Uitspraak&lt;/p&gt;&lt;p&gt;22 december 2017&lt;/p&gt;&lt;p&gt;Eerste Kamer&lt;/p&gt;&lt;p&gt;16/04695&lt;/p&gt;&lt;p&gt;EV/IF&lt;/p&gt;&lt;p&gt;Hoge Raad der Nederlanden&lt;/p&gt;&lt;p&gt;Arrest&lt;/p&gt;&lt;p&gt;in de zaak van:&lt;/p&gt;&lt;p&gt;[eiser] ,&lt;/p&gt;&lt;p&gt;wonende te [woonplaats] , &lt;/p&gt;&lt;p&gt;EISER tot cassatie, verweerder in het voorwaardelijk incidenteel cassatieberoep,&lt;/p&gt;&lt;p&gt;advocaat: mr. J.F. de Groot,&lt;/p&gt;&lt;p&gt;t e g e n&lt;/p&gt;&lt;p&gt;PROVINCIE NOORD-BRABANT,&lt;/p&gt;&lt;p&gt;zetelende te ’s-Hertogenbosch,&lt;/p&gt;&lt;p&gt;VERWEERSTER in cassatie, eiseres in het voorwaardelijk incidenteel cassatieberoep,&lt;/p&gt;&lt;p&gt;advocaat: mr. M.W. Scheltema.&lt;/p&gt;&lt;p&gt;Partijen zullen hierna ook worden aangeduid als [eiser] en de Provincie.&lt;/p&gt;&lt;h3&gt;1 Het geding in feitelijke instantie&lt;/h3&gt;&lt;p&gt;Voor het verloop van het geding in feitelijke instantie verwijst de Hoge Raad naar de vonnissen in de zaak C/02/298020 / HA ZA 15-258 van de rechtbank Zeeland-West-Brabant van 27 mei 2015 en 13 juli 2016.&lt;/p&gt;&lt;p&gt;De vonnissen van de rechtbank zijn aan dit arrest gehecht.&lt;/p&gt;&lt;h3&gt;2 Het geding in cassatie&lt;/h3&gt;&lt;p&gt;Tegen het vonnis van de rechtbank van 13 juli 2016 heeft [eiser] beroep in cassatie ingesteld. De Provincie heeft voorwaardelijk incidenteel cassatieberoep ingesteld. De cassatiedagvaarding en de conclusie van antwoord tevens houdende voorwaardelijk incidenteel cassatieberoep zijn aan dit arrest gehecht en maken daarvan deel uit.&lt;/p&gt;&lt;p&gt;Partijen hebben over en weer een verweerschrift tot verwerping van het beroep ingediend.&lt;/p&gt;&lt;p&gt;De zaak is voor partijen toegelicht door hun advocaten.&lt;/p&gt;&lt;p&gt;De conclusie van de Advocaat-Generaal W.L. Valk strekt tot vernietiging en verwijzing in het principaal cassatieberoep en verwerping in het incidenteel cassatieberoep.&lt;/p&gt;&lt;p&gt;De advocaat van [eiser] en de advocaat van de Provincie hebben ieder bij brief van 6 oktober 2017 op die conclusie gereageerd. &lt;/p&gt;&lt;h3&gt;3 Uitgangspunten in cassatie&lt;/h3&gt;&lt;p&gt;3.1 In cassatie kan van het volgende worden uitgegaan.&lt;/p&gt;&lt;p&gt;(i) Op vordering van de Provincie is bij vonnissen van 27 mei 2015 vervroegd de onteigening uitgesproken van vijf percelen in de gemeente [woonplaats] &lt;/p&gt;&lt;p&gt;(hierna: het onteigende). [eiser] was eigenaar van drie percelen; zijn overleden vader, [betrokkene 1], was eigenaar van twee percelen. &lt;/p&gt;&lt;p&gt;(ii) Het onteigende werd door [eiser] en zijn moeder gebruikt in het kader van een tussen hen bestaande vennootschap onder firma.&lt;/p&gt;&lt;p&gt;(iii) De onteigening is geschied ter uitvoering van het Koninklijk Besluit van 1 september 2014, nr. 2014001589 (Stcrt. 2014, 27782), waarin voor de omlegging van een provinciale weg in de gemeente [woonplaats] (onder meer) het onteigende ter onteigening is aangewezen.&lt;/p&gt;&lt;p&gt;(iv) De onteigeningsvonnissen zijn op 20 juli 2015 ingeschreven in de openbare registers.&lt;/p&gt;&lt;p&gt;3.2 De deskundigen hebben de schadeloosstelling voor [eiser] en [betrokkene 1] tezamen begroot op € 387.670,--. De rechtbank heeft de schadeloosstelling, voor zover in cassatie van belang, vastgesteld op € 390.019,--.&lt;/p&gt;&lt;p&gt;3.3 Deze zaak gaat over de drie percelen van [eiser] . In de zaak over de twee percelen die aan [betrokkene 1] toebehoorden, is vandaag ook uitspraak gedaan (zaak 16/04699, ECLI:NL:HR:2017:3109).&lt;/p&gt;&lt;h3&gt;4 Beoordeling van het middel in het principale beroep&lt;/h3&gt;&lt;p&gt;4.1.1 Onderdeel 5 van het middel richt zich tegen rov. 2.61 in samenhang met de rov. 2.59.2 en 2.59.3 van het vonnis van de rechtbank van 13 juli 2016. De rechtbank heeft daarin als volgt overwogen:&lt;/p&gt;&lt;p&gt;“2.59.2. [eiser] stelt voorts dat de deskundigen hebben verzuimd te begroten dat het na aankoop van de grond achttien maanden duurt voordat de graszoden geoogst kunnen worden. De inkomensschade over deze periode bedraagt volgens [eiser] :&lt;/p&gt;&lt;p&gt;33.484 m2 à € 0,90 x 18 maanden = € 45.203,--.&lt;/p&gt;&lt;p&gt;2.59.3. Verder stelt [eiser] dat sprake is van stagnatieschade als gevolg van niet verkoopbare oogstbare graszoden ten tijde van het eindigen van het voortgezet gebruik van de percelen aan de Fransebaan, Deze schade bedraagt volgens [eiser] 12.400 m2 x € 2,10 (netto-opbrengst) x 90% (gemiddeld heeft men 10% verlies) = € 23.436,--.&lt;/p&gt;&lt;p&gt;(…)&lt;/p&gt;&lt;p&gt;2.61. De rechtbank overweegt dat de deskundigen ter gelegenheid van het pleidooi hebben toegelicht dat de door [eiser] opgevoerde derving veel hoger is dan zoals blijkt uit de jaarstukken.&lt;/p&gt;&lt;p&gt;De rechtbank is met de deskundigen van oordeel dat voor de berekening van de inkomensschade dient te worden uitgegaan van de gegevens zoals die blijken uit de door [eiser] overgelegde jaarstukken. Zij volgt het oordeel en de motivering van de deskundigen op dit punt en maakt deze tot de hare.”&lt;/p&gt;&lt;p&gt;4.1.2 Onderdeel 5 klaagt dat de rechtbank in rov. 2.61 ten onrechte geen, althans geen uit de motivering kenbare beslissing heeft genomen over de door [eiser] gevorderde schadeposten zoals weergegeven in de rov. 2.59.2 en 2.59.3.&lt;/p&gt;&lt;p&gt;4.1.3 Volgens vaste rechtspraak dient de onteigeningsrechter zelfstandig te onderzoeken welke schadevergoeding aan de onteigende toekomt. Indien de stukken van het geding hem daartoe aanknopingspunten verschaffen, dient hij ambtshalve onderzoek te doen naar de betekenis van die aanknopingspunten voor de schadeloosstelling. (Vgl. onder meer HR 9 juni 2017, ECLI:NL:HR:2017:1069 en de daarin genoemde rechtspraak.)&lt;/p&gt;&lt;p&gt;Voorts geldt dat het bedrag van de aan de onteigende toe te wijzen schadeloosstelling de compensatie dient te vormen voor de totale schade die de onteigende als rechtstreeks en noodzakelijk gevolg van het verlies van het onteigende lijdt. Dit ligt besloten in de woorden “een volledige vergoeding” in art. 40 Ow. Daarom dient de rechtbank over elke door de onteigende gestelde schadepost en de hoogte daarvan, een gemotiveerde beslissing te nemen. (HR 6 maart 2015, ECLI:NL:HR:2015:523, NJ 2015/254) &lt;/p&gt;&lt;p&gt;4.1.4 Uit het hiervoor in 4.1.3 overwogene volgt dat de rechtbank zelfstandig diende te onderzoeken welke schadevergoeding aan [eiser] toekwam en over elke door [eiser] gestelde schadepost en de hoogte daarvan, een gemotiveerde beslissing diende te nemen. De rechtbank heeft in haar vonnis niet, althans uit de motivering niet kenbaar, beslist over de in de rov. 2.59.2 en 2.59.3 weergegeven, door [eiser] gevorderde schadeposten. Onderdeel 5 slaagt daarom.&lt;/p&gt;&lt;p&gt;4.2.1 Onderdeel 6 richt zich tegen rov. 2.64. De rechtbank heeft daarin als volgt overwogen:&lt;/p&gt;&lt;p&gt;“2.64. (…)&lt;/p&gt;&lt;p&gt;Ten aanzien van het verweer van [eiser] overweegt de rechtbank dat de door [eiser] berekende omrijschade met betrekking tot perceel L 77 buiten beschouwing moet worden gelaten. In het kader van onderhavige onteigening kan uitsluitend vergoed worden de omrijschade die het gevolg is van de onteigening en het werk, voor zover dat is gelegen op het onteigende. Perceel L 77 valt buiten het onteigende.&lt;/p&gt;&lt;p&gt;(…)”&lt;/p&gt;&lt;p&gt;4.2.2 Onderdeel 6 klaagt dat de rechtbank in rov. 2.64 heeft miskend dat niet reeds vanwege de omstandigheid dat een overblijvend perceel “buiten het onteigende valt”, gezegd kan worden dat geen omrijschade van en naar dat perceel vergoed kan worden. Voor zover de rechtbank dit niet heeft miskend is het oordeel van de rechtbank niet (voldoende) begrijpelijk gemotiveerd. Op de plaats waar de kop van perceel L77 grenst aan de weg, kon in de oude situatie de destijds aanwezige weg worden overgestoken. Dat kan in de nieuwe situatie niet meer door de aanleg van de provinciale weg op het onteigende. Dat laatste is hier relevant, en dus niet dat perceel L77 buiten het onteigende valt. De verminderde bereikbaarheid van perceel L77 is daarmee een rechtstreeks en noodzakelijk gevolg van de onteigening, aldus onderdeel 6.&lt;/p&gt;&lt;p&gt;4.2.3 Vooraf wordt opgemerkt dat het geval dat in het onderhavige geding aan de orde is, wezenlijk verschilt van het geval dat aan de orde was in HR 13 februari 2009, ECLI:NL:HR:2009:BG5629.&lt;/p&gt;&lt;p&gt;Uit dat arrest (rov. 3.6) en uit de conclusie van de Advocaat-Generaal die aan dat arrest voorafging (onder 44-47), volgt dat de onteigende in dat geval bij de berekening van de hoogte van de omrijschade, ook de omrijschade had meegeteld die het gevolg was van het vervallen van een (oude) weg, en niet (alleen) de omrijschade die het gevolg was van de aanleg van het werk op het onteigende.&lt;/p&gt;&lt;p&gt;In het onderhavige geding heeft [eiser] zijn omrijschade gebaseerd op de omstandigheid dat de nieuw aan te leggen provinciale weg loopt over een deel van het onteigende en dat het voor [eiser] (mede) daardoor niet meer mogelijk is om van het resterende deel van het onteigende, de weg kruisend, naar perceel L77 te rijden. Deze omrijschade is een rechtstreeks en noodzakelijk gevolg van de onteigening en komt − anders dan de rechtbank heeft geoordeeld – voor vergoeding in aanmerking. De omstandigheid dat perceel L77 buiten het onteigende valt, staat daaraan niet in de weg. Voor zover de rechtbank dit laatste niet heeft miskend, is haar oordeel onvoldoende begrijpelijk gemotiveerd. Onderdeel 6 slaagt dus. &lt;/p&gt;&lt;p&gt;4.2.4 In cassatie staat niet vast aan wie perceel L77 toebehoort. Dit moet na verwijzing alsnog worden onderzocht.&lt;/p&gt;&lt;p&gt;4.3 Onderdeel 7 richt klachten tegen de rov. 2.85 en 2.87 en rov. 3.4 van het dictum. Daarin heeft de rechtbank de vergoeding gematigd die toekwam aan twee deskundigen die [eiser] heeft ingeschakeld. [eiser] klaagt onder meer dat het beginsel van hoor en wederhoor is geschonden nu de Provincie schriftelijk op de kostenopgave van de deskundigen aan de zijde van [eiser] mocht reageren en [eiser] op die schriftelijke reactie niet mocht reageren. Aangezien de klachten van de onderdelen 5 en 6 slagen, kan de kostenopgave van de deskundigen aan de zijde van [eiser] na vernietiging en verwijzing opnieuw aan de orde komen en kan [eiser] zijn reactie alsnog geven. Het onderdeel behoeft daarom geen behandeling.&lt;/p&gt;&lt;p&gt;4.4 De overige klachten van het middel kunnen niet tot cassatie leiden. Dit behoeft, gezien art. 81 lid 1 RO, geen nadere motivering nu die klachten niet nopen tot beantwoording van rechtsvragen in het belang van de rechtseenheid of de rechtsontwikkeling.&lt;/p&gt;&lt;h3&gt;5 Beoordeling van het middel in het incidentele beroep&lt;/h3&gt;&lt;p&gt;5.1 Nu blijkens het hiervoor onder 4 overwogene het middel in het principale beroep doel treft, is de voorwaarde vervuld waaronder het incidentele beroep is ingesteld, zodat het daarin voorgestelde middel moet worden behandeld.&lt;/p&gt;&lt;p&gt;5.2 De klachten van het middel kunnen niet tot cassatie leiden. Dit behoeft, gezien art. 81 lid 1 RO, geen nadere motivering nu die klachten niet nopen tot beantwoording van rechtsvragen in het belang van de rechtseenheid of de rechtsontwikkeling.&lt;/p&gt;&lt;h3&gt;6 Beslissing&lt;/h3&gt;&lt;p&gt;De Hoge Raad:&lt;/p&gt;&lt;p&gt;&lt;span class="italic"&gt;in het principale beroep:&lt;/span&gt; &lt;/p&gt;&lt;p&gt;vernietigt het vonnis van de rechtbank Zeeland-West-Brabant van 13 juli 2016;&lt;/p&gt;&lt;p&gt;verwijst het geding naar het gerechtshof ’s-Hertogenbosch ter verdere behandeling en beslissing;&lt;/p&gt;&lt;p&gt;veroordeelt de Provincie in de kosten van het geding in cassatie, tot op deze uitspraak aan de zijde van [eiser] begroot op € 500,26 aan verschotten en € 2.600,-- voor salaris, vermeerderd met de wettelijke rente over deze kosten indien de Provincie deze niet binnen veertien dagen na heden heeft voldaan;&lt;/p&gt;&lt;p&gt;&lt;span class="italic"&gt;in het incidentele beroep:&lt;/span&gt; &lt;/p&gt;&lt;p&gt;verwerpt het beroep;&lt;/p&gt;&lt;p&gt;veroordeelt de Provincie in de kosten van het geding in cassatie, tot op deze uitspraak aan de zijde van [eiser] begroot op € 68,07 aan verschotten en € 2.200,-- voor salaris, vermeerderd met de wettelijke rente over deze kosten indien de Provincie deze niet binnen veertien dagen na heden heeft voldaan.&lt;/p&gt;&lt;h3&gt;Noot&lt;/h3&gt;&lt;p&gt;In deze zaak, alsmede de parallelle zaak die leidde tot een vrijwel gelijkluidend arrest (HR 22 december 2017, ECLI:NL:HR:2017:1309),  werden op verzoek van de provincie Noord-Brabant agrarische gronden onteigend ten behoeve van de omlegging van de provinciale weg om Baarle-Nassau heen, ter verbetering van de leefbaarheid en de verkeersveiligheid in de kom van Baarle-Nassau. Onteigend werden gronden die gedeeltelijk toebehoorden aan een overleden agrariër en gedeeltelijk aan diens zoon, eveneens agrariër. Voor de overleden vader werd op de voet van art. 20 lid 3 Onteigeningswet een zgn. derde – onteigeningsadvocaat mr. B. Baan – benoemd die de belangen van de erfgenamen behartigde. &lt;/p&gt;&lt;p&gt;In de zaak van de overleden vader stond in de eerste plaats het vraagstuk van de waardevermindering van het overblijvende ter discussie. Volgens deskundigen en de rechtbank Zeeland-West-Brabant hadden de door de onteigening veroorzaakte verkleining van de huiskavel (gronden die direct in verbinding staan met het bouwvlak of ook wel: bouwblok) en de daardoor ontnomen mogelijkheid tot toekomstige uitbreiding van de huiskavel geen waardevermindering van het bouwblok (waarop de bedrijfswoning en de bedrijfsgebouwen zijn gelegen) tot gevolg. De waarde van het bouwblok werd volgens deskundigen en rechtbank met name bepaald door de oppervlakte en de bebouwingsmogelijkheden daarvan en de staat van de aanwezige bebouwing. De benoemde derde kwam tegen dat oordeel op. &lt;/p&gt;&lt;p&gt;De Hoge Raad overweegt dat volgens vaste rechtspraak de ingevolge art. 41 Onteigeningswet te vergoeden waardevermindering van het overblijvende, die het rechtstreeks en noodzakelijk gevolg van de onteigening is, moet worden bepaald door in ieder geval te onderzoeken wat de werkelijke waarde is van het geheel (het onteigende en het overblijvende tezamen) vóór de onteigening. Vervolgens kan deze waarde worden vergeleken met de som van de werkelijke waarde van het onteigende en de werkelijke waarde van het overblijvende na onteigening. Indien deze som lager is dan de werkelijke waarde van het geheel vóór de onteigening, is plaats voor vergoeding wegens waardevermindering van het overblijvende. Bij die waardebepaling gaat het in beginsel telkens om de prijs, als in art. 40b lid 2 Onteigeningswet bedoeld, die tot stand zou komen bij een onderstelde koop in het vrije commerciële verkeer tussen de onteigende als redelijk handelende verkoper en een redelijk handelende koper. &lt;/p&gt;&lt;p&gt;De Hoge Raad geeft aan dat deskundigen er op hebben gewezen dat een kavel die is gelegen aansluitend aan het bouwblok waarop zich de boerderij met bedrijfsgebouwen bevindt, of die na aankoop gevoegd kan worden bij een bestaande huiskavel van de koper, in het vrije commerciële verkeer hoger wordt gewaardeerd dan kavels die een dergelijke eigenschap niet hebben. De reden daarvoor is volgens deskundigen met name gelegen in het efficiënt kunnen werken en de directe bereikbaarheid van die gronden ten opzichte van de boerderij. &lt;/p&gt;&lt;p&gt;Volgens de Hoge Raad geldt hetzelfde voor de werkelijke waarde van het bouwblok. Die wordt eveneens mede bepaald door de (mogelijke) aansluiting daarvan aan een of meer kavels. Een redelijk handelend koper zal in de regel een hogere prijs over hebben voor een bouwblok naarmate de oppervlakte van de huiskavel(s) groter is. Dat geldt ook als de mogelijkheid bestaat de huiskavel door aanvullende grondverwerving (bijvoorbeeld door koop of pacht) in de toekomst te vergroten.&lt;/p&gt;&lt;p&gt;De A-G heeft in zijn conclusie een verhelderend situatiekaartje opgenomen:&lt;img src="Afbeelding7583,JPG"/&gt;&lt;/p&gt;&lt;p&gt;De oorspronkelijke bij het erf behorende huiskavel betreft de gedeelten A, B, C en D. Gedeelte C is onteigend. Gedeelte D is niet langer rechtstreeks vanaf het erf te bereiken. Van de oorspronkelijke huiskavel resteren dus alleen nog de gedeelten A en B.&lt;/p&gt;&lt;p&gt;Omdat de huiskavel na onteigening kleiner is geworden, geen vooruitzicht meer bestaat op vergroting daarvan en bovendien door de provinciale weg wordt doorsneden, is volgens de Hoge Raad onbegrijpelijk dat de werkelijke waarde van het bouwblok voor en na onteigening door de rechtbank – in navolging van deskundigen – op hetzelfde bedrag is gesteld. Dat oordeel lijkt mij - zeker na bestudering van het verhelderende situatiekaartje – juist.  &lt;/p&gt;&lt;p&gt;In beide zaken was voorts de vraag aan de orde of omrijschade voor vergoeding in aanmerking komt, omdat de nieuwe provinciale weg loopt over een deel van het onteigende en deze weg niet kan worden overgestoken. Mede daardoor is het niet meer mogelijk om vanaf de overblijvende agrarische percelen op een ander overblijvend agrarisch perceel te komen, terwijl in de oude situatie wel over de weg naar dat perceel kon worden overgestoken. &lt;/p&gt;&lt;p&gt;Volgens de rechtbank kon de omrijschade van en naar een perceel dat niet wordt onteigend,n iet voor vergoeding in aanmerking komen, omdat uitsluitend vergoed kon worden de omrijschade die het gevolg is van de onteigening en het werk, voor zover dat is gelegen op het onteigende. De Hoge Raad is het daarmee niet eens. De omrijschade is gebaseerd op de omstandigheid dat de nieuw aan te leggen provinciale weg loopt over een deel van het onteigende en dat het (mede) daardoor niet meer mogelijk is om van het resterende (overblijvende) deel van het onteigende, de weg kruisend, naar het betreffende perceel te rijden.&amp;nbsp;Ook deze omrijschade is volgens hem een rechtstreeks en noodzakelijk gevolg van de onteigening en komt voor vergoeding in aanmerking. De omstandigheid dat het te bereiken perceel buiten het onteigende valt, staat daaraan volgens hem niet in de weg.&lt;/p&gt;&lt;p&gt;De Hoge Raad wijst erop dat het onderhavige geval verschilt van het geval dat aan de orde was in de zaak die leidde tot het arrest van 13 februari 2009 (ECLI:NL:HR:2009:BG5629) waarin ook omrijschade was gevorderd die het gevolg was van het vervallen van een (oude) weg. In die zaak oordeelde de Hoge Raad dat dit nadeel niet door de onteigening of door het werk op het onteigende doch door de uitvoering van het werk daarbuiten was veroorzaakt. Dat was hier niet aan de orde. &lt;/p&gt;&lt;p&gt;W.J.E. van der Werf&lt;/p&gt;</content><legacyfootnotes/><footnotes><footnote/></footnotes><auteurs>W.J.E. van der Werf</auteurs><published>2018-08-16 15:18:45</published><modified>2018-08-17 11:23:54</modified><editiondate>2018-08-16</editiondate><htmlpath>https://denhollander.info/artikel/15112</htmlpath></article>
</articles></edition>
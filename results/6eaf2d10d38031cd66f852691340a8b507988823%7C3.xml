<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2002</searchword><id>5590</id><udhid>UDH:TvAR/5590</udhid><titel>Nieuwe ontwikkelingen rondom het voorkeursrecht gemeenten</titel><searchwords><searchword>TvAR 6/2002</searchword><searchword>UDH:TvAR/5590</searchword></searchwords><attachments><attachment><name>2002_nr 6_Artikel_Sluysmans.pdf</name><extention>pdf</extention><url>https://denhollander.info/download/5522/ci</url></attachment></attachments><inleiding>1. Inleiding&#13;
Vorig jaar wijdde ik in dit tijdschrift een overzichtsartikel aan de (op dat moment&#13;
recente) ontwikkelingen rondom het gemeentelijk voorkeursrecht krachtens de Wet&#13;
voorkeursrecht gemeenten (Wvg).1 Het voorkeursrecht stond op dat moment volop&#13;
in de belangstelling. Van diverse zijden werden voorspellingen gedaan over de implicaties&#13;
van de beschikkingen die de Hoge Raad op 10 en 17 november 2000 had uitgesproken&#13;
met betrekking tot de strekking van artikel 26 Wvg. Er werd, met name&#13;
door gemeenten, geroepen om reparatiewetgeving, maar de Minister zag daar op dat&#13;
moment geen aanleiding toe.&#13;
Die grote belangstelling voor de Wvg is sindsdien niet afgenomen. De gewenste&#13;
reparatiewetgeving lijkt – op initiatief van de Kamer – binnen afzienbare tijd toch in&#13;
werking te treden, hetgeen aanleiding geeft voor een hernieuwde bezinning op de&#13;
aard en functie van het voorkeursrecht. Daarnaast is er inmiddels jurisprudentie&#13;
gevormd waarin een interpretatie wordt gegeven van de voornoemde novemberbeschikkingen,&#13;
terwijl op andere onderdelen van de Wvg nieuwe vragen zijn opgekomen.&#13;
Tenslotte zijn er plannen om het voorkeursrecht ook buiten de Wvg een belangrijke&#13;
rol te geven. Aan al deze nieuwe ontwikkelingen zal ik in deze bijdrage de nodige&#13;
aandacht besteden.</inleiding><content>2. Novemberbeschikkingen: aanleiding voor reparatiewetgeving&#13;
De zogenaamde novemberbeschikkingen2 van de Hoge Raad kwamen voor velen als&#13;
een verrassing, want weken in belangrijke mate af van de eerdere jurisprudentie inzake&#13;
de reikwijdte van artikel 26 Wvg, afkomstig van de gerechtshoven te Den Haag,&#13;
Amsterdam, Arnhem en Den Bosch.3 De Hoge Raad formuleert in deze beschikkingen&#13;
in vrijwel identieke bewoordingen onder welke omstandigheden een gemeente&#13;
een succesvol beroep kan doen op artikel 26 Wvg. Er moet – kort gezegd – in de&#13;
eerste plaats sprake zijn van een verplaatsing van het economisch belang bij die gronden, waardoor gedurende de loop van het voorkeursrecht vervreemding in de zin van&#13;
de Wvg is uitgesloten. Daarnaast moet vaststaan dat ingeval de eigenaar zou zijn&#13;
overgegaan tot een ‘gewone’ vervreemding de gemeente gebruik zou hebben gemaakt&#13;
van haar voorkeursrecht. Aan het vereiste dat door de rechtshandeling afbreuk wordt&#13;
gedaan aan het belang van de gemeente bij haar voorkeurspositie zal volgens de Hoge&#13;
Raad in beginsel zijn voldaan in het geval duidelijk is dat de gemeente bij een daadwerkelijke&#13;
vervreemding van gronden door de eigenaar gebruik zou hebben gemaakt&#13;
van haar voorkeursrecht. Onder bijzondere omstandigheden kan zulks echter anders&#13;
zijn en kan een beroep op artikel 26 Wvg toch niet slagen, namelijk indien de samenwerkingscombinatie&#13;
van grondeigenaar en ontwikkelaar kan aantonen dat zij financieel&#13;
en anderszins in staat is om de beoogde bestemming tijdig te realiseren en zich&#13;
uitdrukkelijk bereid verklaart om die zelfrealisatie ter hand te nemen met inachtneming&#13;
van de gemeentelijke regiefunctie. De wensen die de gemeente in dat kader&#13;
stelt, moeten volgens de Hoge Raad wel redelijk zijn.&#13;
Naar aanleiding van deze novemberbeschikkingen ontstond enige onrust onder met&#13;
name de gemeentes. Het leek er immers op alsof de werkingssfeer van de Wvg door&#13;
de Hoge Raad ernstig was beperkt.4 Op vragen vanuit de Kamer antwoordde minister&#13;
Pronk echter dat de regering geen aanleiding zag voor reparatiewetgeving.&#13;
Daarop heeft een aantal kamerleden (van PvdA, CDA en D66) bij brief van 22 mei&#13;
2001 een initiatiefwetsvoorstel ingediend tot reparatie van de Wvg (wetsvoorstel&#13;
nr. 27 750). De indieners van het wetsvoorstel zijn van mening dat de uitspraken van&#13;
de Hoge Raad leemten in de Wvg aan het licht brengen, die tijdens de parlementaire&#13;
behandeling daarvan niet voorzien en gewenst zijn. Dit is voor de initiatiefnemers&#13;
aanleiding om de Wvg te repareren door zowel artikel 26 lid 1 als artikel 10 aan te passen.&#13;
3. Artikel 26 Wvg&#13;
De voorgestelde verandering van artikel 26 Wvg lijkt gering, maar is dat niet. Het&#13;
wetsvoorstel beoogt om in het eerste lid van artikel 26 Wvg de zinsnede “het belang&#13;
van de gemeente bij” te doen vervallen. Door het schrappen van deze woorden wordt&#13;
de rechterlijke toets toegespitst op datgene waar het – volgens de initiatiefnemers – in&#13;
feite om gaat: het voorkeursrecht verschaft de gemeente een voorkeurspositie bij vervreemdingsplannen&#13;
van rechthebbenden en private rechtshandelingen die afbreuk&#13;
doen aan deze voorkeurspositie staan bloot aan vernietiging. Het gaat daarbij dan om&#13;
rechtshandelingen die zodanig zijn opgezet dat geen vervreemding zal plaatsvinden&#13;
gedurende het bestaan van het voorkeursrecht, doch de beschikkingsmacht over en&#13;
het economisch belang bij de grond in zodanige mate worden overgedragen aan een&#13;
of meer andere personen dat een resultaat wordt bereikt dat materieel op hetzelfde&#13;
neerkomt als gehele of gedeeltelijke vervreemding. Die rechtshandelingen staan algemeen&#13;
bekend als de zogenaamde ontwikkelings- of samenwerkingsovereenkomsten. Ook na de wetswijziging blijft zelfrealisatie tot de mogelijkheden behoren en ook&#13;
dan mag een grondeigenaar bij die zelfrealisatie hulp van buiten ‘inhuren’. Zulks is&#13;
door een van de initiatiefnemers van de wetswijziging, Depla, uitdrukkelijk&#13;
verzekerd5:&#13;
“Er is geen enkele reden om afstand te nemen van die woorden, sterker nog: wat ons betreft&#13;
blijft het principe van zelfrealisatie rechtovereind staan. De heer Ter Veer gaf overigens&#13;
terecht aan dat de Wvg onder het mom van zelfrealisatie wordt ontweken. Daar proberen&#13;
wij wat aan te doen, maar dat doet niets af aan het principe van zelfrealisatie. Iedereen kan&#13;
gewoon zelf beslissen welke aannemer hij wil inhuren voor zijn project.”&#13;
Bij de toetsing van die samenwerking tussen grondeigenaar en ontwikkelaar kiezen&#13;
de initiatiefnemers echter in plaats van de twee criteria (is er sprake van een ontwijkingsconstructie&#13;
en worden de gerechtvaardigde belangen van de gemeente door die&#13;
constructie geschaad?) die besloten liggen in de novemberbeschikkingen voor een&#13;
enkel (formeel) criterium, namelijk de vraag of een rechtshandeling als ‘ontwijkingsconstructie’&#13;
kan worden gekwalificeerd. Het resultaat daarvan is een terugkeer naar&#13;
de hiervoor genoemde jurisprudentie van de gerechtshoven zoals die gold voor het&#13;
verschijnen van de novemberbeschikkingen.&#13;
Door met name De Groot6 is er terecht aandacht voor gevraagd dat zulks ertoe&#13;
leidt dat de rechter zich opnieuw zal hebben te buigen over de vraag wat een ontwijkingsconstructie&#13;
nu precies is, waarbij verwacht mag worden dat de oude jurisprudentie&#13;
omtrent het door de grondeigenaar bij de ontwikkeling te lopen risico weer&#13;
centraal wordt gesteld. De rechter moet dan zelfstandig gaan bepalen hoe groot het&#13;
risico is dat een grondeigenaar moet lopen, wil er geen sprake zijn van een ontwijkingsconstructie.&#13;
Dat zal enerzijds kunnen leiden tot nieuwe onzekerheid voor&#13;
betrokkenen en anderzijds tot het ontwikkelen van nieuwe samenwerkingsstructuren&#13;
om die ‘risicotoets’ te beïnvloeden. Daarmee zou door het huidige voorstel tot wetswijziging&#13;
weinig aan helderheid worden gewonnen.&#13;
Door de mogelijkheden te beperken dat de eigenaar van grond in voorkeursrechtgebieden&#13;
buiten de gemeente om aan een derde een onderhandse grondpositie verschaft,&#13;
beoogt het wetsvoorstel het aantal spelers op de grondmarkt en voorkeursrechtsgebieden&#13;
te beperken. Dit kan weer een dempend effect hebben op de prijs van&#13;
ruwe bouwgrond. Daartegenover staat evenwel de omstandigheid – waarop bijvoorbeeld&#13;
door het kabinet ook is gewezen7 – dat een versterking van de voorkeurspositie&#13;
van de gemeente de grondeigenaar minder mogelijkheden biedt zijn grond aan derden&#13;
aan te bieden of samen met een derde te ontwikkelen. Dit zou kunnen leiden tot een&#13;
afnemende verkoopbereidheid, aangezien men in het algemeen niet graag zijn onroerende&#13;
zaak aan de overheid verkoopt. De grondeigenaar kan dan besluiten het op een&#13;
onteigening te laten aankomen, hopend op een hogere vergoeding. Waar dit gedrag&#13;
optreedt, zal het gepaard kunnen gaan met vertraging in de realisatie. Dan schiet de&#13;
reparatiewetgeving ook op dit punt haar doel voorbij. 4. Artikel 10 Wvg&#13;
Wat betreft artikel 10 Wvg vindt de voornaamste wijziging plaats in lid 3 dat in zijn&#13;
geheel wordt vervangen. Het nieuwe lid 3 valt uiteen in een drietal subonderdelen.&#13;
Subonderdeel a beoogt met name om de praktijk van het sluiten van overeenkomsten&#13;
met een “nader te noemen meester”-clausule uit te bannen.8 Ingevolge het nieuwe&#13;
lid 3 sub a moet vervreemding geschieden aan een met name genoemde partij tegen&#13;
een met name genoemde (althans voldoende bepaalbare) prijs. Over de vraag wat een&#13;
‘voldoende bepaalbare prijs’ is, zwijgt de toelichting op het wetsvoorstel.&#13;
Subonderdelen b en c beogen om een geregistreerd anterieur contract slechts een&#13;
beperkte, in de wet aangegeven geldigheidsduur te verlenen. Gekozen is daarbij voor&#13;
een termijn van zes maanden voorafgaand aan de effectuering van het contract door&#13;
daadwerkelijke levering. Deze termijn begint te lopen daags na de dag van de inschrijving&#13;
van de optieovereenkomst, respectievelijk de koopovereenkomst in de openbare&#13;
registers. Die inschrijving moet dan wel hebben plaatsgevonden, aldus het (gewijzigde)&#13;
wetsvoorstel, “uiterlijk voor de dag na de dagtekening van de Staatscourant waarin de&#13;
nederlegging ter inzage van het Wvg-besluit is bekendgemaakt”. Een eerdere versie&#13;
van de initiatiefwet vereiste overigens een inschrijving “voor de dagtekening”, waaruit&#13;
door verschillende schrijvers9 (begrijpelijk) werd afgeleid dat de initiatiefnemers&#13;
een einde wilden maken aan de mogelijkheid van ‘laatste-dag overeenkomsten’ (overeenkomsten&#13;
gesloten op de dag van publicatie in de Staatscourant). Uit de gewijzigde&#13;
tekst van de initiatiefwet lijkt te volgen dat zulks (toch) niet de bedoeling van de&#13;
initiatiefnemers is geweest, maar schijn bedriegt. Enige verwarring kan ontstaan&#13;
doordat de dagtekening van de Staatscourant niet ook de datum is waarop de krant in&#13;
de bus valt, maar telkens de datum van de dag daarvoor. Als bijvoorbeeld en besluit&#13;
tot vestiging van het voorkeursrecht wordt genomen op woensdag 30 januari komt&#13;
dat besluit in de Staatscourant met dagtekening 30 januari die op 31 januari in de bus&#13;
valt; wie zich hiervan rekenschap heeft, zal inzien dat de wat omslachtige formulering&#13;
van artikel 10 lid 3 toch in de weg staat aan de laatste-dag overeenkomsten.&#13;
In een reactie op de voorgestelde wijziging van artikel 10 heeft het kabinet bij monde&#13;
van de minister van VROM gewezen op de (ongewenste) situatie dat een eigenaar die&#13;
al enige tijd voor vestiging van een voorkeursrecht een overeenkomst heeft laten registreren&#13;
maar zeer beperkt de tijd kan hebben om de overeenkomst te effectueren.10 Een&#13;
andere eigenaar, die recent tot registratie is overgegaan, kan daarentegen nog bijna&#13;
6 maanden de tijd hebben. Het kabinet vraagt zich daarom af of het moment waarop&#13;
de termijn van 6 maanden waarbinnen een overeenkomst moet worden geëffectueerd&#13;
om vrijstelling te geven van een eventueel gevestigd voorkeursrecht niet beter zou&#13;
kunnen aanvangen na de vestiging van het voorkeursrecht, aangezien een uniforme&#13;
behandeling vanaf een duidelijk startmoment de rechtsgelijkheid ten goede zou&#13;
komen. De initiatiefnemers hebben daarop geantwoord, dat op deze wijze een “risicoloze&#13;
anticipatie” op bestemmingswijzigingen het meest efficiënt wordt voorkomen. Bij nota van wijziging van 22 november 200111 hebben de initiatiefnemers een vierde&#13;
en vijfde lid toegevoegd aan artikel 10.&#13;
Het vierde lid betreft een noodzakelijke aanpassing. In het oorspronkelijke wetsontwerp&#13;
ontbrak namelijk de bepaling dat de optie- en koopcontracten kunnen&#13;
worden ingeschreven in de openbare registers, hetgeen krachtens artikel 3:17 lid 2&#13;
BW – dat bepaalt dat feiten die enkel persoonlijke rechten geven of opheffen slechts&#13;
(kunnen) worden ingeschreven indien een bijzondere wetsbepaling dit toestaat – wel&#13;
is vereist. Het ontbreken van een dergelijke bepaling zou tot gevolg hebben dat de in&#13;
het nieuwe lid 3 onder b vereiste inschrijving van de optie- en koopcontracten niet&#13;
mogelijk is. Die (wetstechnische) omissie is nu hersteld.&#13;
Het vijfde lid bevat de bepaling dat in het geval een overeenkomst als bedoeld in&#13;
het derde lid is ingeschreven in de openbare registers later ingeschreven overeenkomsten&#13;
betreffende diezelfde onroerende zaak, waarbij dezelfde verkoper partij is,&#13;
geen invloed hebben op het tijdstip waarop de termijn van zes maanden gaat lopen.&#13;
Onder later ingeschreven overeenkomsten worden dan verstaan overeenkomsten die&#13;
zijn ingeschreven binnen drie jaar na het tijdstip van de eerste inschrijving. Dit vijfde&#13;
lid is opgenomen omdat het door de initiatiefnemers ongewenst wordt geacht dat&#13;
ontwijking van het voorkeursrecht plaatsvindt door een herhaaldelijk opnieuw vaststellen&#13;
en registreren van een (optie)overeenkomst.12 Door het nieuwe vijfde lid&#13;
wordt het voor de verkoper onmogelijk gemaakt een verlenging van de termijn van&#13;
6 maanden te bewerkstelligen door telkens opnieuw een koop(optie)overeenkomst te&#13;
sluiten en in te schrijven in de openbare registers en wordt het oneigenlijk gebruik&#13;
van de vrijstelling tegengegaan.&#13;
Het vijfde lid liet aanvankelijk nieuwe verkopen aan (natuurlijke) personen ongemoeid.&#13;
Hiermee beoogden de initiatiefnemers aan te sluiten bij wetsvoorstel 23 095,&#13;
dat onder meer voorziet in een regeling ter bescherming van de koper van woningen,&#13;
zijnde een natuurlijk persoon die niet handelt in de uitoefening van een beroep of&#13;
bedrijf.13 Vanuit zowel het kabinet14 als de Kamer is hierop de nodige kritiek geleverd,&#13;
met name omdat men het niet gerechtvaardigd achtte dat een bedrijf (rechtspersoon)&#13;
anders zou worden behandeld dan een natuurlijke persoon. Daarop zijn de initiatiefnemers&#13;
teruggekomen van hun oorspronkelijke voorstel en is dit onderscheid niet&#13;
gehandhaafd.15&#13;
5. Overgangsrecht&#13;
Het oorspronkelijke wetsvoorstel bevatte geen bepalingen van overgangsrecht, maar&#13;
in het gewijzigde voorstel zijn (met name naar aanleiding van het advies van de Raad&#13;
van State) toch overgangsbepalingen opgenomen.16 Ook die (noodzakelijke) overgangsbepalingen&#13;
zijn evenwel sindsdien weer ingrijpend gewijzigd.17 De overgangsbepaling heeft betrekking op reeds ingeschreven of geregistreerde&#13;
optie- en koopovereenkomsten. Het eerste lid bepaalt dat de reparatiewet in werking&#13;
treedt met ingang van de eerste dag van de derde kalendermaand na de datum van uitgifte&#13;
van het Staatsblad waarin zij wordt geplaatst. Het nieuwe tweede lid van die&#13;
bepaling bevat een overgangsregeling voor bestaande koopoptieovereenkomsten,&#13;
waaronder worden verstaan de koopoptieovereenkomsten die reeds zijn ingeschreven&#13;
in de openbare registers op het moment van inwerkingtreding van deze wet. Hierbij&#13;
wordt ten aanzien van deze overeenkomsten onderscheid gemaakt tussen enerzijds de&#13;
‘oudere overeenkomsten’, de overeenkomsten ingeschreven in de openbare registers&#13;
voor de dag van indiening van het voorstel van de wet, en anderzijds de ‘jongere&#13;
overeenkomsten’, waarmee worden bedoeld de overeenkomsten ingeschreven op die&#13;
dag, of na die dag, maar voor inwerkingtreding van de wet.&#13;
Verder bevat de eerste bepaling (in het derde lid) een overgangsregeling voor&#13;
bestaande koopovereenkomsten waaronder worden verstaan koopovereenkomsten&#13;
die reeds als akte notarieel zijn verleden of onderhands zijn geregistreerd op het&#13;
moment van inwerkingtreding van de wet. Ook hierbij wordt onderscheid gemaakt&#13;
tussen enerzijds de oudere koopovereenkomsten, als akte verleden of geregistreerd&#13;
vóór de dag van indiening van het wetsvoorstel (22 mei 2001), en anderzijds de jongere&#13;
koopovereenkomsten die op die dag of daarna maar voor de inwerkingtreding van&#13;
deze wet als akte zijn verleden of geregistreerd.&#13;
Bij de oudere koopoptieovereenkomsten of koopovereenkomsten wordt door de&#13;
initiatiefnemers het volgende aangetekend. Het komt regelmatig voor dat grondeigenaren&#13;
en ontwikkelaars in gebieden waar (nog) geen gemeentelijk voorkeursrecht&#13;
geldt langlopende koop(optie)overeenkomsten sluiten. Volgens de bestaande wet kunnen&#13;
deze contracten ook na invoering van het voorkeursrecht worden uitgeoefend,&#13;
mits ze voorafgaand aan de invoering van het voorkeursrecht werden geregistreerd in&#13;
de openbare registers (optieovereenkomsten), dan wel als akte verleden bij de notaris,&#13;
dan wel onderhands geregistreerd (koopovereenkomsten).&#13;
Het tweede lid en derde lid van artikel 1 overgangsrecht respecteren de uitoefening&#13;
van de vóór 22 mei 2001 gesloten contracten, ook als zij een uitgestelde levering&#13;
mogelijk maken. Deze overeenkomsten zijn immers geheel volgens tekst en bedoeling&#13;
van de huidige wet tot stand gekomen, terwijl wetswijziging nog niet in de lijn&#13;
van de verwachtingen lag. Voorwaarde voor de eerbiedigende werking van de vóór&#13;
22 mei 2001 gesloten overeenkomsten is wel dat deze contracten conform de eisen&#13;
van de bestaande wet zijn ingeschreven, dan wel als akte verleden of geregistreerd&#13;
vóór 22 mei 2001.&#13;
Ten aanzien van koopovereenkomsten is in het nieuwe derde lid de extra voorwaarde&#13;
opgenomen dat ook deze overeenkomsten in de openbare registers worden&#13;
geregistreerd, welke registratie moet plaatsvinden binnen zes maanden na inwerkingtreding&#13;
van de wijzigingswet. Langs deze weg kunnen onderhandse contracten op de&#13;
grondmarkt publiekelijk kenbaar worden. Deze maatregel bevordert aldus de&#13;
gewenste transparantie op de grondmarkt.&#13;
Bij de categorie jongere koopoptieovereenkomsten en koopovereenkomsten, ingeschreven,&#13;
dan wel als akte verleden of geregistreerd op 22 mei 2001 of na deze dag&#13;
maar vóór de inwerkingtreding van de wijzigingswet wordt het volgende aangetekend.&#13;
Voor deze groep contracten is in de leden twee en drie van artikel 1 overgangsrecht een beperkte overgangsvoorziening opgenomen in die zin dat partijen gedurende&#13;
zes maanden na de dag van inwerkingtreding van deze wet de tijd hebben om de contracten&#13;
in vervreemding te laten uitmonden. Ook hier geldt als voorwaarde dat de&#13;
contracten conform de eisen van de bestaande wet in genoemde periode zijn ingeschreven,&#13;
dan wel als akte verleden of onderhands geregistreerd zijn. Deze groep&#13;
contracten geniet derhalve geen eerbiedigende, maar uitgestelde werking. Dit ligt&#13;
voor de hand omdat de contractspartijen vanaf 22 mei 2001 de komst van de nieuwe&#13;
wet konden voorzien.&#13;
Het vierde lid van artikel 1 overgangsrecht geeft zo concreet mogelijk antwoord&#13;
op de vraag welk recht geldt bij het rechterlijk oordeel op gemeentelijke verzoeken&#13;
om vernietiging van overeenkomsten ingediend voor dan wel na de plaatsing van de&#13;
wet in het Staatsblad. Voor dit moment geldt het huidige artikel 26 lid 1, daarna het in&#13;
deze wet voorziene nieuwe artikel 26 lid 1.&#13;
6. ‘Gerechtvaardigde wensen’ van de gemeente&#13;
In de novemberbeschikkingen heeft de Hoge Raad (onder meer) bepaald dat de samenwerkingscombinatie&#13;
van eigenaar en ontwikkelaar bij de beoogde zelfrealisatie rekening&#13;
heeft te houden met de ‘gerechtvaardigde wensen’ van de gemeente. In mijn&#13;
vorige bijdrage gaf ik aan dat mijns inziens eisen ten aanzien van fasering en tempo&#13;
van werkzaamheden, kwaliteit van de bouw en de aard van de sector (vrij of sociaal)&#13;
waarvoor gebouwd wordt geoorloofd zijn, maar eisen betreffende een kostenbijdrage&#13;
van de samenwerkingscombinatie niet.18 Voor een dergelijk kostenverhaal staan de&#13;
gemeente immers andere instrumenten ter beschikking, zoals de baatbelasting en de&#13;
exploitatiebijdrage krachtens de gemeentelijke exploitatieverordening. Nu de Hoge&#13;
Raad streng de grenzen van deze instrumenten bewaakt19, zou het niet voor de hand&#13;
liggen dat met een beroep op de gemeentelijke regiefunctie buitenwettelijk kostenverhaal&#13;
mogelijk wordt gemaakt.&#13;
In zijn beschikking van 25 september 200120 ziet het Hof te Arnhem dat evenwel&#13;
anders. Grondeigenaar Bosman wilde op zijn perceel overgaan tot zelfrealisatie, maar&#13;
kon niet met de gemeente Bergh tot overeenstemming komen, waarbij het geschil&#13;
zich toespitste op de vraag of de gemeente van Bosman mag verlangen dat hij bijdraagt&#13;
in de ontwikkelingskosten van het gehele (beoogde) industrieterrein waarbinnen&#13;
zijn perceel is gelegen.&#13;
De gemeente voerde aan dat zij die ontwikkelingskosten niet volledig met behulp&#13;
van de haar ter beschikking staande instrumenten (baatbelasting en/of exploitatieovereenkomst)&#13;
kan verhalen op Bosman en dat zij deze kosten derhalve wil doorberekenen&#13;
in de prijs van de te zijner tijd uit te geven bouwrijpe grond. Indien&#13;
Bosman de gelegenheid krijgt de bestemming zelf te realiseren moet de gemeente in&#13;
dezelfde positie worden gebracht als waarin zij zou verkeren indien zij eigenaar van de grond zou zijn. Daarom is Bosman – aldus de gemeente – gehouden zijn aandeel in&#13;
de ontwikkelingskosten van het gehele industrieterrein te voldoen.&#13;
Het Hof overweegt dienaangaande, na uitgebreid te hebben geciteerd uit de parlementaire&#13;
geschiedenis:&#13;
“Uit deze passages uit de parlementaire geschiedenis [van de wet van 4 juli 1996, Stb. 389,&#13;
waarbij de huidige tekst van artikel 26 Wvg is ingevoerd, JAMAS] blijkt dat de regering,&#13;
daarin gesteund door (een meerderheid van) het parlement, van oordeel was dat de toen&#13;
bestaande mogelijkheden voor kostenverevening (dat wil zeggen het omslaan van de kosten&#13;
van bovenwijkse voorzieningen of van openbare werken over de uiteindelijke gebruikers/&#13;
eigenaren van de gronden) onvoldoende waren, maar dat het verruimen van de mogelijkheden&#13;
voor een actief grondbeleid, zoals beoogd door de onderhavige wetswijziging, een&#13;
verdergaande mate van kostenverevening mogelijk zou maken door deze kosten te verdisconteren&#13;
in de uitgifteprijs van de grond. Het is de gemeente dus toegestaan om met behulp&#13;
van het voorkeursrecht gronden te verwerven, daarop de nieuwe bestemming te verwezenlijken&#13;
en vervolgens de ontwikkelingskosten (voor bovenwijkse voorzieningen of voorzieningen&#13;
ten behoeve van het plangebied als geheel) te verdisconteren in de uitgifteprijs en&#13;
aldus om te slaan over de uiteindelijke gebruikers c.q. eigenaren van de bouwpercelen. Daaruit&#13;
volgt dat de gemeente dan ook gerechtigd is in het kader van de zelfrealisatie door een&#13;
grondeigenaar een redelijke bijdrage te vragen in de ontwikkelingskosten voor bovenwijkse&#13;
voorzieningen en voorzieningen van openbaar nut, welke kosten anders zouden kunnen&#13;
worden verhaald via de gronduitgifteprijs. Dit moet worden aangemerkt als een “gerechtvaardigd&#13;
belang van de gemeente bij de verwezenlijking van de nieuwe bestemming in overeenstemming&#13;
met het door de gemeente gevoerde beleid” als bedoeld door de Hoge Raad in&#13;
rov. 3.3.5 onder (b) van voormelde beschikkingen.”&#13;
Ik kan bovenstaande overwegingen van het Hof niet onderschrijven. In de door het&#13;
Hof aangehaalde parlementaire geschiedenis staat weliswaar te lezen dat in het huidige&#13;
gemeentelijk instrumentarium voor het voeren van grondbeleid de mogelijkheden&#13;
van kostenverhaal beperkt zijn, maar om daaruit – als het ware a contrario – af te&#13;
leiden dat daarom dat additionele kostenverhaal een gerechtvaardigd gemeentelijk&#13;
belang is dat de Wvg beoogt te dienen, gaat mij te ver. Voor een dergelijk (volledig)&#13;
kostenverhaal bestaan op dit moment eenvoudigweg onvoldoende middelen en dat is&#13;
ook de reden waarom op betrekkelijk korte termijn een nieuw (en naar verwachting&#13;
afdoende) instrument van kostenverhaal in het leven zal worden geroepen, namelijk&#13;
de exploitatievergunning.&#13;
Als de door de Minister reeds aangekondigde21 Grondexploitatiewet in werking is&#13;
getreden (op zijn vroegst op 1 januari 2004) zal de gemeente middels de grondexploitatievergunning&#13;
het zo goed mogelijk realiseren van publieke doelen kunnen afdwingen.&#13;
De Grondexploitatiewet zal naar alle waarschijnlijkheid de Wvg aan belang doen&#13;
inboeten, omdat de gemeentelijke grondpositie, met name op uitbreidingslocaties,&#13;
dan minder van belang wordt. Het kostenverhaal is dan immers verzekerd via de verplichte&#13;
grondexploitatievergunning. 7. Termijnen&#13;
In mijn vorige bijdrage stond ik reeds stil bij de vraag wanneer die termijn van&#13;
8 weken voor een verzoek ex artikel 26 Wvg een aanvang neemt. Is dat als de gemeente&#13;
verneemt dat er tussen grondeigenaar en ontwikkelaar een overeenkomst tot stand is&#13;
gekomen, maar nog niet de inhoud daarvan kent of begint de termijn pas te lopen als&#13;
de gemeente aan de hand van de inhoud van die overeenkomst kan beoordelen of het&#13;
gemeentelijk belang bij het wettelijk voorkeursrecht wordt gefrustreerd?&#13;
Het Hof Amsterdam22 oordeelde dat de termijn aanvangt op moment dat de&#13;
gemeente kennis krijgt van de rechtshandeling, Het Hof Arnhem23 was daarentegen&#13;
van mening dat die termijn eerst aanvangt als de gemeente de inhoud van de rechtshandeling&#13;
kent. Inmiddels heeft de Hoge Raad in het cassatieberoep in laatstgenoemde&#13;
zaak meer duidelijkheid gegeven.&#13;
Grondeigenaar Van Huet had aangevoerd dat het vernietigingsverzoek van de&#13;
gemeente Duiven niet overeenkomstig artikel 26 Wvg was ingediend binnen acht&#13;
weken nadat de gewraakte rechtshandeling ter kennis van de gemeente was gekomen.&#13;
De rechtbank heeft dit verweer buiten behandeling gelaten, aangezien zij op andere&#13;
gronden het verzoek niet toewijsbaar achtte. Het Hof heeft het tegen die beslissing&#13;
door Van Huet ingestelde incidenteel appel verworpen. In cassatie klaagt Van Huet&#13;
dat het Hof daarmee blijk heeft gegeven van een onjuiste rechtsopvatting nu het&#13;
– aldus Van Huet – voor het ingaan van de termijn van acht weken niet van belang is&#13;
of de gemeente de essentialia van de inhoud van de rechtshandeling kent, doch beslissend&#13;
is of het bestaan van de rechtshandeling als zodanig ter kennis van de gemeente&#13;
is gekomen. De Hoge Raad overweegt echter:&#13;
“Het criterium in de betrokken bepaling dat “de betreffende rechtshandeling ter kennis van&#13;
de gemeente is gekomen” duidt alreeds veeleer op de bedoeling dat de kennis mede betrekking&#13;
moet hebben op de inhoud van de rechtshandeling, dan op de bedoeling de termijn&#13;
reeds te doen aanvangen zodra de gemeente kennis heeft gekregen van het bestaan van een&#13;
rechtshandeling betreffende de onroerende zaak waarop het voorkeursrecht rust. Zoals het&#13;
Hof terecht overweegt, zou aanvaarding van laatstbedoeld criterium bovendien onpraktische,&#13;
voor de gemeenten zeer belastende consequenties hebben; er is geen aanwijzing dat&#13;
deze door de wetgever zijn beoogd. Verder moet het volgende in aanmerking worden genomen.&#13;
Weliswaar heeft de besproken bepaling de kennelijke strekking om de grondeigenaar&#13;
en, in een geval als het onderhavige (zie de tweede alinea van 3.3.3 van de novemberbeschikkingen),&#13;
de andere partijen bij de betrokken overeenkomst op korte termijn zekerheid te&#13;
bieden of de gemeente al dan niet de nietigheid van de overeenkomst wil inroepen, doch&#13;
anderzijds hebben deze partijen het zelf in de hand om de termijn te doen aanvangen door&#13;
de gemeente de nodige informatie te verschaffen (vgl. de laatste volzin van lid 2 van art. 26).&#13;
Wanneer het gaat om een overeenkomst als waarvan in het onderhavige geval sprake is, zal&#13;
bovendien het in de novemberbeschikkingen onder 3.3.5 overwogene doorgaans al in een&#13;
vrij vroeg stadium ertoe nopen om de nodige inlichtingen aan de gemeente te verschaffen. Tenslotte is voor de uitleg van de besproken bepaling nog van belang dat de aard van een&#13;
dergelijke, vrij korte termijn meebrengt dat de termijn geen aanvang moet kunnen nemen,&#13;
zonder dat dit voor de partij voor wie de termijn geldt, duidelijk is of bij redelijke zorgvuldigheid&#13;
duidelijk had kunnen zijn.&#13;
Het vorenstaande brengt mee dat aan het vereiste dat de desbetreffende rechtshandeling ter&#13;
kennis van de gemeente is gekomen, eerst dan is voldaan wanneer aan de gemeente voldoende&#13;
gegevens betreffende de inhoud van de rechtshandeling ter kennis zijn gekomen om te kunnen&#13;
beoordelen of het geraden is een verzoek als bedoeld in art. 26 in te dienen. Voor rechtshandelingen&#13;
(overeenkomsten) als omschreven in 3.3.3 van de novemberbeschikkingen,&#13;
betekent dit: dat het gaat om een overeenkomst die voldoet aan het eerste vereiste, genoemd&#13;
in 3.3.4 van die beschikkingen.”&#13;
Wil de termijn van acht weken een aanvang nemen, dan is het dus vereist dat grondeigenaar&#13;
en ontwikkelaar de gemeente voldoende gegevens verschaffen betreffende de&#13;
inhoud van hun overeenkomst, opdat de gemeente kan beoordelen of het geraden is&#13;
een verzoek ex artikel 26 Wvg in te dienen. Het onthouden van bepaalde (belangrijke)&#13;
informatie aan de gemeente, bijvoorbeeld door die informatie op te nemen in niet aan&#13;
de gemeente ter hand gestelde ‘side-letters’, kan mijns inziens meebrengen dat de&#13;
gemeente nog lange tijd in de gelegenheid is om een artikel 26 Wvg verzoek in te&#13;
dienen, met alle onzekerheid voor de ontwikkelingscombinatie van dien.&#13;
8. Positie van de notaris&#13;
Mede naar aanleiding van de reparatiewetgeving is ook de aandacht voor de rol van&#13;
het notariaat en de bewaarders van de openbare registers en het kadaster toegenomen.&#13;
Deze personen oefenen immers de feitelijke controle uit op de naleving van het voorkeursrecht.&#13;
24&#13;
Uit hoofde van artikel 24 Wvg is het de notaris die zich bij het passeren van een&#13;
vervreemdingsakte moet vergewissen van het feit of de beoogde vervreemding niet in&#13;
strijd komt met enig gemeentelijk voorkeursrecht. Ontbreekt de notariële ‘voetverklaring’&#13;
dat een vervreemding niet in strijd is met enig voorkeursrecht, dan moet de&#13;
bewaarder van de openbare registers op zijn beurt de inschrijving van de vervreemdingsakte&#13;
weigeren. Aldus wordt door het ontbreken van de voetverklaring de vervreemding&#13;
daadwerkelijk geblokkeerd.&#13;
Een en ander betekent voor de notaris een soms lastige en verantwoordelijke taak.&#13;
Hoewel krachtens artikel 4 lid 3 Wvg elk aanwijzingsbesluit moet worden ingeschreven&#13;
in de openbare registers is die inschrijving geen constitutief vereiste voor het in&#13;
werking treden van een voorkeursrecht. Het aanwijzingsbesluit treedt namelijk al in&#13;
werking daags na publicatie daarvan in de Staatscourant. Het gevolg hiervan is dat&#13;
een kadastrale recherche niet altijd uitsluitsel kan geven. Daarenboven is het voor de&#13;
notaris niet makkelijk om vast te stellen of een rechtshandeling valt onder een van de&#13;
vrijstellingen van artikel 10 Wvg. Het kan dus voorkomen dat de notaris ten onrechte&#13;
een voetverklaring weigert of juist ten onrechte een voetverklaring afgeeft. In dat kader is de vraag gerezen wat een betrokkene kan ondernemen tegen dit optreden&#13;
van de notaris: kan de notaris in zijn rol van handhaver van de Wvg worden aangemerkt&#13;
als een bestuursorgaan of moet hij langs de civielrechtelijke weg tot de orde&#13;
worden geroepen? Hoekstra komt in zijn preadvies voor de KNB25 tot het oordeel&#13;
dat de notaris met “enig openbaar gezag” als bedoeld in artikel 1:1 lid 1 sub b Algemene&#13;
wet bestuursrecht (Awb) is bekleed. Zulks is ook (inmiddels) het standpunt van&#13;
het ministerie van Justitie.26 Met die vaststelling alleen is echter toepasselijkheid van&#13;
de Awb ten aanzien van de beslissing met betrekking tot afgifte of weigering van een&#13;
voetverklaring nog niet gegeven. Het besluit dat in die voetverklaring zou kunnen&#13;
worden gelezen is namelijk – aldus Hoekstra – niet aan te merken als een “besluit&#13;
inhoudende een publiekrechtelijke rechtshandeling” in de zin van artikel 1:3 lid 1&#13;
Awb. De afgifte van een voetverklaring heeft de totstandkoming van een privaatrechtelijke&#13;
rechtshandeling, namelijk vervreemding, tot gevolg. Derhalve ligt het voor de&#13;
hand dat niet de bestuursrechter maar de civiele rechter bevoegd is om over een&#13;
weigering van de notaris te oordelen.27&#13;
Dat is in elk geval de opvatting van diverse Presidenten (in de nieuwe rechtsvordering:&#13;
‘voorzieningenrechters’).28 De President van de rechtbank te Den Bosch29 oordeelde&#13;
dat een vordering in kort geding, strekkende tot het door een notaris afgeven&#13;
van een voetverklaring slechts kan worden toegewezen indien buiten redelijke twijfel&#13;
is dat de notaris ten onrechte zijn ministerie weigert. Indien dit ‘buiten redelijke twijfel’-&#13;
criterium de heersende jurisprudentie wordt, dan zal de gang van het kort geding&#13;
voor de grondeigenaar worden afgesloten en is deze aangewezen op de (langdurige)&#13;
bodemprocedure.&#13;
9. Wet agrarisch grondverkeer&#13;
Op 10 januari 2001 is door de bewindslieden van VROM en Financiën aan de Tweede&#13;
Kamer aangeboden de nota ‘Op grond van nieuw beleid’, inmiddels beter bekend als&#13;
de Nota Grondbeleid.30 Met deze nota wil het Kabinet vorm geven aan de modernisering&#13;
van het huidige instrumentarium voor het grondbeleid. In het bijzonder beoogt&#13;
de nota bij te dragen aan de uitvoering van het nieuwe ruimtelijk beleid uit de Vijfde&#13;
Nota Ruimtelijke Ordening. Belangrijke onderwerpen die in de nota aan de orde&#13;
worden gesteld zijn onder meer de exploitatievergunning, de (verbetering van de)&#13;
Wvg en de (herziening van de) Onteigeningswet. Aan deze onderdelen van de Nota&#13;
Grondbeleid is in de literatuur ook de meeste aandacht besteed.&#13;
Enigszins onderbelicht is daarbij gebleven de tevens in de nota verwoorde wens&#13;
van het Kabinet om te komen tot een activering van het voorkeursrecht op grond van de Wet agrarisch grondverkeer (WAG).31 Dit voorkeursrecht zal het Rijk moeten&#13;
steunen bij de verwerving van groene bestemmingen. Het voorkeursrecht wordt door&#13;
de bewindslieden beschouwd als een goede – en wellicht goedkopere – tussenweg&#13;
tussen enerzijds vrijwillige verwerving en anderzijds onteigening. Aangezien de activering&#13;
wordt beoogd reeds in 2002 plaats te vinden32, wil ik ook kort stilstaan bij de&#13;
aard en omvang van dit relatief onbekende voorkeursrecht.&#13;
De WAG bevat een uitgebreid en ingewikkeld instrumentarium dat ten doel heeft het&#13;
bevorderen en instandhouden van een aanvaardbaar prijsniveau voor landbouwgronden&#13;
en natuurterreinen. De totstandkoming van de wet heeft veel tijd en veel politieke&#13;
strijd gekost, maar desalniettemin is de wet slechts (gefaseerd) voor een deel in werking&#13;
getreden, waarbij overigens het belangrijkste instrument van de wet – de zogenaamde&#13;
landbouwkundige toetsing – tot op heden nog niet in werking is getreden.&#13;
Naar het oordeel van de regering maakt de huidige situatie op de agrarisch grondmarkt&#13;
die inwerkingtreding nog niet noodzakelijk.&#13;
Het voorkeursrecht waarop in de Nota Grondbeleid wordt gedoeld, is opgenomen in&#13;
artikel 37 WAG. Krachtens dit artikel dienen landeigenaren die uit eigen beweging&#13;
hun land wensen te vervreemden dit land bij voorrang aan te bieden aan Bureau&#13;
Beheer Landbouwgronden (BBL). Is de grond niet eerst aan het BBL te koop aangeboden,&#13;
dan staat artikel 37 lid 1 aan inschrijving van de koopovereenkomst in de&#13;
openbare registers in de weg. Het is aan de notaris om hierop toe te zien.&#13;
Volgens lid 2 van artikel 37 kan het voorkeursrecht worden toegepast in nader aan&#13;
te wijzen landinrichtingsgebieden, reservaatsgebieden, Midden-Delfland en Oost-&#13;
Groningen, alsmede in bij planologische kernbeslissing aangewezen gebieden. Deze&#13;
aanwijzing dient te geschieden bij Algemene Maatregel van Bestuur (AMvB), waarin&#13;
overwegingen moeten zijn opgenomen omtrent de door het vestigen van een voorkeursrecht&#13;
na te streven doeleinden. Een dergelijke AMvB is tot op heden echter niet&#13;
tot stand gekomen, zodat artikel 37 – in de woorden van De Vries33 – vooralsnog niet&#13;
meer is gebleven dan “een pas drooggemalen polder die nog helemaal moet worden&#13;
ingericht”. Het binnen afzienbare termijn ter hand nemen van die inrichting is wat nu&#13;
in de Nota Grondbeleid door het kabinet wordt beoogd.&#13;
In de aangekondigde AMvB zal de Minister van LNV overgaan tot aanwijzing van de&#13;
gebieden waarbinnen het voorkeursrecht kan worden gevestigd (art. 37 lid 2). De&#13;
meer concrete aanwijzing van gronden binnen die gebieden moet vervolgens – zo&#13;
bepaalt artikel 37 lid 3 – plaatsvinden bij een afzonderlijke aanwijzing. Overigens kan&#13;
een voorkeursrecht op grond van de WAG niet samenvallen met een voorkeursrecht&#13;
uit de Wvg (art. 37 lid 5). De Wvg heeft voorrang boven de WAG. De verdere procedurele&#13;
uitwerking van de voorkeursrechtprocedure krachtens de WAG (bijvoorbeeld de prijsvaststellingsprocedure) sluit grotendeels aan bij de Wvg, zodat ik een beschrijving&#13;
van die procedure op deze plaats achterwege laat.&#13;
10. Uitbreiding werkingssfeer&#13;
In de Vijfde Nota RO wordt een zogenaamd ‘contourenbeleid’ geïntroduceerd als&#13;
instrument om open en verstedelijkte gebieden van elkaar te scheiden. Dit beleid zal&#13;
in een interactieproces tussen Rijk, provincies en gemeenten concreet moeten worden&#13;
ingevuld. Ten opzichte van het Vinex-beleid is er een aantal belangrijke verschillen,&#13;
dat tot gevolg heeft dat het contourenbeleid marktpartijen die strategische grondposities&#13;
willen innemen minder zekerheid biedt, hetgeen een dempende werking op het&#13;
innemen van deze posities zal kunnen hebben.&#13;
In de eerste plaats bevat de Vijfde Nota RO geen zeer gedetailleerde plankaarten&#13;
waarop de nieuwe locaties of de zogenaamde rode contouren al zijn aangegeven.&#13;
Daarnaast worden met het vaststellen van contouren nog niet de bouwlocaties zelf&#13;
aangewezen, noch worden de bestemmingen daardoor gewijzigd. Binnen de rode&#13;
contouren worden de stedelijke en regionale groenstructuren integraal meegenomen,&#13;
evenals de vrijwaringszones rond infrastructuur. Het geeft gemeenten de vrijheid om,&#13;
weliswaar binnen de grenzen van de contour, op verschillende plaatsen bouwlocaties&#13;
aan te wijzen. Het belangrijkste verschil is echter dat gemeenten het beschikbare&#13;
instrument nu direct kunnen benutten. Sterker dan bij de Vinex zijn gemeenten&#13;
betrokken bij de vaststelling van de rode contouren en de aanwijzing van de concrete&#13;
locaties. Vanuit deze betrokkenheid kan een gemeente direct het voorkeursrecht vestigen,&#13;
teneinde zichzelf desgewenst ten behoeve van de uitvoering van haar ruimtelijk&#13;
beleid een wettelijk recht van voorrang bij vervreemding van onroerende zaken te&#13;
verlenen.&#13;
Voor een groep gemeenten bestaat deze laatste mogelijkheid echter nog niet, waardoor&#13;
zij niet adequaat zullen kunnen inspelen op het nieuwe ruimtelijk beleid. De&#13;
Wvg is immers thans alleen van toepassing op gemeenten met een uitbreidingstaakstelling&#13;
op grond van nationaal of provinciaal ruimtelijk beleid. De Nota Grondbeleid&#13;
constateert dat daarmee niet alleen sprake is van ongelijkheid tussen gemeenten,&#13;
maar dat dit gemeenten zonder uitbreidingstaakstelling ook in hun mogelijkheden&#13;
beperkt. Gemeenten die nieuwbouw willen realiseren maar die geen uitbreidingstaakstelling&#13;
hebben, kunnen geen aanspraak maken op dit instrument. Dit klemt temeer,&#13;
nu de Vijfde Nota uitgaat van een meer decentrale aanpak van het verstedelijkingsbeleid.&#13;
De Nota Grondbeleid constateert dat, mede gezien de huidige maatschappelijke&#13;
discussie, het daarom in de rede ligt niet alleen voor gemeenten met een uitbreidingstaakstelling&#13;
maar voor alle gemeenten de oorspronkelijk beoogde bevoegdheid&#13;
in het leven te roepen. Daardoor kan het contourenbeleid als instrument voor de&#13;
ruimtelijke ordening beter gefaciliteerd worden.&#13;
Naar aanleiding van deze bevindingen is onlangs een voorstel tot wijziging van de&#13;
Wvg, meer in het bijzonder tot verbreding van de reikwijdte van de Wvg ingediend.34&#13;
Het wetsvoorstel geeft gemeenten zonder uitbreidingscapaciteit de beschikking over&#13;
een extra instrument dat het hen mogelijk maakt om publieke doelen bij het ruimtelijk beleid te kunnen realiseren, en om de opgaven die ontstaan bij de uitvoering van&#13;
de Vijfde Nota alsmede de stedelijke herstructurering te kunnen uitvoeren. In de&#13;
memorie van toelichting bij het wetsvoorstel wordt expliciet uitgesproken dat het&#13;
onderhavige wetsvoorstel alle gemeenten (ook) de ruimte biedt het voorkeursrecht&#13;
voor groenstructuren toe te passen. De bestaande wet stond dit alleen toe aan gemeenten&#13;
met een uitbreidingstaakstelling.&#13;
Doordat het begrip uitbreidingscapaciteit uit de wet verdwijnt, heeft het wetsvoorstel&#13;
als gevolg dat lasten voor bestuur en rechterlijke macht verdwijnen als gevolg van&#13;
juridische procedures over het begrip uitbreidingscapaciteit. Dat geldt ook voor provinciale&#13;
taken: de behandeling van verzoeken om een verklaring van geen bezwaar&#13;
alsmede de handhaving van het uitbreidingsbegrip in de Wvg. Voor wat betreft dat&#13;
laatste wordt tevens aangesloten bij een van de doelstellingen van de wetswijziging in&#13;
1996, de vermindering van toezichtrelaties. De wetswijziging heeft gevolgen voor de&#13;
positie van marktpartijen. Doordat gemeenten die tot nu toe niet bevoegd zijn tot&#13;
vestiging van een voorkeursrecht over te gaan hiertoe nu wel in staat worden gesteld,&#13;
is sprake van een grotere groep grondeigenaren die te maken kan krijgen met het&#13;
voorkeursrecht. Meer concreet brengt het voorstel van wet ongeveer een verdubbeling&#13;
van het aantal gemeenten dat het voorkeursrecht kan vestigen met zich mee.&#13;
11. Slotsom&#13;
Na de recente debatten in de Tweede Kamer, die ondanks diverse amendementen toch&#13;
de uitgangspunten van de reparatiewet onaangetast hebben gelaten, lijkt de inwerkingtreding&#13;
van de wet tot wijziging van de Wvg nog slechts een kwestie van tijd. De&#13;
vraag is echter gerechtvaardigd of die wetswijziging, die uitdrukkelijk beoogt om&#13;
meer duidelijkheid te brengen, ook dat oogmerk kan waarmaken. Uit het voorgaande&#13;
is gebleken dat (wellicht onbewust) opnieuw veel is overgelaten aan de rechterlijke&#13;
colleges. Zij zullen immers moeten gaan bepalen welke samenwerking moet worden&#13;
aangemerkt als een ‘ontwijkingsconstructie’ en welke niet. Daarnaast is mijn verwachting&#13;
dat (ook) de overgangsregelgeving, die niet bepaald gemakkelijk leesbaar en&#13;
hanteerbaar is, tot de nodige jurisprudentie aanleiding gaat geven. Voor juristen kan&#13;
zoiets enkel een uitdaging betekenen, maar het is zeer de vraag of de direct betrokkenen,&#13;
grondeigenaren, ontwikkelaars en gemeenten hiermee uiteindelijk gebaat zullen&#13;
zijn.</content><legacyfootnotes>1. Agr.r. 2001, p. 372.&#13;
2. HR 10 november 2000, NJ 2001/288 en HR 17 november 2000, NJ 2001/289 m.nt. PCEvW en WMK.&#13;
3. Hof Den Haag 21 oktober 1999, BR 2000/66 (Bleiswijk), Hof Amsterdam 4 november 1999,&#13;
BR 2000/68 (Alkmaar), Hof Den Bosch 1 december 1999, BR 2000/240 (Eijsden en Maastricht), Hof&#13;
Den Haag 27 januari 2000, BR 2000/427 (Nootdorp), Hof Amsterdam 30 maart 2000, BR 2000/520&#13;
(Utrecht), Hof Arnhem 16 mei 2000, BR 2000/595 (Doetinchem), Hof Arnhem 20 juni 2000, BR&#13;
2000/860 (Duiven).&#13;
4. Zie met name: P. de Haan, ‘De Hoge Raad en de grondpolitiek: het voorkeursrecht onderuit gehaald’,&#13;
NJB 2000, p. 2127-2128&#13;
5. TK 30 januari 2001, TK 44, p. 3204.&#13;
6. J.F. de Groot, ‘Het voorkeursrecht gerepareerd?’, TO 2001, p. 96.&#13;
7. TK 2001-2002, 27 750, nr. 9, p. 4.&#13;
8. Zie bijvoorbeeld Rb. Breda 24 maart 2000, BR 2001/56.&#13;
9. De Groot, o.c., p. 102-103 en I.R. Keetell-Homringhausen en I.A.A. Manders, ‘Ontwijking van het&#13;
voorkeursrecht voorgoed verleden tijd?’, BR 2002, p. 32.&#13;
10. TK 2001-2002, 27 750, nr. 9, p. 4.&#13;
11. TK 2001-2002, 27 750, nr. 8.&#13;
12. TK 2001-2002, 27 750, nr. 8, p. 3.&#13;
13. I.R. Keetell-Homringhausen en I.A.A. Manders, o.c., p. 32.&#13;
14. TK 2001-2002, 27 750, nr. 9, p. 5.&#13;
15. TK 30 januari 2002, TK 44, p. 3206.&#13;
16. TK 2001-2002, 27 750, nr. 4.&#13;
17. TK 2001-2002, 27 750, nr. 8.&#13;
18. Zie voor een andere opvatting: J. Hoekstra, ‘Handhaving van het gemeentelijk voorkeursrecht’,&#13;
Preadvies Vereniging voor Bouwrecht 2000, p. 49-50.&#13;
19. HR 16 februari 1996, NJ 1996, 608 (Uden/Van Lieshout) en HR 17 november 2000, RvdW 2000,&#13;
231(Breezand/Veere).&#13;
20. Hof Arnhem 21 september 2001, BR 2002, 66, nr 10 (Bergh/Bosman).&#13;
21. TK 2001-2002, 27 750, nr. 9, p. 2.&#13;
22. Hof Amsterdam 28 januari 1998, ongepubliceerd (Heemskerk), zie ook Rb. Den Bosch 28 januari 1998,&#13;
BR 1998/415 (Den Bosch).&#13;
23. Hof Arnhem 20 juni 2000, BR 2000/860 (Duiven) en 15 augustus 2000, ongepubliceerd (Wijchen).&#13;
In gelijke zin: Hof Den Haag 27 januari 2000, BR 2000/427 (Nootdorp).&#13;
24. S.E. Bartels, ‘Het gemeentelijk voorkeursrecht leidt tot onoverdraagbaarheid van grond’, WPNR 6640&#13;
(2001), p. 318-320.&#13;
25. J. Hoekstra, ‘De notariële voetverklaring als bedoeld in de Wet voorkeursrecht gemeenten en de Huisvestingswet’,&#13;
in: De notaris en/in het bestuursrecht, preadvies voor de Koninklijke Notariële Beroepsorganisatie,&#13;
2001, p. 33-62.&#13;
26. Notariaat Magazine 2002, p. 22.&#13;
27. J.M. Polak, ‘Notariaat en bestuursrecht’, WPNR 6457 (2001), p. 775-780.&#13;
28. President Rb. Utrecht 30 december 1999, BR 2000/587 en President Rb. Zutphen 2 mei 2000, BR&#13;
2000/770.&#13;
29. President Rb. Den Bosch 19 oktober 2001 (niet gepubliceerd), rolnummer 71061/KG ZA 01-638.&#13;
30. TK 2000-2001, 27581, nr. 2.&#13;
31. Zie hierover wel: D.W. Bruil, ‘Grond voor groen’, TO 2001, p. 88.&#13;
32. Zie over de termijn waarop dat zou kunnen de (verwarrende) discussie tussen kamerlid Dijsselbloem en&#13;
staatssecretaris Remkes, TK 30 januari 2002, TK 44, p. 3214-3215.&#13;
33. W.G. de Vries, ‘Boekbespreking “Agrarisch Grondverkeer” van A.H.T. Heisterkamp’, WPNR 5786&#13;
(1986), p. 374.&#13;
34. TK 2001-2002, nr. 28 236.&#13;
</legacyfootnotes><footnotes><footnote/></footnotes><auteurs>mr. J.A.M.A. Sluysmans</auteurs><published>2002-06-01 00:00:00</published><modified>2000-02-08 00:00:00</modified><editiondate>2002-06-01</editiondate><htmlpath>https://denhollander.info/artikel/5590</htmlpath></article>
</articles></edition>
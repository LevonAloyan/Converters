<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7829</id><udhid>UDH:TvAR/7829</udhid><titel>'P.R. en W.O.-D., / Ruilverkaveling De Marne' (TvAR 1989/4245)</titel><searchwords><searchword>TvAR 6/1989</searchword><searchword>TvAR 1989/4245</searchword><searchword>UDH:TvAR/7829</searchword></searchwords><attachments><attachment><name>1989_nr 6_Rechtspraak_4245.doc</name><extention>doc</extention><url>https://denhollander.info/download/16389/ci</url></attachment></attachments><inleiding>4245 Landinrichtingswet, art. 216 jo. 172 lid 2&#13;
Uit het proces-verbaal van de behandeling door de LIC blijkt dat reclamante met de door de LIC geboden vergoeding heeft in­gestemd. Reclamante stelt dat dit in dat proces-verbaal onjuist staat vermeld.&#13;
De rechtbank oordeelt dat dat onvol­doende aannemelijk is gemaakt, te meer nu het bewuste proces-verbaal ter goedkeuring is toegezonden met een afzonderlijke me­dedeling dat gereageerd diende te worden indien de inhoud van het proces-verbaal op bezwaren zou stuiten.&#13;
Op de instemming tijdens de behande­ling door de LIC kan nadien niet meer wor­den teruggekomen.&#13;
Rechtbank Groningen, 18 december 1987&#13;
P.R. en W.O.-D., reclamanten tegen de lijst der geldelijke regelingen in de ruilver­kaveling 'De Marne';</inleiding><content>6. Het derde bezwaar van reclamante Of-ferman-Dietzel heeft betrekking op de her­berekening ten gevolge van verloren gegane reeksen drainage in verband met de aanleg van recreatieve paden.&#13;
Ter toelichting op dit bezwaar is onder meer namens reclamante gesteld dat 53 drains zich onder het aangelegde recreatie­pad bevinden. Deze drains zijn in 1973 ge­legd. Als gevolg daarvan wenst reclamante een vergoeding van 12,5 ha tegen ƒ 2.000,-per ha, derhalve ƒ 25.000,-.&#13;
Namens de LiC is dienaangaande naar voren gebracht dat als gevolg van de aanleg van recreatiepaden ongeveer 8 meter drai­nage onder die paden is komen te liggen. Dat heeft geen verstoring tot gevolg gehad, aangezien die drainage nog steeds functio­neert. Slechts bij incidenteel onderhoud dient reclamant van het pad gebruik te ma­ken, hetgeen voor de LiC aanleiding is ge­weest de drainage onder het pad te vergoe­den als was deze verdwenen. Het betreft 53 reeksen, gelegen in de kavels 48007, 48053 en 49028 en uitmondende in openbaar water.&#13;
Aangezien de drainage gelegd zou zijn na 1970 is daarop een verrekenprijs van toe­passing van ƒ 2,- per meter. De vergoeding in bovenvermeld aanbod dient als volgt te worden berekend: 53 x 8 x ƒ 2,- = ƒ 848,-.&#13;
Tijdens de behandeling door de LiC heeft reclamante met voormelde vergoe­ding ingestemd. De LiC heeft het daarvan opgemaakte proces-verbaal ter goedkeu­ring aan reclamante opgezonden met de mededeling dat binnen 14 dagen moest worden bericht indien zij niet met het proces-verbaal instemde. Aangezien zij geen bericht heeft gezonden houdt de LiC het ervoor dat het proces-verbaal juist is bevonden, waarmee het onderhavige be­zwaar is opgelost.&#13;
Ter terechtzitting van de RC werd echter gesteld dat geen overeenstemming was be­reikt, doch herleving van het bezwaar is niet mogelijk, aldus de LiC.&#13;
7. Met betrekking tot het onderhavige be­zwaar staat vast dat 53 goed functioneren­de drains zich onder een recreatie-pad be­vinden. Uit het proces-ver baal van de be­handeling door de LiC blijkt dat reclaman­te met de door de LiC geboden vergoeding heeft ingestemd. Nadien wordt zijdens re­clamante gesteld dat dit in dat proces­verbaal onjuist staat vermeld, doch de rechtbank oordeelt dienaangaande dat dat onvoldoende aannemelijk is gemaakt, te­meer nu daarbij in aanmerking moet wor­den genomen dat, zoals onweersproken door de LiC is gesteld, het bewuste proces­verbaal ter goedkeuring is toegezonden met een afzonderlijke mededeling dat gerea­geerd diende te worden indien de inhoud van dit proces-verbaal op bezwaren zou stuiten.&#13;
De rechtbank gaat er derhalve van uit dat reclamante met dit bezwaar tijdens de behandeling van de LiC instemde, zodat daarop nadien niet meer door haar kon worden teruggekomen. Nu die instemming is gebaseerd op de door de LiC voorgestelde vergoeding dient naar het oordeel van de rechtbank de LGR op dit punt voor reclamante met voormeld be­drag te worden verlaagd.&#13;
&#13;
</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7829</htmlpath></article>
</articles></edition>
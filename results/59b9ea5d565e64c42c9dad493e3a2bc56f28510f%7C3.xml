<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2007</searchword><id>3905</id><udhid>UDH:TvAR/3905</udhid><titel>Noodzaak van de Wet algemene bepalingen omgevingsrecht</titel><searchwords><searchword>TvAR 5/2007</searchword><searchword>UDH:TvAR/3905</searchword></searchwords><attachments><attachment><name>TvAR_2007_5-2.pdf</name><extention>pdf</extention><url>https://denhollander.info/download/3893/ci</url></attachment></attachments><inleiding>1. Inleiding&#13;
Op de Actualiteitendag Agrarisch Recht van 12 januari&#13;
2007 is aandacht besteed aan het wetsvoorstel inzake de&#13;
Wet algemene bepalingen omgevingsrecht (hierna: Wabo),&#13;
dat 18 oktober 2006 bij de Tweede Kamer is ingediend.1&#13;
Besproken is toen de totstandkoming en de inhoud van het&#13;
wetsvoorstel. Deze bijdrage vormt de schriftelijke uitwerking&#13;
van de toen gehouden inleiding en gaat wat dieper in&#13;
op de keuze voor integratie in plaats van coördinatie en het&#13;
commentaar op deze keuze vanuit de vakliteratuur en de&#13;
Raad van State.</inleiding><content>2. Het wetsvoorstel nader belicht&#13;
2.1. De totstandkoming van het wetsvoorstel&#13;
Met de slogan van Balkenende I ‘Meedoen, meer werk,&#13;
minder regels’ was de toon gezet voor het verder terugdringen&#13;
van overbodige regelzucht en bureaucratie. Bij VROM,&#13;
maar ook bij de andere departementen, werd dat kabinetsmotto&#13;
uitgewerkt in een herijking van de regelgeving.2 De&#13;
Wabo paste enerzijds in het kabinetsstreven om de administratieve&#13;
lasten van het bedrijfsleven te verminderen, daarnaast&#13;
maakt de Wabo ook deel uit van de bredere VROMherijkingsoperatie.&#13;
3&#13;
Aanvankelijk werd gesproken over de VROM-vergunning,&#13;
zo ook in de brief van 17 oktober 2003, waarin gezegd&#13;
werd dat het ideaal voor een burger of een ondernemend&#13;
bedrijf zou zijn ‘als op een verzoek om toestemming voor&#13;
het realiseren van een project één beslissing zou volgen na&#13;
het doorlopen van één procedure voor de aanvraag, inspraak&#13;
en besluitvorming en er vervolgens één uniforme&#13;
rechtsbeschermingsprocedure (bezwaar en beroep) openstaat.&#13;
Hierbij zou er sprake moeten zijn van één bestuurlijk&#13;
en één ambtelijk aanspreekpunt en één handhavende overheidsinstantie.’&#13;
4&#13;
Inmiddels wordt niet meer gesproken over een VROM-vergunning&#13;
maar over de omgevingsvergunning. In de omgevingsvergunning&#13;
kunnen ook toestemmingen worden geïntegreerd&#13;
die hun basis hebben in regelingen van andere ministeries&#13;
(OCW, LNV en EZ). Daarnaast kan de omgevingsvergunning&#13;
ook betrekking hebben op toestemmingen&#13;
op basis van gemeentelijke en provinciale verordeningen.&#13;
De term omgevingsvergunning dekt de lading beter.&#13;
2.2. Inhoud van het wetsvoorstel5&#13;
De Wabo biedt hulp voor de burger die of het bedrijf dat&#13;
op een bepaalde plek iets wil gaan slopen, (ver)bouwen, op-&#13;
richten of gaan gebruiken. In de huidige praktijk kan de&#13;
initiatiefnemer te maken krijgen met tal van noodzakelijke&#13;
toestemmingen. Dat kan lastig zijn omdat niet altijd duidelijk&#13;
is welke vergunningen, ontheffingen en dergelijke nodig&#13;
zijn en welk bestuursorgaan daarover gaat. Met name als&#13;
het gaat om wat meer complexe projecten, kan er sprake&#13;
zijn van een verscheidenheid aan toestemmingsvereisten, indieningsvereisten,&#13;
ambtelijke loketten, adviesinstanties, inspraakprocedures,&#13;
beoordelingscriteria, afhandelingstermijnen,&#13;
legesbepalingen en rechtsbescherming.&#13;
De Wabo wil burgers en bedrijven hulp bieden door op&#13;
basis van één (digitale) aanvraag, één voorbereidingsprocedure&#13;
en één rechtsbeschermingsprocedure de gewenste toestemming&#13;
voor zo mogelijk het gehele project te verkrijgen.&#13;
Daartoe voorziet de Wabo in één omgevingsvergunning, die&#13;
in de plaats komt voor circa 25 vergunningen, ontheffingen,&#13;
vrijstellingen, meldingen, et cetera. De Wabo biedt de&#13;
mogelijkheid om in plaats van één allesomvattende vergunningaanvraag&#13;
ook verschillende afzonderlijke omgevingsvergunningen&#13;
aan te vragen. Zo ook kent de Wabo de figuur&#13;
van de gefaseerde aanvraag van de vergunning om te voorkomen&#13;
dat heel veel voorbereidingswerk in een vroeg stadium&#13;
wordt verricht terwijl bijvoorbeeld helemaal niet&#13;
zeker is of het project planologisch wel doorgang kan vinden.&#13;
In de praktijk zal het niet vaak voorkomen dat er meervoudige&#13;
vergunningen worden aangevraagd. De verwachting is&#13;
dat de meeste aanvragen enkelvoudig zullen zijn.6&#13;
Veel voorbeelden bevat de memorie van toelichting niet.&#13;
Wel duikt ook daar het voorbeeldje op van de carport waarvoor&#13;
naast een bouwvergunning tevens een uitwegvergunning&#13;
nodig is, omdat anders geen gebruik kan worden gemaakt&#13;
van die carport.7 Het is mij niet geheel duidelijk wat&#13;
de Wabo kan veranderen aan het uitblijven van de uitwegvergunning.&#13;
Weliswaar biedt de Wabo de mogelijkheid om&#13;
voor beide activiteiten gelijktijdig op één digitaal aanvraagformulier&#13;
een omgevingsvergunning aan te vragen, maar de&#13;
reden waarom blijkbaar geen uitwegvergunning kon of kan&#13;
worden verleend is wel belangrijk voor de vraag of er in dat&#13;
geval wel een omgevingsvergunning kan worden verkregen.&#13;
De toetsingskaders immers blijven in de Wabo intact.&#13;
De Raad van State vroeg om met een aantal aansprekende&#13;
voorbeelden te komen om de gevolgen van het wetsvoorstel&#13;
voor de bescherming van de relevante belangen en&#13;
de positie van derdebelanghebbenden in kaart te brengen.&#13;
Naar aanleiding daarvan is de memorie van toelichting van&#13;
het wetsvoorstel uitgebreid met slechts één voorbeeldje. Dat&#13;
van de bouw van een uitbouw aan een woning die is aangewezen&#13;
als een beschermd monument op grond van de Monumentenwet&#13;
1998.8Weliswaar wordt uitgebreid aandacht&#13;
besteed aan het feit dat in de huidige situatie twee toestemmingen&#13;
nodig zijn (een bouwvergunning en een monumentenvergunning),&#13;
maar ontbreekt de door de Raad van State&#13;
gevraagde uitwerking en wordt dus ook niet zo duidelijk&#13;
wat de meerwaarde van de Wabo is voor deze situatie.&#13;
Bij de memorie van toelichting zijn als bijlagen drie sche -&#13;
ma’s gevoegd, die de reikwijdte van de Wabo – om welke&#13;
activiteiten/toestemmingen gaat het – verduidelijken.9&#13;
Schema I bevat een opsomming van toestemmingen –&#13;
zowel op basis van wet als op basis verordeningen van gemeente&#13;
en provincie – die in de omgevingsvergunning worden&#13;
geïntegreerd. Het gaat hierbij om volledige integratie,&#13;
met andere woorden de in dit schema genoemde toestemmingen&#13;
gaan geheel op in de Wabo.10&#13;
Schema II bevat een lijst van toestemmingen, die voor&#13;
zover zij plaatsgebonden zijn aan de omgevingsvergunning&#13;
worden aangehaakt.11 In plaats van aanhaken wordt ook wel&#13;
eens gesproken van incidentele integratie om aan te geven&#13;
dat integratie slechts plaats vindt als de in schema II genoemde&#13;
toestemmingen samenlopen met de in schema I&#13;
genoemde plaatsgebonden activiteiten.&#13;
Schema III noemt de toestemmingen die vooralsnog&#13;
niet zullen worden geïntegreerd of zullen worden aangehaakt.&#13;
12&#13;
In de toekomst vraagt een bedrijf dan geen bouwvergunning&#13;
meer aan op basis van de Woningwet, maar een omgevingsvergunning&#13;
op grond van de Wabo. Zo ook wordt een&#13;
milieuvergunning, een aanlegvergunning of een monumentenvergunning&#13;
niet langer verleend op grond van de Wm,&#13;
Wro of Mw, maar op basis van de Wabo. En als voor een&#13;
project naast een bouwvergunning ook een ontheffing op&#13;
grond van de Ffwet nodig is, dan wordt ook deze toestemming&#13;
(aangehaakt) onderdeel van de omgevingsvergunning.&#13;
Bij een eenvoudig project kan wellicht volstaan worden met&#13;
een enkelvoudige omgevingsvergunning (bijvoorbeeld een&#13;
bouwvergunning), maar naarmate de projecten complexer&#13;
worden kan de integrale omgevingsvergunning meer en&#13;
meer ‘oude toestemmingen’ bevatten. De integrale aanpak&#13;
heeft nog geen gevolgen voor het toetsingskader (zie het-&#13;
geen geschreven staat over model 4 in paragraaf 3). Het bevoegde&#13;
gezag – in de meeste gevallen burgemeester en wethouders&#13;
van een gemeente13 – is verplicht om de aanvraag&#13;
te beoordelen op basis van de bestaande toetsingskaders in&#13;
de verschillende wettelijke regelingen en bovendien verplicht&#13;
om te zorgen dat er geen tegenstrijdige voorschriften&#13;
zullen worden opgenomen.&#13;
Integratie heeft gevolgen voor het oude en nieuwe bevoegd&#13;
gezag. Integratie kan tot gevolg hebben dat bepaalde bestuursorganen&#13;
geen vergunningverlenend gezag meer zullen&#13;
zijn.14 De Wabo ziet een centrale rol voor burgemeester en&#13;
wethouders en geeft voorheen bevoegd gezag wel gelegenheid&#13;
om advies uit te brengen over ‘hun’ onderdeel van de&#13;
omgevingsvergunning. Van dat advies kan het bevoegd&#13;
gezag overigens afwijken.&#13;
In enkele gevallen voorziet de Wabo in een verklaring&#13;
van geen bedenkingen.15 Als geen verklaring van geen bedenkingen&#13;
wordt gegeven, betekent het dat de omgevingsvergunning&#13;
niet kan worden verleend.&#13;
Het wetsvoorstel kent twee procedures om te komen tot&#13;
een omgevingsvergunning.&#13;
Voor de wat eenvoudiger projecten kent het wetsvoorstel&#13;
de reguliere procedure, die een besluitvormingstermijn&#13;
van acht weken kent, overigens met mogelijkheid tot verlenging&#13;
van maximaal zes weken. Heeft het bevoegd gezag&#13;
dan nog niet beslist over de vergunningaanvraag, dan is de&#13;
vergunning van rechtswege verleend (overigens met uitgestelde&#13;
inwerkingtreding). De meer complexe projecten volgen&#13;
de uitgebreide procedure van afdeling 3.4 van de Awb.&#13;
Hierbij geldt een termijn van zes maanden (met mogelijkheid&#13;
tot verlenging met zes weken). Overschrijding van&#13;
deze termijn leidt echter niet tot vergunningverlening van&#13;
rechtswege.&#13;
Tegen de omgevingsvergunning die voorbereid is met toepassing&#13;
van de reguliere procedure dient eerst bezwaar te&#13;
worden gemaakt alvorens beroep bij de rechtbank en hoger&#13;
beroep bij de ABRvS kan worden ingesteld. De bezwaarprocedure&#13;
is niet van toepassing op besluiten die zijn voorbereid&#13;
met de uitgebreide voorbereidingsprocedure.&#13;
Naast de omgevingsvergunning bevat het wetsvoorstel ook&#13;
een regeling voor de handhaving die verder gaat dan de omgevingsvergunning.&#13;
Het bestuursorgaan dat de vergunning&#13;
verleend, staat ook aan de lat voor de bestuursrechtelijke&#13;
handhaving. Het wetsvoorstel kent een aantal uitzonderingen.&#13;
16&#13;
2.3. Inwerkingtreding van de wet&#13;
De doelstelling van VROM dat in januari 2008 de Wabo in&#13;
werking zal treden, zal niet gehaald worden.&#13;
a. De Wabo gaat uit van de nieuwe Wet ruimtelijke ordening&#13;
(hierna: Wro) en kan dus niet eerder in werking&#13;
treden dan de Wro. De Wro zelf staat reeds in het&#13;
Staatsblad17, de Invoeringswet Wro18 is onlangs bij de&#13;
Tweede Kamer ingediend maar het ontwerp van een&#13;
nieuw Bro, dat voorgehangen zal worden, is nog niet&#13;
naar buiten gebracht.&#13;
b. De Wabo is geen eenvoudige wet geworden.19 Van een&#13;
voortvarende behandeling is nog geen sprake: de&#13;
Tweede Kamer is op 18 januari 2007 akkoord gegaan&#13;
met het voorstel van de vaste kamercommissie van&#13;
VROM om het wetsontwerp controversieel te verklaren.&#13;
20 Inmiddels is weliswaar het nieuwe kabinet aangetreden,&#13;
maar heeft de vaste kamercommissie besloten&#13;
tot het houden van een rondetafelconferentie over de&#13;
Wabo.21 Plenaire behandeling van het wetsvoorstel voor&#13;
de zomer van 2007 is dan ook niet aannemelijk.&#13;
c. Inmiddels ligt ook het wetsvoorstel inzake de Wet samenhangende&#13;
besluiten Awb in de Tweede Kamer.22&#13;
Niet uitgesloten kan worden dat vanuit de Kamer kritische&#13;
vragen zullen worden gesteld over de meerwaarde&#13;
van de beide wetten ten opzichte van elkaar.&#13;
d. Er dient nog een Invoeringswet Wabo gemaakt te worden,&#13;
die nog van een RvS-advies moet worden voorzien.&#13;
Indiening van de Invoeringswet voor de zomer&#13;
van 2007 bij de Tweede Kamer is niet aannemelijk.&#13;
e. Het wetsvoorstel zal nog gevolgd worden door een&#13;
amvb, een ministeriële regeling en een aanpassingsamvb.&#13;
23&#13;
3. Coördineren of integreren&#13;
3.1. De vier modellen&#13;
In de brief van 23 september 2004 wordt de probleemschets&#13;
voor de toen nog geheten VROM-vergunning uiteengezet.&#13;
Het komt er op neer dat in de praktijk de burger&#13;
of het bedrijf niet snel een goed antwoord kan krijgen op&#13;
zijn vraag of hij een bepaalde activiteit op een bepaalde plek&#13;
mag gaan uitoefenen. ‘Veelal krijgt hij te maken met een&#13;
grote verscheidenheid aan overheidsvoorschriften die over&#13;
veel wettelijke regelingen zijn verspreid en die elk hun eigen&#13;
bevoegd gezag, aanvraagprocedure, indieningsvereiste, ambtelijk&#13;
loket, adviesinstantie, inspraakprocedure, beoorde-&#13;
lingscriteria, toetsingskader, afhandelingstermijn, legesheffing,&#13;
bezwaar- en beroepsprocedure en toezichthouder kennen.’&#13;
24&#13;
In diezelfde brief worden vier één-loket-modellen gepresenteerd,&#13;
die mogelijk een oplossing kunnen zijn voor het gepresenteerde&#13;
probleem. De paperclipvergunning (model&#13;
1)25 en de samenvoegvergunning (model 2) gaan uit van de&#13;
coördinatiegedachte. Model 3 (integrale vergunning met&#13;
schotten) en model 4 (volledig integrale vergunning) gaan&#13;
uit van de integratiegedachte.&#13;
Voor de duidelijkheid: Bij coördinatie gaat het om aparte&#13;
toestemmingen op verschillende bestuursniveaus, terwijl bij&#13;
integratie sprake is van één vergunning door één bestuursorgaan.&#13;
Van coördinatieregelingen zijn aardig wat voorbeelden te&#13;
geven. Bekend zijn die inzake de bouw- en de monumentenvergunning,&#13;
die inzake de bouw- en de milieuvergunning,&#13;
die inzake de milieu- en de Wvo-vergunning en de regeling&#13;
voor de samenloop van de bouwvergunning en de&#13;
procedure voor bouwen op verontreinigde grond. Daarnaast&#13;
kennen o.a. de Tracéwet, de Spoedwet wegverbreding,&#13;
de Wet op de waterkering, de Wet op de Ruimtelijke Ordening,&#13;
de Wet ruimtelijke ordening, de Reconstructiewet&#13;
concentratiegebieden, de Ontgrondingenwet en de Natuurbeschermingswet&#13;
1998 coördinatieregelingen. Ook de Waterwet&#13;
(reeds in het wetsvoorstel), de Drank- en Horecawet,&#13;
de Elektriciteitswet 1998, de Mijnbouwwet, de Gaswet en&#13;
de Wet milieubeheer zullen voorzien worden van een coördinatieregeling.&#13;
26&#13;
Binnen het Ministerie van Verkeer en Waterstaat zijn de&#13;
nodige ervaringen opgedaan met de coördinatieregelingen&#13;
van de Wet op de waterkering27, de Tracéwet28 en de Spoedwet&#13;
wegverbreding.29 De reden dat deze (positieve) ervaringen&#13;
niet genoemd worden in de memorie van toelichting, is&#13;
mij niet duidelijk. Wellicht gelegen in het feit dat deze&#13;
coördinatieregelingen zien op coördinatie van vergunningen&#13;
ter uitvoeringvan een dijkaanpassingsplan, tracébesluit of&#13;
wegaanpassingsbesluit? Het gaat bij de in die wetten genoemde&#13;
activiteiten vooral om het verkrijgen van het aanlegbesluit.&#13;
De verlening van de op zichzelf noodzakelijke&#13;
uitvoeringsvergunningen staat eigenlijk niet meer ter discussie,&#13;
het gaat bij die besluiten meer om de uitvoeringsvoorschriften.&#13;
Wat daarvan zij: De ervaringen zijn toch relevant,&#13;
immers zij leveren informatie voor de interessante&#13;
vraag of binnen korte tijd en zonder integratie toch de nodige&#13;
toestemmingen kunnen worden verzameld voor de te&#13;
realiseren activiteit.&#13;
Bij coördinatie kan inhoudelijk samenhangende besluitvorming&#13;
niet worden afgedwongen. De Wabo bepaalt dat het&#13;
bevoegde gezag moet zorgen voor een samenhangende beoordeling&#13;
van alle betrokken aspecten, is wettelijk verplicht&#13;
om de toestemmingsvoorschriften op elkaar af te stemmen&#13;
en is daarop aanspreekbaar.&#13;
Met de Wabo wordt gekozen voor integratie. In eerste instantie&#13;
voor model 3 als tussenstap naar het uiteindelijke&#13;
gewenste model 4. Met model 3 is gekozen voor integratie&#13;
met schotten, hetgeen betekent dat de toetsingskaders van&#13;
de verschillende regelingen niet opgaan in de Wabo. Terugvertaald&#13;
in de begrippen coördinatie en integratie: de Wabo&#13;
(model 3) gaat uit van procedurele integratie en inhoudelijke&#13;
coördinatie.&#13;
In model 4 zal sprake zijn van integratie van de toetsingskaders.&#13;
Bevat artikel 8.10 (zie ook artikel 8.8) Wm als toetsingscriterium&#13;
het belang van de bescherming van het milieu,&#13;
dat voor de nieuwe omgevingsvergunning zal dan het&#13;
belang van de bescherming van de fysieke leefomgeving&#13;
zijn.&#13;
3.2. Reactie vanuit de vakliteratuur&#13;
In de vakliteratuur zijn kanttekeningen geplaatst bij de&#13;
vraag wat nu het probleem is waarvoor de Wabo de oplossing&#13;
biedt. Daarbij gaat het vooral om de keuze voor integratie&#13;
in plaats van coördinatie.&#13;
Michiels is zowel naar aanleiding van het voorontwerp als&#13;
het wetsvoorstel uitgebreid ingegaan op de vraag ‘waarom&#13;
doen we dit allemaal?’.30 Maar ook anderen hebben zich&#13;
kritisch uitgelaten over de keuze voor integratie.31 En in&#13;
hoeverre is het alternatief van de informatieverplichting,&#13;
zoals opgenomen is het voorstel voor de Wet samenhangende&#13;
besluiten Awb32, al dan niet gecombineerd met een&#13;
coördinatieregeling niet te vroeg afgeserveerd?&#13;
Van Gestel constateert bij de vraag: wat is het probleem&#13;
waarvoor de Wabo een oplossing zal bieden, dat de Wabo&#13;
in de memorie van toelichting wordt aangeprezen als een&#13;
haarlemmerolie die overal goed voor is: tegen trage besluitvorming,&#13;
onnodige administratieve lasten, tekortschietende&#13;
klantvriendelijkheid en gebrek aan afstemming tussen verschillende&#13;
toestemmingsstelsels. En dat het bovendien lastig&#13;
is om door een stevig gebruik van de pleidooifunctie, een&#13;
selectieve weergave van feiten, zicht te krijgen op de werkelijke&#13;
aard en grootte van het probleem.33&#13;
3.3. Advies van de Raad van State&#13;
Ook de Raad van State is niet overtuigd van de noodzaak&#13;
van de Wabo. De Raad stelt dat het hem niet duidelijk is&#13;
hoe groot het probleem nu is, dat een analyse van het probleem&#13;
ontbreekt, dat model 3 niet dragend, niet zelfstandig&#13;
beargumenteerd is, dat de modellen 1 en 2 onvoldoende gemotiveerd&#13;
direct terzijde worden geschoven en er geen aandacht&#13;
wordt besteed aan de ervaringen met coördinatieregelingen.&#13;
Bovendien vindt de Raad van State dat zolang niet duidelijk&#13;
is dat model 4 praktisch te verwezenlijken is, geen&#13;
aanvang met de uitwerking van model 3 moet worden gemaakt.&#13;
De Raad van State maakt er eveneens geen geheim&#13;
van sterke twijfels te hebben bij de haalbaarheid van&#13;
model 4.&#13;
De Raad adviseert het voorstel opnieuw te overwegen&#13;
en daarbij in te gaan op de meerwaarde van de Wabo bovenop&#13;
de algemene coördinatieregeling van de Awb.34&#13;
Ten aanzien van de relatie tussen model 4 en model 3 wordt&#13;
in het nader rapport aangegeven dat het nut van model 3&#13;
alleen al gelegen is in het opdoen van ervaring met model 3.&#13;
Van Gestel daarover: ‘Toen integratie van toetsingskaders&#13;
op korte termijn niet mogelijk bleek, is gekozen voor de variant&#13;
waarbij de toetsingskaders voor de verschillende vergunningen&#13;
blijven bestaan, maar nu wel door één en hetzelfde&#13;
bestuursorgaan moeten worden toegepast. Deze nederlaag&#13;
wordt in de memorie van toelichting handig omgebogen&#13;
tot een overwinning door te stellen dat thans eerst&#13;
ervaring kan worden opgedaan met een minder vergaande&#13;
integratievariant.’35&#13;
Integratie van toetsingskaders betekent dat de verschillende&#13;
(soms Europeesrechtelijke) toetsingskaders zullen opgaan in&#13;
het criterium: het belang van de fysieke leefomgeving.36&#13;
Vedder ziet grote problemen ontstaan bij verdergaande&#13;
integratie (model 4) gezien het ontbreken van integratie op&#13;
Europees niveau.37 Ook Woldendorp ziet met name problemen&#13;
bij model 4 en vindt dat integratie van toetsingskaders&#13;
eerst op Europees niveau zou moeten plaatsvinden, overigens&#13;
onder gelijktijdige constatering dat integratie daar&#13;
geen hoge prioriteit heeft.38 Ook Backes liet zich in zijn interventie&#13;
op een VAR-studiemiddag op 7 december 2006 in&#13;
soortgelijke zin uit over de haalbaarheid van model 4.39&#13;
4. Ter afronding&#13;
‘Naarmate een voorstel ingrijpender is, moeten hogere eisen&#13;
worden gesteld aan de kwaliteit van de inventarisatie en de&#13;
analyse van de problemen die de aanleiding vormen voor&#13;
het voorstel, aan de vraag welke mogelijkheden zijn onderzocht&#13;
om verbetering te bereiken, en daarmee aan de argumenten&#13;
pro en contra het voorstel.’40&#13;
Duidelijk is dat het bij de Wabo om een zeer ingrijpend&#13;
voorstel gaat, waarbij onzeker is of het eindmodel 4 kan&#13;
worden gehaald. Of de Tweede Kamer overeenkomstig dit&#13;
oordeel van de Raad van State het wetsvoorstel zal toetsen,&#13;
zal dit voorjaar duidelijk worden.&#13;
Het is geenszins uitgesloten dat de Kamer het wetsvoorstel&#13;
gaat bezien in relatie tot dat inzake Samenhangende besluiten&#13;
Awb. Beide wetsvoorstellen bieden eigenlijk een verschillende&#13;
oplossing voor eenzelfde probleem. De coördinatieregeling&#13;
geeft een procedureregeling voor situaties waarin&#13;
voor het ondernemen van een bepaalde activiteit verschillende&#13;
overheidsbesluiten nodig zijn. Maar de Wabo biedt in&#13;
wezen niet veel meer met haar procedurele integratie en inhoudelijke&#13;
coördinatie (model 3).&#13;
De Raad van State oordeelde dat met de omgevingsvergunning&#13;
het toepassingsbereik van de Wet samenhangende besluiten&#13;
aanmerkelijk wordt verkleind. Wellicht dat de bijzondere&#13;
coördinatiebepalingen in (het voorstel voor) de&#13;
Waterwet als gevolg van het Awb-wetsvoorstel kunnen worden&#13;
geschrapt en wellicht dat ook andere sectorale wetten&#13;
kunnen volstaan met een verwijzing naar de Awb in plaats&#13;
van eigen bepalingen op te nemen, maar de vijver voor de&#13;
Awb-regeling wordt inderdaad aanzienlijk leeggevist door&#13;
de Wabo.&#13;
In het voorjaar van 2007 zal duidelijk worden wat de&#13;
Tweede Kamer vindt van beide wetsvoorstellen en hun&#13;
meerwaarde ten opzichte van elkaar.&#13;
En als er dan gekozen moet worden, misschien krijgt dan&#13;
de algemene wet eens voorrang/voorkeur boven de bijzondere?&#13;
</content><legacyfootnotes>* Henk Gierveld is wetgevingsjurist bij de Hoofddirectie Juridische&#13;
Zaken van het Ministerie van Verkeer en Waterstaat. Het artikel is geschreven&#13;
op persoonlijke titel.&#13;
1. Kamerstukken II2006/07, 30 844, nrs. 1-3.&#13;
2. Zie voor een totaaloverzicht van de VROM-voornemens: De brief&#13;
van 17 oktober 2003, Kamerstukken II2003/04, 29 200 XI, nr. 7.&#13;
3. Denk daarbij ook aan de vervanging van de verplichting van een milieuvergunning&#13;
door algemene regels (8.40 amvb’s) en algemene regels&#13;
op het gebied van de brandveiligheid (Besluit gebruik bouwwerken).&#13;
4. Kamerstukken II2006/07, 30 844, nr. 3, p. 9.&#13;
5. Zie voor een overall beeld van de inhoud van het wetsvoorstel, de gevolgen&#13;
voor de praktijk en de rechtsbescherming het themanummer&#13;
van het Tijdschrift voor Omgevingsrecht: TO2006, nr. 4. Ook op de&#13;
website www.minvrom.nl is veel informatie te vinden in het dossier&#13;
Omgevingsvergunning, zoals een uitgebreide samenvatting van het&#13;
wetsvoorstel.&#13;
6. Zie E.W. ten Heuw, ‘De Wabo vanuit gemeentelijk perspectief ’, TO&#13;
2006, nr. 4, p. 126. Schrijver gaat er vanuit dat 85% van de aanvragen&#13;
in de gemeente Den Haag enkelvoudig zullen zijn.&#13;
7. Het voorbeeld is ontleend aan het proefschrift van M.S. Beerten, Afstemming&#13;
van besluiten(diss. Groningen). Zie ook Kamerstukken II&#13;
2006/07, 30 844, nr. 3, p. 5. Zie ook R.A.J. van Gestel, ‘Problemen&#13;
bij de integratie van wetgeving; de Wabo’, TO2006, nr. 4, p. 142-&#13;
143.&#13;
8. Kamerstukken II2006/07, 30 844, nr. 3, p. 6-8.&#13;
9. Kamerstukken II2006/07, 30 844, nr. 3, p. 148-155.&#13;
10. Denk daarbij aan bijv. de Wro, met o.a. de aanlegvergunning, de&#13;
sloopvergunning en het projectbesluit, de Ww met de bouwvergunning&#13;
en de gebruiksvergunning, de Wm met de milieuvergunning en&#13;
de monumentenvergunning (Mw).&#13;
11. Denk bij deze incidentele integratie aan bijv. de ontheffing ex artikel&#13;
65, eerde lid, Wbb, de besluiten tot vaststelling van hogere waarden&#13;
(Wgh), de vergunningen op grond van artikel 16 en 19d van de Nbw&#13;
1998 en de ontheffing op grond van artikel 75, derde lid, van de&#13;
Ffwet.&#13;
12. Zoals de vergunning op grond van artikel 15, onder b, van de Kernenergiewet.&#13;
13. Artikel 2.5 van het wetsvoorstel.&#13;
14. Zie over de gevolgen voor de gemeenten: E.W. ten Heuw, ‘De Wabo&#13;
vanuit gemeentelijke perspectief, en voor de gevolgen voor de provincies’;&#13;
M.J.W. Braam, ‘Verandering in het werk van de provincies door&#13;
de Wabo’. Beide artikelen zijn opgenomen in TO2006, nr. 4.&#13;
15. Artikel 2.29 van het wetsvoorstel.&#13;
16. Hoofdstuk V van de wet. Uitgebreid daarover: A.B. Blomberg,&#13;
‘Handhaving onder de Wabo’, TO2006, nr. 4.&#13;
17. Stb. 2006, 566.&#13;
18. 24 januari 2007, Kamerstukken II2006/07, 30 938, nrs. 1-3.&#13;
19. Zie F.C.M.A. Michiels, ‘Het wetsvoorstel Wabo belicht’, TO2006,&#13;
nr. 4.&#13;
20. Kamerstukken II 2006/07, 30 927, nr. 1 en Handelingen II2006/07,&#13;
nr. 32, p. 2069.&#13;
21. Volgens de planning ten tijde van het afsluiten van dit artikel stond&#13;
de rondetafelconferentie op de agenda van 26 april 2007.&#13;
22. Ingediend op 7 maart 2007, Kamerstukken II2006/07, 30 980, nrs.&#13;
1-4.&#13;
23. Het Besluit omgevingsrecht (Bor) en de ministeriële regeling omgevingsrecht&#13;
(Mor). De ambtelijke voorontwerpen zijn te vinden op de&#13;
website van VROM.&#13;
24. Kamerstukken II2004/05, 29 383, nr. 18, p. 2.&#13;
25. Het wetsvoorstel inzake de Samenhangende besluiten Awb is een&#13;
voorbeeld van zo’n paperclipmodel.&#13;
26. De voorbeelden zijn ook genoemd in de memorie van toelichting van&#13;
de Wet samenhangende besluiten, Kamerstukken II 2006/07, 30&#13;
980, nr. 3, p. 8-10.&#13;
27. P.P.J. Driessen, A.A.J. de Gier, M. Wiering, Versterking van rivierdijken&#13;
(evaluatie Wet op de waterkering), Ministerie van Verkeer en Waterstaat,&#13;
1999.&#13;
28. A.B. Blomberg, A.A.J. de Gier, J. Gundelach, F.C.M.A. Michiels, Op&#13;
de goede weg (evaluatie Tracéwet), Ministerie van Verkeer en Waterstaat,&#13;
2002.&#13;
29. A.A.J. de Gier, T.E.P.A. Lam, A.G.A. Nijmeijer, Evaluatie Spoedwet&#13;
wegverbreding, Ministerie van Verkeer en Waterstaat, 2006.&#13;
30. F.C.M.A. Michiels, ‘Naar een Wet algemene bepalingen omgevingsrecht’,&#13;
TO2005, nr. 2 en ‘Het wetsvoorstel Wabo belicht’, TO2006,&#13;
nr, 4.&#13;
31. Zie o.a. P.J.J. van Buuren, ‘De brede VROM-vergunning: een onbereikbaar&#13;
ideaal’, BR2004, p. 99-104; A.B. Blomberg, F.C.M.A. Michiels&#13;
en A.G.A. Nijmeijer, ‘Vergunningverlening in het omgevingsrecht:&#13;
naar stroomlijning of integratie?’, TO2005, nr. 1; R.J.N.&#13;
Schlössels in zijn interventie tijdens de VAR-studiemiddag op 7 december&#13;
2006, zie: V.M.Y. van ’t Lam, ‘Over integratie en coördinatie&#13;
van vergunningstelsels’, NTB2007, nr. 2, p. 61-63.&#13;
32. Zie artikel 3.20 van het wetsvoorstel, waarin staat dat het bestuursorgaan&#13;
bevordert dat een aanvrager in kennis wordt gesteld van andere&#13;
op aanvraag te nemen besluiten, die nodig zijn voor de voorgenomen&#13;
activiteit.&#13;
33. R.A.J. van Gestel, ‘Problemen bij de integratie van wetgeving; de&#13;
Wabo’, TO2006, nr. 4.&#13;
34. Advies Raad van State, Kamerstukken II2006/07, 30 844, nr. 4, p.&#13;
2-5. Zie ook hetgeen over de relatie met de Wabo wordt geschreven&#13;
in de memorie van toelichting bij het wetsvoorstel inzake Samenhangende&#13;
besluiten Awb, Kamerstukken II2006/07, 30 980, nr. 3, p. 4&#13;
en ook in het nader rapport, 30 980, nr. 4, p. 2 e.v.&#13;
35. R.A.J. van Gestel, ‘Problemen bij de integratie van wetgeving; de&#13;
Wabo’, TO2006, nr. 4, p. 143.&#13;
36. Een criterium dat volgens Schlössels weinig scherpte heeft, zie:&#13;
V.M.Y. van ’t Lam, ‘Over integratie en coördinatie van vergunningstelsels’,&#13;
NTB2007, nr. 2, p. 62.&#13;
37. H.H.B. Vedder, De Wabo en het Europees recht, TO2006, nr. 4, p.&#13;
146.&#13;
38. H.E. Woldendorp, De omgevingsvergunning in Europees perspectief,&#13;
M en R2005, p. 572-573.&#13;
39. Zie: V.M.Y. van ’t Lam, Over integratie en coördinatie van vergunningstelsels,&#13;
NTB2007, nr. 2, p. 61-62.&#13;
40. Raad van State, Kamerstukken II2006/07, 30 844, nr. 4, p. 2.&#13;
</legacyfootnotes><footnotes><footnote/></footnotes><auteurs>mr. H.A.J. Gierveld</auteurs><published>2007-05-01 00:00:00</published><modified>2017-06-08 16:31:57</modified><editiondate>2007-05-01</editiondate><htmlpath>https://denhollander.info/artikel/3905</htmlpath></article>
</articles></edition>
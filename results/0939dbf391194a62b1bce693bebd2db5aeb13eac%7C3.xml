<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2006</searchword><id>4136</id><udhid>UDH:TvAR/4136</udhid><titel>Capita selecta agrarisch milieurecht (deel II)</titel><searchwords><searchword>TvAR 7/8/2006</searchword><searchword>UDH:TvAR/4136</searchword></searchwords><attachments><attachment><name>2006_nr 78_Artikel_Bodden.pdf</name><extention>pdf</extention><url>https://denhollander.info/download/4095/ci</url></attachment></attachments><inleiding>1 Wet geurhinder en veehouderij&#13;
&#13;
1.1 Inleiding&#13;
Op dit moment is voor wat betreft de beoordeling van de geurhinder van veehouderijen&#13;
sprake van een tweedeling. De Wet stankemissie geldt voor veehouderijen die in&#13;
bepaalde delen van een reconstructiegebied liggen waarvoor een reconstructieplan&#13;
bekendgemaakt is.1 Het gaat om de landbouwontwikkelingsgebieden, de verwevingsgebieden&#13;
en de extensiveringsgebieden met het primaat natuur2. In de rest van Nederland&#13;
geldt geen wet, maar gelden buitenwettelijke richtlijnen, namelijk de Brochure&#13;
Veehouderij en Hinderwet3 (hierna: ‘de Brochure’), de Richtlijn Veehouderij en Stankhinder&#13;
19964 (hierna: ‘de Richtlijn’) en het rapport Beoordeling cumulatieve stankhinder&#13;
door intensieve veehouderijen5. De Afdeling heeft dit stankbeleid (deels)&#13;
gesanctioneerd6. De Tweede Kamer heeft de regering verzocht om een nieuw (wettelijk)&#13;
landsdekkend beoordelingskader voor geurhinder van veehouderijen op te stellen7.&#13;
Met het voorstel voor de Wet geurhinder en veehouderij is aan dit verzoek tegemoet&#13;
gekomen. Om de Wet geurhinder en veehouderij goed te kunnen begrijpen, is inzicht&#13;
in het huidige toetsingkader vereist. Daarom schets ik hierna alvorens ik de Wet geurhinder&#13;
en veehouderij inhoudelijk behandel eerst kort de systematiek van het huidige&#13;
toetsingskader.</inleiding><content>1.2 Systematiek van het huidige toetsingskader&#13;
De systematiek van zowel de Wet stankemissie als de buitenwettelijke richtlijnen is&#13;
– kort weergegeven – als volgt. De standaardrekeneenheid is de mestvarkenseenheid.&#13;
Eén mestvarkenseenheid vertegenwoordigt de geuruitstoot van één vleesvarkensplaats&#13;
in een traditioneel huisvestingssysteem met (deels) roostervloer. De geuremissie&#13;
van andere dieren en stalsystemen kan via omrekeningsfactoren omgerekend worden&#13;
naar mestvarkenseenheden. Voorts is sprake van een onderscheid in omgevingscategorieën,&#13;
die gebaseerd is op de gevoeligheid voor stankhinder. Des te groter het aantal&#13;
mestvarkenseenheden, des te groter de afstand die aangehouden dient te worden tussen&#13;
een veehouderij enerzijds en een stankgevoelig object anderzijds. Voorts is de&#13;
omgevingscategorie van invloed op de aan te houden afstand.&#13;
1.3 Exclusieve werking&#13;
Net zoals de Wav en de Wet stankemissie, heeft de Wet geurhinder exclusieve werking.&#13;
8 Zoals ik in paragraaf 2.2 van ‘Capita selecta agrarisch milieurecht (deel I)’9 al&#13;
aangaf, geldt dit niet voor het weigeren van de vergunning met toepassing van artikel&#13;
8.10, tweede lid, van de Wet milieubeheer of voor voorschriften die gesteld worden&#13;
met toepassing van de artikelen 8.11, 8.44, 8.45 of 8.46 van de Wet milieubeheer.10 Ten&#13;
aanzien van de emissie van geur zijn nog geen emissiegrenswaarden vastgesteld. Derhalve&#13;
zal per geval moeten worden beoordeeld of de beste beschikbare technieken&#13;
worden toegepast. De Wet geurhinder en veehouderij beperkt zich tot de geur die&#13;
vrijkomt als gevolg van het houden van dieren in dierenverblijven. De wet ziet dus&#13;
niet op het opslaan van diervoer, het bereiden van diervoer, het opslaan van mest en&#13;
het bewerken/verwerken van mest en het afvoeren (met inbegrip van uitrijden) van&#13;
mest11. De beoordeling van deze overige geurbronnen vindt plaats op basis van hoofdstuk&#13;
8 van de Wet milieubeheer.&#13;
1.4 Omgevingscategorieën&#13;
De Wet geurhinder en veehouderij gaat uit van een andere categorie-indeling dan de&#13;
Wet stankemissie12 en de Brochure13. De Wet geurhinder en veehouderij maakt een&#13;
onderscheid in vier categorieën: (a.) binnen een concentratiegebied en binnen de&#13;
bebouwde kom, (b.) binnen een concentratiegebied en buiten de bebouwde kom, (c.)&#13;
buiten een concentratiegebied en binnen de bebouwde kom en (d.) buiten een concentratiegebied&#13;
en buiten de bebouwde kom (artikel 3, eerste lid, van de Wet geurhinder&#13;
en veehouderij). Onder een concentratiegebied wordt een concentratiegebied&#13;
Zuid of concentratiegebied Oost als aangegeven in bijlage I bij de Meststoffenwet&#13;
verstaan (artikel 1 van de Wet geurhinder en veehouderij). Het begrip bebouwde kom&#13;
is niet gedefinieerd. Net zoals naar huidig recht14 is hiervoor de feitelijke situatie&#13;
bepalend en niet de begrenzing op grond van de wegenverkeerswetgeving.15&#13;
1.5 Maximale geurbelasting&#13;
De geurbelasting wordt voortaan uitgedrukt in aantallen Europese odour units in een&#13;
volume-eenheid lucht (ouE/m3) (hierna: “odour units per kubieke meter lucht”)16.&#13;
Eerst wordt de geuremissie berekend door het aantal dieren te vermenigvuldigen met&#13;
de betreffende geuremissiefactor. Vervolgens wordt de geuremissie vanuit de dierenverblijven,&#13;
samen met andere variabelen, zoals de afstand tot het dichtstbijzijnde&#13;
geurgevoelige object, ingevoerd in een verspreidingsmodel, waarmee de verspreiding&#13;
van geur in de omgeving wordt berekend. De uitkomst hiervan is de geurbelasting&#13;
van de dierenverblijven van een veehouderij op een geurgevoelig object. De wijze&#13;
waarop de berekening dient plaats te vinden zal worden vastgelegd in een ministeriële&#13;
regeling.17&#13;
Onder een geurgevoelig object wordt een locatie, bestemd voor en blijkens aard,&#13;
indeling en inrichting geschikt om te worden gebruikt voor menselijk wonen of menselijk&#13;
verblijf, en die daarvoor permanent of regelmatig wordt gebruikt, verstaan18. De&#13;
grens van een locatie wordt bepaald door de plaats waar niet meer voldaan wordt aan&#13;
de drie criteria uit deze definitie.19 Het onderscheid in typen objecten dat in het huidige&#13;
toetsingskader wordt gemaakt20 kent de Wet geurhinder niet. Een ziekenhuis en&#13;
een zwembad worden dus voortaan in beginsel in gelijke mate beschermd tegen stank.&#13;
De vergunning moet worden geweigerd indien de geurbelasting van de betreffende&#13;
veehouderij op een geurgevoelig object meer bedraagt dan (a.) 3,0 odour units per&#13;
kubieke meter lucht binnen een concentratiegebied en binnen de bebouwde kom, (b.)&#13;
14,0 odour units per kubieke meter lucht binnen een concentratiegebied en buiten de&#13;
bebouwde kom, (c.) 2,0 odour units per kubieke meter lucht buiten een concentratiegebied&#13;
en binnen de bebouwde kom en (d.) 8,0 odour units per kubieke meter lucht&#13;
buiten een concentratiegebied en buiten de bebouwde kom.21 De woorden “van die&#13;
veehouderij” in het eerste lid van artikel 3 van de Wet geurhinder en veehouderij&#13;
geven aan dat het slechts om de individuele stankhinder gaat. Cumulatieve stankhinder&#13;
speelt geen rol. Bij gemeentelijke verordening kan worden bepaald dat binnen&#13;
een deel van het grondgebied (er is dus gekozen voor een gebiedsgerichte benadering)&#13;
van de gemeente (een) andere waarden(n) geld(t)(en) dan de waarden van artikel 3,&#13;
eerste lid, van de Wet geurhinder en veehouderij, namelijk (i) niet minder dan 0,1 odour&#13;
units per kubieke meter lucht en niet meer dan 14,0 odour units per kubieke meter&#13;
lucht binnen een concentratiegebied en binnen de bebouwde kom, (ii) niet minder&#13;
dan 3,0 odour units per kubieke meter lucht en niet meer dan 35,0 odour units per&#13;
kubieke meter lucht binnen een concentratiegebied en buiten de bebouwde kom, (iii)&#13;
niet minder dan 0,1 odour units per kubieke meter lucht en niet meer dan 8,0 odour&#13;
units per kubieke meter lucht buiten een concentratiegebied en binnen de bebouwde&#13;
kom en (iv) niet minder dan 2,0 odour units per kubieke meter lucht en niet meer dan&#13;
20,0 odour units per kubieke meter lucht buiten een concentratiegebied en buiten de&#13;
bebouwde kom.22 Binnen de bandbreedtes van de wet kan dus een ander stankbeleid,&#13;
zowel een strenger als een soepeler, gevoerd worden door de gemeente. Ter zake de&#13;
verordening is de gemeenteraad het bevoegde bestuursorgaan.23 Zie ik het goed, dan&#13;
zullen gedeputeerde staten zich bij veehouderijen ten aanzien waarvan zij het bevoegd&#13;
gezag zijn24 moeten conformeren aan het (eventuele) gemeentelijke stankbeleid.&#13;
1.6 Vaste afstanden&#13;
Ten opzichte van een geurgevoelig object dat onderdeel uitmaakt van een andere veehouderij&#13;
geldt niet de maximale geurbelasting, maar een vaste afstand van ten minste&#13;
100 meter binnen de bebouwde kom en ten minste 50 meter buiten de bebouwde&#13;
kom25. Dezelfde afstanden gelden ten opzichte van geurgevoelige objecten indien dieren&#13;
worden gehouden van een diercategorie waarvoor niet bij ministeriële regeling een&#13;
geuremissiefactor is vastgesteld.26 De wijze waarop de vaste afstand dient te worden&#13;
gemeten zal worden vastgelegd in een ministeriële regeling.27&#13;
Bij gemeentelijke verordening kan worden bepaald dat binnen een deel van het grondgebied&#13;
van de gemeente een andere vaste afstand van toepassing is, mits deze binnen&#13;
de bebouwde kom ten minste 50 meter en buiten de bebouwde kom tenminste 25 meter&#13;
bedraagt.28&#13;
1.7 Geurgevoelige objecten die onderdeel hebben uitgemaakt van een veehouderij&#13;
Een aparte uitzondering is gemaakt voor geurgevoelige objecten die onderdeel uitgemaakt&#13;
hebben van een veehouderij.29 De gemeenteraad is bevoegd om deze objecten&#13;
een lager beschermingsniveau toe te kennen. Hierdoor wordt voorkomen dat een&#13;
bedrijfsbeëindiging een beperking van de ontwikkelingsmogelijkheden van een in de&#13;
omgeving gelegen veehouderij met zich brengt. Anders dan de hiervoor behandelde&#13;
uitzonderingen, gaat deze uitzondering niet uit van een gebiedsgerichte aanpak. Voorts&#13;
is van belang dat geen bandbreedtes voor deze afwijkingsbevoegdheid zijn opgenomen.&#13;
1.8 Pelsdieren&#13;
Voor wat betreft pelsdieren hinkt de Wet geurhinder en veehouderij op twee gedachten.&#13;
Voor pelsdieren wordt ‘de afstand of de geuremissiefactor’ vastgesteld bij ministeriële&#13;
regeling.30 Waarschijnlijk wordt in de ministeriële regeling de tabel met vaste&#13;
afstanden voor pelsdieren uit de brochure31 als uitgangspunt genomen, rekening houdend&#13;
met een onderscheid tussen binnen en buiten de bebouwde kom.32 Ook hiervan&#13;
kan bij gemeentelijke verordening worden afgeweken33 met dien verstande dat de&#13;
afstand ten minste de helft moet zijn van de voorgeschreven afstand.&#13;
1.9 Vaste afstanden tot de buitenzijde van een dierenverblijf&#13;
Naast het vorenstaande, geldt in alle gevallen een vaste afstand van de buitenzijde van&#13;
een dierenverblijf tot de buitenzijde van een geurgevoelig object van 50 meter binnen&#13;
de bebouwde kom en 25 meter buiten de bebouwde kom.34 Onder een dierenverblijf&#13;
wordt een al dan niet overdekte ruimte waarbinnen dieren worden gehouden verstaan.&#13;
35 De Memorie van Toelichting strookt niet met deze wettelijke definitie. In de&#13;
Memorie van Toelichting wordt namelijk gesteld dat deze afstanden gemeten moeten&#13;
worden vanaf ‘de gevel van het dierenverblijf’. Het niet overdekte deel van het dierenverblijf&#13;
(bijvoorbeeld een kippenuitloop) kan de buitenzijde zijn, maar zal in de&#13;
regel evenwel geen gevel hebben.&#13;
1.10 Aanhoudingsbesluit&#13;
De gemeenteraad kan besluiten dat in afwachting van de gemeentelijke verordening&#13;
waarmee (binnen de bandbreedtes) wordt afgeweken van de Wet geurhinder en veehouderij,&#13;
aanvragen om milieuvergunning dienen te worden aangehouden tot het&#13;
moment waarop de verordening in werking treedt.36 Zodoende wordt ongewenste&#13;
anticipatie voorkomen. Het aanhoudingsbesluit37 vervalt indien niet binnen een jaar&#13;
na de datum van inwerkingtreding daarvan het ontwerp voor de verordening bij de&#13;
raad aanhangig is gemaakt. Indien dat wel is gebeurd duurt de aanhouding voort tot&#13;
het moment waarop de verordening in werking treedt.&#13;
1.11 De voorbereiding van de gemeentelijke verordening&#13;
Bij het bepalen van een andere waarde of een andere afstand dient de gemeenteraad&#13;
ingevolge artikel 8 van de Wet geurhinder en veehouderij in elk geval de huidige en de&#13;
te verwachten geursituatie vanwege de veehouderijen in het gebied, het belang van&#13;
een geïntegreerde aanpak van de verontreiniging en de noodzaak van een even hoog&#13;
niveau van de bescherming van het milieu te betrekken. Deze drie aspecten moeten&#13;
bij de besluitvorming worden betrokken. Tevens dienen de gewenste ruimtelijke&#13;
inrichting van het gebied of de afwijkende relatie tussen geurbelasting en geurhinder&#13;
betrokken te worden bij het bepalen van de andere waarde of afstand. Van deze beide&#13;
aspecten moet er tenminste één bij de besluitvorming worden betrokken.38&#13;
Bij het criterium de huidige en te verwachten geursituatie speelt het cumulatieve effect&#13;
(wel) een rol. De ruimtelijke visie dient te passen binnen de kaders van het gemeentelijk,&#13;
provinciaal en nationaal ruimtelijk beleid. De afwijkende relatie tussen geurbelasting&#13;
en geurhinder dient algemeen te gelden en mag niet (uitsluitend) zien op concrete&#13;
situaties in de gemeente.39 De gemeenteraad dient voorts voorafgaand aan de vaststelling&#13;
van de andere waarde of de andere afstand overleg te hebben met de naburige&#13;
gemeente indien de voorgenomen afwijking effecten heeft voor deze gemeente.40&#13;
1.12 De Interimwet stad-en-milieubenadering&#13;
Naast een (onjuiste) redactionele wijziging41, wijzigt de Wet geurhinder en veehouderij&#13;
de Interimwet stad-en-milieubenadering in die zin dat het stap 3-besluit genomen&#13;
kan worden ten aanzien van de waarden in de artikelen 3, 4 en 5 van de Wet geurhinder&#13;
en veehouderij.42 Met ‘waarden’ wordt blijkbaar niet alleen gedoeld op maximale&#13;
geurbelastingnormen, maar ook op de vaste afstanden.43 Alhoewel artikel 6 niet in&#13;
artikel 11 van de Wet geurhinder en veehouderij genoemd wordt, lijkt het de bedoeling&#13;
te zijn om via de Stad &amp; Milieubenadering waarden vast te stellen die de bandbreedtes&#13;
van artikel 6 van de Wet geurhinder en veehouderij overschrijden.44&#13;
1.13 Overgangsrecht&#13;
Op een aanvraag om milieuvergunning die voor het in werking treden van de Wet&#13;
geurhinder en veehouderij wordt ingediend, blijft het oude recht45 van toepassing tot&#13;
het tijdstip waarop de beschikking op de aanvraag onherroepelijk is geworden.46 Voor&#13;
een (burger)woning die gebouwd is op of na 19 maart 200047 geldt een lager beschermingsniveau,&#13;
namelijk een vaste afstand van 100 meter binnen de bebouwde kom en&#13;
een vaste afstand van 50 meter buiten de bebouwde kom, mits de woning gebouwd is&#13;
op een kavel die op 19 maart 2000 in gebruik was als veehouderij en voorts in samenhang&#13;
met het geheel of gedeeltelijk buiten werking stellen van de veehouderij en met&#13;
de sloop van de bedrijfsgebouwen die onderdeel hebben uitgemaakt van de veehouderij.&#13;
48 Dit lagere beschermingsniveau geldt eveneens voor een geurgevoelig object&#13;
dat op de betreffende kavel aanwezig is.49&#13;
1.14 Rechtsbescherming&#13;
Tegen de gemeentelijke verordening ex artikel 6 van de Wet geurhinder en veehouderij&#13;
kan geen beroep worden ingesteld.50 Wel staat de civielrechtelijke weg open. Voorts&#13;
kan de verordening in het bestuursrecht in de beroepsprocedure ter zake een vergunning&#13;
aan een exceptieve toetsing worden onderworpen. Gelet op de aard van de wetgevende&#13;
functie en de positie van de rechter in ons staatsbestel dient de rechterlijke&#13;
toets evenwel terughoudend te zijn. Daarenboven komt de gemeenteraad ter zake de&#13;
verordening veel beleidsvrijheid toe, zodat (een onderdeel van) een verordening niet&#13;
snel buiten toepassing of onverbindend zal worden verklaard.&#13;
Het aanhoudingsbesluit ex artikel 7 van de Wet geurhinder en veehouderij is evenmin&#13;
appellabel.51 Dit besluit wordt op de zogeheten negatieve lijst geplaatst.52&#13;
1.15 Afronding; bestaande rechten&#13;
Een belangrijke breuk met huidige toetsingskader betreft de wijze waarop met bestaande&#13;
rechten in een zogeheten overbelaste situatie wordt omgegaan. De Wet stankemissie&#13;
bevat een regeling voor overbelaste situaties. Alvorens in een overbelaste situatie&#13;
een milieuvergunning die ziet op een uitbreiding in dieren verleend kan worden,&#13;
dient het aantal mestvarkenseenheden af te nemen door toepassing van maatregelen&#13;
die stankemissie reduceren. Voorts mag de afstand tussen de veehouderij en een voor&#13;
stankgevoelig object na de uitbreiding niet kleiner worden. Bovendien mag de uitbreiding&#13;
van het aantal dieren niet meer bedragen dan de helft van het aantal dieren&#13;
dat overeenkomt met de reductie van de stankemissie, uitgedrukt in mestvarkenseenheden,&#13;
die door het toepassen van de bij de aanvraag aangegeven maatregelen&#13;
bereikt wordt (de zogeheten ‘50/50-regel’).53 Deze eisen zijn cumulatief. Daar waar&#13;
de Wet stankemissie niet geldt, is een uitbreiding in dieren in een overbelaste situatie&#13;
evenmin op voorhand onmogelijk. Kort gezegd komt het hierop neer dat uitbreiden&#13;
in dieren binnen de vergunde stankemissie in die gebieden in beginsel mogelijk is,&#13;
tenzij sprake is van ontoelaatbaar nadelige gevolgen voor het milieu.54 Het kan ook&#13;
een uitbreiding in dieren van een andere diercategorie dan de vergunde betreffen. In&#13;
haar noot onder AbRS 20 februari 2002 (AB 2003, 238) vat Teuben deze jurisprudentie&#13;
als volgt samen: “Een andere uitzondering (op het beginsel dat bestaande rechten&#13;
niet voor de milieubelasting, maar voor de vergunde activiteiten gelden, PB) vormt al&#13;
geruime tijd de stank- en ammoniakemissie van veehouderijen. Daar wordt vanwege&#13;
de flexibele samenstelling van de veestapel niet uitgegaan van een exact aantal en soort&#13;
vergunde dieren, maar van de emissies daarvan (…).”&#13;
De Wet geurhinder en veehouderij is strenger. In een overbelaste situatie wordt de&#13;
vergunning niet geweigerd indien de geurbelasting niet toeneemt dan wel (in geval&#13;
van een vaste afstand) de afstand niet afneemt “en het aantal dieren van één of meer&#13;
diercategorieën niet toeneemt”.55 Er mag dus geen dier bijkomen in een overbelaste&#13;
situatie (!).56 Ik betwijfel of dit de dynamiek in de veehouderijsector, en daarmee de&#13;
vitaliteit van het landelijk gebied57, ten goede zal komen. Wel zal de pijn in sommige&#13;
gevallen verzacht worden indien bij gemeentelijke verordening wordt afgeweken. Dat&#13;
kan er immers toe leiden dat niet langer sprake is van een overbelaste situatie.&#13;
Overigens wordt in de Memorie van Toelichting vermeld dat een aanvraag tot uitvoering&#13;
van een geuremissiereducerende techniek onder gelijktijdige uitbreiding van het&#13;
veebestand, alleen voor het eerste onderdeel vergund wordt, ook als de gehele aanvraag&#13;
per saldo niet tot een hogere geurbelasting zou leiden.58 Een volledige weigering&#13;
ligt evenwel meer voor de hand. In geval van een gedeeltelijke weigering zal immers&#13;
veelal sprake zijn van het verlaten van de grondslag van de aanvraag hetgeen in strijd&#13;
is met het systeem van de Wet milieubeheer.59</content><legacyfootnotes>* Advocaat bij Hekkelman Advocaten en Notarissen te Nijmegen.&#13;
1. Artikel 2, eerste lid, van de Wet stankemissie.&#13;
2. Het was de bedoeling van de staatssecretaris van VROM om het toepassingsbereik van de Wet stankemissie&#13;
uit te breiden met de extensiveringsgebieden met het primaat wonen (Tweede Kamer, vergaderjaar&#13;
2003-2004, 24 445, nr. 67); gelet op het wetsvoorstel Geurhinder en veehouderij zal het daar wel&#13;
niet meer van komen.&#13;
3. VROM, 13 juli 1985, kenmerk: DGMH/B/0474050.&#13;
4. VROM, 30 oktober 1996, kenmerk: DWL\96057153.&#13;
5. VROM, publicatiereeks Lucht no. 46.&#13;
6. Zie onder meer AbRS 21 april 1998, AB 1998, 1999, AbRS 17 juli 1998, JM 1998, 112, AbRS 29 mei&#13;
1998, AB 2000, 9 en AbRS 24 maart 2004, Gst. 2004, 7211, 122.&#13;
7. Tweede Kamer, vergaderjaar 2003-2004, 27835, nr. 26 en Tweede Kamer, vergaderjaar 2004-2005, 29930&#13;
en 30004 nr. 33.&#13;
8. Artikel 2, eerste lid, van de Wet geurhinder en veehouderij.&#13;
9. Agr.r. juni 2006, p. 307 e.v.&#13;
10. Artikel 2, tweede lid, van de Wet geurhinder en veehouderij.&#13;
11. Tweede Kamer, vergaderjaar 2005-2006, 30 453, nr. 3, p. 4.&#13;
12. Artikel 1, tweede lid, van de Wet stankemissie.&#13;
13. Bijlage 6 van de Brochure.&#13;
14. Onder meer AbRS 23 oktober 2002, JM 2003, 4.&#13;
15. Tweede Kamer, vergaderjaar 2005-2006, 30 453, nr. 3, p. 18.&#13;
16. Memorie van Toelichting, Tweede Kamer, vergaderjaar 2005-2006, 30 453, nr. 3, p. 5 e.v.&#13;
17. Artikel 10 van de Wet geurhinder en veehouderij.&#13;
18. Artikel 1 van de Wet geurhinder en veehouderij.&#13;
19. Tweede Kamer, vergaderjaar 2005-2006, 30 453, nr. 3, p. 16.&#13;
20. Bijlage 6 van de Brochure veehouderij en Hinderwet en artikel 1, tweede lid van de Wet stankemissie.&#13;
21. Artikel 3, eerste lid, van de Wet geurhinder en veehouderij.&#13;
22. Artikel 6, eerste lid, van de Wet geurhinder en veehouderij.&#13;
23. Artikel 147 van de Gemeentewet.&#13;
24. Vgl. AbRS 14 mei 2003, JM 2003, 77.&#13;
25. Artikel 3, tweede lid, van de Wet stankemissie.&#13;
26. Artikel 4, eerste lid, van de Wet geurhinder en veehouderij.&#13;
27. Artikel 10 van de Wet geurhinder en veehouderij.&#13;
28. Artikel 6, derde lid, van de Wet geurhinder en veehouderij.&#13;
29. Artikel 6, tweede lid, van de Wet geurhinder en veehouderij.&#13;
30. Artikel 4, tweede lid, van de Wet geurhinder en veehouderij.&#13;
31. Bijlage 7 van de brochure.&#13;
32. Tweede Kamer, vergaderjaar 2005-2006, 30 453, nr. 3, p. 20.&#13;
33. Artikel 6, vierde lid, van de Wet geurhinder en veehouderij.&#13;
34. Artikel 5, eerste lid, van de Wet geurhinder en veehouderij.&#13;
35. Artikel 1 van de Wet geurhinder en veehouderij.&#13;
36. Artikel 7 van de Wet geurhinder en veehouderij.&#13;
37. En daarmee de aanhoudingsplicht.&#13;
38. Tweede Kamer, vergaderjaar 2005-2006, 30 453, nr. 10.&#13;
39. Tweede Kamer, vergaderjaar 2005-2006, 30 453, nr. 3, p. 20.&#13;
40. Artikel 9 van de Wet geurhinder en veehouderij.&#13;
41. Artikel 11, eerste lid, van de Wet geurhinder en veehouderij. Deze bepaling is onjuist geformuleerd&#13;
omdat hiermee de noodzakelijke verwijzing naar de Wav wordt vervangen door een onnodige verwijzing&#13;
naar de definitie van dierenverblijf in artikel 1 van de Wet geurhinder en veehouderij.&#13;
42. Artikel 11, tweede lid, van de Wet geurhinder en veehouderij.&#13;
43. Immers, -onder meer- artikel 5 van de Wet geurhinder en veehouderij bevat geen maximale geurbelastingsnormen.&#13;
44. Tweede Kamer, vergaderjaar 2005-2006, 30 453, nr. 3, p. 20.&#13;
45. Lees: het huidige recht.&#13;
46. Artikel 14, eerste lid, van de Wet geurhinder en veehouderij.&#13;
47. De datum van inwerkingtreding van de Regeling beëindiging veehouderijtakken.&#13;
48. Artikel 14, tweede lid, van de Wet geurhinder en veehouderij.&#13;
49. Artikel 14, derde lid, van de Wet geurhinder en veehouderij.&#13;
50. Artikel 8:2, onder a, van de Algemene wet bestuursrecht. De Raad van State heeft geadviseerd om het&#13;
wetsvoorstel aan te passen in die zin dat tegen de verordening kan worden opgekomen overeenkomstig&#13;
de regels voor bestuursrechtelijke rechtsbescherming die zijn opgenomen in de ruimtelijke ordeningswetgeving.&#13;
Dit advies is niet opgevolgd (TK 2005 – 2006, 30 453, nr. 4, p. 6 en 7).&#13;
51. De bijlage behorende bij artikel 8:5 van de Algemene wet bestuursrecht.&#13;
52. Artikel 12 van de Wet geurhinder en veehouderij.&#13;
53. Artikel 3, derde lid, van de Wet stankemissie.&#13;
54. Artikel 8.4, derde lid, van de Wet milieubeheer juncto artikel 8.25, eerste lid, onder a, van de Wet milieubeheer&#13;
(zie VzAbRS 20 december 1995, AB 1996, 422, AbRS 20 juni 1996, BR 1996, 914, AbRS 5 november&#13;
1996, M en R 1997, 95 en AbRS 29 juni 2000, M en R 2001, 8 en –recenter- AbRS 15 maart 2006,&#13;
zaaknummer 200505547/1).&#13;
55. Artikel 3, derde lid, artikel 4, derde lid en artikel 5, tweede lid, van de Wet geurhinder en veehouderij.&#13;
56. In de Memorie van Toelichting wordt mijns inziens ten onrechte gesteld dat burgemeester en wethouders&#13;
de vergunning kunnen weigeren in overbelaste situaties (Tweede Kamer, vergaderjaar 2005-2006,&#13;
30 453, nr. 3 p. 9). Indien het aantal dieren van één of meer diercategorieën toeneemt moeten zij de vergunning&#13;
weigeren.&#13;
57. Vgl. Tweede Kamer, vergaderjaar 2005-2006, 30 453, nr. 3, p. 3.&#13;
58. Tweede Kamer, vergaderjaar 2005-2006, 30 453, nr. 3, p. 20.&#13;
59. Zie bijvoorbeeld AbRS 2 november 2005, zaaknummer 200502807/1.</legacyfootnotes><footnotes><footnote/></footnotes><auteurs>mr. P.P.A. Bodden</auteurs><published>2006-07-01 00:00:00</published><modified>2006-07-01 00:00:00</modified><editiondate>2006-07-01</editiondate><htmlpath>https://denhollander.info/artikel/4136</htmlpath></article>
</articles></edition>
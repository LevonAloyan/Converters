<edition><articles><article><jaar>1988</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1988</searchword><id>6278</id><udhid>UDH:TvAR/6278</udhid><titel>Pacht als financieringsinstrument gericht op de toekomst</titel><searchwords><searchword>TvAR 5/1988</searchword><searchword>UDH:TvAR/6278</searchword></searchwords><attachments><attachment><name>1988_nr 5_Artikel_Luteijn.pdf</name><extention>pdf</extention><url>https://denhollander.info/download/6072/ci</url></attachment></attachments><inleiding>INLEIDING&#13;
De ontwikkeling in de land- en tuinbouw werd de laatste decennia vooral gekenmerkt&#13;
door een forse stijging van de produktie op de agrarische bedrijven. Veelal&#13;
ging dit samen met grote investeringen in gebouwen, bedrijfsuitrusting en bedrijfsvergroting.&#13;
De gemiddelde geïnvesteerde bedragen per bedrijf namen, mede door de forse terugloop&#13;
van het aantal bedrijven sterk toe tot een niveau van ca. 1,5 miljoen gulden&#13;
per bedrijf.&#13;
De onevenwichtigheid tussen vraag naar en aanbod van de belangrijkste door&#13;
Brussel gegarandeerde agrarische produkten, heeft intussen geleid tot zeer ingrijpende&#13;
aanpassingen binnen het Gemeenschappelijk Landbouwbeleid.&#13;
Het gaat daarbij om maatregelen ter beperking van de produktie. Enerzijds via&#13;
vormen van contingentering, zoals bij melk en suiker. Anderzijds via het systeem&#13;
van directe of indirecte prijsverlagingen zoals voor granen en rundvlees. Voor de&#13;
boer betekent dit in sommige situaties smallere marges door lagere opbrengstprijzen,&#13;
in andere gevallen kostenverhoging doordat produktierechten moeten worden&#13;
gekocht.&#13;
Naast deze ontwikkeling vanuit het Europese landbouwbeleid, dienen zich de laatste&#13;
tijd ook een aantal nieuwe technologische ontwikkelingen aan die tot belangrijke&#13;
aanpassingen in de bedrijfsvoering zullen leiden. Het gaat dan met name om automatisering&#13;
(zoals de melkrobot) en de ontwikkelingen op het gebied van de biotechnologie.&#13;
Verwacht mag worden dat een en ander tot forse produktiestijgingen per&#13;
ha en per dier in de komende jaren zal leiden.</inleiding><content>TOENEMENDE FINANCIERINGSBEHOEFTE&#13;
Waar produktiestijgingen tot belangrijke kostprijsverlagingen zullen kunnen leiden,&#13;
zal de Nederlandse boer, afhankelijk van export als hij is, genoodzaakt zijn de nieuwe&#13;
technologische mogelijkheden zo snel mogelijk in z'n bedrijfsvoering in te passen.&#13;
Dat zal zowel voor de veehouderij als akkerbouw grote, nieuwe, investeringen&#13;
in automatisering en aanpassing van bedrijfsgebouwen vergen. Voor de veehouderij&#13;
komen daar nog de investeringen in het kader van verwerving van meer quota's en&#13;
in het kader van de mestproblematiek bij.&#13;
Voor de akkerbouw moet rekening gehouden worden met een toenemende noodzaak&#13;
om de bedrijfsoppervlakte en daarmee de bruto-omzet te vergroten. Dat geldt&#13;
te meer nu verdere intensivering nog nauwelijks mogelijk lijkt en bij krapper wordende marges een redelijk inkomen alleen via grotere omzetten verworven kan worden.&#13;
Bij grotere bedrijfsoppervlaktes horen veelal ook investeringen in andere machines&#13;
e.d. Zonder twijfel zal de financiering in de komende jaren dan ook een van&#13;
de grootste knelpunten worden bij de aanpassing van de agrarische bedrijven aan&#13;
de nieuwe ontwikkelingen die op de landbouw afkomen.&#13;
Vooral het kunnen beschikken over voldoende eigen vermogen als basis voor een&#13;
gezonde financiering van het bedrijf, zal meer en meer een beperkende factor blijken&#13;
te zijn. Wat dat betreft moeten we ons niet verkijken op de balans van de agrarische&#13;
bedrijven, die nog een eigen vermogen van ca. 55% laat zien.&#13;
Globaal zal de financieringsbehoefte zich op de volgende hoofdpunten toespitsen:&#13;
1. verwerving van grond;&#13;
2. investering in gebouwen, bedrij fsuitrusting en machines;&#13;
3. verwerven van produktierechten, inclusief mestafzet;&#13;
4. bedrijfskapitaal.&#13;
Naar mate meer eigen vermogen vastligt in grond en gebouwen zal er minder beschikbaar&#13;
blijven voor andere op de bedrij fsontwikkelings gerichte activiteiten, zoals&#13;
aanpassing van de bedrij f sinrichting, verwerving van quota's, ontwikkeling van&#13;
nieuwe activiteiten/bedrijfstakken e.d.&#13;
Ik ben dan ook van mening dat vergroting van de mogelijkheden om grond en&#13;
gebouwen met extern aan te trekken, risicodragend kapitaal te financieren van groot&#13;
belang is voor de toekomstmogelijkheden van zeer veel bedrijven.&#13;
HUIDIGE FINANCIERINGSBEELD&#13;
Op basis van de gegevens van 1986 van ruim 67 000 landbouwbedrijven groter dan&#13;
79 s.b.e.1, kan berekend worden dat de investeringen in onroerend goed globaal als&#13;
volgt zijn:&#13;
grond in eigendom: 30 miljard gulden (afgerond);&#13;
bedrijfsgebouwen in&#13;
eigendom + pachtersinvesteringen: 12 miljard gulden;&#13;
gepachte grond + gebouwen: 26 miljard gulden.&#13;
Hiertegenover staat, naast een verpachtersvermogen van 26 miljard gulden, lang&#13;
vreemd vermogen van in totaal 18 miljard gulden (banken 15 miljard; familie&#13;
+ diversen ca. 3 miljard).&#13;
Globaal kan dus gesteld worden dat tegenover een investeringsvolume van ca. 42&#13;
miljard gulden in eigen grond en gebouwen een langlopend vreemd vermogen van&#13;
18 miljard gulden staat. Resteert derhalve een eigen vermogen in grond en gebouwen&#13;
vastgelegd van omstreeks 24 miljard gulden, ofwel bijna 360 000 gulden per bedrijf.&#13;
Gedurende de afgelopen drie jaar wijzen cijfers van onder meer de Rabobank uit&#13;
dat het gemiddeld investeringsvolume bijna 50 000 gulden per bedrijf bedroeg.&#13;
Daartegenover stond een afschrijvingsbedrag van ca. 25 000 gulden per bedrijf. Bedacht moet overigens worden dat het hier een gemiddelde betreft voor alle bedrijven&#13;
boven 79 s.b.e. Houden we rekening met een categorie bedrijven waar geen&#13;
opvolger aanwezig is en derhalve maar beperkte investeringen plaatsvinden, dan is&#13;
duidelijke dat het investeringsvolume voor de andere bedrijven aanmerkelijk boven&#13;
de 50 000 gulden/jaar ligt. Mijn taxatie is dat voor de op de continuïteit gerichte&#13;
bedrijven in het komende decennium uitgegaan dient te worden van een investeringsvolume&#13;
van omstreeks 100 000 gulden/jaar, bij een afschrijvingsniveau wat&#13;
daarvan de helft bedraagt. Dat betekent dus jaarlijks een aanvullende financieringsbehoefte&#13;
van ca. 50 000 gulden.&#13;
Voor een gezonde financiering zou daarvan toch omstreeks de helft uit risicodragend&#13;
vermogen dienen te bestaan. Zeker niet alle bedrijven zullen in staat zijn&#13;
dat uit de besparingen te realiseren.&#13;
Er is daarom alle reden om te bezien of op andere wijze extra risicodragend vermogen&#13;
kan worden aangetrokken.&#13;
PACHT&#13;
Het areaal pacht bedraagt, uitgaande van 750 000 ha in 1983, op dit moment naar&#13;
schatting minder dan 700 000 ha.&#13;
Zonder beleidswijziging dient met een verdere daling van het pachtareaal in een&#13;
tempo van 10 000 tot 20 000 ha per jaar rekening gehouden te worden. Belangrijkste&#13;
aanwijzingen daartoe vormen:&#13;
- het te lage directe rendement voor de verpachter;&#13;
- de beperkingen voor de verpachter om vermogenswinst te realiseren via vrije verkoop&#13;
van zijn grond;&#13;
- de wijziging van de pachtwet, die continuering van de pacht na het bereiken van&#13;
de 65-jarige leeftijd tot een uitzondering zal maken;&#13;
- het beleid van de rijksoverheid om jaarlijks tot een bedrag van ca. 45 miljoen&#13;
gulden domeingronden af te stoten;&#13;
- de onbevredigende positie van de verpachter in het kader van toedeling van produktierechten,&#13;
zoals melkquota's.&#13;
Bij een terugloop van het pachtareaal met ca. 15 000 ha/jaar, betekent dit een extra&#13;
financieringslast voor de grondgebruikers van 200 a 300 miljoen gulden op jaarbasis.&#13;
Hoe kan aan een verdere afbrokkeling van de pacht als financieringsinstrument&#13;
een halt worden toegeroepen? Een drietal maatregelen lijkt mij in aanmerking te&#13;
komen:&#13;
a. verhoging van het direct rendement voor de verpachter. Dit rendement bedraagt&#13;
nu ca. 1-1,5%. Rekening houdend met enig indirect rendement via realisering van&#13;
waardestijgingen in de grond, lijkt voor particuliere en institutionele beleggers een&#13;
direct rendement van 3 a 4% noodzakelijk om hen te interesseren in beleggen in&#13;
grond.&#13;
Prof. Veerman deed al eens het voorstel om een deel van de eigenaarslasten (met&#13;
name de waterschapslasten) over te hevelen naar de pachter. Daarmee zou, met name in zeekleigebieden, de pachtopbrengst met 10-15% kunnen toenemen en het rendement&#13;
met ca. 0,5%. Resteert dan nog de noodzaak om het rendement voor de verpachter&#13;
via de pachtprijs 1 a 2% te verhogen. Dat zou neerkomen op een pachtprijsverhoging&#13;
met 25 a 50%;&#13;
b. Wijziging van de voorwaarden, zodat de verpachter meer kans krijgt op realisatie&#13;
van waardevermeerdering der grond. Dit lijkt alleen mogelijk via aanpassing van&#13;
continueringsrecht en/of voorkeursrecht. Daarmee zou evenwel het pachtrecht wel&#13;
erg worden uitgehold;&#13;
c. Steeds vaker wordt de behoefte aan kortlopende pachtovereenkomsten naar voren&#13;
gebracht. Mij dunkt dat de introductie van een zesjarige pacht zonder verlengingsen&#13;
voorkeursrecht voor losse gronden zeker het overwegen waard is. Om te voorkomen&#13;
dat daardoor stap voor stap het hele instituut pacht zou worden uitgehold, zou&#13;
als voorwaarde gesteld kunnen worden dat de verpachter in dit geval zelf van hoofd&#13;
beroep agrariër is, dan wel in de voorliggende periode is geweest. Veelal zal het bij&#13;
korte-termijnpacht immers gaan om boeren, die (een deel van) hun grond tijdelijk&#13;
in gebruik bij anderen willen geven.&#13;
Samenvattend lijkt een verdere terugloop van het pachtareaal alleen realiseerbaar indien:&#13;
- het pachtprijsniveau met ten minste 25% wordt verhoogd;&#13;
- eigenaarslasten zo veel mogelijk door de pachter worden betaald;&#13;
- de mogelijkheid van een eenmalige pacht zonder verlengings- of voorkeursrecht&#13;
wordt geïntroduceerd.&#13;
Binnen het huidige landbouwpolitieke krachtenveld lijken mij evenwel dergelijke&#13;
aanpassingen niet op korte termijn realiseerbaar.&#13;
Dat brengt mij dan ook tot de bespreking van een andere mogelijkheid om agrarische&#13;
gronden in de toekomst te financieren.&#13;
ERFPACHT&#13;
Erfpacht heeft tot nu toe bij de financiering van de landbouw geen belangrijke rol&#13;
gespeeld. Dr. ir. P. de Visser en mr. M. van der Velde2 geven aan dat in 1985 ca.&#13;
55 000 ha cultuurgrond in erfpacht was uitgegeven, waarvan meer dan de helft in&#13;
de IJsselmeerpolders. Voorts bleek in dat jaar op 1832 ha een nieuw erfpachtrecht&#13;
gevestigd te zijn.&#13;
Niettemin lijkt erfpacht in de komende jaren van meer belang te kunnen worden&#13;
in het kader van grondfinanciering.&#13;
Via erfpacht kan voor de belegger een hoger rendement gerealiseerd worden, terwijl&#13;
de financieringslast voor de grondgebruiker toch duidelijk lager uitkomt dan&#13;
bij hypothecaire financiering. Bovendien heeft het erfpachtrecht een aantal fiscaal&#13;
aantrekkelijke punten, terwijl in het contract ook voorwaarden toegespitst op bijzondere&#13;
situaties kunnen worden opgenomen. Onder meer ook een terugkooprecht. De belangrijkste ontwikkeling op het gebied van de erfpacht in de agrarische sector&#13;
doet zich zonder twijfel voor met de komst van het beleggingsfonds in agrarisch&#13;
onroerend goed Fagoed. De Visser en Van der Velde gaan in hun eerder aangehaald&#13;
artikel nader op een aantal kenmerken van Fagoed in.&#13;
Intussen blijkt de gedachte om beleggers via een fonds te interesseren om op commerciële&#13;
basis in agrarische grond te beleggen aan te slaan. Niet alleen kon het fonds&#13;
bij aanvang over een vermogen van ruim 70 miljoen gulden beschikken, ook blijkt&#13;
het fonds naar de grondgebruiker wel degelijk te kunnen functioneren. Waar in april&#13;
1987 daadwerkelijk werd gestart, kon per 31 december worden vastgesteld dat een&#13;
37-tal bedrijven voor in totaal ca. 1000 ha grond (ruim 20 miljoen gulden) naar Fagoed&#13;
hadden doorgeschoven onder het gelijktijdig afsluiten van een erfpachtconract&#13;
met ingebouwd terugkooprecht. Intussen geeft de ontwikkeling gedurende de eerste&#13;
maanden van 1988 alle aanleiding om te mogen verwachten dat in dit jaar een aankoopniveau&#13;
van 1500-2000 ha zal kunnen worden gerealiseerd. Gezien de nog betrekkelijke&#13;
onbekendheid van het fonds, lijkt een verdere stijging van het jaarlijkse&#13;
transactieniveau zeker te verwachten.&#13;
Opvallend is dat naast bedrijfsoverdracht, voorkeur pachter en bedrijfsvergroting&#13;
ook financiële herstructurering van het bedrijf een reden kan zijn om van Fagoed&#13;
gebruik te maken. Via doorschuiven van grond naar Fagoed, kunnen middelen worden&#13;
vrijgemaakt om in andere zaken te investeren.&#13;
Het volgende voorbeeld moge dit verduidelijken.&#13;
Akkerbouwbedrijf van 50 ha; grondwaarde 30 000 gulden/ha; totale investering dus&#13;
1,5 miljoen gulden. Stel een hypotheek van 10 000 gulden/ha, dan resteert eigen vermogen&#13;
in grond van 1 miljoen. Besloten wordt tot bouw van nieuwe schuur annex&#13;
aardappelopslag. Kosten 0,5 miljoen gulden. Uitgaande van de situatie dat geen vrij&#13;
eigen vermogen aanwezig is, zou financiering via hypotheek op de schuur en verhoging&#13;
van de hypotheek op grond kunnen geschieden. Totale hypotheek wordt dan&#13;
1 miljoen, met jaar last en ca. 70 000 gulden rente en 30 000 gulden afschrijving.&#13;
Financiering zou evenwel ook via Fagoed kunnen plaatsvinden door de 50 ha door&#13;
te schuiven naar Fagoed a 20 000 gulden/ha onder gelijktijdige aflossing van de hypotheek.&#13;
Er resteert dan een financiële ruimte van 0,5 miljoen, waaruit de bouw van&#13;
de schuur gefinancierd kan worden. De lasten bedragen dan 900 gulden canon/ha&#13;
ofwel 45 000 gulden/jaar.&#13;
Wel dient er rekening mee gehouden te worden dat bij terugkoop van de grond&#13;
een indexeringsclausule geldt. Aan de andere kant mag de waarde van het erfpachtrecht,&#13;
zijnde het verschil tussen de vrije grondprijs en de aankoopprijs door Fagoed&#13;
(in voorbeeld 10 000 gulden/ha) worden afgeschreven in relatie met de duur van het&#13;
erfpachtcontract.&#13;
Al met al een interessante mogelijkheid om via erfpacht met terugkooprecht indirect&#13;
in gebouwen, bedrij fsuitrusting of bijvoorbeeld melkquota's te investeren.&#13;
CONCLUSIE&#13;
De landbouw wordt geconfronteerd met een grote financieringsbehoefte. Met name de beschikbaarheid van eigen vermogen kan daarbij een beperkende factor vormen.&#13;
Aantrekken van extra risicodragend vermogen is dan noodzakelijk.&#13;
Pacht biedt dan een aantrekkelijke mogelijkheid, maar zal een zeer bescheiden rol&#13;
spelen zolang het direct rendement voor de belegger op een te laag niveau blijft. Eerder&#13;
moet een verdere teruggang van het pachtareaal verwacht worden.&#13;
Erfpacht, zeker in combinatie met een terugkooprecht, lijkt meer en meer een&#13;
aantrekkelijk alternatief te worden in het kader van financiering van zich sterk ontwikkelende&#13;
bedrijven.&#13;
Meer voorlichting over de mogelijkheden van erfpacht voor zowel beleggers als&#13;
grondgebruikers is dringend gewenst en kan er mogelijk toe leiden dat in de jaren&#13;
negentig uitbreiding van het areaal erfpacht ruimschoots opweegt tegen de terugloop&#13;
van het areaal pacht.</content><legacyfootnotes>1. De financiële positie van de landbouw, boekjaar 1985/86; uitgave LEI, juli 1987.&#13;
2. Agrarisch recht, 48e jaargang, nr. 1, januari 1988.&#13;
</legacyfootnotes><footnotes><footnote/></footnotes><auteurs>Ir. D. Luteijn</auteurs><published>1988-05-01 00:00:00</published><modified>1988-05-01 00:00:00</modified><editiondate>1988-05-01</editiondate><htmlpath>https://denhollander.info/artikel/6278</htmlpath></article>
</articles></edition>
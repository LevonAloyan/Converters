<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2006</searchword><id>4071</id><udhid>UDH:TvAR/4071</udhid><titel>Wetgeving en literatuur</titel><searchwords><searchword>TvAR 9/2006</searchword><searchword>UDH:TvAR/4071</searchword></searchwords><attachments><attachment><name>2006_nr 9_Wetgeving_Bezemer.pdf</name><extention>pdf</extention><url>https://denhollander.info/download/4030/ci</url></attachment></attachments><inleiding>Algemeen&#13;
&#13;
Herstructurering Raad van State&#13;
De twee hoofdfuncties van de Raad van State,&#13;
wetgevingsadvisering en bestuursrechtspraak,&#13;
zouden organisatorisch scherper moeten worden&#13;
onderscheiden. Dit wordt niet alleen ingegeven&#13;
vanuit de Raad zelf maar ook door een&#13;
aantal arresten van het EHRM (Kleyn-arrest,&#13;
Procola-arrest). Naast de al bestaande Afdeling&#13;
bestuursrechtspraak zal er een Afdeling&#13;
advisering worden ingesteld. De Afdeling advisering&#13;
zal bestaan uit ten minste dertien staatsraden&#13;
en maximaal zes staatsraden in buitengewone&#13;
dienst. Het wetsvoorstel tot wijziging&#13;
van de Wet op de Raad van State in verband&#13;
met de herstructurering van de Raad van State&#13;
is op 6 juni 2006 bij de Tweede Kamer aanhangig&#13;
gemaakt (TK 2005-2006, 30 585, nrs.&#13;
1-3, wetsvoorstel, memorie van toelichting).&#13;
&#13;
Wet modernisering waterschapsbestel&#13;
Op 20 juni 2006 is een wetsvoorstel modernisering&#13;
waterschapsbestel naar de Tweede Kamer&#13;
gestuurd. Aan de basis van dit wetsvoorstel&#13;
staan het rapport ‘Water centraal’ van de Unie&#13;
van Waterschappen uit 1996 en diverse vervolgonderzoeksrapporten&#13;
waarin aanbevelingen&#13;
worden gedaan voor een vereenvoudiging&#13;
van bestuurssamenstelling en financieringsstelsel&#13;
van de waterschappen. Het wetsvoorstel&#13;
omvat ingrijpende wijzigingen van de Waterschapswet&#13;
met betrekking tot taakomschrijving,&#13;
bestuurssamenstelling, verkiezingen en&#13;
waterschapsbelastingen (TK 2005-2006, 30 601,&#13;
nrs. 1-3, wetsvoorstel, memorie van toelichting).&#13;
&#13;
Literatuur: financiële compensatie mechanische&#13;
kokkelvisserij&#13;
In het meinummer van Overheid en Aansprakelijkheid&#13;
is een kritische beschouwing opgenomen&#13;
van de hand van Hoitink en Backes&#13;
over de financiële compensatie voor de beëindiging&#13;
van de mechanische kokkelvisserij in&#13;
de Waddenzee. Zij stellen zich de vraag of bij&#13;
de besluitvorming hierover sprake was van een&#13;
politieke keuze of een juridische noodzaak.&#13;
Het eerste blijkt het geval te zijn. De minister&#13;
schreef al in een kamerbrief dat er compensatie&#13;
zou komen nog voordat er duidelijkheid&#13;
bestond over de juridische beoordeling van de&#13;
casus. De auteurs plaatsen kanttekeningen bij&#13;
de noodzaak van schadevergoeding, bij het&#13;
rapport van de Commissie Schadebepaling&#13;
Kokkelvisserij en bij de door het kabinet toegepaste&#13;
extra korting op de schadevergoeding.&#13;
(J.E. Hoitink en Ch.W. Backes, ‘Financiële&#13;
compensatie mechanische kokkelvisserij: politieke&#13;
keuze of juridische noodzaak?’, Overheid&#13;
en Aansprakelijkheid mei 2006/nr. 1-2,&#13;
p. 24-30)&#13;
Zie ook: het voorstel voor een Wet op het&#13;
Waddenfonds (TK 2005-2006, 30 594, nrs. 1-3,&#13;
wetsvoorstel, memorie van toelichting, 14 juni&#13;
2006). Vanuit het in te stellen Waddenfonds&#13;
kunnen uitgaven worden gedaan t.b.v. het verbeteren&#13;
van de natuur, de vermindering van&#13;
externe bedreigingen, het vergroten van kansen&#13;
voor duurzame economische ontwikkeling en&#13;
het verbeteren van de kennishuishouding. Tot&#13;
de uitgaven van het fonds wordt in ieder geval&#13;
ook gerekend de financiële compensatie die&#13;
aan de kokkelvissers moet worden betaald.</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-09-01 00:00:00</published><modified>2006-09-01 00:00:00</modified><editiondate>2006-09-01</editiondate><htmlpath>https://denhollander.info/artikel/4071</htmlpath></article>
</articles></edition>
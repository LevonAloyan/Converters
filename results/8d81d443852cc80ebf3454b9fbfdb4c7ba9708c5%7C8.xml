<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>12</uitgave><aflevering>11</aflevering><searchword>TvAR 12/2018</searchword><id>15293</id><udhid>UDH:TvAR/15293</udhid><titel>Fiscaal recht - Hoge Raad, 13 juli 2018,  ECLI:NL:HR:2018:1201  (Landbouwvrijstelling) (TvAR 2018/5960)</titel><searchwords><searchword>TvAR 12/2018</searchword><searchword>TvAR 2018/5960</searchword><searchword>UDH:TvAR/15293</searchword></searchwords><attachments><attachment><name>20144.pdf</name><extention>pdf</extention><url>https://denhollander.info/download/20144/ci</url></attachment></attachments><inleiding/><content>&lt;p class="rechters"&gt;(mrs. P.M.F. van Loon, L.F. van Kalmthout en &lt;br/&gt;E.F. Faase) &lt;/p&gt;&lt;p class="annotator"&gt;Met noot A. Verduijn&lt;/p&gt;&lt;h2&gt;Belastingrecht.&lt;/h2&gt;&lt;p&gt;[Wet inkomstenbelasting 2001, art. 3.21]&lt;/p&gt;&lt;p&gt;Landbouwgrond verkocht en geleverd in 2000 met recht op nabetaling bij doorgaan van wijziging van bestemming van de grond; is op afwaardering van het in 2000 geactiveerde recht op nabetaling de vóór 27 juni 2000 geldende landbouwvrijstelling of de sindsdien geldende landbouwvrijstelling van toepassing?.﻿&lt;/p&gt;&lt;h3&gt;Arrest&lt;/h3&gt;&lt;p&gt;gewezen op het beroep in cassatie van [X] te [Z] (hierna: belanghebbende) tegen de uitspraak van het Gerechtshof Arnhem-Leeuwarden van 10 mei 2016, nr. 15/00243, op het hoger beroep van belanghebbende en het incidentele hoger beroep van de Inspecteur tegen een uitspraak van de Rechtbank Noord-Nederland (nr. LEE 14/452) betreffende de ten aanzien van belanghebbende voor het jaar 2010 gegeven beschikking als bedoeld in artikel 3.151, lid 1, van de Wet inkomstenbelasting 2001. De uitspraak van het Hof is aan dit arrest gehecht.&lt;/p&gt;&lt;h3&gt;1 Geding in cassatie&lt;/h3&gt;&lt;p&gt;Belanghebbende heeft tegen ’s Hofs uitspraak beroep in cassatie ingesteld. Het beroepschrift in cassatie is aan dit arrest gehecht en maakt daarvan deel uit. &lt;/p&gt;&lt;p&gt;De Staatssecretaris van Financiën heeft een verweerschrift ingediend.&lt;/p&gt;&lt;p&gt;De Advocaat-Generaal R.E.C.M. Niessen heeft op 31 januari 2017 geconcludeerd tot ongegrondverklaring van het beroep in cassatie (ECLI:NL:&lt;br/&gt;PHR:2017:79). &lt;/p&gt;&lt;p&gt;Belanghebbende heeft schriftelijk op de conclusie gereageerd. &lt;/p&gt;&lt;h3&gt;2 Beoordeling van het middel&lt;/h3&gt;&lt;p&gt;2.1. In cassatie kan van het volgende worden uitgegaan. &lt;/p&gt;&lt;p&gt;2.1.1. Belanghebbende heeft een akkerbouwbedrijf in de vorm van een eenmanszaak. Hij hanteert een gebroken boekjaar, dat loopt van 1 mei tot en met 30 april. &lt;/p&gt;&lt;p&gt;2.1.2. Op 28 januari 2000 heeft belanghebbende percelen landbouwgrond met een oppervlakte van 24.98.70 ha (hierna: de landbouwgrond) verkocht aan Stichting [D], tegen een direct verschuldigde koopsom van ƒ 3.123.375 (€ 1.417.326). De koopovereenkomst is op 29 januari 2000 vastgelegd in een notariële akte (hierna: de koopovereenkomst). De koopprijs van de landbouwgrond is in de koopovereenkomst bepaald op ƒ 125.000 per hectare. &lt;/p&gt;&lt;p&gt;2.1.3. De koopovereenkomst bevat een nabetalingsregeling die, kort gezegd, inhoudt dat de koopprijs van de landbouwgrond zal worden verhoogd met ƒ 175.000 per hectare voor dat gedeelte van de landbouwgrond waarvan de bestemming onherroepelijk wordt gewijzigd in woningbouw, en met ƒ 35.000 per hectare voor dat gedeelte van de landbouwgrond waarvan de bestemming onherroepelijk wordt gewijzigd in industrie- en/of bedrijventerrein (hierna: het nabetalingsrecht). De koopovereenkomst houdt verder in dat het nabetalingsrecht vervalt voor die gedeelten van de landbouwgrond waarvan de bestemming uiterlijk op 28 januari 2020 niet onherroepelijk is gewijzigd. &lt;/p&gt;&lt;p&gt;2.1.4. Bij notariële akte van 15 december 2000 (hierna: de leveringsakte) is de landbouwgrond geleverd aan Stichting [E], aan welke rechtspersoon Stichting [D] haar recht op levering van de landbouwgrond heeft overgedragen. In de koopovereenkomst en de leveringsakte is vastgelegd dat belanghebbende gedurende maximaal tien jaren het recht heeft de verkochte grond om niet te gebruiken. &lt;/p&gt;&lt;p&gt;2.1.5. In maart 2003 heeft belanghebbende met de Inspecteur een overeenkomst gesloten over de toepassing van de landbouwvrijstelling op de met de verkoop van de landbouwgrond behaalde winst (hierna: de vso). De vso vermeldt onder meer: &lt;/p&gt;&lt;p&gt;“De koopovereenkomst heeft tot gevolg dat er sprake zal zijn van een bestemmingswijziging (conform wet inkomstenbelasting) en bestemmingswijzigingswinst. U bent van mening dat de bestemmingswijzigingswinst op de landbouwgronden onbelast moet blijven, op basis van de toezegging van de staatssecretaris van Financiën over ten minste 72 maanden voortgezet agrarisch gebruik. Onder de volgende voorwaarden kan ik akkoord gaan met het niet belasten van de bestemmingswijzigingswinst op de landbouwgronden: als binnen 72 maanden, na het sluiten van de onderhandse (ver-)koopovereenkomst (28 januari 2000) van de percelen landbouwgrond, deze grond niet meer gebruikt wordt in de landbouwonderneming (conform artikel 8 lid 3 wet i.b.) van [belanghebbende] c.q. zijn bedrijfsopvolgers (als gevolg van verkrijging onder algemene titel) zal in dat desbetreffende heffingsjaar overgegaan worden tot belastingheffing bij [belanghebbende].”&lt;/p&gt;&lt;p&gt;2.1.6. In zijn brief van 20 november 2003 heeft de Inspecteur de gevolgen van de vso cijfermatig uitgewerkt. De Inspecteur merkt in die brief op dat het nabetalingsrecht aan het einde van het boekjaar 2000/2001 als vordering moet worden geactiveerd en wel op een bedrag van ƒ 3.615.521 (€ 1.640.652), en dat het verschil tussen dit bedrag en het daadwerkelijk nabetaalde bedrag dient te worden aangemerkt als rente. &lt;/p&gt;&lt;p&gt;2.1.7. Bij brief van 18 januari 2007 heeft de Inspecteur ten aanzien van de boekhoudkundige verwerking van het nabetalingsrecht nogmaals opgemerkt dat de nabetaling als vordering dient te worden geactiveerd, en wel tegen de contante waarde, rekening houdend met een marktrente van 3,9 percent en de verwachting dat de grond zal worden onttrokken aan de landbouw. Die verwachting is door de Inspecteur gesteld op 100 percent. De brief vermeldt voorts dat de eindwaarde van de vordering op de einddatum van de 72-maandsperiode € 1.984.256 bedraagt. Het verschil tussen de beginwaarde en de eindwaarde van de vordering (de oprenting) kan, aldus de Inspecteur in de brief, niet delen in de landbouwvrijstelling. &lt;/p&gt;&lt;p&gt;2.1.8. De landbouwgrond is in de in de vso genoemde periode van 72 maanden steeds gebruikt binnen de landbouwonderneming van belanghebbende. &lt;/p&gt;&lt;p&gt;2.1.9. In zijn aangifte voor de inkomstenbelasting/premie volksverzekeringen (hierna: IB/PVV) voor het jaar 2000 heeft belanghebbende de contante waarde van het nabetalingsrecht (€ 1.570.860) gerekend tot de winst van het boekjaar 1999/2000 door activering op de balans. Op deze winst is de landbouwvrijstelling toegepast. In de daaropvolgende zes boekjaren bedroeg de oprenting van het nabetalingsrecht in totaal € 413.396 waardoor een boekwaarde werd bereikt van € 1.984.256. Aan het begin van het onderhavige boekjaar (2009/2010) bedroeg de boekwaarde van het nabetalingsrecht nog steeds € 1.984.256. &lt;/p&gt;&lt;p&gt;2.1.10. Van de oprenting is een gedeelte, groot € 140.361, aan de winst toegevoegd. Het resterende gedeelte (€ 273.035) is gereserveerd als herinvesteringsreserve, die vervolgens is afgeboekt op nieuw aangekochte grond. Deze grond behoorde aan het einde van het onderhavige boekjaar (2009/2010) nog steeds tot het vermogen van belanghebbendes onderneming. &lt;/p&gt;&lt;p&gt;2.1.11. In zijn aangifte voor de IB/PVV voor het onderhavige jaar (2010) heeft belanghebbende het nabetalingsrecht afgewaardeerd met een bedrag van € 39.685. Die afwaardering is gebaseerd op de verwachting dat op de landbouwgrond in de komende jaren niet zal worden gebouwd. Belanghebbende heeft zich daarna op het standpunt gesteld dat het nabetalingsrecht in het onderhavige jaar volledig ten laste van de winst moet worden afgewaardeerd.&lt;/p&gt;&lt;p&gt;2.2. Voor het Hof was in geschil of, en zo ja, in welke mate de afwaardering van het nabetalingsrecht in 2010 ten laste van belanghebbendes belastbare winst kan worden gebracht. &lt;/p&gt;&lt;p&gt;2.3. Het Hof heeft geoordeeld dat de afwaardering van het nabetalingsrecht, voor zover die afwaardering betrekking heeft op de contante waarde van het recht, niet ten laste komt van belanghebbendes winst. Aan dat oordeel heeft het Hof ten grondslag gelegd dat belanghebbende en de Inspecteur in de vso hebben willen vastleggen dat op de opbrengst van de verkooptransactie op 28 januari 2000 nog de regels van de tot 27 juni 2000 geldende landbouwvrijstelling (hierna: de oude landbouwvrijstelling) van toepassing zouden zijn, en dat met het verstrijken van de periode van 72 maanden zonder dat een bestemmingswijziging van de landbouwgrond buiten de agrarische sector heeft plaatsgevonden, de toepassing van de oude landbouwvrijstelling op de resultaten uit de verkoop van de gronden definitief is geworden. Het Hof heeft in dat verband overwogen dat belanghebbende niet kon verwachten dat de Inspecteur op voorhand een – op het totaalwinstbegrip inbreuk makende – afspraak heeft willen maken, die inhoudt dat de maximale en nog in het geheel niet gerealiseerde nabetaling in 2000 onbelast tot de winst kan worden gerekend, en de latere waardevermindering van de vordering in aftrek zou worden toegelaten. Van de aldus uitgelegde overeenkomst kan in ieder geval niet worden gezegd dat deze zozeer in strijd is met geldende wettelijke regelingen dat de Inspecteur niet op nakoming ervan mocht vertrouwen, aldus het Hof.&lt;/p&gt;&lt;p&gt;2.4. Het middel komt op tegen de hiervoor in 2.3 weergegeven oordelen van het Hof. Het middel betoogt daartoe onder meer dat het Hof niet in de vso had kunnen en mogen lezen dat tussen partijen zou zijn afgesproken dat de oude landbouwvrijstelling slechts zou gelden voor het uiteindelijk behaalde voordeel. Het middel betoogt voorts dat het activeren van het nabetalingsrecht geen onderdeel was van de afspraken tussen de Belastingdienst en belanghebbende, maar een voor beide partijen op voorhand logische en nietomstreden keuzemogelijkheid was ten aanzien van het moment van winstneming van het nabetalingsrecht. Met de vso is, aldus het middel, niet méér beoogd dan een invulling te geven aan het ‘waarschijnlijk binnenkort’-criterium binnen de toepassing van de oude landbouwvrijstelling. Volgens het middel is het oordeel van het Hof, dat de geconstateerde waardevermindering van het nabetalingsrecht onder de toepassing van de oude landbouwvrijstelling valt, dusdanig in strijd met de in het arrest van de Hoge Raad van 17 juni 2016, nr. 15/02054, ECLI:NL:HR:2016:1204, BNB 2016/180 (hierna: het arrest BNB 2016/180) gegeven rechtsregel, dat reeds om die reden de uitspraak van het Hof niet in stand kan blijven. &lt;/p&gt;&lt;p&gt;2.5.1. Het middel faalt in zoverre. Het oordeel van het Hof dat de afwaardering van het nabetalingsrecht, voor zover die afwaardering betrekking heeft op de contante waarde van het nabetalingsrecht, niet ten laste komt van de winst van belanghebbende, berust op zijn oordeel dat belanghebbende en de Inspecteur bij de vso hebben vastgelegd dat op het resultaat van de verkooptransactie van 28 januari 2000 de regels van de oude landbouwvrijstelling toepassing zouden vinden. Het laatstbedoelde oordeel betreft de uitlegging van de vso en is als zodanig van feitelijke aard. Het is ook niet onbegrijpelijk. Meer in het bijzonder laat de vso – mede in het licht van de door partijen daaraan gegeven nadere uitwerking in brieven en aangiften – een lezing toe die inhoudt dat, anders dan in het middel wordt betoogd, de strekking van die overeenkomst niet beperkt is tot het geven van invulling aan het “waarschijnlijk binnenkort”-criterium.&lt;/p&gt;&lt;p&gt;2.5.2. Het oordeel van het Hof dat van de vso niet kan worden gezegd dat deze zozeer in strijd is met geldende wettelijke regelingen dat de Inspecteur niet op nakoming ervan mocht vertrouwen, geeft niet blijk van een onjuiste rechtsopvatting. Onjuist is het in het middel begrepen betoog dat met de vso zoals deze door het Hof is uitgelegd, in strijd wordt gekomen met het arrest BNB 2016/180. Uit dat arrest vloeit namelijk niet zonder meer voort dat op de waardevermindering van het nabetalingsrecht de regels van de landbouwvrijstelling van toepassing zijn zoals die sinds 27 juni 2000 gelden.&lt;/p&gt;&lt;p&gt;2.6. Het middel kan voor het overige niet tot cassatie leiden. Dit behoeft, gezien artikel 81, lid 1, van de Wet op de rechterlijke organisatie, geen nadere motivering, nu het middel in zoverre niet noopt tot beantwoording van rechtsvragen in het belang van de rechtseenheid of de rechtsontwikkeling.&lt;/p&gt;&lt;h3&gt;3 Proceskosten&lt;/h3&gt;&lt;p&gt;De Hoge Raad acht geen termen aanwezig voor een veroordeling in de proceskosten. &lt;/p&gt;&lt;h3&gt;4 Beslissing&lt;/h3&gt;&lt;p&gt;De Hoge Raad verklaart het beroep in cassatie ongegrond. &lt;/p&gt;&lt;h3&gt;Noot&lt;/h3&gt;&lt;p&gt;In de florerende economie van eind jaren ’90 verkochten veel agrariërs hun land aan projectontwikkelaars met het oog op wijziging van de bestemming voor woon- en industriedoeleinden. In veel van die gevallen werden de levering (en betaling) opgeschort tot de bestemming van de grond daadwerkelijk werd gewijzigd óf er werd een nabetalingsregeling overeengekomen, inhoudende dat verkoper nog een extra som zou ontvangen bij latere daadwerkelijke bestemmingswijziging van de grond.&lt;/p&gt;&lt;p&gt;De meeste van dergelijke overeenkomsten werden gesloten vóór 27 juni 2000, de datum per wanneer bij persbericht en met terugwerkende kracht van artikel XII van de Wet van 14 december 2000, &lt;span class="italic"&gt;Stb.&lt;/span&gt; 2000, 567 de landbouwvrijstelling van artikel 8, eerste lid, aanhef en onderdeel b. van de Wet op de inkomstenbelasting 1964 (thans: artikel 3.12 van de Wet inkomstenbelasting 2001, hierna: Wet IB) werd gewijzigd. Tot 27 juni 2000 kon bij verkoop van landbouwgrond de gehele fiscale boekwinst -ook de zogenoemde ‘bestemmingswijzigingswinst’- geheel onder de vrijstelling vallen, mits de grond ten tijde van de verkoop niet “waarschijnlijk binnenkort” buiten het kader van de uitoefening van een landbouwbedrijf werd aangewend. Onder ‘binnenkort’ werd volgens de jurisprudentie verstaan: binnen zes jaar. Omdat deze ‘waarschijnlijkheid’ in de praktijk niet altijd eenvoudig was te beoordelen, was de belastingdienst vaak bereid om de afspraak te maken dat de boekwinst in beginsel vrijgesteld werd, met dien verstande dat deze alsnog belast zou worden als de grond feitelijk binnen zes jaar niet langer binnen het kader van de uitoefening van het landbouwbedrijf zou worden aangewend.&lt;/p&gt;&lt;p&gt;Na de wetswijziging ingaande 27 juni 2000 is de toepassing van de landbouwvrijstelling zonder meer beperkt tot alleen de veranderingen van de waarde van de grond in het economisch verkeer bij voortdurende agrarische bestemming (de ‘WEVAB’).&lt;/p&gt;&lt;p&gt;In het onderhavige arrest van 13 juli 2018, in combinatie met dat van 17 juni 2016, nr. 15/02054, ECLI:NL:HR:2016:1204, &lt;span class="italic"&gt;BNB&lt;/span&gt; 2016/180, tekenen de contouren zich af van de toepassing van de landbouwvrijstelling in geval van een levering en betaling of van het ontvangen van een nabetaling ná 27 juni 2000 ingevolge een koopovereenkomst die gesloten is vóór 27 juni 2000. Is dan de ‘oude’ of de ‘nieuwe’ landbouwvrijstelling van toepassing?&lt;/p&gt;&lt;p&gt;Hierbij dient bedacht te worden dat een ondernemer in dergelijke gevallen op grond van het goed koopmansgebruik (art. 3.25 Wet IB) over het algemeen de keus heeft of hij de winst reeds neemt direct bij het sluiten van de koopovereenkomst (door het opnemen van een vordering ter zake) of pas bij het vervullen van de voorwaarde (meestal: daadwerkelijke bestemmingswijziging van de grond) voor de levering en betaling of voor de nabetaling. Dat doet ook de (sub)vraag rijzen of deze tijdstip van winstnemingskeuze van belang is voor het antwoord op de vraag of de oude of de nieuwe landbouwvrijstelling van toepassing is.&lt;/p&gt;&lt;p&gt;In de zaak die leidde tot het arrest van 17 juni 2016 was de koopovereenkomst gesloten in 1998. Uiteindelijk vinden pas op 19 februari 2008 levering en betaling plaats, voorafgaand aan de daadwerkelijke wijziging van de bestemming. Op dat tijdstip neemt belanghebbende ook fiscaal de winst. Hij betoogt dat nu het hem vrij had gestaan om ook in 1998 al winst te nemen ter zake van de verkoop, de oude landbouwvrijstelling van toepassing is.&lt;/p&gt;&lt;p&gt;De Hoge Raad overweegt dat bij het ontbreken van een overgangsbepaling de gewijzigde bepaling met ingang van de dag van haar inwerkingtreding toepassing dient te vinden op voordelen die op of na die dag worden gerealiseerd en fiscaal in aanmerking worden genomen (vgl. HR 14 juni 2013, nr. 11/04538, ECLI:NL:HR:2013:BY1244, &lt;span class="italic"&gt;BNB&lt;/span&gt; 2013/177). Daarmee strookt het niet dat de per 27 juni 2000 opgeheven vrijstelling nog van toepassing zou zijn ten aanzien van een na die datum als gerealiseerd verantwoorde boekwinst.&lt;/p&gt;&lt;p&gt;Uit dit oordeel volgt dat de keuze van de ondernemer ter zake van het tijdstip van winstneming bepalend is voor het van toepassing zijnde landbouwvrijstellingsregime: als reeds bij het sluiten van de koopovereenkomst in 1998 winst was genomen door het opnemen van een vordering ter zake van de koopsom, zou wél de oude landbouwvrijstelling hebben gegolden.&lt;/p&gt;&lt;p&gt;Lang niet altijd heeft de destijds beoogde bestemmingswijziging plaatsgevonden. Zo ook niet in de zaak die leidde tot het arrest van 13 juli 2018&lt;/p&gt;&lt;p&gt;In die zaak had belanghebbende op 28 januari 2000 een (ver)koopovereenkomst gesloten ter zake van zijn landbouwgrond. Op 15 december 2000 vinden levering en betaling plaats. De koopovereenkomst voorziet in een nabetaling onder de opschortende voorwaarde van wijziging van de bestemming.&lt;/p&gt;&lt;p&gt;Belanghebbende voert over deze verkoop overleg met de inspecteur van de belastingdienst. Ze komen overeen dat de oude landbouwvrijstelling van toepassing blijft (leest: de boekwinst geheel vrijgesteld zal zijn) als de grond nog 72 maanden binnen het landbouwbedrijf van verkoper in gebruik blijft. Onderdeel van de (vaststellings)overeenkomst is ook dat belanghebbende ter zake van de nabetaling een vordering in zijn boeken opneemt (lees: ter zake van de nabetaling onmiddellijk winst neemt bij het sluiten van de koopovereenkomst).&lt;/p&gt;&lt;p&gt;In 2010 wordt duidelijk dat de voorwaarde voor de nabetaling (wijziging van de bestemming van de grond voor woningbouw) niet zal worden vervuld en boekt belanghebbende de vordering ter zake van de nabetaling af. Het bedrag van de afboeking brengt hij in aftrek op zijn winst.&lt;/p&gt;&lt;p&gt;De inspecteur corrigeert de aftrek van dit verlies en stelt zich op het standpunt dat dit verlies onder de (oude) landbouwvrijstelling valt.&lt;/p&gt;&lt;p&gt;De Hoge Raad laat eerst het oordeel van feitelijke aard van het hof in stand aangaande de uitleg van de destijds met de inspecteur gesloten vaststellingsovereenkomst. Die uitleg moet zijn dat belanghebbende en de inspecteur “op het resultaat van de verkooptransactie” voorwaardelijk de oude landbouwvrijstelling toepassen. Ook het betreffende afwaarderingsverlies valt daarmee onder de oude landbouwvrijstelling en kan aldus niet in aftrek komen op de winst. Vervolgens komt er toch nog een rechtsoordeel (overweging 2.5.2.)&lt;/p&gt;&lt;p&gt;‘Het oordeel van het Hof dat van de vso niet kan worden gezegd dat deze zozeer in strijd is met geldende wettelijke regelingen dat de Inspecteur niet op nakoming ervan mocht vertrouwen, geeft niet blijk van een onjuiste rechtsopvatting. Onjuist is het in het middel begrepen betoog dat met de vso zoals deze door het Hof is uitgelegd, in strijd wordt gekomen met het arrest BNB 2016/180. Uit dat arrest vloeit namelijk niet zonder meer voort dat op de waardevermindering van het nabetalingsrecht de regels van de landbouwvrijstelling van toepassing zijn zoals die sinds 27 juni 2000 gelden.’&lt;/p&gt;&lt;p&gt;Hoewel deze ‘niet zonder meer’-overweging niet uitblinkt in helderheid, lijkt de Hoge Raad de uitkomst toch consistent te vinden ten opzichte van het oordeel uit 2016. Die consistentie zit er dan in dat in de onderhavige zaak duidelijk gekozen is voor directe winstneming in 2000, op een tijdstip waarop de oude landbouwvrijstelling nog gold. Voorts lijkt het er op dat ook de Hoge Raad het betreffende afwaarderingsverlies niet ziet als een waardemutatie van een op zichzelf staande vordering, maar als een mutatie van de opbrengst van de verkochte landbouwgrond en daarmee van de (uiteindelijke) boekwinst op de grond. Daarmee komt het afwaarderingsverlies onder het bereik van de (oude) landbouwvrijstelling.&lt;/p&gt;&lt;p&gt;Hoewel de Hoge Raad (nog) niet over alle denkbare varianten heeft geoordeeld, lijkt de lijn wel duidelijk: alleen als direct ten tijde van het sluiten van de koopovereenkomst voor 27 juni 2000 is gekozen voor winstneming, door het opnemen van een vordering, is de oude, ruimere landbouwvrijstelling van toepassing op de boekwinst. Ik merk op dat uit de arresten lijkt te kunnen worden afgeleid dat ook andere, positieve mutaties van die vordering, zoals oprenting of opwaardering in verband met het toenemen van de kansen op bestemmingswijziging, dan onder de oude vrijstelling vallen.&lt;/p&gt;&lt;p&gt;Gaat de bestemmingswijziging uiteindelijk niet door, dan is het echter niet zo dat de directe winstneming later kan resulteren in een niet-vrijgesteld (dus aftrekbaar) afwaarderingsverlies. Nee, ook dat verlies is dan vrijgesteld en komt niet in aftrek.&lt;/p&gt;&lt;p&gt;Directe winstneming ter zake van voorwaardelijke (na)betalingen zal zich over het algemeen bij verkoop van landbouwgrond na 27 juni 2000 niet meer voordoen. De meerprijs boven de WEVAB is dan immers zonder meer belast. Ondernemers zullen de winst dan het liefst pas nemen als de voorwaarde voor de (na)betaling vervuld wordt.&lt;/p&gt;&lt;p&gt;A. Verduijn&lt;/p&gt;</content><legacyfootnotes/><footnotes><footnote/></footnotes><auteurs>A. Verduijn</auteurs><published>2018-12-19 14:42:54</published><modified>2020-10-22 08:37:49</modified><editiondate>2018-12-19</editiondate><htmlpath>https://denhollander.info/artikel/15293</htmlpath></article>
</articles></edition>
<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1983</searchword><id>6437</id><udhid>UDH:TvAR/6437</udhid><titel>De WAG in de wachtkamer</titel><searchwords><searchword>TvAR 3/1983</searchword><searchword>UDH:TvAR/6437</searchword></searchwords><attachments><attachment><name>1983_nr 3_Artikel_Heida.pdf</name><extention>pdf</extention><url>https://denhollander.info/download/6219/ci</url></attachment></attachments><inleiding>Zoals onlangs bekend is geworden heeft de Minister van Landbouw en Visserij&#13;
besloten voorlopig geen KB uit te lokken waarbij het tijdstip wordt bepaald waarop de&#13;
WAG in haar geheel in werking treedt. De vervreemding van landbouwgronden en van&#13;
natuurterreinen blijft de komende tijd dus nog vrij. Ook zal het voorkeursrecht van het&#13;
Bureau Beheer Landbouwgronden nog geen toepassing vinden.*&#13;
Wel zullen en zijn inmiddels een aantal bepalingen van organieke aard in werking&#13;
getreden. Dit betreft voornamelijk de instelling van het BBL en de regeling van het&#13;
grondbankstelsel. (Stb. 1981, 667).&#13;
De reden van het uitstel zal zijn de sinds het verschijnen van de WAG in het&#13;
Staatsblad, op 19 mei 1981, opgetreden daling van de grondprijzen.&#13;
Als wij er vanuit gaan, vgl. de Memorie van Toelichting op de WAG blz. 2, dat&#13;
landbouwgrond in ons land zeer schaars is, dan bestaat er een redelijke kans, dat t.z.t.&#13;
de prijzen weer aan gaan trekken. Het is voorts zeer de vraag of de structurele oorzaken&#13;
van de prijsontwikkeling in de zeventiger jaren als sneeuw voor de zon verdwenen zijn.1)&#13;
Ik acht het dan ook niet uitgesloten, dat in dit geval van uitstel geen afstel komt.&#13;
Dit is dan niet bedoeld als troost voor al degenen, waaronder de schrijver van dit&#13;
stuk, die zich in de afgelopen paar jaar nogal hebben uitgesloofd voorlichting over de&#13;
WAG te geven.2)</inleiding><content>Als we er vanuit mogen gaan, dat er een redelijke kans bestaat, dat de WAG t.z.t. in&#13;
werking zal treden vraag ik mij af of het geen aanbeveling zou verdienen, de wet hier&#13;
en daar wat bij te schaven.&#13;
Wellicht ten gevolge van de korte voorbereidingsperiode van de wet heeft zij, blijkens&#13;
verschillende publicaties, nog al wat mankementen.3) Het te regelen onderwerp is erg&#13;
moeilijk.&#13;
Het lijkt mij niet zinvol op dit moment het systeem van prijsbeheersing opnieuw ter&#13;
dicussie te stellen. De wetgever heeft nu eenmaal gekozen voor beïnvloeding van de&#13;
markt door het weren van bepaalde gegadigden. Het moet echter mogelijk zijn om, zonder de opzet van de wet te doorkruisen,&#13;
een aantal correcties aan te brengen.&#13;
Zonder naar volledigheid te streven zou ik op de volgende punten die revisie, verduidelijking&#13;
of aanvulling behoeven, willen wijzen:&#13;
a. De definitie van bedrijf wijkt af van hetgeen gewoonlijk onder bedrijf wordt ver&#13;
staan (art. 1). Volgens de WAG is het bedrijf een complex van gebouwen en land,&#13;
volgens de algemene opvatting is een bedrijf of onderneming een organisatie van lei&#13;
ding, kapitaal en arbeid. Een gevolg van de omschrijving van het begrip bedrijf in&#13;
de WAG is, dat een vetweiderij zonder bedrijfsgebouwen geen bedrijf is en ook geen&#13;
bedrijfsleider kan hebben.4&#13;
b. De omschrijving van het begrip bedrijfsleider (art. 1) houdt in, dat een door een&#13;
publiekrechtelijke rechtspersoon gedreven bedrijf geen bedrijfsleider in de zin van&#13;
de WAG kan hebben. Men kan in dit verband denken aan een door een gemeente&#13;
in WSW verband geëxploiteerd tuinbouwbedrijf. In het oorspronkelijk ontwerp&#13;
mocht de staat, de provincie en de gemeente vrij landbouwgrond aankopen. Het was&#13;
toen derhalve niet van belang, dat de bedrijfsleider van een gemeentelijk bedrijf niet&#13;
onder de omschrijving viel. Later is bij amendement de uitzondering van de publiek&#13;
rechtelijke lichamen als de staat etc. vervallen. De vraag rijst of niet vergeten is de&#13;
omschrijving van bedrijfsleider bij deze verandering aan te passen.&#13;
c. Volgens artikel 2 lid 2 onder b is voldaan aan de wet als de grondkamer heeft&#13;
verklaard, dat de overeenkomst is goedgekeurd en dat op het land geen voorkeurs&#13;
recht van het BBL is gevestigd of zo ja dat voorkeursrecht is nageleefd. Houdt dit&#13;
in, dat de grondkamer wel de verklaring mag afgeven, dat de overeenkomst is goed&#13;
gekeurd als het voorkeursrecht niet is nageleefd, maar de overeenkomst wel voldoet&#13;
aan de andere eisen5'? Of moet de grondkamer goedkeuring aan de overeenkomst&#13;
onthouden als het voorkeursrecht niet is nageleefd. Een praktisch verschil is, dat de&#13;
grondkamer in het ene geval de overeenkomst nietig moet verklaren, namelijk als&#13;
zij de overeenkomst niet goedkeurt, terwijl in het andere geval de overeenkomst zou&#13;
blijven voortbestaan. Ik pleit voor de opvatting dat de overeenkomst niet mag worden&#13;
goedgekeurd, als in strijd met het voorkeursrecht wordt gehandeld. Een argument&#13;
ontleen ik aan art. 8 aanhef van lid 1. Er zijn nog wel meer argumenten voor&#13;
dit standpunt aan te voeren. Men kan er echter ook anders over denken. Een prak&#13;
tisch nadeel van deze andere opvatting is, dat de overeenkomst blijft voortbestaan,&#13;
terwijl geen overschrijving kan plaats vinden in de openbare registers. Door de in&#13;
troductie van de nietigverklaring door de grondkamer heeft men dit niemandsland&#13;
willen voorkomen.&#13;
d. Van meerdere kanten is gewezen op het ontbreken van de overdracht aan de echtgenote onder de vrijstellingen.6) Men zal wellicht moeten aannemen, dat de&#13;
echtgenote vergeten is (art. 6).&#13;
e. Geldt de vrijstelling voor overhoeken (art. 6 lid 2 onder c) alleen voor&#13;
de vervreemding aan de staat, provincie, gemeente of geldt deze vrijstelling&#13;
ook als de verworven overhoek ter compensatie wordt aangeboden aan&#13;
degene, die een stuk grond aan het betreffende overheidslichaam heeft&#13;
moeten afstaan?7 Bijvoorbeeld de particulier die een stukje moestuin aan de&#13;
gemeente heeft moeten afstaan en ter compensatie een stuk grond van de&#13;
overbuurman krijgt aangeboden.&#13;
f. Artikel 19 houdt enkele bepalingen in in verband met ontbinding van&#13;
gemeenschappen. Nu enerzijds de invoering van de WAG is uitgesteld en&#13;
anderzijds de in voering van het Nieuwe Burgerlijk Wetboek dichterbij&#13;
komt rijst de vraag of wel behoefte is aan de ingewikkelde regeling van dit&#13;
artikel. Volgens art. 3.7.1.14a NBW is voor overgang van het aan ieder der&#13;
deelgenoten toegedeelde levering vereist. De sanctie van artikel 2 lid 1 kan&#13;
dan wel worden toegepast. Verder rijst nog de vraag of nog bijzondere&#13;
voorzieningen zijn vereist in geval van toepassing van een verblijvensbeding.&#13;
g. Er is enige discussie ontstaan over de vraag of één partij bij de&#13;
overeenkomst goedkeuring van de grondkamer mag vragen of dat beide&#13;
partijen dit gezamenlijk moeten doen.&#13;
h. Wat het voorkeursrecht betreft rijzen ook verschillende vragen. Dit betreft&#13;
in de eerste plaats al de inhoud van artikel 37. Waarom is niet aangesloten bij&#13;
de regeling van artikel 2 volgens welk artikel de akte niet mag worden&#13;
overgeschreven als de notaris niet heeft verklaard, dat de wet is nageleefd?&#13;
Artikel 37 bepaald daarnaast (nog eens) dat de overeenkomst niet mag&#13;
worden overgeschreven in de openbare registers als het goed niet is&#13;
aangeboden aan het BBL. Ligt hier een zelfstandige taak van de&#13;
hypotheekbewaarder? Voorts is geen enkele voorziening getroffen in&#13;
verband met executoriale verkopen.8 Dit lijkt een ernstig verzuim. Een&#13;
oplossing zou zijn de executant toe te staan het onroerend goed onderhands&#13;
aan het BBL te verkopen, nadat de rechter daarin heeft toegestemd, (vgl.&#13;
art. 3.9.4.11 lid 2 NBW).&#13;
i. Het verdient aanbeveling artikel 40 in die zin aan te vullen, dat ook de&#13;
vervreemding ingevolge uiterste wilsbeschikking vóór het voorkeursrecht&#13;
van het BBL gaat. j. In geval artikel 60 van toepassing is, dit is het geval als&#13;
voor bepaalde provincies geen toetsingsnormen zijn vast gesteld moet de&#13;
notaris verklaren, dat het voorkeursrecht van het BBL is nageleefd.&#13;
Verdedigbaar lijkt de stelling, dat in dit geval tegen beslissing van de&#13;
notaris AROB-beroep open staat. Zou het niet wenselijk zijn toch op de een of&#13;
andere manier de grondkamer in te schakelen? Men brengt de notaris wel in&#13;
een moeilijke positie.&#13;
k. Enkele schrijvers stellen, dat de notaris zal moeten uitmaken of de wet&#13;
niet van toepassing is als de akte is opgemaakt vóór de dag van inwerking&#13;
treding van de wet (art. 69).9&gt; Ik deel dit standpunt niet. Mijns inziens zal de&#13;
houder van de openbare registers dit moeten beoordelen. Toch lijkt het van&#13;
belang hieromtrent geen misverstanden te laten voortbestaan.&#13;
Zoals gezegd is de opsomming niet uitputtend. Men kan bijvoorbeeld ook&#13;
denken aan het nalopen van de wet uit een oogpunt van de vraag of allerlei&#13;
tijdens de parlementaire behandeling aangebrachte wijzigingen wel in alle&#13;
gevallen voldoende zijn doorgelicht in verband met de samenhang met&#13;
andere bepalingen. Is het bijvoorbeeld de bedoeling geweest bij de wijziging&#13;
van artikel 8 lid 4, betreffende overeenkomsten tot vervreemding van&#13;
landbouwgrond gelegen in een beheersgebied, de vast te stellen nadere&#13;
vereisten kunnen niet de verplichting inhouden een beheersovereenkomst aan&#13;
te gaan een dergelijke bepaling niet voor de pachtovereenkomst te laten&#13;
gelden? Of heeft men toen de pachtovereenkomst uit het oog verloren?10)&#13;
Mijns inziens moet gesproken worden van een ernstig verzuim als niet van&#13;
de thans door het uitstel geboden gelegenheid gebruikt wordt gemaakt om de&#13;
WAG nog eens flink over te eggen zodat de gaten worden gedicht en de&#13;
bulten worden geslecht. Ter voorbereiding hiervan ware wellicht door de&#13;
Minister of de Staatssecretaris van Landbouw en Visserij een werkgroep in&#13;
te stellen, die tot taak krijgt om, met inachtneming van de opzet van de&#13;
wet, wijzigingsvoorstellen te formuleren.</content><legacyfootnotes>1. Vergelijk voor de structurele oorzaken Agrarich Grondbeleid. Wetenschappelijke instituten CDA&#13;
1979.&#13;
2. Een door mij toegezegd commentaar op de wet (Pacht 1981, blz. 296) laat ik voorlopig maar in de la.&#13;
3. Vgl. G.R. de Groot e.a., Wet agrarisch grondverkeer, VUGA losbladig. Zie ook F.M. Borgman en&#13;
J.H. Kappert, Praktische aspekten en effekten van de Wet Agrarisch Grondverkeer, Agrarisch Recht&#13;
1982, blz. 176; P. de Haan, Notariële aspecten van Wet agrarisch grondverkeer en Wet voorkeurs&#13;
recht gemeenten, Agrarisch Recht 1982, blz. 2; A.H.T. Heisterkamp, Enige gedachten met betrek&#13;
king tot de vrijstellingen in de Wet agrarisch grondverkeer, De Pacht 1981, blz. 517; Ph. A.N. Hou&#13;
wing, De wijziging van de Pachtwet ingevolge de Wet agrarisch grondverkeer, De Pacht 1981, blz.&#13;
427.&#13;
4. Houwing, De Pacht 1981, blz. 441.&#13;
5. De Groot c.s., Commentaar op artikel 11 (IV - 11 - 3).&#13;
6. Heisterkamp, De Pacht 1981, blz. 518.&#13;
7. Heisterkamp, De Pacht 1981, Blz. 524.&#13;
8. Vgl. G. Heida, De Wet agrarisch grondverkeer, WPNR 1982, blz. 117 e.v. alsmede A.H.T. Heister&#13;
kamp, De executerende hypotheekhouder en het voorkeursrecht van het Bureau Beheer Landbouw&#13;
gronden in de Wet agrarisch grondverkeer. WPNR 1982, blz. 356 en aansluitend daarop een reactie&#13;
van Heida.&#13;
9. Borgman en Kappert a.w., blz. 187.&#13;
10. Houwing a.w., bïz. 432. Een ander voorbeeld van een mogelijke vergissing: vervreemding aan een&#13;
bloed- of aanverwant in de zijlijn tot de tweede graad is wel (in beperkte mate) vrijgesteld van toet&#13;
sing, maar niet van het voorkeursrecht van het BBL Heisterkamp, De Pacht 1981, blz. 519.&#13;
</legacyfootnotes><footnotes><footnote/></footnotes><auteurs>Prof. Mr G. Heida</auteurs><published>1983-03-01 00:00:00</published><modified>1983-03-01 00:00:00</modified><editiondate>1983-03-01</editiondate><htmlpath>https://denhollander.info/artikel/6437</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1996</searchword><id>4978</id><udhid>UDH:TvAR/4978</udhid><titel>Hoogenveen / Van Ginkel c.s. (TvAR 1996/4844)</titel><searchwords><searchword>TvAR 11/1996</searchword><searchword>TvAR 1996/4844</searchword><searchword>UDH:TvAR/4978</searchword></searchwords><attachments><attachment><name>1996_nr 11_Rechtspraak_4844.pdf</name><extention>pdf</extention><url>https://denhollander.info/download/1819/ci</url></attachment></attachments><inleiding>Pachtwet, art. 38, 39, 45&#13;
&#13;
Verwijten over wijzigingen door pachters aan het gepachte zijn, voorzover werkelijk sprake is van wijzigingen, onvoldoende zwaarwegend om aan verlenging in de weg te staan. Dit geldt ook voor het scheuren van een per-ceel grasland en het gedurende twee jaar gebruiken daarvan als maïsland, nu niet vaststaat dat dit gebruik op grond van de pachtovereenkomst niet was toegestaan en het bovendien slechts om een niet ongebruikelijke tijdelijke omzetting ging. Niet vaststaat voorts dat de slechte verstandhouding (in overwegende mate) aan pachters is te wijten.&#13;
Bijzondere omstandigheden in verband met onzekerheid over levensvatbaarheid van het bedrijf van pachters zijn in casu aanleiding tot verlenging met driejaar.</inleiding><content>Beschikking in de zaak van:&#13;
Ruth Hoogenveen, wonende te Wageningen, appellant, procureur: mr. H.J. Diepeveen,&#13;
tegen&#13;
1. Herman Jan van Ginkel, 2. Johan Herman van Ginkel, beiden wonende te Breukelen, geïntimeerden, procureur: mr. K. van der Meulen.&#13;
Het geding in eerste aanleg Het hof verwijst naar de in fotocopie aan deze beschikking gehechte beschikking van de pachtkamer van het kantongerecht te Utrecht van 19 april 1995, waarbij - kort weergegeven - het verzoek van geïntimeerden tot verlenging van de na te noemen pachtovereenkomst ten aanzien van geïntimeerde sub 1 - verder ook: Van Ginkel Sr - is afgewezen, en de pachtovereenkomst ten aanzien van geïntimeerde sub 2 - verder ook: Van Ginkel Jr - is verlengd met de wettelijke termijn van zes jaar, tot 1 juni 2003, met veroordeling van appellant - verder ook: Hoogenveen - in de proceskosten.&#13;
De beschikking waarvan beroep is gegeven uit de volgende overwegingen - zakelijk weergegeven en voorzover in hoger beroep van belang -:&#13;
Verlenging van de pachtovereenkomst moet ten aanzien van Van Ginkel Sr worden afgewezen, omdat hij op 26 september 1994 65 jaar is geworden.&#13;
Het bedrijf is geruime tijd extensief geëx-ploiteerd.&#13;
Het medepachterschap van Van Ginkel Jr (1992) kan een positieve impuls betekenen voor het bedrijf.&#13;
Het bedrijf heeft goede mogelijkheden en Hoogenveen heeft onvoldoende aangetoond dat het geen verdere levensvatbaarheid heeft.&#13;
De door pachters aangebrachte wijzigingen zijn nodig geweest om het gepachte in be-hoorlijke staat te krijgen, zijn ook in verpach-ters belang geweest, en het gepachte is in zijn geheel erdoor opgeknapt.&#13;
Deze reparaties hebben pachters moeten verrichten omdat de pachtkamer van het kan-tongerecht machtiging van Van Ginkel Sr als toenmalige pachter tot het verrichten van re-paraties op kosten van de toenmalige ver-pachtster heeft afgewezen omdat Van Ginkel Sr het verpachte heeft aanvaard in de staat waarin het toen verkeerde en de gebreken die hij wilde wegnemen toen reeds aanwezig wa-ren.&#13;
De slechte verhouding tussen partijen is geen reden voor beëindiging van de pachtovereenkomst nu Van Ginkel Jr daarin een grondslag van zijn bestaan vindt, en niet uit-gesloten is dat een slechte verhouding tussen partijen aan beide partijen ligt.&#13;
Naar billijkheid moet worden beslist, dat het verzoek van Van Ginkel Jr moet worden toegewezen en de pachtovereenkomst met 6 jaren wordt verlengd.&#13;
Het geding in hoger beroep&#13;
Hoogenveen is bij verzoekschrift, op 17 mei 1995 ter griffie van het hof binnengekomen, bij het hof in hoger beroep gekomen van bo-vengenoemde beschikking, met verzoek de beschikking waarvan beroep te vernietigen en, opnieuw beschikkende, geïntimeerde (be-doeld zal zijn Van Ginkel Jr) alsnog in zijn verzoek tot verlenging van de pachtovereen-komst niet-ontvankelijk te verklaren, althans dit verzoek af te wijzen, kosten rechtens.&#13;
Geïntimeerden hebben bij verweerschrift, op 12 juni 1995 ter griffie van het hof binnen-gekomen, daartegen verweer gevoerd, en ver-zocht Hoogenveen in zijn hoger beroep niet-ontvankelijk te verklaren, althans dit hoger beroep ongegrond te verklaren en de be-schikking waarvan beroep te bevestigen met&#13;
veroordeling van Hoogenveen in de proces-kosten in beide instanties.&#13;
Mondelinge behandeling ter raadkamer van het hof heeft plaatsgevonden op 11 sep-tember 1995, waar aanwezig waren Hoogen-veen, bijgestaan door zijn procureur, en geïntimeerden, bijgestaan door mr. drs. J.P. de Man, advocaat te Rosmalen, alwaar partijen en hun raadslieden hun standpunten hebben toegelicht, mr. Diepeveen onder overlegging van pleitnotities.&#13;
De grieven&#13;
Hoogenveen heeft als grieven tegen de be-schikking waarvan beroep aangevoerd:&#13;
Grief 1&#13;
Ten onrechte heeft de pachtkamer te Utrecht overwogen dat Hoogenveen onvoldoende heeft aangetoond dat het bedrijf, zoals dat thans wordt gevoerd door beide pachters geen verdere levensvatbaarheid heeft.&#13;
Grief 2&#13;
Ten onrechte heeft de pachtkamer te Utrecht overwogen dat de door pachters aangebrachte wijzigingen aan het verpachte zonder toe-stemming van de verpachter nodig zijn ge-weest om het verpachte in een behoorlijke staat te verkrijgen.&#13;
Grief 3&#13;
Ten onrechte heeft de pachtkamer te Utrecht overwogen dat de slechte verhouding tussen partijen en de vele procedures die hieruit kun-nen voortvloeien geen reden zijn voor een beëindiging van de pachtovereenkomst, nu Van Ginkel Jr hierin een grondslag van zijn bestaan vindt.&#13;
De vaststaande feiten&#13;
Tussen mevrouw M.C.J. van Ginkel-Visser, de rechtsvoorgangster van Hoogenveen als verpachter, en Van Ginkel Sr als pachter is op 25 april 1985 een schriftelijke pachtovereen-komst gesloten voor de duur van 12 jaar, be-treffende een boerenhoeve met stallen, schuren, hooiberg, erf, ondergrond, bouw-, weiland en water, gelegen te Breukelen aan Oud Aa 10, kadastraal bekend gemeente Breukelen-Nijenrode, sectie B, nummers 5, 9, 10 en 1546, tezamen groot 16.07.60 ha, als-mede sectie A, nummer 582, groot 0.04.20 ha. Van de pachtovereenkomst is uitgezonderd het woonhuis met schuur, ondergrond, erf en weg aan het Oud Aa 10 te Breukelen zoals dat met zwart is aangegeven op een aan de pachtovereenkomst gehechte tekening.&#13;
Deze pachtovereenkomst is door de grond-kamer voor Utrecht op 7 augustus 1985 goed-gekeurd.&#13;
Hoogenveen heeft de pachtovereenkomst doen opzeggen bij aangetekende brief van 22 augustus 1994.&#13;
De mondelinge behandeling&#13;
Ter mondelinge behandeling is - in zoverre door de wederpartij onbetwist - voorts aan het hof verklaard:&#13;
door de pachters Van Ginkel Sr en Van Ginkel Jr:&#13;
Van Ginkel Sr is thans 65 jaar, is gehuwd, en heeft behalve Van Ginkel Jr als zoon een zelfstandig wonende, niet te zijnen laste ko-mende meerderjarige dochter. Van Ginkel Sr woont in een woonark nabij het gepachte. Hij heeft tot 60-jarige leeftijd gewerkt in de ver-koop van agrarische machines, sedertdien tot zijn 65e jaar een VUT-uitkering ontvangen, en heeft thans geen andere inkomsten dan AOW en de inkomsten uit de boerderij. Van Ginkel Jr is thans 30 jaar (geboren 13 okt. 1964), is ongehuwd, en woont op de boerderij, in het gedeelte van de woning dat plaatselijk is aangeduid als Oud Aa 10. Van Ginkel Jr heeft een diploma van de MAVO, de MAS en enkele agrarische cursussen.&#13;
Van Ginkel Jr werkt, behalve op de boer-derij, part-time als vrachtwagenchauffeur voor het naast de boerderij gelegen melk-transportbedrijf, 10 a 20 u.p.w., gemiddeld ca. 15 u.p.w., voor CAO-loon, met welk werk hij ca f 700 a f 1000 per vier weken netto ver-dient. Hij wil dit werk als chauffeur graag zo spoedig mogelijk beëindigen en zijn volledige werktijd aan de boerderij gaan besteden.&#13;
Van Ginkel Sr en Van Ginkel Jr hebben sedert 1 september 1992 een maatschap met 50/50 winstverdeling.&#13;
Pachters hebben geen eigen grond.&#13;
Het bedrijf heeft behalve ca 1 ha losse pacht geen andere grond in exploitatie dan de gepachte ca 16 ha. Daarvan is ca 1.5 ha hoog-stam-boomgaard, de rest grasland. In het sei-zoen 1993 en 1994 is op ca 2 ha maïs geteeld. Deze 2 ha is begin 1995 weer met gras inge-zaaid.&#13;
Het bedrijf is nog in opbouw. Het heeft thans ca 65 Limousin-zoogkoeien en 10 mest-stieren. Er worden sedert de winter 1994/1995 op advies van de veearts in verband met een ziekte gedurende twee jaar geen schapen ge-houden. Er is een grupstal met 32 plaatsen, een andere grupstal met 6 plaatsen, een potstal&#13;
met 10 plaatsen, een jongveeschuur met 20 plaatsen en een schuur voor ca. 20 schapen, die thans niet wordt gebruikt.&#13;
Het bedrijf heeft geen melkquotum, en heeft een mestquotum van 1981 kg fosfaat, grondgebonden. Pachters denken, na de ver-liezen in de afgelopen jaren mede door hoge kosten voor verbetering van het bedrijf, in 1995 de prognose van ca f 50 000 positief be-drijfsresultaat te halen.&#13;
De boomgaard is gesnoeid en waar nodig vernieuwd, en rendeert thans weer.&#13;
Van Ginkel Jr stelt zich voor over ca 2 jaar een nieuwe stal te bouwen en het vleesveebe-drijf te intensiveren, en daartoe zonodig te-vens mestrechten aan te kopen.&#13;
Er is nog geen concreet plan voor de ver-breding van de rijksweg Amsterdam/Utrecht, en er zijn nog geen stappen genomen tot ont-eigening van tot het bedrijf behorende grond.&#13;
door de verpachter Hoogenveen:&#13;
Hij heeft thans geen beroep, en geen ande-re inkomsten dan een AOW-uitkering en de pachtinkomsten uit de boerderij. Mevrouw Van Ginkel-Visser, de vorige verpachtster, is in 1992 overleden en heeft hem de boerderij nagelaten. Haar testament zegt niets over eni-ge bestemming voor het verpachte. De door hem in de procedure bij brief van 4 september 1995 overgelegde brieven van mevrouw Van Ginkel waren aan het testament gehecht.&#13;
Hij wil de boerderij onder geen voorwaar-de aan de pachters verkopen.&#13;
Hij heeft plannen tot schenking van de boerderij met alle grond, behalve de boom-gaard, aan de Molukse Evangelische Kerk of enige ander humanitaire instelling. Daarover is nog niets definitief beslist.&#13;
Een gedeelte van het land zal te zijner tijd worden onteigend ten behoeve van de verbre-ding van de rijksweg Amsterdam/Utrecht. Verpachter verwacht dat de werkzaamheden omstreeks 1998 zullen kunnen beginnen, en dat er nadien niet meer dan ca 5 ha grond zal overblijven voor het bedrijf.&#13;
Hij heeft naar zijn schatting sedert hij de boerderij in eigendom heeft, ca. f 15 000 a f 20 000 aan de gebouwen besteed, ondermeer de kilgoten en daknokken vernieuwd en lek-kages verholpen. Een gedeelte van die werk-zaamheden betreft het niet tot het verpachte behorende gedeelte van de woning, aangeduid als Oud Aa 10a. Dit gedeelte staat reeds jaren leeg. Er ligt enig bouwmateriaal in opgesla-gen. Hij wil dit gedeelte niet verhuren of ver-&#13;
pachten, maar laten 'bezetten' tegen betaling van alleen kosten van bewoning.&#13;
Beoordeling van het hoger beroep 1. Geen beroep is ingesteld tegen de beschikking a quo, voor zover daarin het verzoek tot verlenging van de pachtovereenkomst ten aanzien van Van Ginkel Sr is afgewezen, zo-dat thans in beroep nog slechts aan de orde is of de pachtovereenkomst met Van Ginkel Jr als enig pachter dient te worden verlengd na het einde van de lopende pachttermijn per 1 juni 1997.&#13;
2. Het hof zal eerst de grieven 2 en 3 be- oordelen.&#13;
Grief 2&#13;
3. In deze grief verwijt Hoogenveen de pachters wijzigingen in het gepachte te heb ben aangebracht zonder zijn toestemming. Reparaties aan het verpachte kunnen op zich zelf niet worden beschouwd als wijzigingen in het gepachte. De in de toelichting op deze grief genoemde door pachters verrichte repa- raties zijn ten deze dan ook niet van belang.&#13;
4. Ten aanzien van - door Hoogenveen in de toelichting op grief 2 genoemde - investe- ringen in verbouwing van de woning en een schuur heeft Hoogenveen op geen enkele wij ze zelfs maar aangegeven, in hoeverre die in vesteringen door de pachter(s) wijzigingen aan het gepachte zouden betekenen. (Het hof merkt daarbij op dat Hoogenveen de blijkens de toelichting op de grief kennelijk in eerste instantie door hem aan de pachtkamer van het kantongerecht getoonde foto's niet aan het hof heeft getoond).&#13;
5. De verandering van de voormalige hooi berg tot stalling voor jongvee kan - ook voor zover daarbij sprake zou zijn van voorzienin- gen, die niet zonder problemen tot de vroege re toestand zijn terug te brengen - naar het oordeel van het hof in ieder geval niet worden beschouwd als van een zodanig belang dat deze een reden zou kunnen vormen tot niet- verlenging van de pachtovereenkomst.&#13;
Het hof tekent daarbij aan dat Hoogenveen de weergave door pachters bij hun verweer-schrift van de door hen aangebrachte voorzie-ningen niet heeft bestreden.&#13;
Er moet derhalve van worden uitgegaan dat slechts ten aanzien van het in de hooiberg aanbrengen van een fundering kan worden ge-sproken van een wijziging van het gepachte.&#13;
Hoogenveen heeft niet aangegeven, in hoe-verre door de door pachters aangebrachte&#13;
voorzieningen tevens zijn belangen als ver-pachter zouden zijn geschaad.&#13;
6. Ook het feit dat de pachters in het voor jaar 1993 een perceel grasland hebben ge scheurd en dit, na daarop gedurende twee seizoenen maïs voor eigen gebruik te hebben geteeld, weer met nieuw gras hebben inge zaaid, kan niet worden beschouwd als een wijziging van het gepachte die aanleiding zou kunnen geven tot niet-verlenging van de pachtovereenkomst.&#13;
Daarbij zij aangetekend&#13;
- dat de pachtovereenkomst spreekt van verpacht bouw- en weiland, en niet is gesteld of gebleken dat ten aanzien van het betrokken perceel sprake is geweest van ander gebruik dan volgens de pachtovereenkomst is toege staan;&#13;
- dat een tijdelijke omzetting van grasland in bouwland ten behoeve van de teelt van maïs niet ongebruikelijk is, mede ter vernieu wing van de grasmat;&#13;
- dat Hoogenveen niet heeft aangegeven, waarom hij geen toestemming terzake heeft willen geven.&#13;
7. Hoogenveen heeft, tegenover de gemoti veerde ontkenning van de pachters, overigens geen wijzigingen in de bestemming, inrich ting of gedaante van het gepachte genoemd. Grief 2 is vergeefs voorgesteld.&#13;
Grief 3&#13;
8. Het hof onderschrijft de overweging van de pachtkamer van het kantongerecht, dat de slechte persoonlijke verhouding tussen partij en in dit geval geen reden tot niet-verlenging van de pachtovereenkomst kan zijn.&#13;
9. Ten deze valt niet zonder meer aan te nemen dat deze slechte verhouding tussen partijen, de daarmee samenhangende inciden ten, en de vele sedert 1985 tussen partijen ge voerde procedures (in overwegende mate) aan de pachters te wijten zijn.&#13;
Evenmin staat voldoende vast of het optre-den van de pachters aanleiding heeft gegeven tot gegronde klachten zijdens Hoogenveen.&#13;
10. Nu Hoogenveen van zijn, door de pachters gemotiveerd betwiste, stellingen daarvan geen bewijs heeft aangeboden, en het hof geen reden ziet tot ambtshalve opdragen van bewijs daaromtrent, kan ook die verstoor de persoonlijke verhouding tussen partijen geen reden zijn tot niet-verlenging van de pachtovereenkomst.&#13;
11. Daarbij dient te worden bedacht dat in dit verband slechts de relatie tussen Van Ginkel Jr en Hoogenveen van belang kan zijn.&#13;
Ook grief 3 treft dus geen doel. Grief 1&#13;
12. Deze grief stelt aan de orde of van het bedrijf van Van Ginkel Jr na 1 juni 1997 mag worden verwacht dat het 'levensvatbaar' zal zijn.&#13;
13. Daarvan zal ten deze slechts sprake kunnen zijn, indien in redelijkheid verwacht mag worden dat de exploitatie van het ge- pachte door van Ginkel Jr economische bete- kenis voor hem heeft of althans binnen afzienbare tijd zal krijgen en aldus een reële positieve bijdrage zal leveren aan zijn inko- men. Is dit niet het geval, dan zou zulks, mede gelet op de overige omstandigheden, aanlei ding kunnen zijn om het verzoek tot verlen- ging naar billijkheid af te wijzen.&#13;
14. Uit de door de pachters overgelegde jaarstukken van hun maatschap over de jaren 1992, 1993 en 1994 blijkt dat in het bedrijf van de maatschap over de jaren 1992 en 1993 een (aanzienlijk) verlies is geleden, en in 1994 een klein positief resultaat is behaald.&#13;
15. Pachters hebben echter gesteld dat hun bedrijf nog in een opbouwfase verkeert.&#13;
Zij hebben aangevoerd te verwachten dat het resultaat over 1995 ca. f 50 000 positief zal zijn.&#13;
16. Een veeteeltbedrijf van een omvang als het onderhavige met ruim 14 ha gras- en/of maïsland, zonder eigen melkquotum en met slechts een grondgebonden mestreferentie, zal naar het oordeel van het hof niet gemakkelijk tot een zodanig positief exploitatieresultaat kunnen leiden, dat het voldoende inkomen oplevert voor een gezin.&#13;
De aanwezigheid daarnaast van een hoog-stam-boomgaard van ca. 1.5 ha maakt dat niet anders.&#13;
17. Het hof is van oordeel dat Van Ginkel Jr als thans jonge pachter (tot 1 juni 1997 als medepachter, daarna als enig pachter), gele genheid moet worden geboden te tonen dat hij in staat is een zodanig positief bedrijfsresul- taat op het gepachte bedrijf te halen dat daar uit - al dan niet naast een andere bron van inkomsten - een reële positieve bijdrage aan zijn inkomen voortvloeit. Het door de ver pachter gestelde belang weegt naar het oor deel van het hof minder zwaar dan het belang van Van Ginkel Jr bij behoud van het gepach- te.&#13;
18. Het hof acht de omstandigheden echter van dien aard, dat Van Ginkel Jr voor de ver wezenlijking van zijn plannen vooralsnog slechts de gelegenheid dient te krijgen tot 1&#13;
juni 2001. Dan zal eventueel in het kader van een nieuwe verlengingsprocedure nader be-oordeeld kunnen worden of de resultaten van het bedrijf, mede gelet op de overige omstan-digheden, naar billijkheid tot verdere verlen-ging aanleiding geven. Voorts is er dan wellicht nadere duidelijkheid met betrekking tot de eventuele niet-agrarische bestemming van (een deel van) het gepachte als door Hoo-genveen bedoeld, in het midden gelaten welke consequenties deze dan zou moeten hebben voor een al dan niet verder verlengen van de pachtovereenkomst in geschil. Het hof zal de pachtovereenkomst ingaande 1 juni 1997 dan ook verlengen met een periode van 4 jaren. Grief 1 is in zoverre gegrond.&#13;
19. Het hof zal daarbij bepalen dat Van Ginkel Jr desgewenst verdere verlenging van de pachtovereenkomst zal kunnen verzoeken na 31 mei 1999 doch vóór 1 juni 2000.&#13;
20. Nu ieder van partijen in hoger beroep uiteindelijk gedeeltelijk in het (on)gelijk is ge steld, zal het hof de proceskosten in beide in stanties compenseren, in die zin, dat ieder van partijen de eigen kosten draagt.&#13;
Beslissing&#13;
Het hof, beschikkende in hoger beroep:&#13;
vernietigt de beschikking waarvan beroep, voor zover daarin de bovengenoemde pachto-vereenkomst na 1 juni 1997 ten aanzien van Johan Herman van Ginkel als pachter is ver-lengd tot 1 juni 2003, en voor zover Hoogen-veen in de proceskosten aan de zijde van Van Ginkel is veroordeeld;&#13;
en in zoverre opnieuw beschikkende:&#13;
verlengt de onderhavige pachtovereenkomst tussen Johan Herman van Ginkel als pachter en Hoogenveen als verpachter tot 1 juni 2001;&#13;
bepaalt dat Johan Herman Van Ginkel des-gewenst verdere verlenging van de pachtovereenkomst na 1 juni 2001 zal kunnen verzoe-ken na 31 mei 1999 doch vóór 1 juni 2000;&#13;
compenseert de proceskosten in eerste en tweede instantie in die zin, dat ieder van par-tijen de eigen kosten draagt;&#13;
bevestigt de beschikking waarvan beroep voor het overige.</content><legacyfootnotes/><footnotes><footnote/></footnotes><auteurs/><published>1996-11-01 00:00:00</published><modified>1995-10-24 00:00:00</modified><editiondate>1996-11-01</editiondate><htmlpath>https://denhollander.info/artikel/4978</htmlpath></article>
</articles></edition>
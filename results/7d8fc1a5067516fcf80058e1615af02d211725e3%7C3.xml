<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2015</searchword><id>12598</id><udhid>UDH:TvAR/12598</udhid><titel>Besluit emissiearme huisvestingsystemen landbouwhuisdieren</titel><searchwords><searchword>TvAR 12/2015</searchword><searchword>UDH:TvAR/12598</searchword></searchwords><attachments><attachment><name>17753.pdf</name><extention>pdf</extention><url>https://denhollander.info/download/17753/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;Op 1 juli 2015 is het Besluit emissiearme huisvestingsystemen landbouwhuisdieren gepubliceerd&lt;sup&gt;2&lt;/sup&gt; (hierna: Besluit). Het Besluit is in werking getreden op 1 augustus 2015. Het Besluit betreft een verbreding van het ingetrokken besluit&lt;sup&gt;3&lt;/sup&gt; en bevat naast emissiegrenswaarden voor ammoniak ook emissie grenswaarden voor fijn stof (zwevende deeltjes). &lt;br/&gt;In het januarinummer van Agrarisch Recht (nr. 1, 2015) is reeds aandacht geschonken aan het ontwerp van het Besluit. Destijds ben ik onder andere  ingegaan op de aanleiding voor een nieuw Besluit (hieronder samengevat), de verschillen met het Besluit huisvesting (ingetrokken), de interpretatie van het begrip oprichten als bedoeld in het ontwerpbesluit en het overgangsrecht.&lt;br/&gt;Dit artikel gaat nader in op het Besluit en de wijzigingen ten opzichte van het ontwerpbesluit. &lt;/p&gt;</inleiding><content>&lt;h3&gt;2. Aanleiding&lt;/h3&gt;&lt;p&gt;De aanleiding voor een nieuw Besluit is samengevat drieledig: &lt;/p&gt;&lt;ul&gt;&lt;li class="streepjes"&gt;Afspraken uit het Convenant maatregelen Programma Aanpak Stikstof[4] gestand doen;&lt;/li&gt;&lt;li class="streepjes"&gt;Het voornemen tot aanscherping ammoniak emissieplafond NEC-richtlijn[5];&lt;/li&gt;&lt;li class="streepjes"&gt;Doelstellingen Nationaal samenwerkingsprogramma luchtkwaliteit bewerkstelligen.&lt;/li&gt;&lt;/ul&gt;&lt;p&gt;Het Besluit heeft tot doel de emissie van ammoniak en zwevende deeltjes (PM10) uit dierenverblijven zoveel mogelijk te beperken.  Hiertoe zijn in het Besluit ‘grenswaarden’ maximale emissiewaarden opgenomen. Veehouders kunnen op grond van het Besluit enkel huisvestingsystemen toepassen waaraan een ammoniakemissiefactor en of fijnstofemissiefactor is gekoppeld die gelijk is aan of lager is dan deze maximale emissiewaarden, geldend voor de betreffende periode. In het Besluit wordt op hoofdlijnen onderscheid gemaakt tussen dierenverblijven die zijn opgericht in de volgende perioden:&lt;/p&gt;&lt;ul&gt;&lt;li class="streepjes"&gt;Voor 1 juli 2015;&lt;/li&gt;&lt;li class="streepjes"&gt;Van 1 juli 2015 tot 1 januari 2018 of 2020;&lt;/li&gt;&lt;li class="streepjes"&gt;Vanaf 1 januari 2020.&lt;/li&gt;&lt;/ul&gt;&lt;p&gt;Voor deze perioden zijn in bijlage 1 van het Besluit per diercategorie maximale emissiewaarden voor ammoniak opgenomen (kolommen A, B en C). In bijlage 2 zijn maximale emissiewaarden opgenomen voor zwevende deeltjes.&lt;/p&gt;&lt;h3&gt;3. Rechtstreekse werking&lt;/h3&gt;&lt;p&gt;Het Besluit is gebaseerd op artikel 8.40 van de Wet milieubeheer. Dit brengt met zich mee dat de regels gesteld in dit besluit rechtstreeks werkend zijn naast bijvoorbeeld de omgevingsvergunning milieu danwel een melding op grond van het Activiteitenbesluit.&lt;/p&gt;&lt;h3&gt;4. Ontwerp versus Definitief&lt;/h3&gt;&lt;p&gt;In het eerdere artikel heb ik mijn verwachting uitgesproken dat het ontwerpbesluit ten aanzien van het overgangsrecht (voor nog niet gebouwde stallen) en de definitie van oprichten en uitbreiden zou wijzigen dan wel zou worden aangevuld. Uit de ingekomen zienswijzen blijkt ook dat deze en andere onderdelen de nodige vragen opriepen. De inspraakreacties hebben er mede toe geleid dat het ontwerpbesluit en de Nota van toelichting is aangepast. De belangrijkste wijzigingen luiden als volgt:&lt;/p&gt;&lt;h4&gt;4.1. Overgangsregeling&lt;/h4&gt;&lt;p&gt;Zoals beschreven ontbrak er een overgangsregeling voor nog niet gebouwde stallen waarvoor wel een  omgevingsvergunning bouwen is verleend of aangevraagd. Dit had tot gevolg dat bij inwerkingtreding van het Besluit een ondernemer met een recent verleende omgevingsvergunning (welke is verleend met in acht name van het Besluit Huisvesting (ingetrokken)) werd geconfronteerd met het gegeven dat een nog te realiseren of in aanbouw zijnde stal niet voldeed aan het nieuwe Besluit. De ondernemer zou op dat moment te maken krijgen met een nieuw te doorlopen procedure, vertraging, een mogelijk andere emissiewaarde en extra kosten. &lt;/p&gt;&lt;p&gt;Het Besluit voorziet nu in een overgangsregeling voor twee situaties:&lt;/p&gt;&lt;ul&gt;&lt;li class="streepjes"&gt;Voor stallen waarvoor reeds een omgevingsvergunning bouwen was  verleend en onherroepelijk is op 1 juli 2015 (in deze situatie krijgt de ondernemer tot 1 oktober 2016 de tijd om de stal te realiseren)&lt;/li&gt;&lt;li class="streepjes"&gt;Voor stallen waarvoor reeds een omgevingsvergunning bouwen is aangevraagd of reeds een omgevingsvergunning bouwen is verleend welke nog niet onherroepelijk is op 1 juli 2015. Voor deze situaties geldt een realisatie termijn van 15 maanden vanaf het moment dat de omgevingsvergunning bouwen onherroepelijk is. &lt;/li&gt;&lt;/ul&gt;&lt;p&gt;Voor stallen die worden gebouwd na 2018 of na 2020 is geen overgangsrecht opgenomen. De veehouder dient de stallen, waarvoor bijvoorbeeld in 2016 of 2017 een omgevingsvergunning bouw onherroepelijk wordt, dan ook te realiseren voor de 1 januari 2018 of 1 januari 2020. Hierbij moet het dierenverblijf inclusief eventuele emissiebeperkende technieken als bijvoorbeeld een luchtwasser, klaar zijn voor gebruik.&lt;/p&gt;&lt;h4&gt;4.2. Uitbreiden &lt;/h4&gt;&lt;p&gt;De definitie uitbreiden is komen te vervallen. In het ontwerpbesluit werd onderscheid gemaakt tussen kleine en grote uitbreidingen. Dit riep de nodige vragen op. Ook werd op deze manier relatief grote uitbreidingen mogelijk gemaakt (met name in de pluimveehouderij) zonder dat er aanvullende eisen zouden gelden voor de uitstoot van ammoniak en fijnstof. Zodoende is er voor gekozen om uitbreidingen gelijk te scharen aan oprichtingen. De oprichting van een dierverblijf is zodoende als volgt gedefinieerd: ‘oprichting, vervanging of uitbreiding van een dierenverblijf’. Met oprichten wordt vervolgens bedoeld dat het gebouw fysiek wordt opgericht (bouwen). Opgericht wil dan zeggen dat het gebouw klaar moet zijn voor in gebruik name inclusief de eventueel toegepaste emissiearme techniek &lt;/p&gt;&lt;p&gt;Wel zijn er specifieke situaties omschreven waarbij er bij uitbreiding redelijkerwijs niet kan worden voldaan aan de maximale emissiewaarde. Het gaat dan om uitbreidingen van bestaande dierenverblijven die gezamenlijk één geheel vormen. In dat geval bestaat op grond van artikel 6 lid 2 van het Besluit voor het bevoegde gezag de mogelijkheid om af te wijken van de op grond van het Besluit voorgeschreven maximale emissiewaarde. Met betrekking tot het onderdeel ammoniak geldt hierbij de voorwaarde dat het bestaande dierenverblijf emissiearm moet zijn uitgevoerd, de uitbreiding hetzelfde emissiearme huisvestingsysteem omvat en de uitbreiding niet meer dan 50% van het bebouwde oppervlak betreft.&lt;/p&gt;&lt;p&gt;Ook voor de maximale emissiewaarde fijnstof geldt een beoordelingsvrijheid. Deze is echter niet geregeld in artikel 6 lid 2, maar in artikel 7 lid 4 van het Besluit. Ik merk hierbij op dat ten aanzien van de beoordelingsvrijheid als bedoeld in artikel 7 lid 4 niet de voorwaarde geldt dat sprake moet zijn van een &lt;span class="underlined"&gt;emissiearm&lt;/span&gt; dierenverblijf.&lt;/p&gt;&lt;p&gt;In de situatie dat het bevoegd gezag gebruik maakt van de beoordelingsvrijheid als bedoeld in artikel 6 lid 2 of artikel 7 lid 4, moet dit schriftelijk worden vastgelegd. Dit volgt niet rechtstreeks uit de artikelen, echter indirect wel uit de nota van toelichting. Hierin is aangegeven dat het bevoegd gezag kan ‘besluiten’ dat bij het uitbreiden van het dierenverblijf een minder strenge maximale emissiewaarde geldt. Een dergelijk besluit moet worden gezien als een besluit als bedoeld in artikel 1.3 van de Algemene Wet Bestuursrecht. &lt;/p&gt;&lt;h4&gt;4.3. Uitzondering biologische gehouden dieren&lt;/h4&gt;&lt;p&gt;Voor biologische gehouden kippen is in het Besluit een uitzondering opgenomen. Deze houdt in dat het Besluit niet van toepassing is op dierenverblijven waarbinnen kippen conform de biologische productie methode worden gehouden. Gebleken is dat het toepassen van biologische huisvestingsystemen bij kippen vanuit een technische invalshoek mogelijk is, echter dat de kosten relatief hoog zijn. Dit wordt veroorzaakt doordat er eisen gelden ten aanzien van het aantal dieren per oppervlakte eenheid. Zodoende worden deze systemen niet beschouwd als BBT en is voor dieren in deze dierenverblijven een uitzondering opgenomen. &lt;/p&gt;&lt;h3&gt;5. Opmerkelijk: Emissiearm – traditionele ligboxenstal tussen 2008 en 2015&lt;/h3&gt;&lt;p&gt;Bestaande traditionele ligboxenstallen waarin een ‘overig huisvestingsysteem’ wordt toegepast in combinatie met beweiding van dieren en zijn gebouwd in de periode 1 april 2008 tot 1 juli 2015, worden conform het Besluit aangemerkt als ‘emissiearme dierenverblijven’. Deze stallen voldoen, met in acht name van voetnoot 1 uit bijlage 1 aan de maximale emissiewaarde uit kolom A. In de situatie dat de veehouder na 1 juli 2015 een traditionele ligboxenstal in combinatie met beweiden wil &lt;span class="underlined"&gt;oprichten&lt;/span&gt; is dit op grond van het Besluit niet toegestaan. Dit omdat aan het huisvestingssysteem een ammoniakemissiefactor is gekoppeld die hoger is dan de maximale emissiewaarde die geldt vanaf 1 juli 2015 (kolom B). In de situatie dat de veehouder een bestaande stal (gebouwd in de periode 1 april 2008 tot 1 juli 2015) na 1 juli 2015 wil &lt;span class="underlined"&gt;uitbreiden&lt;/span&gt; geldt voor de uitbreiding in beginsel de strengere emissiewaarde dan voor het bestaande deel. Immers uitbreidingen worden gelijk geschaard aan oprichtingen. Zoals hierboven beschreven bestaat echter de mogelijkheid dat het bevoegd gezag op basis van artikel 6 lid 2 van het Besluit kan afwijken van de strengere emissiewaarde. Samengevat zou dit betekenen dat in deze specifieke situatie de mogelijkheid bestaat dat na 1 juli 2015 feitelijk een  ‘traditioneel’ dierenverblijf wordt opgericht. Dit is mijn inziens niet in lijn met de doelstellingen van het Besluit. Het is dan ook denkbaar dat het Besluit, bij een eventuele reparatie, op dit onderdeel zal worden aangepast. &lt;/p&gt;&lt;p&gt;Volledigheidshalve merk ik op dat artikel 6 lid 2 van het Besluit een bevoegdheid betreft. Het bevoegde gezag kan afwijken van de ‘voorgeschreven maximale emissiewaarde’, maar hoeft dit niet te doen. &lt;/p&gt;</content><legacyfootnotes/><footnotes><footnote>1 Reinier van Dijk is werkzaam als Senior adviseur &lt;br/&gt;procedures en vergunningen bij Antea Group in &lt;br/&gt;Deventer.</footnote><footnote>2 &lt;span class="italic"&gt;Stcrt.&lt;/span&gt; 2015 nummer 266 van 1 juli 2015.</footnote><footnote>3 Besluit ammoniak emissie veehouder?ijen (ingetrokken).</footnote><footnote>4 Convenant maatregelen programma aanpak stikstof 18 maart 2014 (Overeenkomst generieke maatregelen in verband met het programma aanpak stikstof).</footnote><footnote>5 Richtlijn nr. 2001/81/EG van het Europees Parlement en de Raad van 23 oktober 2001 inzake nationale emissieplafonds voor bepaalde luchtverontreinigende stoffen (&lt;span class="italic"&gt;PbEG&lt;/span&gt; L 309).</footnote></footnotes><auteurs>R.J. van Dijk</auteurs><published>2015-12-16 15:11:21</published><modified>2015-12-16 15:11:21</modified><editiondate>2015-12-16</editiondate><htmlpath>https://denhollander.info/artikel/12598</htmlpath></article>
</articles></edition>
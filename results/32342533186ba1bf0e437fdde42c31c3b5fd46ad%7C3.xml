<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2005</searchword><id>4243</id><udhid>UDH:TvAR/4243</udhid><titel>de zusters Brouwer / Wijtze Brouwer (TvAR 2005/5279)</titel><searchwords><searchword>TvAR 4/2005</searchword><searchword>TvAR 2005/5279</searchword><searchword>UDH:TvAR/4243</searchword></searchwords><attachments><attachment><name>2005_nr 4_Rechtspraak_5279.pdf</name><extention>pdf</extention><url>https://denhollander.info/download/4201/ci</url></attachment></attachments><inleiding>[Pachtwet art. 1]&#13;
&#13;
Door gepretendeerde pachter bijgebrachte&#13;
bewijs van totstandkoming pachtovereenkomst&#13;
dient in gegeven geval (zie arrest)&#13;
met meer dan gewone terughoudendheid te&#13;
worden gewaardeerd. Niettemin acht het&#13;
hof het bewijs geleverd, met name omdat&#13;
partijen zich vanaf 1993 feitelijk zijn gaan&#13;
gedragen op de wijze zoals volgens de&#13;
beide getuigen is afgesproken (en door de&#13;
gepretendeerde pachter was gesteld).&#13;
Geen medegebruik van een zodanige aard&#13;
en omvang dat dit medegebruik aan het&#13;
aannemen van een pachtovereenkomst in&#13;
de weg zou kunnen staan.&#13;
Niet kan worden gezegd dat het gebruik van&#13;
een perceel van ongeveer 1.81.00 hectare&#13;
voor het weiden van vee en het winnen van&#13;
ruwvoer, tegen betaling van een pachtprijs&#13;
ter grootte van de aanslagen landinrichtingsrente&#13;
en waterschapslasten, bij een bedrijfsgrootte&#13;
van 40 hectare en 100 stuks rundvee&#13;
van ondergeschikte betekenis is.</inleiding><content>ARREST IN DE ZAAK VAN:&#13;
1. Bontsje de Jong-Brouwer, wonende te&#13;
Rotsterhaule, gemeente Skarsterlân,&#13;
2. Durkje Minnesma-Brouwer, wonende te&#13;
Oudehaske, gemeente Skarsterlân,&#13;
3. Jannie Jansma-Brouwer, wonende te&#13;
Rotstergaast, gemeente Skarsterlân,&#13;
4. Geertje Brouwer, wonende te Doniage,&#13;
gemeente Skarsterlân,&#13;
5. Jeltsje Koopsma-Brouwer, wonende te&#13;
Heerenveen,&#13;
appellanten,&#13;
procureur: mr. J.M. Bosnak,&#13;
tegen&#13;
Wijtze Brouwer, wonende te Rotsterhaule,&#13;
gemeente Skarsterlân,&#13;
geïntimeerde,&#13;
procureur: mr. ir. A.F. van Dam.&#13;
1 Het geding in de vorige instanties&#13;
Voor de procedure in de vorige instanties verwijst&#13;
het hof naar het arrest van dit hof in de&#13;
zaak met het rolnummer 2000/807 van 11 september&#13;
2001 en de daar genoemde stukken,&#13;
alsmede naar het nadien tussen appellanten&#13;
(hierna te noemen: de zusters Brouwer) als&#13;
verweersters in reconventie en geïntimeerde&#13;
(hierna te noemen: Wijtze Brouwer) als eiser&#13;
in reconventie door de pachtkamer te Heerenveen&#13;
gewezen vonnis van 20 juni 2002.&#13;
2 Het geding in hoger beroep&#13;
2.1 De zusters Brouwer hebben bij exploot&#13;
van 19 juli 2002 aangezegd van genoemd vonnis&#13;
van 20 juni 2002 in hoger beroep te&#13;
komen, met dagvaarding van Wijtze Brouwer&#13;
voor dit hof en daarbij hebben zij geconcludeerd&#13;
dat het hof het bestreden vonnis, voorzover&#13;
het betreft de toewijzing van de vordering&#13;
in reconventie, zal vernietigen, en opnieuw&#13;
rechtdoende Wijtze Brouwer alsnog in&#13;
zijn reconventionele vordering niet ontvankelijk&#13;
zal verklaren, althans hem deze zal ontzeggen,&#13;
met veroordeling van Wijtze Brouwer&#13;
in de kosten van beide instanties (naar het hof&#13;
begrijpt: in reconventie).&#13;
2.2 Bij memorie van grieven hebben de zusters&#13;
Brouwer twee grieven tegen het bestreden&#13;
vonnis aangevoerd en toegelicht. Naar het hof&#13;
begrijpt is het de bedoeling van de zusters&#13;
Brouwer geweest om te persisteren bij de&#13;
conclusie die de appèldagvaarding bevat.&#13;
2.3 Bij memorie van antwoord heeft Wijtze&#13;
Brouwer de grieven bestreden, heeft hij bewijs&#13;
aangeboden en een aantal nieuwe producties&#13;
in het geding gebracht, en heeft hij geconcludeerd&#13;
dat het hof de zusters Brouwer nietontvankelijk&#13;
zal verklaren in het appèl, althans&#13;
(zo begrijpt het hof:) hun hoger beroep&#13;
zal verwerpen, met veroordeling van de zusters&#13;
Brouwer in de kosten van de appèlprocedure.&#13;
2.4 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De grieven&#13;
I. Ten onrechte heeft de Pachtkamer te Heerenveen&#13;
geoordeeld dat Wijtze Brouwer is&#13;
geslaagd in het hem opgedragen bewijs.&#13;
II. Ten onrechte heeft de Pachtkamer te Heerenveen&#13;
ter afwijzing van het specifieke verweer&#13;
van de zusters Brouwer omtrent het&#13;
gebruik van de onderwerpelijke grond slechts&#13;
verwezen naar de overweging van uw Gerechtshof&#13;
in het eerder op 11 september 2001&#13;
onder rolnummer 2000/807 P gewezen arrest,&#13;
dat van geen belang is of het gebruik van de&#13;
grond door Wijtze Brouwer een bedrijfsmatig&#13;
karakter droeg of draagt en dat voor de&#13;
beoordeling van de vordering van Wijtze&#13;
Brouwer niet terzake doet of hij de onderhavige&#13;
percelen voor het houden van paarden&#13;
of anderszins nodig heeft, dan wel of hij over&#13;
genoeg land beschikt.&#13;
4 Beoordeling van het geschil in&#13;
hoger beroep&#13;
4.1 Het gaat in deze tweede appèlprocedure&#13;
uitsluitend nog om de vordering in reconventie&#13;
van Wijtze Brouwer, strekkende tot vastlegging&#13;
van een in 1993 totstandgekomen&#13;
pachtovereenkomst. Bij het tussenvonnis van&#13;
5 oktober 2000 heeft de pachtkamer in eerste&#13;
aanleg Wijtze Brouwer toegelaten tot bewijslevering&#13;
wat betreft de totstandkoming van&#13;
een pachtovereenkomst. Nadat Wijtze Brouwer&#13;
en zijn partner Johanna Roukema als&#13;
getuigen waren gehoord, heeft de pachtkamer&#13;
in eerste aanleg bij het bestreden vonnis Wijtze&#13;
Brouwer in bedoeld bewijs geslaagd geoordeeld&#13;
en heeft zij de vordering van Wijtze&#13;
Brouwer toegewezen, met compensatie van de&#13;
proceskosten.&#13;
4.2 Het hof zal de grieven zoveel mogelijk&#13;
gezamenlijk bespreken.&#13;
4.3 Ter zake van de waardering van het door&#13;
Wijtze Brouwer bijgebrachte bewijs moet het&#13;
navolgende worden vooropgesteld. Wijtze&#13;
Brouwer is partijgetuige. Johanna Roukema is&#13;
dat niet. Bij de waardering van haar verklaring&#13;
dient echter rekening te worden gehouden&#13;
met de omstandigheid dat zij de partner van&#13;
Wijtze Brouwer is en derhalve in ieder geval&#13;
een moreel en mogelijk ook een financieel&#13;
belang heeft bij de uitkomst van deze procedure.&#13;
Ook de omstandigheid dat de rechtbank&#13;
te Leeuwarden bij vonnis van 14 juni 2000,&#13;
naar aanleiding van een deskundigenbericht,&#13;
heeft geoordeeld dat aannemelijk is dat de&#13;
handtekening onder de schriftelijke “pachtovereenkomst”&#13;
van 19 november 1996 niet&#13;
van wijlen de vader van partijen (hierna:&#13;
Brouwer sr.) is, is bij de bewijswaardering van&#13;
belang. Dat oordeel geeft – mede in verband&#13;
met de door de deskundige gesignaleerde&#13;
overeenstemming tussen de onderzochte&#13;
handtekening en een andere op hetzelfde stuk&#13;
voorkomende handtekening – immers gerede&#13;
aanleiding voor de veronderstelling dat Wijtze&#13;
Brouwer, voorzover het die “pachtovereenkomst”&#13;
betreft en de op dat stuk voor Brouwer&#13;
sr. geplaatste handtekening, een dubieuze&#13;
rol heeft gespeeld, hetgeen afbreuk doet aan&#13;
de geloofwaardigheid van de verklaring van&#13;
Wijtze Brouwer als getuige. Voorzover de&#13;
zusters Brouwer zich op het standpunt stellen&#13;
dat het door Wijtze Brouwer bijgebrachte&#13;
bewijs met meer dan gewone terughoudendheid&#13;
dient te worden gewaardeerd – in die zin&#13;
dat Wijtze Brouwer niet te spoedig in het hem&#13;
opgedragen bewijs geslaagd mag worden geacht&#13;
– hebben zij daarin derhalve op zichzelf&#13;
gelijk.&#13;
4.4 Met de pachtkamer in eerste aanleg acht&#13;
het hof het evenwel van groot belang dat partijen&#13;
zich vanaf 1993 – in ieder geval in grote&#13;
lijnen – feitelijk zijn gaan gedragen op de&#13;
wijze zoals volgens de beide getuigen met&#13;
Brouwer sr. is afgesproken. Anders dan de&#13;
zusters Brouwer aanvoeren, volgt dat wel&#13;
degelijk uit de gedingstukken. Bij conclusie&#13;
van antwoord in conventie, tevens conclusie&#13;
van eis in voorwaardelijke reconventie, heeft&#13;
Wijtze Brouwer stukken uit zijn administratie&#13;
overgelegd, waaruit onbetwist volgt dat Wijtze&#13;
Brouwer vanaf 1993 de aanslagen landinrichtingsrente&#13;
en waterschapslasten heeft betaald&#13;
en ook dat die aanslagen door Brouwer sr.&#13;
en/of de moeder van partijen (hierna: Brouwer-&#13;
De Vries) aan Wijtze Brouwer ter hand&#13;
zijn gesteld.&#13;
4.5 Wat betreft het gebruik van het perceel&#13;
hebben de zusters Brouwer steeds erkend dat&#13;
Wijtze Brouwer en zijn zoon op het perceel&#13;
vee lieten lopen. Weliswaar voeren zij aan dat&#13;
ook de vader van partijen er in 1993 en 1994&#13;
nog vee had lopen, maar uit hun eigen stellingen&#13;
(onder meer de conclusie van dupliek in&#13;
reconventie onder 3 en de antwoordakte uitlating&#13;
na comparitie onder 4 en 5) volgt dat&#13;
dit gebruik relatief spoedig na februari 1993 is&#13;
afgebouwd en dat Wijtze Brouwer, afgezien&#13;
van de verzorging die Brouwer-De Vries aan&#13;
het vee gaf, steeds zelf op het perceel de voorkomende&#13;
werkzaamheden heeft verricht.&#13;
Wijtze Brouwer was klaarblijkelijk ook degene&#13;
die van de grond de vruchten trok – in de&#13;
vorm van begrazing door aan hem en/of zijn&#13;
zoon toebehorend vee en het winnen van&#13;
ruwvoer – en voor wie het derhalve een voorrespectievelijk&#13;
nadeel was wanneer onder&#13;
invloed van weersomstandigheden het gras in&#13;
een bepaald jaar beter of minder goed groeide.&#13;
De zusters Brouwer hebben nog aangevoerd&#13;
dat Wijtze Brouwer de op de grond aanwezige&#13;
opstallen niet gebruikte en dat Brouwer-De&#13;
Vries en zij toegang hadden tot (onder meer)&#13;
die opstallen, maar zij geven niet aan dat en&#13;
op welke wijze zij die opstallen zelf hebben&#13;
gebruikt. Aldus is ook volgens de feitelijke&#13;
stellingen van de zusters Brouwer niet sprake&#13;
geweest van een medegebruik door Brouwer&#13;
sr. en/of Brouwer-De Vries van een zodanige&#13;
aard en omvang, dat dit medegebruik aan het&#13;
aannemen van een pachtovereenkomst in de&#13;
weg zou kunnen staan. Daar komt nog bij dat&#13;
Wijtze Brouwer ter gelegenheid van de comparitie&#13;
van partijen in eerste aanleg heeft verklaard&#13;
dat hij “het schuurtje” gebruikt voor&#13;
het stallen van landbouwmachines. Op die&#13;
concrete stelling van Wijtze Brouwer zijn de&#13;
zusters Brouwer ten onrechte niet ingegaan.&#13;
In zoverre is hun standpunt derhalve onvoldoende&#13;
gemotiveerd.&#13;
4.6 Wat betreft het standpunt van de zusters&#13;
Brouwer met betrekking tot de opstallen verdient&#13;
voorts vermelding dat – naar het hof&#13;
begrijpt – dit standpunt kennelijk is bedoeld&#13;
als een motivering van de betwisting door de&#13;
zusters Brouwer van het bestaan van een&#13;
pachtovereenkomst met betrekking tot het&#13;
gehele perceel waarover het in deze zaak gaat.&#13;
In de memorie van grieven vindt het hof geen&#13;
aanwijzingen dat de zusters Brouwer – in verband&#13;
met het gebruik van de opstallen of&#13;
anderszins – enig belang zouden hebben bij&#13;
het uitzonderen van de opstallen van het&#13;
gebruik door Wijtze Brouwer, in het geval dat&#13;
vast komt te staan dat het bedoelde perceel in&#13;
ieder geval voor het overige aan Wijtze Brouwer&#13;
is verpacht.&#13;
4.7 Uit hetgeen onder 4.4 en 4.5 is overwogen,&#13;
volgt dat naast de partijverklaring van Wijtze&#13;
Brouwer, en ook buiten de verklaring van&#13;
Johanna Roukema, aanvullende bewijzen voorhanden&#13;
zijn. Die aanvullende bewijzen beoordeelt&#13;
het hof als zodanig sterk en die bewijzen&#13;
betreffen zodanige essentiële punten, dat zij&#13;
– niettegenstaande de onder 4.3 bedoelde&#13;
mate van terughoudendheid waarmee het bijgebrachte&#13;
bewijs dient te worden gewaardeerd&#13;
en afgezien van eventueel tegenbewijs –&#13;
de verklaringen van Wijtze Brouwer en&#13;
Johanna Roukema voldoende geloofwaardig&#13;
maken. Tegenbewijs is door de zusters Brouwer&#13;
niet bijgebracht en ook niet aangeboden.&#13;
4.8 De zusters Brouwer hebben nog aangevoerd&#13;
dat geen sprake is van vruchttrekking&#13;
of bodemcultuur met een economisch oogmerk&#13;
van meer dan ondergeschikte betekenis.&#13;
Dit standpunt moet worden verworpen. Volgens&#13;
de verklaringen van de beide getuigen&#13;
omvatte het bedrijf van Wijtze Brouwer destijds&#13;
meer dan 40 hectare land en had hij&#13;
onder meer 100 stuks rundvee. Niet kan worden&#13;
gezegd dat het gebruik van een perceel&#13;
van ongeveer 1.81.00 hectare voor het weiden&#13;
van vee en het winnen van ruwvoer, tegen betaling&#13;
van een pachtprijs ter grootte van de&#13;
aanslagen landinrichtingsrente en waterschapslasten,&#13;
bij de zojuist bedoelde bedrijfsgrootte&#13;
van ondergeschikte betekenis is.&#13;
4.9 Uit hetgeen is overwogen, volgt dat ook&#13;
het hof tot de slotsom komt dat Wijtze Brouwer&#13;
geslaagd is in het bewijs van een in februari&#13;
1993 met Brouwer sr. mondeling gesloten&#13;
pachtovereenkomst. De beide grieven falen.&#13;
4.10 De slotsom is dat het bestreden vonnis&#13;
dient te worden bekrachtigd. In verband met&#13;
de tussen partijen bestaande familierelatie zal&#13;
het hof de kosten van dit hoger beroep compenseren,&#13;
in dier voege dat ieder van partijen&#13;
de eigen kosten draagt.&#13;
5 Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer van&#13;
de rechtbank te Leeuwarden, sector kanton,&#13;
van 20 juni 2002;&#13;
compenseert de kosten van dit hoger beroep,&#13;
in dier voege dat ieder van partijen de eigen&#13;
kosten draagt.</content><legacyfootnotes/><footnotes><footnote/></footnotes><auteurs/><published>2005-04-01 00:00:00</published><modified>2005-04-01 00:00:00</modified><editiondate>2005-04-01</editiondate><htmlpath>https://denhollander.info/artikel/4243</htmlpath></article>
</articles></edition>
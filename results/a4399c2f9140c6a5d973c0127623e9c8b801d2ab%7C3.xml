<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2012</searchword><id>9897</id><udhid>UDH:TvAR/9897</udhid><titel>Rechtspraak 5691. Barendse/Barendse (TvAR 2012/5691)</titel><searchwords><searchword>TvAR 5/2012</searchword><searchword>TvAR 2012/5691</searchword><searchword>UDH:TvAR/9897</searchword></searchwords><attachments><attachment><name>TvAR2012_05_10_5691.pdf</name><extention>pdf</extention><url>https://denhollander.info/download/8577/ci</url></attachment></attachments><inleiding>Te laat ingediende grieven worden niet in behandeling ge­nomen. Afwijking van deze hoofdregel door koerswijziging van het Hof inzake art. 6:80 BW is niet aan de orde nu dat niet de oorzaak is geweest van het achterwege laten van een grief. &#13;
</inleiding><content>1 Het verloop van het geding &#13;
1.1 Voor het verloop van het geding tot aan het arrest van 11 januari 2011 verwijst het hof naar dat arrest. &#13;
1.2 Het vervolg van de procedure blijkt uit: &#13;
––de akte na tussenarrest van G.M. Barendse; &#13;
––de antwoordakte na tussenarrest van M.J. Barendse; &#13;
––het proces-verbaal van comparitie van partijen van 28 april 2011; &#13;
––de memorie na comparitie van M.J. Barendse; &#13;
––de antwoordmemorie na comparitie van G.M. Ba­rendse. &#13;
1.3 Partijen hebben de stukken voor het wijzen van arrest aan het hof overgelegd en het hof heeft arrest bepaald. &#13;
2 Voortgezette motivering van de beslissing in hoger beroep &#13;
2.1 M.J. Barendse heeft in haar memorie van grieven vijf grieven tegen het bestreden vonnis opgeworpen. Het hof heeft bij het arrest van 11 januari 2011 de grieven I, II, III en IV behandeld en bij die gelegenheid uitdrukkelijk en zonder voorbehoud geoordeeld dat die grieven falen. Het hof roept voorts in herinnering dat het bij hetzelfde arrest heeft geoor­deeld dat in de akte van M.J. Barendse van 6 juli 2010 (dus van ná de memorie van grieven) een nieuwe grief besloten ligt, waarop door G.M. Barendse nog niet afdoende was ge­reageerd. Naar het voorlopige oordeel van het hof werd het late stadium waarin de grief was opgeworpen, gerechtvaar­digd door de omstandigheid dat deze kamer voor het eerst bij arrest van 9 november 2010 expliciet heeft gemaakt hoe zij oordeelt over de betekenis van artikel 6:80 Burgerlijk Wetboek voor een vervreemding van met het gepachte sa­menhangend melkquotum tijdens de looptijd van de pacht­overeenkomst, door het hof geduid als een koerswijziging in de rechtspraak van deze kamer. In verband met een en ander heeft het hof geoordeeld dat het debat tussen partijen dien­de te worden voortgezet (rechtsoverwegingen 3.11 tot en met 3.21). &#13;
2.2 Partijen hebben het debat inderdaad voortgezet en zijn daarbij – overeenkomstig de uitnodiging van het hof – óók ingegaan op de prealabele vraag of de nieuwe grief toelaat­baar is. Het voortgezette debat noopt het hof tot heroverwe­ging. &#13;
2.3 G.M. Barendse (akte na tussenarrest) heeft erop gewe­zen dat M.J. Barendse in haar akte van 6 juli 2010 voor haar nieuwe grief met zoveel woorden verwijst naar een arrest van 9 februari 2010 van dit hof, waarin de bedoelde koers­wijziging reeds besloten lag (zij het ook minder expliciet dan in het arrest van 9 november 2010). Zij heeft er verder op gewezen dat de advocaat van M.J. Barendse als raads­man van de appellant bij deze zaak betrokken was, zodat hij van de inhoud van dit arrest goed op de hoogte moet zijn ge­weest en – zo begrijpt het hof – de betekenis ervan hem re­delijkerwijs niet heeft kunnen en mogen ontgaan. De me­morie van grieven is van 27 april 2010, dus van ruim na bedoeld arrest. &#13;
2.4 M.J. Barendse (antwoordakte na tussenarrest) heeft in haar reactie op deze stellingen niet betwist dat haar advocaat op de hoogte was van de inhoud van het arrest van 9 febru­ari 2010. Zij heeft ook niet aangevoerd dat haar advocaat de betekenis van dit arrest aanvankelijk niet heeft onderkend, maar heeft in plaats daarvan zich op het standpunt gesteld dat er voor haar ten tijde van de memorie van grieven geen aanleiding bestond om (zo begrijpt het hof) aan de orde te stellen dat zij gewoon in staat is om het quotum aan de ver­pachters op te leveren, omdat G.M. Barendse voor het eerst bij memorie van antwoord zich op het standpunt heeft ge­steld dat M.J. Barendse niet in staat zal zijn het quotum op te leveren. &#13;
2.5 Gelet op deze stellingen moet het hof het ervoor hou­den dat de omstandigheid dat deze kamer de koerswijziging omtrent de betekenis van artikel 6:80 Burgerlijk Wetboek voor een vervreemding van met het gepachte samenhan­gend melkquotum tijdens de looptijd van de pachtovereen­komst aanvankelijk niet zo expliciet heeft gemaakt als later bij het arrest van 9 november 2010 alsnog is geschied, niet de oorzaak ervan is geweest dat M.J. Barendse bij memo­rie van grieven zich er niet op heeft beroepen dat aan de ver­eisten van artikel 6:80 Burgerlijk Wetboek niet was voldaan omdat zij het quotum gewoon aan de verpachters zou kun­nen opleveren. Daarmee ontvalt de grond aan ’s hofs voorlo­pige oordeel dat de nieuwe grief door (kort gezegd) een no­vum wordt gerechtvaardigd. &#13;
2.6 Uit een en ander volgt dat de nieuwe grief die M.J. Ba­rendse bij haar akte van 6 juli 2010 heeft opgeworpen, in­houdende dat zij bij het einde van de pacht in staat zal zijn de grond met voldoende quotum op te leveren en dat (dus) aan de vereisten van artikel 6:80 Burgerlijk Wetboek niet is voldaan, zodat op die grond de vorderingen van G.M. Ba­rendse niet toewijsbaar zijn, niet toelaatbaar is en dus buiten beschouwing dient te blijven. &#13;
2.7 Het voorgaande wordt niet anders door de omstandig­heid dat hoor en wederhoor heeft plaatsgevonden, in die zin dat partijen inmiddels zich beiden uitvoerig hebben uitgela­ten over onder meer de vraag of al dan niet aan de vereisten van artikel 6:80 Burgerlijk Wetboek is voldaan. Het hof ver­wijst in dit verband naar de arresten van de Hoge Raad van 23 september 2011, LJN BQ7064 en 9 december 2011, LJN BR2045. &#13;
2.8 Voor zover het hof uit het standpunt van M.J. Barendse moet afleiden dat zij meent dat het hof ook zonder een daar­toe strekkende grief dient te onderzoeken of aan de vereis­ten van artikel 6:80 Burgerlijk Wetboek is voldaan, geldt dat dit standpunt berust op een onjuiste opvatting omtrent &#13;
de grenzen van de rechtsstrijd in hoger beroep. Bij het be­streden vonnis heeft de pachtkamer in eerste aanleg uitdruk­kelijk en zonder voorbehoud geoordeeld dat M.J. Barendse door de verkoop van het met het gepachte samenhangende melkquotum was tekortgeschoten en dat op grond daarvan de vorderingen van G.M. Barendse tot ontbinding van de pachtovereenkomst en ontruiming van het gepachte toewijs­baar zijn. De pachtkamer in eerste aanleg heeft de beslissing wat betreft de vordering tot schadevergoeding bij het bestre­den vonnis aangehouden, maar klaarblijkelijk alleen omdat zij wat betreft de hoogte van de schade nadere stukken be­hoefde. Bij deze stand van zaken lag het op de weg van M.J. Barendse om bij memorie van grieven alle gronden te om­schrijven die mee zouden kunnen brengen dat het hof anders diende te beslissen dan de pachtkamer in eerste aanleg had gedaan. Daartoe behoort ook de grond dat aan de vereisten van artikel 6:80 Burgerlijk Wetboek niet is voldaan, welke grond immers niet van openbare orde is. &#13;
2.9 Vervolgens resteert alleen nog grief V. Die grief betreft de behandeling van de vordering tot afrekening van het quo­tum. Deels bouwt de grief voort op de reeds bij gelegenheid van het arrest van 11 januari 2011 verworpen grieven I, II, III en IV. In zoverre deelt grief V in het lot van deze grieven. &#13;
2.10 De grief betreft voorts hetgeen de pachtkamer in eerste aanleg heeft overwogen omtrent de verdeling van de nala­tenschap van wijlen de moeder van partijen. M.J. Barendse betoogt dat de pachtkamer in eerste aanleg met die overwe­ging heeft miskend dat die verdeling niet tot de competen­tie van de pachtrechter behoort. Het hof leest in de bedoelde overweging echter niet een oordeel omtrent de competentie van de pachtrechter, maar enkel de (impliciete) suggestie dat partijen de vordering van G.M. Barendse tot schadevergoe­ding, welke vordering mede de inzet is van de onderhavige procedure, bij wijze van verrekening bij de verdeling van de bedoelde nalatenschap zouden kunnen betrekken. De grief berust in zoverre dus op een onjuiste lezing van het bestre­den vonnis. De door de pachtkamer in eerste aanleg bedoel­de stukken om tot een berekening van de waarde van het met de gronden samenhangende melkquotum te komen, zijn van belang voor de beoordeling van de door G.M. Barendse ingestelde vordering, zodat de pachtkamer in eerste aanleg er terecht van is uitgegaan dat het op de weg van M.J. Ba­rendse ligt om die stukken in het geding te brengen. Ook in zoverre faalt grief V. &#13;
2.11 De slotsom is dat alle tijdig tegen het bestreden von­nis opgeworpen grieven falen, zodat dit vonnis dient te wor­den bekrachtigd. Het hof zal de zaak terugverwijzen naar de pachtkamer in eerste aanleg voor de beslissing omtrent (de hoogte van) de vordering tot schadevergoeding. &#13;
3 De beslissing &#13;
Het hof, recht doende in hoger beroep: &#13;
bekrachtigt het vonnis van de pachtkamer van de rechtbank Arnhem, sector kanton, locatie Tiel, van 30 juli 2009; &#13;
verwijst de zaak naar die kamer voor de verdere behande­ling en beslissing van de zaak; &#13;
veroordeelt M.J. Barendse in de kosten van het hoger be­roep, tot op deze uitspraak aan de zijde van G.M. Barendse begroot op € 2.682,- voor salaris overeenkomstig het liqui­datietarief en op € 262,- voor griffierecht. &#13;
Noot &#13;
Deze uitspraak vormt een vervolg op het tussen dezelf­de partijen gewezen arrest van 11 januari 2011, Agr.r. 2011, 5634 (met noot van ondergetekende). Het is vooral proces­rechtelijk van belang. In een akte van 6 juli 2010 had appel­lante een nieuwe grief opgeworpen. In beginsel komt een dergelijke noviteit niet voor behandeling in aanmerking, aangezien in hoger beroep slechts grieven kunnen worden opgeworpen in het daarvoor bedoelde stuk: de Memorie van grieven. Zie in dit verband Hoge Raad 9 december 2011, Agr.r. 2011 5667 (met noot van ondergetekende). &#13;
Het Pachthof zag blijkens het eerder gepubliceerde arrest echter aanleiding om in dit geval bij wege van voorlopig oordeel van de hoofdregel af te wijken. Kort voor het nemen van de Memorie van grieven op 27 april 2010 was immers het arrest Beelaerts van Blokland/Dimmendaal gewezen (Pachthof 9 februari 2010, Agr.r. 2010, 5565 met noot D.W. Bruil), en in dat arrest was het hof een andere koers gaan va­ren in gevallen waarin een pachter met het gepachte samen­hangend melkquotum zonder toestemming van zijn verpach­ter had vervreemd. De andere koers kwam er op neer dat art. 6:80 BW werd toegepast, hetgeen impliceerde dat niet lan­ger per definitie sprake was van een wanprestatie die de ont­binding van de pachtovereenkomst rechtvaardigde; van ont­binding kon sinds februari 2010 slechts sprake zijn indien aan de voorwaarden van art. 6:80 BW was voldaan. &#13;
In verband hiermee had appellante bij de akte van 6 juli 2010 betwist dat zij – ondanks de vervreemding van melk­quotum – bij het einde van de pacht niet in staat zou zijn om de grond met het daarmee samenhangende quotum op te leveren. Aldus zou niet zijn voldaan aan het bepaalde in art.6:80 lid 1 aanhef en onder a BW; het stond niet vast dat nakoming zonder tekortkoming onmogelijk was. &#13;
In het arrest van 11 januari 2011 overwoog het Pachthof dat het voorlopig van oordeel was dat het te laat opwerpen van de nieuwe grief werd gerechtvaardigd door het feit dat de koerswijziging tot het wijzen van het arrest Moerdijk/Wa­terschap Zuiderzeeland (Pachthof 9 november 2010, Agr.r. 2011, 5633, met noot van D.W. Bruil) niet expliciet was ge­maakt. De wederpartij had de strekking van de grief volgens het hof niet goed doorgrond, maar ook deze onvolkomen­heid leek volgens het hof te verontschuldigen. In verband hiermee werd de wederpartij in de gelegenheid gesteld om zich alsnog bij akte over de nieuwe grief uit te laten en een standpunt in te nemen over de vraag of in het onderhavige geval aan de eisen van art. 6:80 BW was voldaan. &#13;
De wederpartij had blijkens bovenstaand arrest van deze ge­legenheid gebruik gemaakt. Zij had daarbij aangevoerd dat appellante in het kader van haar nieuwe grief had verwezen naar het arrest Beelaerts van Blokland/Dimmendaal, waar­in in de eerste plaats de koerswijziging reeds besloten lag, terwijl bovendien de advocaat van appellante in de desbe­treffende procedure als raadsman van één van partijen was opgetreden. Deze stelling vormde aanleiding voor het Pacht­hof om op zijn voorlopig oordeel terug te komen. De om­standigheid dat de koerswijziging aanvankelijk in het arrest Beelaerts van Blokland/Dimmendaal niet zo expliciet was gemaakt als later in het arrest Moerdijk/Waterschap Zui­derzeeland, is er niet de oorzaak van geweest dat de nieuwe grief niet reeds bij Memorie van grieven was opgeworpen. In verband hiermee diende de grief alsnog buiten beschou­wing te worden gelaten. &#13;
Het feit dat beide partijen zich inmiddels uitvoerig over de implicaties van art. 6:80 BW hadden uitgelaten, maakte dit niet anders. Het standpunt van appellante dat het hof ambts­halve had moeten onderzoeken of aan de vereisten van art. &#13;
6:80 BW was voldaan werd verworpen, aangezien de bepa­ling niet van openbare orde is. &#13;
G.M.F. Snijders &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en M.G.W.M. Stie­nissen en de deskundige leden ir. H.B.M. Duenk en F.J.A. baron van Verschuer</auteurs><published>2012-05-01 00:00:00</published><modified>2012-05-01 00:00:00</modified><editiondate>2012-05-01</editiondate><htmlpath>https://denhollander.info/artikel/9897</htmlpath></article>
</articles></edition>
<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1980</searchword><id>6556</id><udhid>UDH:TvAR/6556</udhid><titel>HET C.E.D.R. CONGRES TE BERLIJN 11 T/M 13 OKTOBER 1979</titel><searchwords><searchword>TvAR 7/1980</searchword><searchword>UDH:TvAR/6556</searchword></searchwords><attachments><attachment><name>1980_nr 7_Artikel_Lopes.pdf</name><extention>pdf</extention><url>https://denhollander.info/download/6329/ci</url></attachment></attachments><inleiding>De deelnemers&#13;
Het aantal deelnemers bedroeg bijna 200, van wie 45 uit de Bondsrepubliek.&#13;
Ons land was met 19 (dus) vrij sterk vertegenwoordigd. Behalve uit de&#13;
negen landen van de EG ontmoetten wij maar liefst 11 Spanjaarden, enkele&#13;
Oostenrijkers en Zwitsers, twee Polen, een Noor en een Turk. De enige Ier&#13;
had ingeschreven onder de vlag van de EG-commissie.&#13;
De plaats van handeling&#13;
Het Internationaal Congres Centrum is het nieuwste prestige-object van&#13;
West-Berlijn. Het werd geopend in het voorjaar van 1979 en ik hoorde een&#13;
miljard mark noemen als totaal van grond-, stichtings- en inrichtingskosten.&#13;
Van buiten doet het gigantische complex aan een passagiersschip&#13;
denken, van binnen aan een internationale luchthaven. De standaardzalen&#13;
bieden plaats aan ongeveer 100 personen, de grote zaal aan tenminste 1000.&#13;
Die kleine zalen kwamen goed tot hun recht; de commissie landinrichting&#13;
liet vrijwel geen plaats onbezet en de commissie sociale rechten moet een&#13;
hoge bezettingsgraad hebben vertoond. De plenaire vergaderingen&#13;
openings- en slotzitting - zonken in de grote zaal in het niet.&#13;
In die peperdure zaal voltrok zich een openingsprogramma bestaande uit&#13;
redevoeringen, waaronder die van de burgemeester, een feestrede en de uitreiking&#13;
van een feestbundel ter gelegenheid van de zeventigste verjaardag&#13;
van dr. A. Pikalo, de scheidende president van het C.E.D.R. Sommige redevoeringen&#13;
(niet die van de burgemeester) waren overbodig wijdlopig. De&#13;
feestrede van prof. dr. Karl Hasel over het behoud van groenstroken rond&#13;
de steden was zeer leesbaar, doch ongeschikt voor voorlezing. Op de slotzitting&#13;
nam de nieuwe samenstelling van het C.E.D.R. veel tijd in beslag als&#13;
gevolg van een conflict over de positie van een Duitse candidaat. De Duitsers&#13;
zelf trachtten het conflict tot een intern-Duitse kwestie terug te brengen.&#13;
De resoluties van de beide commissies, zoals op gesteld door een kleine&#13;
redactie, werden voorgelezen, doch kregen onvoldoende aandacht. Daarentegen&#13;
verschenen weer enkele - ik noem opzettelijk geen namen, maar het&#13;
zijn steeds dezelfden - sprekers die geen enkel respect hadden voor het tijdschema. </inleiding><content>Het rendement van het congres&#13;
Als vanzelf kom ik bij de verhouding tussen de kosten en de moeiten&#13;
enerzijds en het nuttig effect van het congres anderzijds. De preadviezen&#13;
(les rapports généraux en nationaux) werden ter plaatse uitgereikt, zodat&#13;
bestudering vooraf uitgesloten was. De eerste zitting van de commissie&#13;
landinrichting was dan ook geheel gewijd aan samenvattingen door de auteurs.&#13;
In de tweede zitting kwamen de invertenties, gelimiteerd tot 5 minuten&#13;
per persoon. In de derde zitting kwamen alleen de preadviseurs en de&#13;
voorzitter, dr. A. de Leeuw, bijeen om de resoluties te ontwerpen. Het mag dan&#13;
ook geen verwondering wekken dat de resoluties zich tot algemeenheden&#13;
beperken. Dit betekent dat het congres slechts aanleiding was tot preadviezen&#13;
en resoluties, doch zelf vrijwel geen bijdrage heeft geleverd. Als pluspunt&#13;
blijft bestaan dat vele persoonlijke contacten konden worden gelegd en&#13;
versterkt. (Hierbij teken ik aan dat de absentie minimaal was). Daartoe&#13;
dienden ook de dagelijkse sociale evenementen die stuk voor stuk een succes&#13;
waren.&#13;
LANDINRICHTING&#13;
Zoals in het voorafgaande is duidelijk gemaakt, moet de aandacht in de&#13;
eerste plaats geschonken worden aan het werk van de rapporteur-général, de&#13;
Fransman F. Blaizot. Een combinatie van vertaling en samenvatting leidt&#13;
tot het navolgende.&#13;
Ordering van het grondgebruik en structuurverbetering&#13;
1. Algemene trekken van de agrarische ontwikkeling&#13;
Gedurende de laatste 30 jaar heeft de agrarische structuur in nagenoeg&#13;
alle Europese landen een ingrijpende ontwikkeling te zien gegeven. Deze&#13;
kenmerkt zich door:&#13;
a. bedrijfsvergroting en vermindering van de versnippering;&#13;
b. vermindering van de agrarische beroepsbevolking;&#13;
c. toeneming van het aantal arbeidsplaatsen in de met de landbouw ver&#13;
bonden bedrijfstakken;&#13;
d. groei van de totale productie en (dus) van de productiviteit;&#13;
e. toeneming van het bedrijfskapitaal en van de schuldenlast;&#13;
f. toeneming van het belang van het gebruik van voeder, zaaigoed, werk&#13;
tuigen en brandstof. Het verschil met de ontwikkeling van de industrie in dezelfde periode ligt&#13;
in de conceptie van de onderneming. In alle landen domineert het gezinsbedrijf&#13;
met zijn overzichtelijke omvang en onder leiding van een persoonlijk&#13;
verantwoordelijke. Wetgevers en regeringen hebben het aldus gewild.&#13;
Waar zeer grote bedrijven waren, zijn de landerijen onder gezinsbedrijven&#13;
verdeeld. In streken met grote, intensief geëxploiteerde bedrijven heeft de&#13;
mechanisatie tot een belangrijke uitstoot van arbeid geleid.&#13;
Behalve Groot-Brittannië en Italië zijn de Europese landen nettoexporteurs&#13;
van landbouwproducten. Nederland en Frankrijk nemen zelfs&#13;
de tweede resp. de derde plaats in op de wereldranglijst.&#13;
Het inkomen van de landbouwers is (echter) niet altijd verbeterd. In alle&#13;
landen zijn steunmaatregelen nodig (geweest), waarvan de toepassing op&#13;
critiek stuitte. De ontwikkeling wordt belemmerd door afzetproblemen, in&#13;
het algemeen van de dierlijke productie en in het bijzonder van melk.&#13;
2. De voornaamste problemen bij de agrarische ontwikkeling&#13;
Het gevaar van versnippering wordt door de ruilverkaveling bestreden.&#13;
De bodemverbetering, omvattende verbetering van de waterhuishouding,&#13;
aanleg van wegen en (overige) vergroting van de toegankelijkheid,&#13;
vergt zeer uitgebreide maatregelen. In het bijzonder geldt dit voor Nederland,&#13;
met boerderijverplaatsing, dorpsinrichting, aanleg van (andere) infrastructuur&#13;
en instelling van niet-agrarische zones. De bestemmingen van&#13;
deze laatste zijn industrie, huisvesting, toerisme, recreatie, landschap, enz.&#13;
Het streven naar bedrijfsvergroting heeft vooral in Frankrijk succes. Er&#13;
zijn daar organisaties met voorkeursrecht (denk aan de SAFER) en talrijke&#13;
regelingen; premies bewegen vooral oudere boeren afstand van hun land te&#13;
doen. In andere landen, vooral Groot-Brittannië en Italië, geven dergelijke&#13;
regelingen grote problemen.&#13;
De overheden hebben vooral exploitatie door de eigenaren zelf bevorderd,&#13;
onder andere door fiscale verlichtingen te verlenen en door lang lopende&#13;
leningen tegen lage rente voor investeringen te verstrekken. Pacht&#13;
biedt, vooral in Frankrijk en Italië, zeker voordelen, in het bijzonder een&#13;
lage investeringsbehoefte en een grotere flexibiliteit bij de inzet van de&#13;
werktuigen die aan het gezin ter beschikking staan. Aan het aanbod van&#13;
pachtgrond staan in de weg de rechten die de pachter op het bedrijf zal krijgen,&#13;
en het pachtprijsplafond.&#13;
3. De structuurpolitiek van de Europese Gemeenschap&#13;
De richtlijnen van de Europese Gemeenschap leiden tot een zekere uniformiteit in de betrokken landen. Er zijn fondsen ter financiële ondersteuning&#13;
van de landbouw.&#13;
Verordening 17/64, niet meer van toepassing sinds 1978, voorziet in hulp&#13;
bij de uitvoering van maatregelen in het algemeen belang zoals ruilverkaveling,&#13;
bodemverbetering, waterstaatwerken en wegaanleg.&#13;
Van een werkelijke, gemeenschappelijke structuurpolitiek is sprake sedert&#13;
april 1972. Richtlijn 159/72 stelt 25% subsidie in het vooruitzicht aan&#13;
bedrijven met een ontwikkelingsplan. Richtlijn 160/72 maakt het uittreden&#13;
voor 53-65 jarige boeren aantrekkelijk indien zij de vrijgekomen landerijen&#13;
overdragen aan boeren met een ontwikkelingsplan. Richtlijn 161/72 bevordert&#13;
de technische vooruitgang door financiering van de inzet van sociaaleconomische&#13;
adviseurs en door de organisatie van de scholing van de boeren.&#13;
Sedert 1975 wordt in bergstreken en (andere) benadeelde zones het inkomen&#13;
uit veehouderij aangevuld en de investeringshulp verhoogd. In 1978&#13;
zijn beslissingen genomen die bepaalde streken in Italië en Zuid-Frankrijk&#13;
in een gunstige concurrentiepositie ten opzichte van Spanje moeten brengen.&#13;
De voorbereiding van andere maatregelen toont (eveneens) aan dat de&#13;
Gemeenschap streeft naar compensatie voor ongunstige omstandigheden.&#13;
4. Benadeelde zones&#13;
De zeer uitlopende geografie van de landen laat zich sterk gelden.&#13;
Italië&#13;
Zuid-Italië, Sicilië en Sardinië vallen op door de droogte, het latifundium&#13;
en de deelpacht.&#13;
Midden-Italië is bergachtig en kenmerkt zich door gebrek aan water,&#13;
armzalige bedrijfsstructuur en lage productiviteit. Onoordeelkundige ontginning&#13;
en ontbossing hebben tenslotte tot ontvolking geleid.&#13;
Zeer gunstig daarentegen is de situatie in Noord-Italië, met name in de&#13;
Povlakte. De afzet is gewaarborgd door de aanwezigheid van grote stedelijke&#13;
markten en door het tourisme.&#13;
In 1950 is een fonds voor het Zuiden (cassa per il Mezzogiorno) gesticht.&#13;
Aanzienlijke credieten worden verstrekt. Bijzondere wetgeving maakt onteigening&#13;
van grootgrondbezit en verdeling onder gezinsbedrijven, alsmede&#13;
verlenging van pacht en deelpacht met kansen op verdere verlenging en tegen&#13;
gunstige pachtprijs, mogelijk. Deze pogingen hebben onvoldoende verbetering&#13;
gebracht als gevolg van traditie, onvoldoende financiële mogelijkheden&#13;
en onvoldoende beroepsopleiding bij de boeren en van de grote verschillen in rijkdom tussen de streken. Zelfs in de berggebieden hebben&#13;
de pogingen, sinds 1975 versterkt met de EG-regelingen, de uittocht uit de&#13;
landbouw niet kunnen vertragen. De ontwikkelingsplannen, waarvan de&#13;
Gemeenschap de indiening als voorwaarde voor hulp stelt, worden weinig&#13;
toegepast omdat de boeren niet op planning zijn ingesteld. De Gemeenschappelijke&#13;
landbouwpolitiek begunstigt dus hoofdzakelijk de rijkere en&#13;
betere gestructueerde landbouwgebieden.&#13;
Frankrijk&#13;
De structuurpolitiek, bestaande in buitengewone financiële hulp voor&#13;
verbetering van vooral de waterhuishouding en de bevloeiing, is voornamelijk&#13;
gericht op rijke gebieden, zoals Provence, Languedoc, Aquitanië,&#13;
Gascogne en Corsica.&#13;
De verantwoordelijkheid voor de voorbereiding en uitvoering van de&#13;
maatregelen ligt bij gemengd-economische vennootschappen die samenwerking&#13;
tussen financieringsorganisaties op nationaal niveau, regionale&#13;
lichamen en plaatselijke belangengroepen verzekeren. Er zijn goede resultaten&#13;
behaald. De economie is gestabiliseerd in tenminste een gedeelte van&#13;
de gebieden die door maatregelen ten behoeve van tourisme, industrie en&#13;
stedebouw zijn opgestoten. Sinds de crisis van 1974 tekent zich weer een inzinking&#13;
af.&#13;
Sinds 1962 is ook veel aandacht besteed aan minder ontwikkelde gebieden,&#13;
in het bijzonder het Westen en in de bergen (Massif Central). Bretagne is&#13;
nu een van de voornaamste landbouwgebieden geworden, terwijl industrie&#13;
en tourisme er een groei te zien hebben gegeven. Het is wel zeker dat deze&#13;
successen mede zijn toe te schrijven aan de jonge, sterke agrarische bevolking.&#13;
In de bergen zijn de resultaten dubieus. De bevolkingsdichtheid is er gering,&#13;
de gemiddelde leeftijd hoog, het bodemreliëf ongunstig en de&#13;
vruchtbaarheid beperkt.&#13;
In uitgestrekte gebieden met vruchtbare vlakten heeft de landbouw zich&#13;
in het algemeen spontaan sterk ontwikkeld. Problemen daarbij waren dan&#13;
veelal de onverenigbaarheid van de agrarische, de industriële bestemming&#13;
en de stadsontwikkeling. De concurrentie om de grond maakt deze voor de&#13;
landbouw te duur. Grondgebruikplannen die beogen aan deze concurrentie&#13;
en wanorde het hoofd te bieden, brengen slechts met veel moeite een zekere&#13;
discipline.&#13;
Milieubescherming krijgt gestalte hetzij in de ruilverkaveling, hetzij in de&#13;
bestemming van bepaalde gebieden tot nationaal park, regionaal natuurpark&#13;
of beschermd gebied dan wel via een besluit tot oeverbescherming of&#13;
bosordening of instelling van een groene vlakte rond een stad. Bondsrepubliek Duitsland&#13;
In 1953-1955 zijn bijzondere programma's tot stand gekomen voor benadeelde&#13;
gebieden:&#13;
Het programma Noord (Sleeswijk-Holstein) omvat ruilverkaveling, bebossing,&#13;
drooglegging van moerassen, nieuwe bedrijfsordening, duinaanleg&#13;
en bescherming van eilandjes. De uitvoering is in handen gelegd van&#13;
GmbH Programm Nord.&#13;
Het kustplan omvat 1 miljoen ha langs Noord- en Oostzee. De doelstellingen&#13;
zijn als die van Nord, met daarenboven grondverbetering.&#13;
Het Emslandprogramm beoogt ten behoeve van verdreven boeren uit het&#13;
Oosten 600.000 ha in Nedersaksen te ontginnen (laaggelegen gebieden), de&#13;
waterhuishouding te verbeteren en bossen aan te planten. GmbH Emsland&#13;
is met de uitvoering belast.&#13;
In bergstreken, zoals de Alpen en het Schwarzwald, zijn naast de landbouw&#13;
natuur- en landschapsbescherming in de plannen opgenoemen.&#13;
Overigens wordt erkend dat een dynamische landbouw de beste landschapbescherming&#13;
betekent.&#13;
België&#13;
Sinds 1959 is er wetgeving ter bevordering van de industriële ontwikkeling,&#13;
later ook hulp voor landbouwers. De EG-richtlijnen 75/268 en 75/269&#13;
hebben geleid tot aanwijzing van de Hoge Ardennen als benadeelde zone.&#13;
Bij het Europese Regionale Fonds heeft de regering plannen ingediend&#13;
waarvan 8% in de landbouw en 92% in andere economische sectoren. EGrichtlijn&#13;
72/159, waarvoor een ontwikkelingsplan vereist is, is voldoende&#13;
toegepast.&#13;
Voor de agrarische regionale ontwikkeling zijn geen bijzondere instellingen&#13;
in het leven geroepen, doch bedient men zich van diensten van het Ministerie&#13;
van Landbouw.&#13;
Nederland&#13;
De voornaamste problemen zijn de versnippering en de bedrijfsgrootte.&#13;
Op grote schaal is ruilverkaveling toegepast, mede omvattende verbetering&#13;
van de waterhuishouding en dorpsvernieuwing, bedrijfsvestiging, wegenaanleg&#13;
en ambtelijke begeleiding (diensten). Bodemordening en verbetering&#13;
vergen 70% van het investeringsbudget van het Ministerie van Landbouw.&#13;
Er zijn geen bijzondere instrumenten ten behoeve van de agrarische regionale&#13;
politiek. Het begrip benadeelde zone speelt nauwelijks een rol.&#13;
In de ruimtelijke ordening slaagt men er in het algemeen wel in de agrarische&#13;
belangen, landschapbescherming en niet-agrarische belangen met elkaar&#13;
te verzoenen. Van alle maatregelen kan zeker worden gezegd dat zij een positief resultaat&#13;
opleveren.&#13;
Zwitserland&#13;
Het land bestaat voor 38% uit vruchtbare zones, voor 42% uit gemiddelde&#13;
zones en voor 20% uit benadeelde zones. Een wet van 1974 voorziet in&#13;
bijzondere maatregelen voor de bergstreken, vergelijkbaar met die uit de&#13;
EG-richtlijnen.&#13;
Het gaat (dus) onder andere om compensatoire betalingen en investeringscredieten.&#13;
De bodemordening bestaat in ruilverkaveling, verbetering&#13;
van waterlopen en watertoevoer, alsmede aanleg van wegen. De uitvoering&#13;
is toevertrouwd aan Flurgenossenschaften van eigenaren. De gemeenten,&#13;
kantons en Bond verlenen hulp in overeenstemming met de te overwinnen&#13;
problemen. Er wordt steeds rekening gehouden met externe behoeften van&#13;
de landbouw, zoals aan infrastructuur, tourisme en welzijn. Het ruilverkavelingsplan&#13;
gaat soms hand in hand met de instelling van zones voor bebouwing,&#13;
industrievestiging, natuurbescherming en van groenstroken.&#13;
De resultaten van deze structuurpolitiek lijken tot dusverre wel goed.&#13;
Groot-Brittannië&#13;
In 1974 werd een Raad voor de Noordelijke Provincies opgericht. Deze is&#13;
inmiddels ontbonden; hij had ook onteigening van landerijen tot onderdeel&#13;
van het beleid gemaakt. Een Raad voor de bergstreken en voor de eilanden&#13;
houdt zich voornamelijk met niet-agrarische actviteiten bezig.&#13;
In zeven Schotse graafschappen met kleine bedrijven is enige grond verworven&#13;
ter bedrijfsvergroting.&#13;
De EG-richtlijn terzake van benadeelde zones is toegepast in de bergstreken&#13;
van Engeland, Schotland en Wales, alsmede op de eilanden.&#13;
CONCLUSIES&#13;
De conclusies van de algemene rapporteur worden - met een enkele toevoeging&#13;
en een enkele eliminatie - de conclusie van de werkgroep. Meer dan&#13;
een enkele andere wetenswaardigheid hebben zittingen dus niet opgeleverd.&#13;
Er is enige uniformiteit in de aanpak door de staten, maar meer opvallend&#13;
is het verschil in feitelijke toestand.&#13;
1. Bedrijfstype&#13;
Alle landen erkennen het gezinsbedrijf met zijn volledige onafhankelijkheid en met de verantwoordelijkheid van de ondernemer.&#13;
2. Bedrijfsstructuur&#13;
In alle landen wordt een bedrijf slechts rendabel geacht als de omvang de&#13;
ondernemer een volledige tijdbesteding met gebruik van moderne bedrijfsmiddelen&#13;
verzekert. Ruilverkaveling met vermindering van het aantal&#13;
kavels is noodzakelijk met het oog op de grond, het klimaat en de bedrijfsleiding,&#13;
de doelmatigheid van de waterhuishouding, het wegennet en de gebouwen.&#13;
Overal, behalve in Groot-Brittannië, zijn ruilverkavelingen uitgevoerd&#13;
en ook overigens bedrij f svergroting, grondverbetering en verbeteringen&#13;
van de waterhuishouding tot stand gebracht. Een en ander verklaart de&#13;
spectaculaire productiviteitsverbetering die zich de laatste 20/30 jaar heeft&#13;
voltrokken.&#13;
3. Grondmobiliteit en exploitatie&#13;
Grond vormt het nijpendste probleem bij een rationele bedrijfsorganisatie.&#13;
Simpel gesteld is er in vruchtbare streken een tekort aan grond en in benadeelde&#13;
gebieden een tekort aan mankracht.&#13;
In gebieden met een zeer geringe gemiddelde bedrijfsgrootte moet de&#13;
grondmarkt gereguleerd worden om concentratie bij enkelen te voorkomen&#13;
en om de beschikbare landerijen te doen toekomen aan hen die daaraan de&#13;
grootste behoefte hebben. Daarbij is begrenzing van de prijs noodzakelijk&#13;
om een rendement van enige betekenis mogelijk te maken.&#13;
Uitgestrekte gebieden met weinig boeren vallen op door versnippering en&#13;
door tradities die de beschikbaarheid van de grond in de weg staan. Veel&#13;
grond ligt braak en de geringe vruchtbaarheid maakt hervatting van de exploitatie&#13;
te kostbaar.&#13;
Bijna overal leeft bij de boeren de voorkeur eigenaar te zijn van het bedrijf.&#13;
Ondanks alle financiële hulp van Staatswege gaan velen onder te hoge&#13;
schuldenlast gebukt. Terzake van de bedrijfsopvolging zou wijziging van&#13;
het erfrecht in het voordeel van de opvolger aan te bevelen zijn.&#13;
(Blaizot vermeldt bevordering van de pacht als gewenst onderdeel van&#13;
beleid. Wetgeving die de pachter beschermt en de pachtprijs begrenst, zal&#13;
evenwel weldra niet veel aanbod van pachtland uitlokken. R.L.).&#13;
4. Niet-agrarische activiteiten&#13;
De landbouw blijkt in het algemeen de grootste welstand te bereiken in&#13;
gebieden waar ook andere activiteiten een belangrijke rol spelen. Ontwikkelingsplannen moeten dus op integratie van de landbouw met industrie,&#13;
tourisme en woningbouw gericht zijn.&#13;
Wel maakt concurrentie op de grondmarkt de grond te duur voor de&#13;
landbouw. Daardoor dreigt deze te worden uitgesloten. Des te ernstiger&#13;
wordt dit wanneer boeren (mede) daardoor afzien van grondverbeteringen&#13;
op de lange en middellange termijn. Dan zet de agrarische welstand immers&#13;
een daling in.&#13;
Instelling van beschermde agrarische zones is een probaat middel om de&#13;
landbouw te redden.&#13;
5. De leeftijd van de boeren&#13;
Blaizot komt tot de conclusie dat de uittocht uit de landbouw en de hoge&#13;
gemiddelde leeftijd van de boeren de grootste handicaps betekenen. Die&#13;
leeftijd werkt reeds zeer ongunstig met het oog op modernisering. Zeer oude&#13;
boeren zouden zelfs gedwongen moeten kunnen worden hun bedrijf te&#13;
beëindigen. De aanstelling van jonge boeren zou moeten worden bevorderd.&#13;
6. Benadeelde zones&#13;
De landbouw in weinig begunstigde zones moet in stand worden gehouden.&#13;
Dikwijls zou volledige terugtrekking zeer gevaarlijke gevolgen hebben&#13;
voor bedrijven in lager gelegen gebieden. Intensieve exploitatie is niet altijd&#13;
mogelijk door het slechte klimaat en het slechte bodemreliëf. Soms is alleen&#13;
extensieve veehouderij of bebossing mogelijk.&#13;
De noodzakelijke compensatie van de handicaps vereist een diepgaande&#13;
analyse en een samenhangend programma voor de bodemexploitatie. Een&#13;
type landbouw moet worden bevorderd dat past bij de technische situatie&#13;
en bij de bevolking. Buitengewone hulp, zonodig op grote schaal en op lange&#13;
termijn, moet verzekerd zijn. De ontwikkeling moet aan de landbouw&#13;
een maximum aan niet-agrarische activiteiten toevoegen om een economisch&#13;
evenwicht en voldoende mobiliteit te bewerkstelligen.&#13;
Een toevoeging van de zijde van de Werkgroep houdt in dat compensatie&#13;
voor boeren die aan minimumvereisten voldoen, de ongewenste toestand&#13;
bestendigt.&#13;
Daarentegen dient steun die modernisering van bedrijven in de hand&#13;
werkt, te worden versterkt.&#13;
zeer vaak verdient het aanbeveling alle bevoegdheden in handen van een&#13;
speciaal daarvoor geschapen organisatie te verenigen.&#13;
Mocht een zone zich in het geheel niet voor landbouw lenen, dan lijkt het het beste dat de overheid de eigendom verwerft en er een nationaal park&#13;
sticht.&#13;
7. De beroepsopleiding&#13;
Blaizot stelt vast dat de agrarische ontwikkeling in de eerste plaats wordt&#13;
bepaald door de opleiding en de bekwaamheid van de boeren. Dezen moeten&#13;
zich kunnen aansluiten bij de technische vooruitgang. Dit geldt in benadeelde&#13;
zones nog sterker dan in intensief geëxploiteerde gebieden. Staten en&#13;
beroepsorganisaties hebben de taak de structuur te verschaffen om de technische&#13;
vooruitgang te verbreden.&#13;
8. De coördinatie van de maatregelen&#13;
Maar al te vaak zijn grond-, productie-, prijs- en subsidiepolitiek niet op&#13;
elkaar afgestemd of houden zij irreële elementen in. Het beoogde resultaat&#13;
wordt dan niet bereikt, soms zelfs een tegengesteld resultaat.&#13;
9. Landbouw en milieu&#13;
In alle landen worden landschaps- en milieubeheer essentieel gevonden&#13;
voor de schepping van bevredigende en aantrekkelijke omstandigheden.&#13;
Veelal hangt het van de land- en/of bosbouw af of de doelstellingen worden&#13;
gerealiseerd. Deze leggen vaak belemmeringen aan de landbouw op.&#13;
Financiële en/of technische compensatie is dan billijk.&#13;
In benadeelde zones en vooral in bergstreken is behoud van het bos en&#13;
van de veehouderij essentieel voor het behoud van het landschap en voor de&#13;
veiligheid van lager gelegen gebieden. Hier past een financiële vergoeding&#13;
voor de agrarische ondernemer, voor zover zijn agrarisch inkomen te gering&#13;
is. Een en ander kan evenzeer van toepassing zijn in laag gelegen gebieden.&#13;
10. De economie&#13;
Het agrarische inkomen wordt te zwaar belast door bestedingen voor bedrijfsmiddelen,&#13;
zoals machines, voeder, zaaigoed en energie. Men kan zich&#13;
afvragen of niet in bepaalde gevallen de agrarische structuurpolitiek met&#13;
overmatige uitgaven daarvoor rekening zou moeten houden. Hetzelfde zou&#13;
soms wellicht kunnen gelden voor storingen in de economie op wereldschaal.&#13;
11. Tot slot&#13;
De volledige en alomvattende plattelandsontwikkeling is onontbeerlijk voor de redding van de landbouw en de herleving van de landelijke gebieden.&#13;
UIT DE INTERVENTIES&#13;
In totaal was minder dan drie uren beschikbaar voor interventies. Daaruit&#13;
is wel een en ander het vermelden waard. Aldus geschiedt nu en wel gerubriceerd.&#13;
Nationale structuurpolitiek&#13;
De Duitse Bondsrepubliek financieert 60% van de kosten van de maatregelen&#13;
van de Staten (Lander). Ook in Zwitserland draagt de Staat bij in de&#13;
kosten die de kantons moeten maken om individuele bedrijven compensatie&#13;
te verschaffen voor ongunstige productie-omstandigheden. Daartoe&#13;
bestaat een verdeling in zones al naar de productieniveaux.&#13;
In Denemarken is de agrarische beroepsbevolking in 25 jaar van 21 % tot&#13;
7% teruggelopen en het aantal bedrijven vrijwel gehalveerd tot 124.000. De&#13;
gemiddelde bedrijfsgrootte bedraagt 23 ha. Van de bedrijven is 20% eigendom&#13;
van beleggers. Ingevolge een wet op de agrarische eigendom mag niemand&#13;
meer dan één bedrijf in eigendom hebben en is het niet toegestaan&#13;
voor langer dan tien jaar te verpachten. De exploitatie door de eigenaar is&#13;
dus zeer dominant. Vervreemding van een bedrijf, gewoonlijk door een oude&#13;
boer aan een jonge boer, gaat gepaard met een zware belasting op de&#13;
koopsom. Deze belasting kan helaas niet worden gemist. Voor de jonge&#13;
boer is die verwerving kostbaar, temeer daar soms de kwaliteit van het land&#13;
is verminderd in de nadagen van zijn voorganger. De opvolger mag (dus)&#13;
geen ander bedrijf exploiteren, moet de landbouw als hoofdberoep uitoefenen&#13;
en op het bedrijf woonachtig zijn. Deze, deels nieuwe, eisen hebben&#13;
reeds tot lagere prijzen geleid. In het algemeen is deze ontwikkeling gunstig,&#13;
doch is zij teleurstellend voor de oude boeren. Het landbouwareaal is&#13;
van 76% in 1938 afgenomen tot 68% thans. In 1978 is een wetswijziging tot&#13;
stand gekomen die reservering voor de landbouw van goede grond met een&#13;
goede structuur in het kader van de streekplanning mogelijk maakt.&#13;
In Spanje moeten sommige gebieden nog in cultuur gebracht worden en&#13;
zijn elders structuursverbeteringen noodzakelijk of gewenst. Verder is de&#13;
werkloosheid in de landbouw niet onaanzienlijk en de verdeling van de&#13;
grond soms onrechtvaardig. Particuliere eigenaren zijn bevoegd verbeteringsplannen&#13;
in te dienen. Deze worden getoest aan de richtlijnen van de&#13;
overheid. De eigenaar verkrijgt financiële hulp van de overheid, indien zijn plan wordt goedgekeurd. Slaagt hier niet in het plan uit te voeren, dan kan&#13;
hij op onteigening rekenen. De onteigeningsschadeloosstelling ligt tussen&#13;
de fiscale waarde en de verkeerswaarde. De eigenaar die niet zelf wil of kan&#13;
verbeteren, kan de uitvoering van zijn plan overlaten aan een pachter. De&#13;
duur van de overeenkomst is dan lang en de prijs laag. Ook onderverpachting&#13;
wordt genoemd als weg tot verbetering. Verpachter moet dan wel zijn&#13;
de zojuist genoemde pachter met verplichting tot verbetering.&#13;
Gemeenschap en lid-staten&#13;
De lid-staten kunnen in de kosten van regionale ontwikkeling bijdragen&#13;
voor een 60 a 70%, terwijl de EG niet verder kan gaan dan 25%. Zij kan&#13;
verder voorschriften geven met betrekking tot pacht en ruilverkaveling,&#13;
doch niet in het eigendomsrecht ingrijpen. (Gewoonlijk zullen dergelijke&#13;
voorschriften zich aan de eigenaar doen gevoelen. De spreker doelde waarschijnlijk&#13;
op zeer ingrijpende mutaties. R.L.).&#13;
Bedrijfsopvolging en structuur&#13;
In sommige gebieden, bijvoorbeeld in Beieren, voltrekt de bedrijfsopvolging&#13;
zich integraal en soepel zonder dat (dus) enige noodzaak van wettelijke&#13;
regeling blijkt. Elders wordt veelal op enig wettelijk agrarisch erfrecht&#13;
aangedrongen. Daarbij wordt al te vaak voorbij gegaan aan de mogelijk&#13;
ongunstige gevolgen voor de structuur. De bedrijfsstructuur beantwoordt&#13;
soms geenszins meer aan de huidige maatstaven, andere bedrijven zouden&#13;
veel meer baat kunnen hebben bij vergroting met het object in kwestie.&#13;
Bedrijfsvergroting&#13;
Een van de doelstellingen van de ruilverkaveling is bedrijfsvergroting.&#13;
De ruilverkaveling neemt evenwel veel tijd inbeslag en heeft thans ook onder&#13;
bezuinigingen te lijden. Als men de gehele landbouw overziet, blijkt dat&#13;
ook zonder ruilverkaveling zich een toeneming van de gemiddelde bedrijfsomvang&#13;
laat zien.&#13;
Prijzen en financiering&#13;
Vrijwel overal zijn de grondprijzen veel hoger geworden dan rationeel&#13;
valt te verklaren. Slechts in een deel van de gevallen kan gedacht worden&#13;
aan speculatie op een niet-agrarische bestemming. De Nederlandse preadviseur,&#13;
ir. J. Post, constateert dat zeker in Nederland de financiering van de&#13;
verwerving van een bedrijf vrijwel tot de onmogelijkheden behoort. De inkrimping van de landbouw&#13;
In alle landen is de landbouw aan inkrimping met betrekking tot de oppervlakte&#13;
onderhevig. Andere bestemmingen hebben per hectare immers&#13;
een veel hoger rendement. De transfer van voormalige landbouwgronden&#13;
behoeft wel een goede regeling.&#13;
Werkloosheid&#13;
Post wijst op de werkloosheid in de industrie, die aan de uittocht van arbeid&#13;
uit de landbouw in de weg staat. Daardoor worden bepaalde mogelijkheden&#13;
tot structuurverbetering in de landbouw beperkt.&#13;
Hoe te handelen&#13;
De Ier Scully (EG-commissie) ziet samenwerking tussen economen en de&#13;
wetgevers als uitweg uit de aan de orde gestelde problemen van de landbouw.&#13;
De EG-richtlijn van 1972 bracht één oplossing voor de zeer verschillende&#13;
problemen in de verschillende landen. Van een dergelijke aanpak valt weinig&#13;
goeds te verwachten. Hopelijk verschijnt binnenkort een betere&#13;
richtlijn.&#13;
Buiten de landbouw is een grotere werkloosheid te constateren dan binnen&#13;
die sector. Mede daarom moet de landbouw er naar streven alléén de&#13;
moeilijkheden het hoofd te bieden. Daarbij kan het C.E.D.R. zich nuttig&#13;
maken door per land na te gaan of de wetgeving de boeren niet in een ongunstige&#13;
concurrentiepositie plaatst ten opzichte van de boeren in de andere&#13;
landen. Dit onderzoek zou zich zeer goed lenen tot behandeling op een volgend&#13;
congres.&#13;
Droom&#13;
Men blijkt zich, denkend op zeer lange termijn, in een droom te kunnen&#13;
dompelen over de conceptie van het bedrijf in de toekomst. Daarbij ziet&#13;
Blaizot voor zich het kapitalistische extreem van het grote bedrijf en het&#13;
collectieve extreem van de kibbutz.</content><legacyfootnotes/><footnotes><footnote/></footnotes><auteurs>Mr. D. L. Rodrigues Lopes</auteurs><published>1980-07-01 00:00:00</published><modified>1980-07-01 00:00:00</modified><editiondate>1980-07-01</editiondate><htmlpath>https://denhollander.info/artikel/6556</htmlpath></article>
</articles></edition>
<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>12</uitgave><aflevering>11</aflevering><searchword>TvAR 12/2018</searchword><id>15287</id><udhid>UDH:TvAR/15287</udhid><titel>Pacht - Hof Arnhem-Leeuwarden, 3 april 2018,  ECLI:NL:GHARL:2018:3125  (Bonte/Bonte) (TvAR 2018/5954)</titel><searchwords><searchword>TvAR 12/2018</searchword><searchword>TvAR 2018/5954</searchword><searchword>UDH:TvAR/15287</searchword></searchwords><attachments><attachment><name>20138.pdf</name><extention>pdf</extention><url>https://denhollander.info/download/20138/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, F.J.P. Lock en B.J.H. Hofstee en de deskundige leden mr. ing. E. Oostra en ir. H.B.M. Duenk)&lt;/p&gt;&lt;p class="annotator"&gt;Met noot E.H.M. Harbers&lt;/p&gt;&lt;h3&gt;Pachtovereenkomst. Ontbinding.&lt;/h3&gt;&lt;p&gt;[Burgerlijk Wetboek, art. 7:377; Wetboek van Burgerlijke Rechtsvordering, art. 6 onder f]&lt;/p&gt;&lt;p&gt;Ontbindingsvordering van ene tegen andere broer. Vanwege in het arrest genoemde feiten en omstandigheden rechtvaardigen de tekortkomingen van de pachter niet de ontbinding van de pachtovereenkomst, in het bijzonder kunnen de gebleken pachtachterstanden in de onderhavige rechtsverhouding de ontbinding niet dragen. De niet geoorloofde verrekening in 2015 is ook niet de druppel die de emmer nu doet overlopen. Van de door de pachter te betalen kosten van herziening wijst het hof enkele bedragen toe.&lt;/p&gt;&lt;p&gt;arrest van de pachtkamer &lt;/p&gt;&lt;p&gt;in de zaak van: &lt;/p&gt;&lt;p&gt;Luc Martha Edmond Bonte, &lt;/p&gt;&lt;p&gt;wonende te Beervelde (België), &lt;/p&gt;&lt;p&gt;appellant, &lt;/p&gt;&lt;p&gt;hierna: Luc Bonte, &lt;/p&gt;&lt;p&gt;advocaat: mr. W.M. Bijloo, &lt;/p&gt;&lt;p&gt;tegen: &lt;/p&gt;&lt;p&gt;Kris Georgette Rafael Bonte, &lt;/p&gt;&lt;p&gt;wonende te Zelzate (België), &lt;/p&gt;&lt;p&gt;geïntimeerde, &lt;/p&gt;&lt;p&gt;hierna: Kris Bonte, &lt;/p&gt;&lt;p&gt;advocaat: mr. J.H. van Vliet. &lt;/p&gt;&lt;h3&gt;1 Het geding in eerste aanleg &lt;/h3&gt;&lt;p&gt;Voor het geding in eerste aanleg verwijst het hof naar de inhoud van het vonnis van 29 juli 2016 dat de pachtkamer te Middelburg (rechtbank Zeeland-West-Brabant) heeft gewezen. &lt;/p&gt;&lt;h3&gt;2 Het geding in hoger beroep &lt;/h3&gt;&lt;p&gt;2.1 Het verloop van de procedure blijkt uit: &lt;/p&gt;&lt;p&gt;- de dagvaarding in hoger beroep d.d. 29 augustus 2016, - de betekeningstukken, &lt;/p&gt;&lt;p&gt;- de memorie van grieven, &lt;/p&gt;&lt;p&gt;- de memorie van antwoord - de pleidooien overeenkomstig de pleitnotities. &lt;/p&gt;&lt;p&gt;2.2 Na afloop van de pleidooien heeft het hof arrest bepaald. &lt;/p&gt;&lt;p&gt;2.3 Luc Bonte vordert in het hoger beroep - kort samengevat - de pachtovereenkomst tussen partijen te ontbinden, Kris Bonte te veroordelen om de percelen te ontruimen en hem te veroordelen tot betaling van een bedrag van € 1.226,76 vanwege kosten herziening pachtprijs met zijn veroordeling in de kosten van de procedure in beide instanties. Tot slot vordert Luc Bonte een certificaat als bedoeld in artikel 53 van de Brussel Ibis-Vo.&lt;/p&gt;&lt;h3&gt;3 De vaststaande feiten &lt;/h3&gt;&lt;p&gt;Het hof gaat in hoger beroep uit van de volgende feiten: &lt;/p&gt;&lt;p&gt;3.1 Partijen zijn broers van elkaar. Hun vader, Emiel Bonte, overleed op 20 augustus 2009. Tussen Emiel en Kris Bonte zijn in 1995 notariële pachtbrieven opgemaakt, waaronder een pachtbrief ter zake van een perceel bouwland in de Canisvlietpolder onder Westdorpe, kadastraal bekend gemeente Sas van Gent, sectie K nummer 179 (thans: 846), 5.37.70 ha groot (hierna: het perceel). De pachtovereenkomst is door de grondkamer goedgekeurd op 8 maart 1996. Luc Bonte is Emiel Bonte opgevolgd als verpachter. Na het overlijden van Emiel Bonte hebben Luc Bonte en Kris Bonte op 23 september 2010 een pachtwijzigingsovereenkomst gesloten die is goedgekeurd door de Grondkamer. Op 1 september 2011 heeft Luc Bonte de grondkamer verzocht de pachtprijs te herzien. In hoger beroep heeft de Centrale Grondkamer de pachtprijs van het perceel bepaald op € 3.310 in totaal per jaar met ingang van 1 oktober 2011. &lt;/p&gt;&lt;h3&gt;4 Het geschil en de beslissing in eerste aanleg &lt;/h3&gt;&lt;p&gt;4.1 Luc heeft in eerste aanleg de veroordeling van Kris Bonte gevorderd tot betaling van achterstallige pacht, kosten met betrekking tot herziening van de pachtprijs en een morele schadevergoeding van € 3.500. Daarnaast heeft Luc ontbinding van de pachtovereenkomst en veroordeling tot ontruiming gevorderd. De vorderingen in reconventie van Kris Bonte zijn in hoger beroep niet aan de orde. &lt;/p&gt;&lt;p&gt;4.2 De pachtkamer heeft bij vonnis van 29 juli 2016 in conventie Kris Bonte veroordeeld tot betaling van € 947,93 aan achterstallige pacht in de periode 1 oktober 2014 tot en met 30 september 2015, te vermeerderen met 10% rente per jaar vanaf 2 oktober 2015, en € 484,99 aan kosten van herzieningen van de pachtprijs. De overige vorderingen heeft de pachtkamer afgewezen en de proceskosten zijn gecompenseerd. In reconventie zijn de vorderingen afgewezen en is Kris Bonte veroordeeld in de proceskosten. &lt;/p&gt;&lt;h3&gt;5 De beoordeling van het hoger beroep &lt;/h3&gt;&lt;p&gt;5.1 Partijen wonen in België waardoor de zaak een internationaal aspect heeft. Op grond van artikel 6 aanhef onder f Rv is de Nederlandse rechter bevoegd van de zaak kennis te nemen. &lt;/p&gt;&lt;p&gt;5.2 Aan zijn vordering tot ontbinding van de pachtovereenkomst legt Luc Bonte ten grondslag dat Kris Bonte stelselmatig te laat en te weinig pacht betaalt. Daarnaast stelt hij dat Kris Bonte zich jarenlang schuldig heeft gemaakt aan misleiding ter zake van de hoogte van de verschuldigde pachtsommen en dat Kris Bonte onrechtmatig een perceel heeft gebruikt. &lt;/p&gt;&lt;p&gt;5.3 Het hof oordeelt als volgt. Tussen partijen bestaat een fikse broedertwist. Op grond van de stukken is de schuld daarvan niet eenzijdig bij Kris Bonte te leggen. In de twist is de praktijk ontstaan dat Luc Bonte van Kris Bonte eist dat hij steeds stipt, dat wil zeggen voor of op 1 oktober van elk jaar, de exact juiste pachtsom betaalt. Indien Kris Bonte dat naar de mening van Luc Bonte niet genoegzaam doet, richt Luc Bonte zich tot de pachtrechter. Daarbij beroept Luc Bonte zich erop dat Kris Bonte zelf de hoogte van de pacht moet vaststellen omdat het een brengschuld betreft. Als Kris Bonte de volgens zijn (niet gespecificeerde) berekening verschuldigde pachtsom betaalt, stelt Luc Bonte zich op het standpunt dat het bedrag niet klopt en stuurt hij overzichten. De pachtrechter heeft geoordeeld dat Kris Bonte verzuimd heeft zijn betalingen toe te lichten en dat de berekeningen van Luc Bonte niet juist zijn (rov. 3.7 en 3.8 arrest 26 augustus 2014, productie 22 inleidende dagvaarding en rov. 5.6 en 7.2 vonnis 26 juni 2015, productie 23 bij inleidende dagvaarding, alsmede rov. 7.3 vonnis 29 juli 2016, productie 6). Zo hielden partijen elkaar in een impasse met over een weer onduidelijkheden over de hoogte van het verschuldigde en hebben zij daarover geprocedeerd. Thans zijn partijen het kennelijk erover eens dat Kris Bonte tijdig de juiste pachtsom betaalt. &lt;/p&gt;&lt;p&gt;5.4 Onderhavige zaak spitst zich toe op de pachtbetaling in 2015. Kris Bonte heeft voor dat jaar de pachtprijs berekend (€ 3.166,04) en daarop een bedrag van € 947,93 in mindering gebracht. Het restantbedrag € 2.218,11 is op 2 oktober 2015 bijgeschreven op de rekening van Luc Bonte. Op verzoek van Luc Bonte heeft Kris Bonte bij e-mail van 25 oktober 2015 meegedeeld dat hij over de periode 2009 – 2011 te veel pacht had betaald zodat hij dat heeft verrekend met de pachtprijs 2015. &lt;/p&gt;&lt;p&gt;5.5 Bij pleidooi heeft Kris Bonte nader toegelicht dat hij het bedrag heeft verrekend dat hij ten onrechte aan Luc Bonte heeft betaald na de herziening van de pachtprijs. De pachtprijs is in hoger beroep herzien met ingang van 1 oktober 2011. Kris Bonte heeft gemeend dat hij over de vijf jaren daarvoor rekening moest houden met de herziene pachtprijs en een overeenkomstig bedrag aan Luc Bonte voldaan. Hij heeft zich nadien gerealiseerd dat dat onjuist was en dat hij het teveel betaalde wilde verrekenen met de pachtprijs van 2015. Dat hij niet mag verrekenen, was hem niet bekend. Na het vonnis in eerste aanleg heeft Kris de verrekende vordering van € 947,93 alsnog voldaan met 10% rente tot de dag van voldoening. &lt;/p&gt;&lt;p&gt;5.6 Het hof acht deze tekortkoming in het licht van de hiervoor geschetste omstandigheden van het geval van een te gering gewicht om de pachtovereenkomst te ontbinden. Van stelselmatige wanbetaling is voorts geen sprake. Luc Bonte heeft overzichten in het geding gebracht waaruit volgens hem een achterstallige pacht van ruim € 12.000 volgt. Ter zitting is vastgesteld dat Luc Bonte deze overzichten heeft gebaseerd op de pachtbrieven die zijn gesloten tussen Emiel Bonte en Kris Bonte, waarbij hij is uitgegaan van de tussen partijen in aanvang overeengekomen pachtprijs, verhoogd met de wettelijke verhogingen en vermeerderd met contractuele rente van 10%. Tevens staat als onvoldoende weersproken vast dat de berekeningen van Luc Bonte niet aansluiten bij de praktijk tussen Emiel Bonte en Kris Bonte. Deze praktijk werd volgens Kris Bonte daardoor gekenmerkt dat geen rente werd gevorderd, Kris Bonte aan het eind van het jaar in plaats van voor of op 1 oktober mocht betalen en partijen alleen minnelijk tot pachtverhogingen zijn gekomen. De pachtovereenkomst tussen Kris Bonte en zijn vader lijkt daarvoor ook de mogelijkheid te bieden. Het hof wijst op “partijen zijn bevoegd om de pachtsom om de drie jaar te herzien in der minne” in de pachtbrief tussen Emiel en Kris Bonte (productie 2 inleidende dagvaarding, blad 3). Een (resterende) betalingsachterstand in de periode 1995-2008 kan daarom niet zonder meer worden aangenomen. &lt;/p&gt;&lt;p&gt;5.7 Dan resteert een aangevoerde achterstallige betaling uit 2009, waarbij Kris te laat en slechts ongeveer de helft betaalde van de verschuldigde pachtsom, en een te late betaling in 2011. Bij vonnis van 26 juni 2015 (productie 23 inleidende dagvaarding) heeft de pachtkamer te Middelburg Kris Bonte veroordeeld tot betaling van achterstallige pacht in de periode 2006 - 2008. Daarbij heeft de pachtkamer in rov. 7.1 van dat vonnis geoordeeld dat de tekortkoming van Kris Bonte in de nakoming de ontbinding van de overeenkomst op dat moment niet konden dragen. De pachtkamer heeft in het thans bestreden vonnis van 29 juli 2016 onder verwijzing naar dat oordeel onder 7.3 geoordeeld dat van structureel tekortschieten geen sprake is. Het hof sluit zich bij die oordelen aan in die zin dat de gebleken pachtachterstanden in de onderhavige rechtsverhouding de ontbinding niet kunnen dragen en oordeelt de verrekening in 2015, anders dan Luc Bonte, niet de druppel die de emmer nu doet overlopen. Ook de omstandigheden dat de pacht in 2015 een dag te laat is betaald en Kris in deze procedure vier maanden na het vonnis in eerste aanleg is overgegaan tot betaling, leggen onvoldoende gewicht in de schaal. Daarbij komt dat Kris Bonte bij dat vonnis tot niet meer is veroordeeld dan tot betaling van een bedrag te vermeerderen met 10% rente tot de dag van voldoening en gesteld noch gebleken is dat Luc Bonte een eerdere betalingsdatum heeft aangezegd. &lt;/p&gt;&lt;p&gt;5.8 Evenmin kan de omstandigheid dat Kris Bonte het perceel kadastraal bekend Sas van Gent sectie K nummer 1153 in gebruik heeft gehad na de aankoop ervan door Emiel Bonte in 2003, aangemerkt worden als een wanprestatie. Tussen partijen is niet in geschil dat Emile Bonte zich jarenlang niet tegen het gebruik door Kris Bonte van dit het perceel heeft verzet en dat Kris Bonte het gebruik inmiddels heeft beëindigd. Daartegenover heeft Luc Bonte onvoldoende aangevoerd om tot een tekortkoming terzake te kunnen concluderen. Er is geprocedeerd over de vraag of Kris Bonte dat perceel van zijn vader in pacht had ontvangen en een tegenprestatie betaalde of niet. In hoger beroep heeft dit hof geoordeeld dat niet bewezen was dat een tegenprestatie voor het gebruik werd voldaan zodat geen sprake was van pacht. De vraag of Kris Bonte gerechtigd was het perceel zonder tegenprestatie te gebruiken, is niet beoordeeld. Daarom kan niet enkel op grond van dat arrest worden gezegd dat hij het perceel zonder recht of titel gebruikte. Tot slot heeft Luc Bonte Kris Bonte verweten dat de opstelling van Kris Bonte is ingegeven door misleiding, maar daarvoor heeft hij onvoldoende aanknopingspunten gesteld, mede in het licht van hetgeen onder 5.2 is overwogen. &lt;/p&gt;&lt;p&gt;5.9 Over de gestelde tekortkoming van Kris Bonte dat hij de administratie van vader heeft achtergehouden waardoor de verschuldigde pachtsom niet kon worden berekend, heeft het hof ter zitting met partijen gesproken. Daaruit volgt als onvoldoende weersproken dat de administratie enige tijd weliswaar niet beschikbaar is geweest voor de (andere) erven, maar niet dat Kris Bonte de administratie moedwillig heeft achtergehouden. De stukken bevonden zich kennelijk bij een derde (boekhouder of adviseur). Een tekortkoming kan niet worden aangenomen. Aan bewijslevering wordt niet toegekomen. De grieven V tot en met VII falen. &lt;/p&gt;&lt;p&gt;5.10 De grieven I tot en met IV keren zich tegen de afwijzing van de vordering tot betaling van kosten die Luc Bonte stelt te hebben gemaakt in de herzieningsprocedure in eerste aanleg en in hoger beroep. Blijkens de pachtovereenkomst dient de pachter de kosten van herziening te dragen (artikel 21). Luc Bonte heeft geen grief gericht tegen het oordeel van de pachtkamer in eerste aanleg dat deze bepaling in redelijkheid moet worden toegepast. Het hof gaat daar ook vanuit. Dat wil zeggen dat Kris Bonte aan Luc Bonte de kosten die Luc Bonte in redelijkheid heeft moeten maken om tot herziening van de pachtprijs te komen verschuldigd is en dat de hoogte van de gemaakte kosten redelijk dient te zijn (de zogenoemde dubbele redelijkheidstoets). &lt;/p&gt;&lt;p&gt;5.11 De pachtkamer in eerste aanleg heeft kosten die rechtstreeks met de procedures bij de grondkamers te maken hebben toegewezen, maar de kosten voor aangetekende verzending aan Kris Bonte grotendeels niet. Ook heeft de pachtkamer afgewezen de vordering tot betaling van een taxatierapport op verzoek van Luc Bonte (€ 650) en de kosten van rechtskundige bijstand van € 559,68. De kosten voor aanmaningen heeft de pachtkamer eveneens afgewezen omdat deze niet zijn aan te merken als verbonden aan herzieningen. &lt;/p&gt;&lt;p&gt;5.12 Het hof oordeelt als volgt. Niet weersproken is dat de communicatie tussen beide broers uiterst moeizaam verloopt en dat Kris Bonte regelmatig geweigerd heeft brieven van Luc Bonte te ontvangen. Dat Luc Bonte daarom is overgegaan tot aangetekende verzending van stukken betrekking hebbend op de herziening, acht het hof daarom, anders dan de rechtbank, redelijk. Dat geldt ook voor zover Luc Bonte de correspondentie aan de Centrale Grondkamer aangetekend heeft verzonden. Bij de berekening van het toe te wijzen bedrag gaat het hof uit van de opstelling onder 26 in de inleidende dagvaarding. Het hof zal alsnog een bedrag van € 23,96 (1b € 5,99, 2b € 5,99, 3a 2 x € 5,99) toewijzen. &lt;/p&gt;&lt;p&gt;5.13 Bij een verzoek tot herziening bij de grondkamer wordt doorgaans door de deskundige van de grondkamer een taxatierapport opgemaakt. Dat en waarom het redelijk was dat Luc Bonte op zijn eigen kosten een partijtaxatierapport heeft laten opmaken, heeft Luc Bonte onvoldoende toegelicht. De kosten komen niet voor vergoeding door Kris Bonte in aanmerking. &lt;/p&gt;&lt;p&gt;5.14 Luc Bonte heeft zich in de procedure bij de Centrale Grondkamer laten bijstaan door een raadsman. Dat Luc Bonte zich in hoger beroep heeft laten bijstaan, acht het hof redelijk. De daarmee gemoeide kosten acht het hof eveneens redelijk, zodat het hof het gevorderde bedrag van € 559,68 alsnog zal toewijzen. &lt;/p&gt;&lt;p&gt;5.15 Met de pachtkamer oordeelt het hof dat de kosten van aanmaningen (post 4) niet zijn te begrijpen onder de kosten als bedoeld in artikel 21 van de pachtovereenkomst zodat de desbetreffende grief faalt. &lt;/p&gt;&lt;p&gt;5.16 Het verzoek om afgifte van een certificaat als bedoeld in artikel 53 van de Brussel Ibis-Vo is toewijsbaar, zodat gelijktijdig met dit arrest een certificaat zal worden afgegeven. &lt;/p&gt;&lt;p&gt;5.17 Door partijen zijn niet, althans niet voldoende concreet en specifiek, feiten te bewijzen aangeboden die, indien bewezen, tot andere conclusies leiden. Voor (nadere) bewijslevering ziet het hof daarom geen aanleiding. &lt;/p&gt;&lt;p&gt;Slotsom &lt;/p&gt;&lt;p&gt;5.18 Het hoger beroep faalt grotendeels zodat het bestreden vonnis zal worden bekrachtigd. Alleen voor zover een bedrag van € 484,99 aan kosten van herzieningen is toegewezen, zal dit worden verhoogd met € 583,64, dus totaal € 1.068,63. Het hof ziet geen aanleiding om de proceskostenveroordeling in eerste aanleg aan te tasten. Als de overwegend in het ongelijk te stellen partij zal het hof Luc Bonte in de kosten van het hoger beroep veroordelen. De kosten aan de zijde van Kris Bonte zullen worden vastgesteld op € 314 aan griffierecht en op € 2.682 voor salaris advocaat (3 punten x tarief II). &lt;/p&gt;&lt;p&gt;5.19 Als niet weersproken zal het hof ook de nakosten en de gevorderde wettelijke rente over de proceskosten en nakosten toewijzen zoals hierna vermeld.&lt;/p&gt;&lt;h3&gt;6 De beslissing &lt;/h3&gt;&lt;p&gt;Het hof, recht doende in hoger beroep: &lt;/p&gt;&lt;p&gt;bekrachtigt het vonnis van de pachtkamer te Middelburg (rechtbank Zeeland-West-Brabant) van 29 juli 2016 behoudens voor zover Kris Bonte is veroordeeld een bedrag van € 484,99 aan kosten van herzieningen van de pachtprijs te voldoen, vernietigt het vonnis in zoverre en doet in zoverre opnieuw recht: &lt;/p&gt;&lt;p&gt;veroordeelt Kris Bonte om tegen bewijs van kwijting aan Luc Bonte te betalen een bedrag van € 1.068,63 aan kosten van herzieningen van de pachtprijs; &lt;/p&gt;&lt;p&gt;veroordeelt Luc Bonte in de kosten van het hoger beroep, tot aan deze uitspraak aan de zijde van Kris Bonte vastgesteld op € 314 voor griffierecht en op € 2.682 voor salaris overeenkomstig het liquidatietarief en te voldoen binnen veertien dagen na dagtekening van dit arrest, en -voor het geval voldoening binnen bedoelde termijn niet plaatsvindt- te vermeerderen met de wettelijke rente te rekenen vanaf bedoelde termijn voor voldoening; &lt;/p&gt;&lt;p&gt;veroordeelt Luc Bonte in de nakosten, begroot op € 131, met bepaling dat dit bedrag zal worden verhoogd met € 68 in geval Luc Bonte niet binnen veertien dagen na aanschrijving aan deze uitspraak heeft voldaan én betekening heeft plaatsgevonden een en ander vermeerderd met de wettelijke rente te rekenen vanaf veertien dagen na aanschrijving én betekening; &lt;/p&gt;&lt;p&gt;verklaart dit arrest ten aanzien van de daarin vervatte veroordelingen uitvoerbaar bij voorraad. &lt;/p&gt;&lt;h3&gt;Noot&lt;/h3&gt;&lt;p&gt;Een broedertwist komt niet alleen in de boeken van Tolkien of Asterix voor. Ook bij de pachtrechter worden broedertwisten uitgevochten. Na het overlijden van vader Bonte is broer Luc verpachter geworden met broer Kris als pachter. Broers Bonte hebben eerder geprocedeerd over de vraag wat de omvang van het gepachte is en er is geprocedeerd over de maximaal toelaatbare pachtprijs. Verpachter wil nu van zijn broer als pachter verlost worden, omdat hij de pacht (stelselmatig) niet tijdig betaalt; hij vordert op die grond ontbinding van de pachtovereenkomst.&lt;/p&gt;&lt;p&gt;De ontbinding slaagt niet. Een van de argumenten van Luc tot ontbinding is dat Kris de pacht niet tijdig volledig betaalt. Luc beroept er zich daarbij op dat betaling van pacht een zogenaamde brengschuld is. In artikel 6: 116 BW is de wettelijke basis van de brengschuld neergelegd. Dit artikel bepaalt dat de betaling moet worden gedaan aan de woonplaats van de schuldeiser op het tijdstip van de betaling. Dat artikel laat onverlet dat wel duidelijk moet zijn welke betaling gedaan moet worden, daarover hadden partijen nu juist een verschil van inzicht. &lt;/p&gt;&lt;p&gt;Uiteindelijk blijkt dat er een te geringe betalingsachterstand is om tot ontbinding over te gaan, die tekortkoming rechtvaardigt de ontbinding niet. Het Hof maakt hier weinig woorden aan vuil. Er is dus sprake van een toepassing van de “tenzij-clausule” als bedoeld in artikel 6:265 BW. Recent heeft de Hoge Raad naar aanleiding van prejudiciële vragen bevestigd dat slechts een tekortkoming van voldoende gewicht recht geeft op ontbinding van de overeenkomst (HR 28 september 2018, ECLI:NL:HR:2018:1820).&lt;/p&gt;&lt;p&gt;Daarnaast legt de verpachter aan de vordering ten grondslag dat er sprake is van stelselmatige wanbetaling. Dat stelselmatige wanbetaling, ook als op het moment van de uitspraak er geen achterstand meer is, kan leiden tot ontbinding van de pachtovereenkomst volgt uit Pk Hof Arnhem, Prins/Staat (Pk Hof Arnhem-Leeuwarden 8 november 2016, &lt;span class="italic"&gt;TvAR&lt;/span&gt; 2017, 5862). In dit geval beroept Luc zich op betalingsachterstand over de jaren 1995-2008, toen vader nog verpachter was. Nu destijds de feitelijke praktijk omtrent de pachtbetaling tussen vader en zoon anders was, kan de rechtsopvolger er zich niet op beroepen dat er toen sprake was van stelselmatige wanbetaling. &lt;/p&gt;&lt;p&gt;De pachtovereenkomst tussen partijen blijft dus in stand. Wat nog opvalt, is dat in de pachtovereenkomst is opgenomen dat de kosten van herziening van de pachtprijs voor rekening van de pachter komen. Deze bepaling heeft aldus de toets van de grondkamer doorstaan. In deze procedure wordt de vordering getoetst aan de hand van de dubbele redelijkheidstoets. De kosten van aangetekende verzending en kosten raadsman in de procedure bij de Centrale Grondkamer kunnen die toets doorstaan, de kosten voor een (partij)taxatierapport niet. &lt;/p&gt;&lt;p&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2018-12-19 14:42:54</published><modified>2020-10-22 08:37:49</modified><editiondate>2018-12-19</editiondate><htmlpath>https://denhollander.info/artikel/15287</htmlpath></article>
</articles></edition>
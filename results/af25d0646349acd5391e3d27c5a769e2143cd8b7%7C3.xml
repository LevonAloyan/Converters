<edition><articles><article><jaar>1988</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1988</searchword><id>6295</id><udhid>UDH:TvAR/6295</udhid><titel>De pachtwetgevingen in de landen van West-Europa</titel><searchwords><searchword>TvAR 10/1988</searchword><searchword>UDH:TvAR/6295</searchword></searchwords><attachments><attachment><name>1988_nr 10_Artikel_Winkler.pdf</name><extention>pdf</extention><url>https://denhollander.info/download/6079/ci</url></attachment></attachments><inleiding>Dr. Wolfgang Winkler, 'Akademischer Oberrat' bij het Instituut voor Agrarisch Recht van de Universiteit&#13;
van Göttingen heeft op een conferentie van de Belgische Vereniging voor Agrarisch Recht d.d. 23&#13;
februari 1987 in Brussel een lezing gehouden over de pachtwetgevingen in de landen van West-Europa.&#13;
De tekst van deze lezing, gehouden in de Franse taal, is gepubliceerd in de tiende jaargang nr. 3 van 1987&#13;
van het Belgische Tijdschrift voor Agrarisch Recht.&#13;
Aangezien deze tekst, mede gezien de huidige discussie rondom het instituut Pacht, ook voor de lezers&#13;
van dit blad bijzonder belangwekkend lijkt, is hij in overleg met Dr. Winkler en de redactie van het Belgische&#13;
Tijdschrift voor Agrarisch Recht door mij in het Nederlands vertaald ter plaatsing in Agrarisch&#13;
Recht.&#13;
Toegevoegd is een later door Dr. Winkler aan mij toegezonden overzicht met betrekking tot de geraadpleegde&#13;
bronnen en literatuur.&#13;
Mr. J.H. de Jong&#13;
1. ALGEMEEN&#13;
De landen van West-Europa vertonen een grote verscheidenheid van pachtwetgevingen.&#13;
In alle landen bestaan wederzijdse betrekkingen tussen de rechtsorde, de doeleinden&#13;
van de agrarische politiek en de agrarische structuren. In de Europese Staten&#13;
die beschikken over een codificatie van het burgerlijk recht, zijn het de bepalingen&#13;
uit de burgerlijke wetboeken over huur, die het vertrekpunt vormen voor de voorschriften&#13;
met betrekking tot pacht. In Groot-Brittannië en Ierland zijn de pachtvoorschriften&#13;
afkomstig uit de Common Law. De burgerlijke wetboeken hebben de&#13;
neiging de verpachter te begunstigen. Hierin is de reden gelegen, waarom bijna alle&#13;
Europese landen in de loop van de twintigste eeuw buiten het Burgerlijk Wetboek&#13;
een toegevoegde wetgeving over de pacht hebben ingevoerd, die die bepalingen van&#13;
de burgerlijke wetboeken ten dele terzijde heeft gesteld of aangevuld. De bijzondere&#13;
wettelijke voorschriften, die afwijken van de burgerlijke wetboeken kunnen verschillende&#13;
doeleinden hebben. Aan de ene kant kan de wetgever zich richten op de&#13;
bescherming van de boer en zijn gezin door zijn juridische positie te verbeteren&#13;
(duur van de pacht, pachtprijs) of zelfs door hem de eigendom van het door hem&#13;
gepachte bedrijf te verschaffen (maatregelen voor onteigening of gedwongen koop&#13;
in het kader van landhervorming, recht van voorkeur bij verkoop ten gunste van de&#13;
pachter). Aan de andere kant dient de bijzondere pachtwetgeving tot het verzekeren&#13;
van de exploitatie van het gepachte. In dit opzicht kan men een algemene tendens&#13;
in de moderne wetgeving constateren van het bevorderen van investeringen in de exploitatie&#13;
van het gepachte hetzij van de kant van de gebruiker, hetzij van de kant&#13;
van de verpachter. Tegelijkertijd probeert de wetgever de vrijheid van onderneming&#13;
van de boer bij het exploiteren van het gepachte te vergroten (bijvoorbeeld verandering van cultuur, aansluiting bij groepslandbouw). Ten slotte probeert de moderne&#13;
pachtwetgeving de mobiliteit van landbouwgronden te bevorderen door het sluiten&#13;
van pachtcontracten te vergemakkelijken.&#13;
Er zijn aanzienlijke verschillen tussen de pachtwetgevingen. Behalve de verschillende&#13;
doeleinden van de landbouwpolitiek, zijn er de fundamentele verschillen van&#13;
de agrarische structuren in de verschillende betrokken landen, die doorslaggevende&#13;
invloed hebben op de ontwikkeling en de inhoud van de pachtwetgeving. Zo verschilt&#13;
het pachtaandeel in de totale agrarische oppervlakte per land. Er zijn landen&#13;
waar het pachtaandeel marginaal is (bijvoorbeeld Ierland, Oostenrijk, Denemarken).&#13;
Aan de andere kant bestaan er landen, waar de directe exploitatie slechts een&#13;
geringe rol speelt. Bijvoorbeeld in België wordt ongeveer 2/3 van de landbouwgrond&#13;
geëxploiteerd door pachters. Terzelfder tijd moet men een onderscheid maken tussen&#13;
landen waar de pacht van hoeven domineert (West- en Zuid-Europa) en landen&#13;
waar men hoofdzakelijk pacht aantreft van los land door eigenaren die de door hen&#13;
geëxploiteerde oppervlakte willen vergroten. Deze vorm van pacht komt vooral voor&#13;
in Midden-Europa. Het spreekt vanzelf, dat de pachter van los land, die terzelfder&#13;
tijd landbouwgrond in eigendom heeft, niet dezelfde bescherming nodig heeft als de&#13;
pachter van een hoeve.&#13;
Ten slotte plaatst het bestaan van traditionele vormen, zoals deelpacht, de wetgever&#13;
voor specifieke problemen. Buiten West- en Zuid-Europa treft men de deelpacht&#13;
slechts zelden aan.</inleiding><content>2. INDELING VAN PACHTWETGEVINGEN IN CATEGORIEËN&#13;
De burgerlijke wetboeken bevatten zeer vaak bijzondere bepalingen met betrekking&#13;
tot pacht. Maar de voorschriften van de burgerlijke wetboeken hebben een liberaal&#13;
karakter, terwijl de bijzondere wettelijke pachtregelingen buiten het burgerlijk wetboek&#13;
uitgaan van ingrijpen van de overheid in de contractuele verhouding tussen&#13;
verpachter en pachter.&#13;
Dientengevolge moet men een onderscheid maken tussen liberale wetgevingen en&#13;
dwingende wetgevingen, die de contractvrijheid van de partijen beperken of zelfs&#13;
uitsluiten.&#13;
Bijna alle Europese landen hebben in meer of mindere mate ingegrepen in de contractvrijheid&#13;
ten gunste van de pachter. Aan de ene kant kan men melding maken&#13;
van bijvoorbeeld de Franse en de Nederlandse wetgeving die een administratieve&#13;
controle op de pachtcontracten hebben ingesteld en die ingrijpen in alle belangrijke&#13;
onderdelen van het pachtcontract.&#13;
Aan de andere kant treft men de Luxemburgse wetgeving aan, die geen enkele administratieve&#13;
controle op de pacht kent, noch een wettelijke vaststelling van de&#13;
pachtprijs, maar alleen voorziet in een minimum pachtduur en aan de pachter de&#13;
mogelijkheid verschaft om de cultuur op het gepachte te wijzigen en investeringen&#13;
in de boerderij te doen. Het resultaat is dat bijna alle wetgevingen in de een of andere&#13;
vorm elementen van ingrijpen bevatten. Daarom is het indelen in categorieën een&#13;
moeilijke opgave. Maar, rekening houdend met het algemene karakter van de betrokken landen,&#13;
kan men drie groepen pachtwetgevingen onderscheiden:&#13;
a. min of meer liberaal te weten West-Duitsland, Oostenrijk, met een zekere reserve&#13;
ten aanzien van Zwitserland, Zweden, Noorwegen, Groot-Brittannië, Luxemburg&#13;
en Griekenland;&#13;
b. min of meer rigide, te weten Frankrijk, Nederland, België, Italië, Spanje en Portugal;&#13;
c. de wettelijke regelingen van Denemarken, Finland en Ierland, die een karakter&#13;
op zich vertonen. De politieke en de agrarische wetgeving van deze drie landen&#13;
hebben tot doel het verzekeren van de directe exploitatie door het beperken van&#13;
de pacht. Met het oog hierop schrijven de Deense en Finse wetgevers een maxi&#13;
mum (niet een minimum) pachtduur voor. Ierland dat in het begin van de twintigste&#13;
eeuw een grote landhervorming tot stand heeft gebracht, verbiedt het ver&#13;
pachten van landbouwgronden die in eigendom zijn toebedeeld aan hun pachters&#13;
zonder voorafgaande goedkeuring.&#13;
3. TOEPASSINGSGEBIED VAN DE SPECIFIEKE PACHTWETGEVING&#13;
3.1 Begrenzing van het toepassingsgebied van de specifieke pachtwetgevingen&#13;
De specifieke pachtwetgevingen moeten de grenzen van hun toepassingsgebied aangeven.&#13;
In het algemeen zijn hun voorschriften alleen van toepassing op landbouwobjecten.&#13;
Alleen de Noorse, Spaanse en Portugese wetgevingen zijn ook van toepassing&#13;
op bosbouw.&#13;
Soms wordt het toepassingsgebied van de specifieke pachtwetgevingen ingeperkt.&#13;
Zo kunnen de kleine agrarische percelen buiten hun werkingssfeer vallen (Frankrijk,&#13;
Noorwegen, Nederland, Zwitserland, gedeeltelijk West-Duitsland en Oostenrijk ten&#13;
aanzien van administratieve controle). Bovendien worden soms pachtcontracten tussen&#13;
familieleden uitgezonderd (Spanje, West-Duitsland alleen ten aanzien van de administratieve&#13;
controle). Diverse wetgevingen kennen speciale regels voor de pacht&#13;
van de Staat of andere openbare lichamen.&#13;
De Noorse pachtwet is alleen van toepassing op hoeven, waarvan de pachters woning&#13;
deel uitmaakt.&#13;
3.2 Verschillen tussen de specifieke pachtwetgevingen&#13;
De specifieke pachtwetgevingen zijn niet altijd eenvormig, maar kunnen onderscheid&#13;
maken tussen verschillende soorten pachtcontracten. Vaak maakt de wetgeving&#13;
verschil tussen de verpachting van hoeven en los land (Nederland, West-Duitsland,&#13;
Finland, Denemarken, Luxemburg, Oostenrijk, Zwitserland). Zo kan de minimum&#13;
pachtduur van een hoeve langer zijn dan van los land.&#13;
Het Italiaanse en het Portugese recht hebben verschillende regelingen voor de verschillende categorieën pachters al naar gelang het wel of niet gaat om&#13;
pachters die hun boerderij zelf exploiteren of met behulp van hun gezin&#13;
zonder betaald personeel (in Italië de 'coltivatore diretto', in Portugal&#13;
Tagricultor autonomo'). De Italiaanse wetgeving begunstigt 'le coltivatore&#13;
diretto' in verschillende opzichten (bijvoorbeeld pachtprijs, uitvoering van&#13;
verbeteringen). In het Portugese recht daarentegen is de minimumduur van&#13;
een pachtcontract afgesloten met een 'agricultor autonomo' korter dan die&#13;
afgesloten met een pachter die in beginsel zijn boerderij met betaalde&#13;
werknemers exploiteert. Men zou kunnen zeggen dat de Italiaanse wetgever&#13;
de kleine pachters wil beschermen, terwijl de Portugese wetgever eerder&#13;
doelt op de bescherming van verpachtingen, waarbij de pachter investeert.&#13;
Enige specifieke pachtwetgevingen bevatten bijzondere bepalingen voor&#13;
pacht-contracten van lange duur. In vergelijking met de andere&#13;
pachtcontracten kan de wetgever specifieke voorschriften geven, hetzij met&#13;
betrekking tot de duur en de contractsvernieuwing (Frankrijk, Spanje), hetzij&#13;
met betrekking tot de pachtprijs (Frankrijk voor de beroepspacht; België),&#13;
hetzij met betrekking tot de overdraagbaarheid van de pacht (Zweden).&#13;
3.3 De contractvrijheid en de specifieke pachtwetgevingen&#13;
Een beslissend probleem dient zich aan bij de verhouding tussen de&#13;
contractvrijheid van de partijen en de dwingende voorschriften van de&#13;
specifieke pachtwetgevingen. Terwijl de contractuele bedingen van de&#13;
verpachter en de pachter kunnen afwijken van de meerderheid van de&#13;
pachtvoorschriften van de burgerlijke wetboeken, zijn de bepalingen van de&#13;
specifieke pachtwetgevingen buiten de burgerlijke wetboeken in het&#13;
algemeen van dwingende aard. De Italiaanse wetgeving heeft een apart kenmerk.&#13;
Het Italiaanse Burgerlijk Wetboek erkent collectieve overeenkomsten&#13;
tussen belangenverenigingen van eigenaars-verpachters en de&#13;
belangenverenigingen van de 'coltivatori diretti' en de deelpachters. De&#13;
bepalingen van de collectieve overeenkomsten gaan zelfs vóór de dwingende&#13;
normen van de specifieke pacht wetgeving.&#13;
4. AGRARISCHE RECHTBANKEN&#13;
Diverse wetgevingen hebben agrarische rechtbanken ingesteld, samengesteld&#13;
uit beroepsrechters en vertegenwoordigers van verpachters en pachters&#13;
(bijvoorbeeld Frankrijk, Engeland, Schotland, Nederland, West-Duitsland,&#13;
Portugal, Italië, Zweden), die bevoegd zijn met betrekking tot rechtsgedingen&#13;
tussen de verpachter en de pachter. Indien er geen op gelijke voet&#13;
samengestelde rechtbanken zijn, kan een wetgeving speciale regels maken voor&#13;
de rechtsgang (Oostenrijk, Spanje). In Engeland en Schotland spelen arbiters&#13;
een belangrijke rol bij het regelen van de verhoudingen tussen de verpachter&#13;
en de pachter. Het Spaanse recht kent ook arbitrale commissies. Ten slotte&#13;
kent het Italiaanse recht een compromisprocedure voor een administratief&#13;
orgaan, voordat de zaak bij de rechtbank komt. Terwijl de&#13;
compromisprocedure in Italië verplicht is, voorziet het Finse recht in een&#13;
facultatieve compromisprocedure. Behalve agrarische rechtbanken treft men in vele landen bijzondere autoriteiten&#13;
aan die belast zijn met het nemen van zekere beslissingen ten aanzien van contractuele&#13;
verhoudingen tussen de partijen. Zo kunnen overheidslichamen bij gebrek aan&#13;
instemming van de wederpartij, toestemming geven voor verbeteringen hetzij aan de&#13;
pachter, hetzij aan de verpachter (Nederland, Italië, Spanje, Portugal, Noorwegen).&#13;
5. ADMINISTRATIEVE CONTROLE OP PACHTCONTRACTEN&#13;
Enige landen onderwerpen de pachtcontracten aan een administratieve controle.&#13;
Ten aanzien van de administratieve controle moet men drie problemen onderscheiden:&#13;
zijn toepassingsgebied; zijn doeleinden; zijn instrumenten en zijn sancties.&#13;
5. 1 Het toepassingsgebied van de administratieve controle&#13;
De wetgevingen van de landen in het Westen hebben soms een uitgebreide administratieve&#13;
controle van de agrarische grondmarkt ingevoerd met het oog op een administratieve&#13;
controle met betrekking tot de overdracht van de agrarische eigendommen,&#13;
het afsluiten van pachtcontracten of alle veranderingen in de structuur van de&#13;
agrarische exploitatie. Soms is het toepassingsgebied van de administratieve controle&#13;
van de agrarische grondmarkt beperkt, hetzij tot de overdracht van de eigendom,&#13;
hetzij tot pachtcontracten, of voorziet de wetgever in procedures en verschillende instrumenten&#13;
met betrekking tot de overdracht van de eigendom of de pachtcontracten.&#13;
Het toepassingsgebied van de administratieve controle is in het algemeen dezelfde&#13;
als die van de specifieke pachtwetgeving; maar men vindt soms beperkingen. Zo zijn&#13;
de pachtcontracten tussen familieleden of de pachtcontracten afgesloten in het kader&#13;
van de ruilverkaveling uitgezonderd van de administratieve controle (West-&#13;
Duitsland). Eveneens is de administratieve controle niet van toepassing op de verpachting&#13;
van kleine percelen (West-Duitsland, Oostenrijk). Het Deense recht onderwerpt&#13;
slechts pachtcontracten, die de bepalingen met betrekking tot cumulaties en&#13;
verenigingen raken, aan een voorafgaande goedkeuring. In al deze gevallen zijn de&#13;
betreffende pachtcontracten niet onderworpen aan de administratieve controle, hoewel&#13;
alle andere bepalingen van de specifieke pachtwetgevingen van toepassing zijn.&#13;
Soms is de administratieve controle beperkt tot zekere categorieën van agrarische&#13;
bedrijven die in het leven geroepen zijn in het kader van de grondhervorming of van&#13;
de agrarische kolonisatie. De verpachting van zodanige exploitaties of percelen kan&#13;
onderworpen zijn aan de voorafgaande toestemming van de bevoegde autoriteiten&#13;
(Italië, Ierland, Spanje).&#13;
5.2 De doeleinden nagestreefd door de administratieve controle&#13;
De administratieve controle van de pachtcontracten kan voor verschillende doeleinden&#13;
dienen. In het algemeen is hij gericht op het verzekeren van de doeleinden van de politiek van de verbetering van de agrarische structuren door het verhinderen van&#13;
het pachten van agrarische objecten door niet-agrariërs, of door het vernietigen van&#13;
pachtcontracten, die leiden hetzij tot een te grote concentratie van agrarische objecten&#13;
hetzij tot een versnippering van agrarische objecten of agrarische exploitaties&#13;
hetzij tot een situatie, waarbij de gepachte agrarische objecten te ver verwijderd zijn&#13;
van de bedrijfsgebouwen of de woning. Soms komt een controle vooraf van de&#13;
pachtprijs door de bevoegde overheidsinstanties voor (West-Duitsland, Nederland,&#13;
Zwitserland).&#13;
5.3 De instrumenten en de sancties van de administratieve controle&#13;
Verscheidene wetgevingen voorzien in een voorafgaande goedkeuring van de pachtcontracten&#13;
(Frankrijk, Nederland, Denemarken, Oostenrijk). Echter verschillen in&#13;
feite de juridische consequenties van de voorafgaande goedkeuring, of het nu om&#13;
een weigering gaat of om het niet verlenen, in de verschillende wetgevingen in aanzienlijke&#13;
mate van elkaar. De vergunning of de weigering van de goedkeuring zijn&#13;
gebaseerd op de wettelijke criteria. Het Franse recht kent een juridische goedkeuring&#13;
in zekere gevallen, die ook van toepassing is op de pacht. In het Westduitse en het&#13;
Noorse recht voorziet de wet in een bezwaarprocedure van de kant van de bevoegde&#13;
openbare autoriteit ten aanzien van het afsluiten of wijzigen van een pachtcontract.&#13;
In dit geval is de verpachter verplicht om het afsluiten of een latere wijziging te melden&#13;
aan de bevoegde administratie die binnen een vastgestelde termijn bezwaar kan&#13;
maken tegen zekere contractuele clausules of zelfs aan de contractspartijen kan vragen&#13;
om het contract te wijzigen of te vernietigen. Het Zwitserse recht maakt onderscheid&#13;
tussen een voorafgaande goedkeuringsprocedure en een bezwaarprocedure&#13;
ten aanzien van pachtcontracten. Een voorafgaande goedkeuring is nodig voor&#13;
het verpachten van agrarische percelen en voor de vaststelling van de pachtprijs. De&#13;
bezwaarprocedure verschilt in aanzienlijke mate van de bezwaarprocedure in het&#13;
Duitse en het Noorse recht. Terwijl in het Duitse en het Noorse recht het bezwaar&#13;
alleen afhangt van het initiatief van de administratie die belast is met de controle&#13;
op de pacht, welke actie mogelijk is door de verplichting voor de verpachter om het&#13;
pachtcontract te melden, hangt in het Zwitserse recht de bezwaarprocedure af van&#13;
het initiatief van hetzij personen die een wettelijk recht hebben, hetzij van zekere&#13;
autoriteiten aangewezen door de kantons. De bezwaarprocedure is van toepassing&#13;
op het bijpachten van agrarische objecten, indien de verpachter reeds over voldoende&#13;
grond beschikt of indien de gepachte objecten te ver verwijderd zijn van de gebouwen&#13;
voor de exploitatie. De bevoegde autoriteit beslist over het al of niet erkennen&#13;
van de bezwaren.&#13;
De administratieve controle moet worden verzekerd door sancties. Om de administratieve&#13;
controle mogelijk te maken moet het pachtcontract door de contractuele&#13;
partijen worden gemeld. In geval van inbreuk op deze wettelijke verplichting kan&#13;
de wet voorzien in het opleggen van boetes (Frankrijk, Zwitserland, Oostenrijk,&#13;
Noorwegen) of van administratieve dwangsommen (Duitsland). Het Deense recht&#13;
staat de registratie van de pacht toe om derden in de gelegenheid te stellen bezwaar te maken, maar de rechter zal de registratie weigeren tenzij de voorafgaande goedkeuring&#13;
of eventueel de wettelijke uitzondering op de voorafgaande goedkeuring,&#13;
zijn aangetoond. Indien in het Nederlandse recht de verpachter niet heeft voldaan&#13;
aan de plicht om het pachtcontract te melden, kan de verpachter geen actie ondernemen&#13;
met betrekking tot de betaling van de pachtsom, zolang het pachtcontract niet&#13;
is goedgekeurd. Het pachtcontract zal gelden voor onbepaalde termijn zonder dat&#13;
het door één van de partijen kan worden opgezegd.&#13;
De juridische uitwerkingen van weigeringen of gebrek aan voorafgaande goedkeuring&#13;
zijn verschillend. De sancties kunnen hetzij voortspruiten uit het burgerlijk&#13;
recht hetzij uit het strafrecht hetzij uit het administratieve recht indien de pachter&#13;
het object exploiteert ondanks de weigering tot goedkeuring of ondanks het bezwaar&#13;
van de bevoegde autoriteit.&#13;
In het Deense recht is de boete als straf de enige wettelijke sanctie, indien de pachter&#13;
het object exploiteert zonder voorafgaande goedkeuring. De andere wetgevingen&#13;
daarentegen staan directe ingrepen in de contractuele verhoudingen tussen verpachter&#13;
en pachter toe. Volgens het Franse recht heeft de definitieve weigering tot goedkeuring&#13;
of het feit, dat men niet om goedkeuring heeft gevraagd de nietigheid van&#13;
het contract ten gevolge. In het Oostenrijkse recht en in het Westduitse recht zal de&#13;
pacht vernietigd worden ingeval van weigering tot goedkeuring of ingeval van bezwaar&#13;
van de bevoegde autoriteit. Verschillende wetgevingen verlenen aan de bevoegde&#13;
autoriteit de bevoegdheid om, onder zekere voorwaarden, de contractuele&#13;
bepalingen zelf te wijzigen (Nederland, Noorwegen). In Zwitserland kan de bevoegde&#13;
autoriteit de pacht opzeggen voor de volgende herfst of voorjaarstermijn. Indien&#13;
de autoriteit de goedkeuring van de overeengekomen pachtprijs weigert, brengt zij&#13;
de te hoge pachtprijs terug tot het toegelaten bedrag.&#13;
Het Spaanse recht heeft maximum grenzen vastgesteld voor de pacht en heeft het&#13;
afsluiten van pachtcontracten met niet-professionele agrariërs verboden. Indien een&#13;
pachtcontract niet aan deze voorwaarden voldoet, sommeert het bevoegde openbare&#13;
lichaam de verpachter om de pacht op te zeggen. Indien de verpachter hieraan niet&#13;
voldoet heeft het bevoegde openbare lichaam de bevoegdheid om de betreffende&#13;
percelen te verpachten aan beroepsagrariërs wier bedrijven te klein zijn.&#13;
6. HET AFSLUITEN EN DE VORM VAN HET PACHTCONTRACT&#13;
Men moet een onderscheid maken tussen de rechten die geen vormvoorschriften&#13;
voor de pachtcontracten eisen (Zwitserland, Oostenrijk, Griekenland) en de rechten&#13;
die de schriftelijke vorm voor de pachtcontracten eisen. Soms is de schriftelijke&#13;
vorm vereist voor alle pachtcontracten, die onderworpen zijn aan de specifieke wettelijke&#13;
regeling van de pacht. In zekere gevallen is het vormvoorschrift beperkt tot&#13;
zekere categorieën van contracten. Het Luxemburgse recht en het Deense recht eisen&#13;
slechts de schriftelijke vorm voor het verpachten van agrarische bedrijven en niet&#13;
voor de verpachting van los land. Het Finse recht en het Westduitse recht schrijven&#13;
de schriftelijke vorm voor voor pachtcontracten met een duur die langer is dan twee&#13;
jaren. Het Spaanse recht kent geen vormvoorschriften voor pachtcontracten in het algemeen, maar schrijft deze wel voor met betrekking tot het afsluiten van pachtcontracten&#13;
voor lange termijn of het afsluiten van contracten voor deelpacht.&#13;
De juridische gevolgen van vormgebreken zijn verschillend. In het Finse recht zijn&#13;
de contracten afgesloten zonder de vereiste schriftelijke vorm nietig, maar de pachter&#13;
heeft het recht op schadevergoeding, indien de verpachter weigert om het contract&#13;
op schrift te stellen. In het Noorse recht zal een mondeling pachtcontract geldig&#13;
zijn ten aanzien van de partijen vanaf het ogenblik, waarop de pachter in het genot&#13;
van het gepachte is gesteld. In het Duitse recht wordt een contract waarvan de duur&#13;
is gesteld op meer dan twee jaren, geacht te zijn aangegaan voor onbepaalde tijd,&#13;
dat kan worden opgezegd binnen de toepasselijke wettelijke termijn. In andere rechten&#13;
(Nederland, Engeland, Schotland) kan de meest gerede partij, indien de schriftelijke&#13;
vorm ontbreekt, eisen dat hij op schrift wordt gesteld. In Frankrijk worden de&#13;
mondeling afgesloten contracten geacht te zijn afgesloten voor negen jaren met clausules&#13;
en onder voorwaarden per contracttype vastgesteld door de adviescommissie&#13;
voor de pacht. In het Spaanse recht heeft de administratie de bevoegdheid om het&#13;
type contract vast te stellen. Iedere partij kan eisen dat de wederpartij zich onderwerpt&#13;
aan de clausules van het type contract. Zekere rechten schrijven speciale procedures&#13;
voor, indien de partijen hebben nagelaten zekere punten te regelen. Met name,&#13;
bij gebrek aan een vaststelling van de pachtprijs, kan men voorschrijven dat deze&#13;
wordt vastgesteld door een rechter (België, Luxemburg), of door een arbiter (Engeland,&#13;
Schotland).&#13;
Voor wat betreft de registratie van de pachtcontracten kan men drie groepen onderscheiden:&#13;
a. de registratie van de pachtcontracten is verboden (West-Duitsland);&#13;
b. het merendeel van de wetgevingen laat de registratie toe. In deze gevallen is de&#13;
registratie de basis voor het bezwaar maken tegen het pachtcontract door derden;&#13;
c. In zekere gevallen kan de registratie van pachtcontracten verplicht zijn, met na&#13;
me indien de overeengekomen duur een zekere termijn te boven gaan, of ingeval&#13;
van schriftelijke pachtcontracten (Frankrijk).&#13;
7. DUUR EN OPZEGGING VAN HET PACHTCONTRACT&#13;
Behalve de vaststelling van de pachtprijs vormen de duur en de opzegging van het&#13;
pachtcontract de beslissende onderdelen van het pachtrecht. De burgerlijke wetboeken&#13;
baseren zich aanvankelijk op de contractvrijheid van de partijen bij het vaststellen&#13;
van de duur van het pachtcontract. Maar de algemene strekking van de moderne&#13;
wetgeving van de landen in het Westen gaat in de richting van het verzekeren van&#13;
een voldoende stabiliteit van de pachtcontracten door een minimum duur vast te&#13;
stellen of door aan de pachter het recht op pachtverlenging te verlenen. In de wetgeving&#13;
van de landen in het Westen kan men een onderscheid maken tussen de achtereenvolgende&#13;
regelingen met betrekking tot de duur of de opzegging van het pachtcontract. 7. 1 Pachtcontracten met een bepaalde of onbepaalde duur en periodieke contracten&#13;
De burgerlijke wetboeken hadden ook het beginsel van de contractvrijheid met betrekking&#13;
tot de vaststelling van de duur van het pachtcontract erkend en hadden aan&#13;
de contractpartijen de vrijheid verleend om een bepaalde of een onbepaalde duur&#13;
overeen te komen. Enige wetgevingen hebben deze fundamentele vrijheid van de&#13;
contractpartijen gehandhaafd. In enkele landen is deze vrijheid in beginsel onbeperkt;&#13;
de vaststelling van de duur van de pacht, hetzij bepaald of onbepaald, hangt&#13;
dus uitsluitend af van de wil van de partijen (West-Duitsland, Oostenrijk).&#13;
Het Engelse recht, het Schotse recht en het Ierse recht kennen een andere onderscheiding.&#13;
Zij maken onderscheid tussen pachtcontracten voor een bepaalde termijn&#13;
en periodieke pachtcontracten, die zijn afgesloten voor een bepaalde periode en die&#13;
voor dezelfde periode hernieuwd worden, tenzij zij zijn opgezegd.&#13;
7.2 Verbod van pachtcontracten afgesloten voor een onbepaalde duur&#13;
Het Finse en het Zweedse recht laten alleen pachtcontracten toe, die zijn afgesloten&#13;
voor een bepaalde duur. Voor wat de overeengekomen duur betreft zijn de partijen&#13;
in beginsel vrij. Bij afwezigheid van het vaststellen van de duur van het pachtcontract,&#13;
wordt het contract geacht te zijn aangegaan voor twee jaren (Finland), drie&#13;
jaren (Zweden met betrekking tot los land) of vijfjaren (Zweden met betrekking tot&#13;
hoeven met een woning).&#13;
7.3 Minimum duur&#13;
Het merendeel van de wetgevingen in het Westen schrijft een minimum duur van&#13;
de pachtcontracten voor. Soms zijn er verschillen tussen de minimum duur voor los&#13;
land en de minimum duur voor hoeven. De minimum duur varieert van vijftien jaar&#13;
(Italië) tot twaalf jaar (Nederland voor hoeven), negen jaar (Frankrijk, België, Zwitserland&#13;
voor hoeven, Luxemburg voor hoeven), zes jaren (Spanje, Italië voor pachtcontracten&#13;
in zekere bergstreken; Portugal voor een pachtcontract met een niet-zelfstandige&#13;
agrariër, die hoofdzakelijk gebruik maakt van betaalde krachten; Zwitserland,&#13;
Luxemburg en Nederland voor pachtcontracten met betrekking tot los land),&#13;
vijf jaren (Noorwegen, Zweden voor pachtcontracten met betrekking tot hoeven&#13;
met een woning), vier jaren (Griekenland) en één jaar (Portugal voor de zelfstandige&#13;
agrariërs). In Zwitserland en Nederland kunnen de bevoegde autoriteiten de overeenkomst&#13;
met betrekking tot een pachtduur korter dan de minimale wettelijke duur&#13;
goedkeuren.&#13;
De Engelse en de Schotse wetgevingen hebben periodieke pachtcontracten afgesloten&#13;
voor perioden korter dan één jaar, omgevormd in periodieke pachtcontracten&#13;
van jaar tot jaar. 7.4 Maximum duur&#13;
Bij uitzondering voorzien de wetgevingen van de landen in het Westen in een&#13;
maximum duur. Denemarken en Finland streven naar het verzekeren van een&#13;
systeem van directe exploitatie door de pachtcontracten te beperken en door&#13;
een maximum duur vast te stellen. Voor dit doel voorzien het Deense recht&#13;
en het Finse recht in een maximum duur voor de pacht van hoeven van&#13;
vijftien jaar en voor de verpachting van los land van tien jaar.&#13;
Op indirecte wijze hebben de Westduitse en de Griekse wetgevingen een&#13;
maximum duur van 30 jaar ingesteld door aan iedere partij toe te staan om&#13;
het pachtcontract na verloop van 30 jaar op te zeggen aan de wederpartij&#13;
met inachtneming van de voorgeschreven wettelijke termijn.&#13;
7.5 Periode van verlenging van het pachtcontract&#13;
Bij gebrek aan een geldige opzegging of ingeval van stilzwijgende&#13;
voortzetting van het pachtcontract komt de duur van de verlenging overeen&#13;
met die van de minimum duur (Italië vijftien of zes jaar, Frankrijk negen&#13;
jaar, België negen jaar). In de andere gevallen is de periode korter dan die&#13;
van de minimum duur (Zwitserland en Nederland zes jaar zowel voor hoeven&#13;
als voor los land, Luxemburg drie jaar voor hoeven; voor wat los land betreft&#13;
is er een eerste verlenging van drie jaar en successievelijke verlengingen van&#13;
jaar tot jaar; Portugal drie jaar ten aanzien van agrariërs die in overwegende&#13;
mate gebruik maken van gesalarieerde krachten en één jaar ten aanzien van&#13;
zelfstandige agrariërs). In Spanje zijn de achtereenvolgende verlengingsperioden&#13;
beperkt tot vijftien jaar. In het Zweedse recht komt de&#13;
verlengingsperiode overeen met de duur die door partijen is&#13;
overeengekomen, maar zij is beperkt tot een maximum duur van vijfjaar.&#13;
Het Engelse en het Schotse recht kennen een verlenging van jaar tot jaar.&#13;
Een stilzwijgende verlenging van jaar tot jaar treft men eveneens aan in het&#13;
recht van Oostenrijk en Noorwegen. Bij de afloop van de overeengekomen&#13;
duur voorziet het Westduitse recht een pachtcontract voor onbepaalde tijd.&#13;
7.6 Recht van de pachter op pachtverlenging&#13;
Verschillende wetgevingen hebben voorzien in procedures en mechanismen&#13;
voor het beperken van de bevoegdheid van de pachter om het pachtcontract&#13;
op te zeggen. Bij gebrek aan een geldige opzegging van de verpachter wordt&#13;
het pachtcontract verlengd voor een door de wet vastgestelde periode. In dit&#13;
opzicht kan men twee systemen onderscheiden:&#13;
a. Achtereenvolgende verlengingen&#13;
Diverse wetgevingen verlenen aan de pachter het recht op achtereenvolgende&#13;
pachtverlengingen. Er zijn diverse mechanismen en procedures (beperking&#13;
van het recht tot opzegging tot zekere redenen; het recht van de pachter om bezwaar te&#13;
maken tegen opzegging door de verpachter, noodzaak van een rechterlijke&#13;
bekrachtiging of goedkeuring van de opzegging door de verpachter) die&#13;
dienen tot het beperken van de bevoegdheid van de verpachter om de pacht&#13;
op te zeggen. Aan de ene kant kan het recht van de verpachter tot&#13;
opzegging beperkt worden tot ernstige redenen of tot het uitoefenen van het&#13;
recht om het verpachte zelf in gebruik te nemen (Frankrijk, België). In het&#13;
Belgische recht moet de verpachter in ieder geval de bekrachtiging van de&#13;
opzegging vragen aan de rechtbank, indien de pachter er niet bij geschrifte&#13;
in heeft berust. In Zweden kan, ingeval van opzegging door de verpachter,&#13;
de pachter een beroep doen op de rechtbank om zijn recht op verlenging te&#13;
doen gelden. In het Portugese recht kan de verpachter geen bezwaar maken&#13;
tegen de eerste verlengingen (de eerste verlenging met drie jaar ten aanzien&#13;
van de niet autonome agrariër en de vijf eerste verlengingen met betrekking&#13;
tot de autonome agrariërs); gedurende deze periode kan alleen de pachter&#13;
opzeggen. Na deze periode kan de verpachter opzeggen, maar de pachter kan&#13;
bezwaar maken en in dit geval kan de verpachter een beroep doen op de&#13;
rechtbank, die de opzegging door de verpachter slechts onder zekere&#13;
voorwaarden zal bekrachtigen. Het Engelse en het Schotse recht verlenen aan&#13;
de pachter de bevoegdheid om bezwaar te maken tegen een opzegging door&#13;
de verpachter. In dat geval moet de opzegging door de rechtbank worden&#13;
goedgekeurd. De rechtbank beschikt over een zekere mate van vrijheid in de&#13;
beoordeling, maar moet zijn goedkeuring in diverse gevallen geven&#13;
(Schotland). In Engeland worden vergelijkbare gevallen uitgezonderd van de&#13;
goedkeuring door de rechter. Bij gebrek aan goedkeuring door de rechter&#13;
wordt het pachtcontract verlengd van jaar tot jaar.&#13;
b. Verlengingen beperkt tot een zekere periode&#13;
Het aantal verlengingen is beperkt in het Spaanse recht. Na het verstrijken&#13;
van de minimum duur van zes jaar, van de eerste verlengingsperiode van zes&#13;
en drie andere opeenvolgende perioden van telkens drie jaar, is de&#13;
verpachter geheel vrij om de pacht op te zeggen.&#13;
7.7 Verlenging van het pachtcontract door de rechter&#13;
In zekere landen is de rechtbank bevoegd tot het verlengen van het&#13;
pachtcontract. In Nederland kan de pachter een beroep doen op de&#13;
rechtbank ingeval van opzegging door de verpachter en de rechter kan het&#13;
pachtcontract onder zekere voorwaarden iedere keer voor een maximum duur&#13;
van zes jaar verlengen. Het Zwitserse recht verleent aan de rechter de&#13;
bevoegdheid om op verzoek van de pachter een pachtcontract voor een hoeve&#13;
die is opgezegd of afgelopen te verlengen voor een termijn variërend tussen&#13;
drie en zes jaar.&#13;
Het Westduitse recht en het Oostenrijkse recht verbinden de verlenging&#13;
door de rechter met een systeem van aanwijzende termijnen, die de&#13;
wetgever passend acht voor de pacht. In West-Duitsland is de verlenging van&#13;
het pachtcontract uitgesloten na verloop van achttien jaar indien het&#13;
pachtcontract een hoeve betreft en na verloop van twaalf jaar, indien het pachtcontract los land betreft. Het&#13;
Oostenrijkse recht stelt de volgende aanwijzende termijnen vast: tuinbouw,&#13;
wijnbouw of fruitbedrijven: vijftien jaar; andere landbouwbedrijven en&#13;
percelen bestemd voor tuinbouw, wijnbouw of fruitbedrijven: tien jaar;&#13;
andere agrarische percelen: vijf jaar. Indien het pachtcontract deze termijn&#13;
overschrijdt is de verlenging uitgesloten. De Oostenrijkse wet voorziet in een&#13;
verlenging door de rechter voor termijnen variërend tussen twee en vier jaar.&#13;
7.8 Redenen voor opzegging, met name het recht tot wederingebruikneming&#13;
In de rechten met een liberaal karakter is de verpachter in beginsel vrij om de&#13;
pacht op te zeggen; hij moet slechts rekening houden met een&#13;
opzeggingstermijn of met een vorm van opzegging volgens de wet of&#13;
overeengekomen door de contractpartijen. In de meer dirigistische&#13;
wetgevingen is het recht van de verpachter tot opzegging beperkt tot hetzij&#13;
ernstige redenen (bijvoorbeeld het niet-betalen van de pachtprijs, slechte&#13;
bedrijfsvoering), hetzij ingeval van aanwending van de gepachte grond voor&#13;
niet agrarische doeleinden, hetzij in het geval van het uitoefenen van het recht&#13;
tot wederingebruikneming. De wederingebruikneming wordt mogelijk&#13;
gemaakt door verscheidene wetgevingen ingeval van wederingebruikneming&#13;
of ingeval van aanwending voor niet-agrarische doeleinden. Het&#13;
pachtcontract kan voor haar afloop onder zekere voorwaarden worden&#13;
opgezegd. Het Franse recht heeft met het oog hierop een jaarlijks&#13;
verlengbaar pachtcontract met een maximum duur van zes jaar ingevoerd&#13;
indien de verpachter bij het vervallen van een van de jaarlijkse verlengingen&#13;
voorstelt een of meerdere nakomelingen op het gepachte te installeren.&#13;
Indien de begunstigde niet voldoet aan de voorwaarden voor&#13;
wederingebruikneming of, indien de verpachter niet de aanwending voor&#13;
agrarische doeleinden bewerkstelligt, heeft de pachter die ten gevolge van&#13;
een opzegging het gepachte heeft moeten verlaten recht op herstel in zijn&#13;
rechten op het gepachte met schadevergoeding of, indien hij er de voorkeur&#13;
aan geeft, recht op alleen schadevergoeding.&#13;
Enige rechten voorzien in schadevergoeding aan de pachter, indien de&#13;
verpachter de pacht heeft opgezegd wegens een aanwending voor nietagrarische&#13;
doeleinden van het gepachte (Zweden, Nederland, Frankrijk), of&#13;
indien de verpachter het pachtcontract heeft opgezegd op grond van een&#13;
reden, waarvoor de pachter niet verantwoordelijk is (Engeland, Schotland,&#13;
Italië). Het Engelse en het Schotse recht voorzien in een aanvullende&#13;
schadevergoeding voor de pachter tot een bedrag gelijk aan de pachtprijs,&#13;
betaald in de vier laatste jaren onder zekere voorwaarden; deze&#13;
schadevergoeding is bestemd om de pachter te helpen om een nieuwe&#13;
economische activiteit te ontplooien.&#13;
7.9 Pachtcontracten met een lange termijn&#13;
Diverse wetgevingen hebben langlopende pachtcontracten ingesteld. Op&#13;
deze contracten zijn bijzondere voorschriften van toepassing; hetzij met&#13;
betrekking tot de verlenging (Frankrijk, Spanje), hetzij met betrekking tot de pachtprijs (Frankrijk,&#13;
België).&#13;
8. PACHTPRIJS&#13;
8.1 Vorm van de pachtprijs&#13;
De wetgevingen van de landen in het Westen tenderen tot de betaling van de pachtprijs&#13;
in geld. In het Nederlandse recht kan een pachtprijs slechts worden overeengekomen&#13;
in Nederlands geld, behoudens goedkeuring door de bevoegde autoriteit. In&#13;
verscheidene andere rechten kan de pachter de omzetting van de pachtprijs in geld&#13;
eisen (Spanje, Finland), of hij kan de pachtprijs altijd in geld voldoen (België).&#13;
8.2 De hoogte van de pachtprijs&#13;
Men moet een onderscheid maken tussen de landen waar de partijen in beginsel vrij&#13;
zijn om de pachtprijs vast te stellen (Luxemburg, Groot-Brittannië, Ierland, de&#13;
Scandinavische landen) en de landen waar de wetgever tussenbeide komt bij het&#13;
vaststellen van de pachtprijs. Er zijn in hoofdzaak twee methoden om de pachtprijs&#13;
vast te stellen. Aan de ene kant kan de wet in het algemeen een juiste en billijke&#13;
pachtprijs voorschrijven. In dit geval is het de taak van de openbare autoriteiten of&#13;
de rechtbanken om de juiste pachtprijs voor ieder geval vast te stellen (Oostenrijk,&#13;
West-Duitsland, Spanje). Aan de andere kant kan de wet voorzien in mechanismen&#13;
en reglementaire procedures voor het vaststellen van de toelaatbare hoogte (Frankrijk,&#13;
Italië, Portugal, Nederland, België, Zwitserland). In het algemeen wordt de&#13;
toelaatbare pachtprijs vastgesteld in de vorm van een geldsom onafhankelijk van de&#13;
prijs van de produkten op basis van de waarde van het rendement of van andere factoren.&#13;
Alleen het Franse recht voorziet in de schatting van de pachtprijs in een bepaalde&#13;
hoeveelheid waren, terwijl deze hoeveelheid moet liggen tussen maxima en&#13;
minima.&#13;
In enkele gevallen kan de toelaatbare pachtprijs worden verhoogd. Het Italiaanse&#13;
recht voorziet in een pachtverhoging van tien punten ten aanzien van de 'conduttori&#13;
non coltivatori diretti' die de boerderij in overwegende mate exploiteren met behulp&#13;
van gesalarieerde agrariërs. De Franse en de Belgische wetgevingen laten een zekere&#13;
verhoging toe voor enkele typen langlopende pachtcontracten.&#13;
8.3 Controle op de pachtprijs&#13;
Men moet een onderscheid maken tussen twee systemen: het systeem van controle&#13;
vooraf en latere controle op de pachtprijs. Zwitserland, West-Duitsland en&#13;
Nederland hebben een controle ingesteld bij het afsluiten van het pachtcontract. Het Nederlandse en het Zwitserse recht leggen de&#13;
pachtprijs op een strikte wijze vast door middel van reglementaire mechanismen.&#13;
Een contract, waarbij de pachtprijs niet in overeenstemming is met de toelaatbare&#13;
pachtprijs zal niet door de bevoegde openbare instantie worden goedgekeurd. In&#13;
West-Duitsland kan de openbare autoriteit bezwaar maken tegen een pachtcontract,&#13;
indien er een ernstige wanverhouding tussen de overeengekomen prijs en het rendement&#13;
van het gepachte object bestaat. De andere wetgevingen die voorschriften bevatten&#13;
met betrekking tot de pachtprijs, kennen een controle achteraf door de rechter.&#13;
In deze landen kunnen de partijen een beroep doen op de rechtbank, hetzij op&#13;
ieder ogenblik (Oostenrijk, Italië, België), hetzij na verloop van een bepaalde termijn&#13;
(Portugal en Spanje: na één jaar, Frankrijk, in de loop van het derde jaar van&#13;
het genot).&#13;
8.4 Aanpassing van de pachtprijs aan veranderde omstandigheden&#13;
De pachtprijs kan aan veranderde omstandigheden worden aangepast, hetzij op&#13;
grond van contractuele bepalingen, hetzij op grond van rechterlijke of administratieve&#13;
mechanismen.&#13;
De wetgevingen verschillen met betrekking tot de toelaatbaarheid van indexerende&#13;
clausules. Het Nederlandse en het Duitse recht verbieden dit in beginsel; maar deze&#13;
clausules kunnen onder zekere voorwaarden worden goedgekeurd. Het Spaanse&#13;
recht daarentegen begunstigt het opnemen van indexenderende clausules. Bij gebrek&#13;
aan minnelijke overeenstemming kan de meest gerede partij een beroep doen op de&#13;
rechtbank om een indexerende clausule in het pachtcontract te doen opnemen. Indien&#13;
de pachtprijs is vastgelegd, hetzij tengevolge van voorschriften hetzij tengevolge&#13;
van administratieve beslissingen voorzien de wetgevingen in procedures om de&#13;
pachtprijs te wijzigen. In Frankrijk vormen de hoeveelheden waren, die bepalend&#13;
zij voor de pachtprijs een object van een nieuw onderzoek in een periode die de negen&#13;
jaren niet overschrijdt. In Italië zullen de coëfficiënten, die bepalend zijn voor&#13;
de hoogte van de pachtprijs, jaarlijks gewijzigd worden.&#13;
De wetgevingen verschillen in die zin dat de partijen een aanpassing van de pachtprijs&#13;
op ieder ogenblik kunnen eisen of na verloop van een zekere termijn. De wetten&#13;
kunnen ook aan de partijen het recht verlenen om een wijziging van de pachtprijs&#13;
te vragen in het geval waarin het vaststellen van de pachtprijs niet onderhevig is aan&#13;
het tussenbeide komen van de wetgever, maar geheel vrij is (Luxemburg, Engeland,&#13;
Schotland). In Frankrijk kan de lopende pachtprijs slechts herzien worden bij hernieuwing.&#13;
Het merendeel van de rechten leggen periodes vast na verloop waarvan&#13;
een wijziging kan worden geëist (West-Duitsland: twee jaar; België, Luxemburg,&#13;
Engeland alleen voor periodieke pachtcontracten, niet voor pachtcontracten waarvan&#13;
de duur bepaald is: drie jaar; Nederland: drie jaar of na het van kracht worden&#13;
van nieuwe voorschriften voor de pachtprijs; Portugal: zes jaar). In Italië kunnen&#13;
de partijen de aanpassing van de pachtprijs na de jaarlijkse herziening van de pachttarieven&#13;
eisen. In Zwitserland kan een herziening van de pachtprijs worden geëist,&#13;
zodra een nieuw reglement op de toelaatbare pachtprijs in werking is getreden. In Spanje kan iedere partij een beroep doen op de rechtbank om de pachtprijs te laten&#13;
wijzigen, indien de pachtprijs meer dan 15% hoger of lager is dan de juiste&#13;
prijs.&#13;
9. VRIJHEID VAN DE PACHTER OM VERANDERINGEN AAN TE BRENGEN&#13;
IN DE WIJZE VAN CULTUUR&#13;
De burgerlijke wetboeken hebben als strekking de verpachter te beschermen tegen&#13;
een slechte exploitatie door de pachter. Als gevolg hiervan verbieden zij in het algemeen&#13;
een verandering van de wijze van cultuur van de gepachte gronden door de&#13;
pachter zonder toestemming van de verpachter. De moderne wetgeving bedoelt de&#13;
vrijheid van onderneming van de pachter te bevorderen door hem de bevoegdheid&#13;
te verlenen om het gepachte vrijelijk te exploiteren en zijn cultuur te wijzigen. Enkele&#13;
rechten handhaven nog het traditionele beginsel dat de pachter de toestemming&#13;
van de verpachter nodig heeft om de wijze van cultuur van de gepachte gronden te&#13;
wijzigen (bijvoorbeeld Zwitserland). Andere wetgevingen eisen in beginsel de toestemming&#13;
van de verpachter voor een verandering van de wijze van cultuur, maar&#13;
bij gebrek aan zijn toestemming kunnen een agrarische rechtbank (West-Duitsland)&#13;
of openbare instanties (Portugal, Nederland) de toestemming van de verpachter vervangen&#13;
door hun goedkeuring. In Frankrijk is de pachter verplicht om zijn voornemen&#13;
om de wijze van cultuur te wijzigen te melden aan de verpachter en de verpachter&#13;
kan een beroep doen op de rechtbank om bezwaar te maken tegen het voornemen&#13;
van de pachter. Maar vaak worden contractuele clausules die de vrijheid van de&#13;
pachter hetzij met betrekking tot de wijze van cultuur van de gepachte gronden hetzij&#13;
met betrekking tot het beschikken over de produkten van de boerderij, beperken&#13;
nietig verklaard (Italië, Luxemburg, België, Engeland, Schotland).&#13;
10. VERBETERINGEN VAN DE PACHTER EN VAN DE VERPACHTER&#13;
10.1 Verbeteringen van de pachter&#13;
Het belangrijkste probleem dat aan het aanbrengen van verbeteringen door de pachter&#13;
is verbonden, is de betaling van een schadevergoeding aan de afgaande pachter.&#13;
Aan de ene kant zijn investeringen van de kant van de pachter onmisbaar voor de&#13;
bedrijfsvoering en de ontwikkeling van een boerenbedrijf; zij dienen voor de rentabiliteit&#13;
en de levensvatbaarheid van de boerderij. Aan de andere kant zou de verplichting&#13;
om een schadevergoeding aan de afgaande pachter te betalen een aanzienlijk&#13;
ongemak voor de verpachter kunnen blijken te zijn. De burgerlijke wetboeken&#13;
hebben in het algemeen de toestemming van de verpachter geëist, indien de pachter&#13;
het voornemen heeft om uitgaven te doen voor nuttig onderhoud of nuttige verbeteringen.&#13;
Bij gebrek aan toestemming van de verpachter kunnen de burgerlijke wetboeken&#13;
voorzien in schadevergoeding voor de pachter op grond van zaakwaarneming zonder titel of van ongerechtvaardigde verrijking (bijvoorbeeld Griekenland,&#13;
Zwitserland).&#13;
De moderne wetgeving neigt tot het verbeteren van de positie van de pachter en&#13;
tot het mogelijk maken van het doen van investeringen in de boerderij. Dientengevolge&#13;
verlenen diverse wetgevingen aan de pachter de bevoegdheid om onder zekere&#13;
voorwaarden zonder toestemming van de verpachter verbeteringen in het gepachte&#13;
object aan te brengen.&#13;
Soms maken de wetten onderscheid tussen vrije werkzaamheden, waarvoor geen&#13;
vergunning nodig is en de werkzaamheden die aan een vergunning zijn onderworpen&#13;
(Frankrijk, Engeland, Schotland). Het Engelse en het Schotse recht kennen drie typen&#13;
verbeteringen: vrije werkzaamheden (het 'tenant's right'); werkzaamheden&#13;
waarvoor de toestemming van de verpachter verplicht is; werkzaamheden waarvoor&#13;
de minister van Landbouw toestemming kan geven bij gebrek aan instemming van&#13;
de verpachter. In het Franse recht vindt men vier typen werkzaamheden: vrije werkzaamheden;&#13;
werkzaamheden waarvoor een toestemming hetzij van de verpachter&#13;
hetzij van de rechtbank nodig is; werkzaamheden waaraan een melding verbonden&#13;
is aan de verpachter, die er bezwaar tegen kan maken; werkzaamheden, die uitgevoerd&#13;
kunnen worden op grond van een gunstig advies van een technisch comité.&#13;
De Italiaanse wetgeving maakt onderscheid tussen verbeteringen waarvoor een gunstig&#13;
advies van een openbare instelling nodig is en de kleine verbeteringen die kunnen&#13;
worden aangebracht door de pachter, die de hoedanigheid van een 'coltivatore diretto'&#13;
heeft onder de enige voorwaarde van een voorafgaande melding aan de verpachter.&#13;
De wetgevingen verschillen al naar gelang de toestemming wel of niet in ieder geval&#13;
verplicht is. Er zijn nog enige rechten die de toestemming eisen van de verpachter&#13;
ten aanzien van verbeteringen van de pachter hetzij in ieder geval (bijvoorbeeld&#13;
Zwitserland), hetzij voor zekere werkzaamheden (Engeland). Andere wetgevingen&#13;
eisen ook de toestemming van de verpachter maar bij gebrek aan zijn toestemming&#13;
kunnen een rechtbank (Frankrijk, West-Duitsland, België, Luxemburg) of een&#13;
openbare autoriteit (Portugal, Nederland, Engeland ten aanzien van zekere verbeteringen)&#13;
toestemming verlenen. In diverse gevallen kunnen de werkzaamheden worden&#13;
uitgevoerd door de pachter hetzij na een melding van de pachter aan de verpachter&#13;
(Italië voor zekere verbeteringen van de kant van de 'coltivatore diretto': Frankrijk,&#13;
Schotland) hetzij op grond van een gunstig advies van een openbare instelling&#13;
(Spanje, Italië, Frankrijk). Ingeval van goedkeuring van de verbeteringen die de&#13;
pachter voornemens is aan te brengen door een rechtbank of een openbare autoriteit,&#13;
kan de verpachter besluiten ze op een zekere termijn op zijn kosten aan te brengen.&#13;
De begroting van de hoogte van de schadevergoeding kan afhangen van diverse&#13;
factoren. Aan de ene kant kan de wetgever rekening houden met de wijze waarop&#13;
de verbeteringen door de pachter zijn aangebracht door bijvoorbeeld een onderscheid&#13;
te maken tussen gebouwen, beplantingen en werkzaamheden met betrekking&#13;
tot grondbewerking (Frankrijk), In Luxemburg en België wordt de hoogte van de&#13;
schadevergoeding voor de afgaande pachter op een verschillende wijze begroot al&#13;
naar gelang het pachtcontract is opgezegd door de pachter of de verpachter of de aangevoerde reden. Het Belgische recht voorziet in een schadevergoeding&#13;
betaalbaar aan de afgaande pachter, zelfs in de gevallen, waarin noch de&#13;
verpachter heeft toegestemd in de verbeteringen noch de rechtbank ze heeft&#13;
goedgekeurd, maar het beperkt in dit geval de hoogte van de&#13;
schadevergoeding tot het bedrag van de pacht-sommen betaald in de loop&#13;
van de laatste drie jaren.&#13;
Onder zekere voorwaarden voorzien diverse wetgevingen in plaats van in&#13;
een schadevergoeding, betaalbaar aan de afgaande pachter, in een&#13;
verlenging van het pachtcontract door de rechter (Spanje, Portugal, West-&#13;
Duitsland) tot aan het moment waarop de kosten van de pachter zijn&#13;
afgeschreven.&#13;
10.2 Verbeteringen van de verpachter&#13;
Diverse wetgevingen verlenen ook aan de verpachter de bevoegdheid tot het&#13;
aanbrengen van verbeteringen zelfs tegen de wil van de pachter op&#13;
voorwaarde van goedkeuring of gunstig advies van de kant van een&#13;
rechtbank of autoriteit. In dit geval kan de verpachter een verhoging van de&#13;
pachtprijs vragen (bijvoorbeeld West-Duitsland, Italië, Spanje, etc).&#13;
11. VERVREEMDING VAN HET GEPACHTE OBJECT EN VOORKEURSRECHT&#13;
BIJ VERVREEMDING TEN GUNSTE VAN DE PACHTER&#13;
Ingeval van vervreemding van het gepachte object doet zich het probleem voor&#13;
te weten of de verwerver wel of niet in de plichten of de rechten van de&#13;
verpachter is getreden. In de wetgevingen in het Westen kan men twee geheel&#13;
tegengestelde oplossingen waarnemen. Aan de ene kant het beginsel koop&#13;
breekt pacht en aan de andere kant het beginsel koop breekt geen pacht. Maar&#13;
tegenwoordig hebben bijna alle wetgevingen het beginsel van koop breekt&#13;
pacht verlaten of op zijn minst beperkt. De algemene tendens van de moderne&#13;
wetgeving neigt tot het beschermen van de pachter ingeval van vervreemding&#13;
van het gepachte object door de verwerver in de plaats te stellen van de&#13;
verpachter en door de pachter een voorkeursrecht van koop te verschaffen.&#13;
Soms wordt de verwerver in de plaats gesteld van de verpachter in ieder&#13;
geval van vervreemding van het gepachte object (Nederland, België,&#13;
Luxemburg, Groot-Brittannië, Zwitserland, Portugal). Andere landen eisen&#13;
een authentieke pachtovereenkomst of een zekere datum om de bevoegdheid&#13;
van de verwerver om de pachter te verdrijven uit te sluiten. Aan de andere&#13;
kant kan de overgang op de verwerver van het gepachte van de&#13;
verplichtingen en de rechten van de verpachter afhangen van een registratie&#13;
van het pachtcontract in het grondregister (Zweden, Denemarken, Oostenrijk,&#13;
Spanje, Griekenland, ten aanzien van pachtcontracten met een overeengekomen&#13;
pachtduur van meer dan negen jaar). Ten slotte kan de&#13;
indeplaatsstelling van de verwerver van de verpachter afhangen van het&#13;
ingaan van het genot van de pachter met betrekking tot het gepachte object&#13;
(Finland, West-Duitsland); in deze rechten wordt de verwerver slechts in de&#13;
plaats gesteld van de verpachter in het geval dat de pachter reeds het genot&#13;
van het gepachte heeft verkregen. Verscheidene landen verlenen aan de pachter een voorkeursrecht tot koop bij vervreemding&#13;
(Frankrijk, Italië, Zwitserland, Portugal, Spanje, België, Nederland).&#13;
Het juridische effect van het voorkeursrecht tot koop bij vervreemding kan verschillen.&#13;
Ingeval van verkoop zonder rekening te houden met het voorkeursrecht van de&#13;
pachter kan deze onder zekere voorwaarden eisen, in de plaats gesteld te worden van&#13;
de verwerver (bijvoorbeeld Frankrijk, België, Italië, Spanje). Het Nederlandse recht&#13;
verleent aan de pachter in dit opzicht alleen het recht om van de verkoper een schadevergoeding&#13;
te ontvangen.&#13;
12. ONDERPACHT EN OVERDRACHT VAN HET PACHTCONTRACT&#13;
De rechten van de landen in het Westen verschillen al naar gelang de pachter al dan&#13;
niet de bevoegdheid heeft tot onderverpachting of overdracht van het pachtcontract&#13;
aan een derde. Ten aanzien hiervan kan men drie groepen wetgevingen onderscheiden:&#13;
a. Enkele rechten verlenen in beginsel aan de pachter het recht tot onderverpachting&#13;
en zelfs tot overdracht van zijn pachtcontract aan een ander tenzij dit hem bij&#13;
het contract is verboden (Engeland, Oostenrijk).&#13;
b. De andere groep bestaat uit de rechten die de toestemming van de verpachter&#13;
verlangen, indien de pachter het voornemen heeft tot onderverpachting of over&#13;
dracht van zijn pachtcontract aan een derde (Nederland, België, Luxemburg, Schot&#13;
land, de Scandinavische landen, West-Duitsland, Zwitserland). Het Belgische recht&#13;
en het Luxemburgse recht eisen zelfs een schriftelijke toestemming van de verpachter.&#13;
In deze landen zijn er enige uitzonderingen op het beginsel dat de toestemming&#13;
van de verpachter noodzakelijk is. In België en in Luxemburg kan de pachter zijn&#13;
pachtcontract overdragen aan zijn nakomelingen zonder toestemming van de ver&#13;
pachter. In Nederland kan de rechtbank een pachter op leeftijd of een invalide pachter&#13;
machtigen om zijn pachtcontract aan een lid van zijn gezin over te dragen. Vol&#13;
gens het Zweedse recht kan een pachter, waarvan de overeengekomen pacht de duur&#13;
van tien jaren te boven gaat, onder zekere voorwaarden zijn pachtcontract aan een&#13;
derde overdragen zonder toestemming van de verpachter. Ten slotte erkennen het&#13;
Westduitse en het Zwitserse recht een wettelijke overdracht van een aanvullend&#13;
pachtcontract met betrekking tot los land, indien de eigenaar van een hoeve die behalve&#13;
zijn eigen land ook enige percelen los land exploiteert, zijn hoeve onder de levenden&#13;
overdraagt aan zijn opvolger in het kader van vooruitlopen op de opvolging.&#13;
c. Ten slotte zijn er landen waarvan de wetgeving in beginsel de onderverpachting&#13;
en de overdracht van een pachtcontract verbiedt (Frankrijk, Spanje, Portugal, Italië).&#13;
Maar deze wetten kennen tegelijkertijd uitzonderingen op dit verbod. In Frank&#13;
rijk kan de pachter het pachtcontract overdragen aan zijn nakomelingen met toe&#13;
stemming van de verpachter; bij gebrek aan overeenstemming kan men door de&#13;
rechtbank gemachtigd worden tot overdracht. Het Spaanse recht kent ook enkele&#13;
uitzonderingsgevallen op het verbod van onderverpachting of overdracht van het&#13;
pachtcontract. Met name kan de pachter onderverpachten aan zijn nakomelingen,&#13;
zelfs zonder instemming van de verpachter. Het Portugese recht staat alleen de overdracht van het pachtcontract toe aan een agrarische coöperatie. Ten slotte verbiedt&#13;
het Italiaanse recht in beginsel de onderverpachting, maar indien de verpachter binnen&#13;
een termijn van vier maanden geen bezwaar maakt, is de onderpachter in het&#13;
pachtcontract in de plaats gesteld.&#13;
13. DOOD VAN DE PACHTER EN OPVOLGING IN HET PACHTCONTRACT&#13;
De wetgever moet het belangrijkste probleem met betrekking tot de consequenties&#13;
van de dood van de pachter ten aanzien van het pachtcontract regelen. Er zijn twee&#13;
tegengestelde oplossingen mogelijk, die men tot op heden kan aantreffen in de wetgevingen&#13;
van de landen in het Westen. Aan de ene kant heeft de verpachter de bevoegdheid&#13;
om de erfgenamen van de pachter naar willekeur op te zeggen. Engeland&#13;
heeft tussen 1976 en 1984 een bijzonder systeem van opvolging in het pachtcontract&#13;
ingevoerd, een systeem volgens welke zekere naaste verwanten, die deel hadden gehad&#13;
in het gepachte bedrijf, een actie hebben kunnen instellen om met elkaar het&#13;
pachtcontract voort te zetten in de plaats van de overleden pachter. Sedert 1984&#13;
wordt dit systeem slechts toegepast indien de partijen de toepassing hiervan zijn&#13;
overeengekomen. Bij gebrek aan een zodanige overeenkomst kan de verpachter ingeval&#13;
van overlijden van de pachter, de pacht opzeggen indien hij wil. Aan de andere&#13;
kant zijn er wetgevingen volgens welke de dood van de pachter geen enkele invloed&#13;
op het pachtcontract heeft; de verpachter heeft niet de bevoegdheid om het pachtcontract&#13;
van de erfgenamen op te zeggen (Oostenrijk).&#13;
Een andere groep wetgevingen verleent in beginsel aan alle erfgenamen de bevoegdheid&#13;
om het pachtcontract voort te zetten, mits zij aan bepaalde voorwaarden&#13;
voldoen. De Westduitse en Griekse rechten verlenen aan de verpachter slechts een&#13;
recht om het pachtcontract op te zeggen, indien geen van de erfgenamen voldoende&#13;
garantie biedt voor een normale exploitatie van het gepachte object. Het Italiaanse&#13;
recht voorziet in de voortzetting van het pachtcontract, indien er minstens één erfgenaam&#13;
is, die de hoedanigheid heeft van een 'coltivatore diretto' of die in hoofdzaak&#13;
agrariër is. De Spaanse wet geeft aan de erfgenamen die het pachtcontract kunnen&#13;
voortzetten een bijzondere voorrang; maar in ieder geval moet de erfgenaam die het&#13;
pachtcontract wil voortzetten een beroepsagrariër zijn. Nederland verleent aan de&#13;
rechter een grote vrijheid in het regelen van de gevolgen van de dood van de pachter.&#13;
De rechtbank kan beslissen dat een of meerdere erfgenamen het pachtcontract zullen&#13;
kunnen voortzetten, dat de andere erfgenamen uitgesloten zullen zijn, of dat het&#13;
pachtcontract zal worden opgezegd.&#13;
Ten slotte zijn er rechten, die het recht op het voortzetten van het pachtcontract&#13;
door zekere naaste verwanten beperken. Het Schotse recht maakt onderscheid tussen&#13;
de naaste verwanten en de andere erfgenamen. Terwijl de verpachter naar willekeur&#13;
het pachtcontract kan opzeggen met betrekking tot de andere erfgenamen binnen&#13;
een termijn van twee jaren, is zijn recht om het pachtcontract met betrekking&#13;
tot de naaste verwanten op te zeggen beperkt tot zekere ernstige redenen (bijvoorbeeld&#13;
gebrek aan voldoende garanties om het gepachte object te exploiteren). Het&#13;
Franse en het Luxemburgse recht beperken de bevoegdheid om het pachtcontract voort te zetten tot naaste verwanten die deel hebben of deel hebben gehad in de exploitatie.&#13;
In het Zwitserse recht kan de verpachter bezwaar maken tegen de voortzetting&#13;
van het pachtcontract indien de langstlevende partner en de nakomelingen onvoldoende&#13;
garanties bieden voor een normale exploitatie van het gepachte object.&#13;
Het Portugese recht eist dat de naaste verwanten, die het pachtcontract willen voortzetten,&#13;
hebben samengewoond en samengewerkt met de overledene. Andere wetgevingen&#13;
verlenen aan de langstlevende partner of aan alle nakomelingen (België, Finland)&#13;
of alleen aan de langstlevende partner (Noorwegen) de bevoegdheid ongeacht&#13;
of bekend is dat zij over agrarische bekwaamheden beschikken of deel hebben gehad&#13;
aan het bedrijf.&#13;
Voor het geval dat meerdere personen de bevoegdheid hebben om het pachtcontract&#13;
voort te zetten, hebben het Franse recht, het Luxemburgse recht en het Belgische&#13;
recht het systeem van toedeling bij voorkeur of wederingebruikneming ingesteld.&#13;
Het Spaanse en het Portugese recht hebben bijzondere opvolgingsregelingen&#13;
ingesteld tussen de rechthebbenden.&#13;
14. PACHTCONTRACT EN FAMILIEVERHOUDINGEN&#13;
Het pachtcontract kan een zekere rol spelen met betrekking tot de verdeling van de&#13;
onverdeeldheid en met betrekking tot familieverhoudingen. De Franse wetgeving&#13;
kent twee bijzondere vormen van toedelingen bij voorkeur, de toedeling bij voorkeur&#13;
met de belofte van een langlopend pachtcontract en verdeelde toedelingen onder&#13;
beding van een langlopend pachtcontract. In het Luxemburgse recht kan een&#13;
mede-erfgenaam eisen dat de gebouwen voor de exploitatie en de levende en dode&#13;
veestapel hem worden toebedeeld; degene aan wie de gebouwen zijn toebedeeld&#13;
heeft gedurende tien jaren een voorkeursrecht ingeval van verpachting met betrekking&#13;
tot de onroerende goederen bestemd voor de exploitatie, die in het aandeel van&#13;
andere doelhebbenden terecht zijn gekomen. In Italië hebben mede-erfgenamen, die&#13;
landbouwgronden exploiteren met als belangrijkste functie landbouwer of in de hoedanigheid&#13;
van 'coltivatore diretto' het recht tot het exploiteren van het aandeel van&#13;
hun deelhebbenden in de vorm van een pachtcontract.&#13;
Het Zwitserse recht heeft het voorkeursrecht van pacht ingesteld ten gunste van&#13;
de nakomelingen, indien de eigenaar van een agrarisch bedrijf het gaat verpachten;&#13;
dit voorkeursrecht van pacht strekt tot het verzekeren van het instandhouden van&#13;
de boerderij in de handen van het boerengezin.&#13;
15. DEELPACHT&#13;
De deelpacht bestaat slechts in enkele Europese landen, met name in Frankrijk,&#13;
Spanje, Portugal, Italië en Griekenland. De burgerlijke wetboeken verschillen met&#13;
betrekking tot de voorschriften voor deelpacht. Soms treft men bijzondere titels aan&#13;
voor deelpacht (Italië, Griekenland). Andere burgerlijke wetboeken maken slechts&#13;
terloops melding van deelpacht in het kader van bepalingen over de pacht (Zwitserland). Het Oostenrijkse wetboek en het Spaanse wetboek onderwerpen de deelpacht&#13;
niet aan de voorschriften met betrekking tot pacht, maar aan die van de burgerlijke&#13;
maatschap. Het merendeel van de wetgevingen bevat geen bijzondere regelingen&#13;
voor deelpacht.&#13;
De moderne wetgeving met betrekking tot pachtcontracten vertoont drie karakteristieke&#13;
kenmerken met betrekking tot deelpacht. Aan de ene kant heeft de wetgever&#13;
de bedoeling om de deelpachter te beschermen en om zijn positie te verbeteren.&#13;
Dientengevolge onderwerpt de wetgeving op verschillende punten de deelpacht aan&#13;
voorschriften van de specifieke pacht wetgeving, maar hij geeft ook enkele bijzondere&#13;
regels, waarin rekening wordt gehouden met de specifieke voorwaarden van de&#13;
deelpacht. Zo neigt de wetgever tot het beperken ten aanzien van de verpachter en&#13;
het uitbreiden ten aanzien van de deelpachter. Zo komt in het Franse recht ten minste&#13;
2/3, in het Italiaanse recht ten minste 64% en in het Portugese recht ten minste&#13;
de helft van de produkten toe aan de deelpachter. Het Spaanse recht stelt in verschillende&#13;
opzichten de regeling voor deelpachters die uitsluitend hun persoonlijke arbeid&#13;
inbrengen, gelijk met de wettelijke regeling voor betaalde agrarische werknemers&#13;
door hun het recht op het minimum loon op grond van de wetgeving op het arbeidsrecht&#13;
te garanderen.&#13;
Aan de andere kant kan de wetgeving de omzetting van deelpacht in gewone pacht&#13;
mogelijk maken en bevorderen. Onder zekere voorwaarden kan de eigenaar of de&#13;
deelpachter om de omzetting vragen (Frankrijk, Italië). In het Spaanse recht kan de&#13;
deelpachter kiezen voor een omzetting van de deelpacht in gewone pacht indien de&#13;
eigenaar hem heeft opgezegd.&#13;
Ten slotte kan de werkgever trachten om de deelpacht te doen verdwijnen. Zo&#13;
heeft de Italiaanse wetgever in 1964 het afsluiten van nieuwe deelpachtovereenkomsten&#13;
verboden door ze nietig te verklaren. De Portugese Pachtwet van 1977&#13;
heeft de bedoeling om voor de toekomst de deelpacht langzamerhand te doen verdwijnen.&#13;
16. CONCLUSIES&#13;
De wettelijke regeling van de pacht komt voort uit de burgerlijke wetboeken, die&#13;
zich baseren op het beginsel van de contractvrijheid en die in beginsel de eigenaar&#13;
begunstigen. Successievelijk hebben bijna alle landen in het Westen bijzondere voorschriften&#13;
ingevoerd, die neigen tot het verbeteren van de positie van de pachter en&#13;
tot het tegelijkertijd verzekeren van de agrarische bedrijfsvoering. Eigenlijk gezegd&#13;
verschilt het tussenbeide komen van de wetgever in de verschillende landen aanzienlijk.&#13;
Er zijn landen die een grote mate van contractvrijheid hebben gehandhaafd en&#13;
er zijn er ook die op een strikte manier de contractuele verhoudingen tussen verpachter&#13;
en pachter hebben gereglementeerd. Bij uitzondering kan de wetgever de bedoeling&#13;
hebben om het systeem van directe exploitatie te verzekeren door de pachtcontracten&#13;
te beperken.&#13;
De mate van inmenging van de Staat in de pachtcontracten hangt af van de agrarische&#13;
structuren (percentage oppervlakte geëxploiteerd door pachters, overheersing van de pacht van volledige objecten of aanvullende pacht, belang van de deelpacht)&#13;
en de doeleinden van de agrarische politiek van het betreffende land.&#13;
Maar de pachtwetgeving maakt ook de grenzen van het overheidsingrijpen zichtbaar.&#13;
Soms is de wetgeving niet geheel en al geslaagd in het veranderen van de agrarische&#13;
structuren om zijn doeleinden tot stand te brengen. In Ierland ontduikt de&#13;
praktijk de beperkingen met betrekkingen tot pacht door het afsluiten van opeenvolgende&#13;
pachtcontracten (de 'agistment en conacre'), waarvan de duur beperkt is tot&#13;
elf maanden; zodanige contracten worden niet beschouwd als pachtcontracten. Het&#13;
verbod van deelpachten in Italië heeft niet het afsluiten van nieuwe deelpachtcontracten&#13;
kunnen verhinderen, en zo is de Italiaanse wetgever gedwongen geweest om&#13;
met terugwerkende kracht door middel van een wet van 1971 de deelpachtcontracten,&#13;
die in strijd met de wet waren gesloten, geldig te verklaren. Tegelijkertijd kan&#13;
een pachtwetgeving effecten veroorzaken die de wetgeving niet bedoeld heeft. Zo&#13;
kan de strengheid van de pachtwetgeving in ernstige mate de verpachters ontmoedigen&#13;
om hun agrarische bezittingen te verpachten.&#13;
Dit maakt een conflict mogelijk tussen een te strenge pachtwetgeving, die gepachte&#13;
exploitatie bedoelt te verzekeren en te handhaven en het fundamentele doel van de&#13;
agrarische politiek om de mobiliteit van de grond te bevorderen, die momenteel&#13;
onontbeerlijk is voor het vergroten van de oppervlakte die voor de boerderijen beschikbaar&#13;
is en om levensvatbare en rendabele agrarische bedrijven te bevorderen&#13;
door hen toe te staan zich aan te passen aan de economische veranderingen. Dientengevolge&#13;
hebben diverse wettelijke verbeteringen van de specifieke pachtwetgeving&#13;
getracht om de tegengestelde eisen van voldoende bescherming van de pachter en het&#13;
gepachte bedrijf aan de ene kant en de bevordering van de mobiliteit van agrarische&#13;
grond aan de andere kant, met elkaar in overeenstemming te brengen.&#13;
De bescherming en de handhaving van het agrarische bedrijf zonder de noodzakelijke&#13;
mobiliteit van de grond te verhinderen, zal de fundamentele taak van de wetgever&#13;
van de landen in het Westen blijven. Gedurende de twee laatste decennia heeft&#13;
de specifieke pachtwetgeving in de landen in het Westen voortdurend wijzigingen&#13;
ondergaan. De economische voorwaarden voor de agrarische activiteit en de agrarische&#13;
structuren zijn voortdurend bezig om zich te ontwikkelen en te veranderen.&#13;
Dientengevolge zal men in de toekomst voortdurende wijzigingen van de specifieke&#13;
pachtwetgeving kunnen verwachten, die dienen tot het aanpassen van de juridische&#13;
voorschriften aan de veranderende omstandigheden en aan nieuwe ontwikkelingen&#13;
en eisen.&#13;
RECHTSBRONNEN EN LITERATUUR MET BETREKKING TOT HET PACHTRECHT&#13;
1. Rechtsvergelijking&#13;
Alfred Pikalo, Land- und forstwirtschaftliches Grundstücksverkehrs- und Erbrecht&#13;
im westlichen Europa. Berlin 1961; Rechtsvergleichende Untersuchung über die Beziehungen&#13;
zwischen Verpachter und Pachter in den EWG-Landern (Europaische Wirtschaftsgemeinschaft. Reihe Landwirtschaft. 6). Brussel 1961; Emmanuel S.&#13;
Abensour; Pedro Moral-Lopez, Principles of Land Tenancy Legislation. A Comparative&#13;
Study. In Collaboration with Erich H. Jacoby; Victor Gimenez Landinez.&#13;
Rom; FAO 1966 (FAO Legislative Series. No. 6); Jean Mégret, Quelques problèmes&#13;
concernant les baux ruraux en Europe. Rivista di Diritto Agrario 1968, I, S, 53 ff.&#13;
Landwirtschaftliches Pachtrecht in Europa (Hefte der Deutschen Gesellschaft für&#13;
Agrarrecht e.V.), Berlin, Bonn 1970; Les baux ruraux en Europe occidentale. Paris:&#13;
La documentation francaise 1970 (Notes et études documentaires. 3665); Le droit&#13;
des baux ruraux des Pays du Marché Commun. Université des Sciences Comparés,&#13;
Luxembourg 1973; Jürgen Lukanow, Pachtdauer und Pachterschutz in den europaischen&#13;
Landern. Agrarrecht 1974, S. 237 ff.; L'affito dei fondi rustici nei paesi&#13;
della Communita Europea (a cura di Emilio Romagnoli e Alberto Germanö). Roma&#13;
1975; Jean Mégret, Les législations des baux ruraux des pays de 1'Europe Occidentale.&#13;
Paris 1977 (Série Scientifique du CEDR); Carlos Vattier Fuenzalida, Las mejoras&#13;
en el arrendamiento rüstico. Estudio de derecho comparado. Salamanca 1978; Jürgen&#13;
Lukanow, Bodeneigentum und Landwirtschaftsbetrieb. In: Comité Europeo de&#13;
Derecho Rural (CEDR), Asociación Espanola de Derecho Agrario (AEDA), IX.&#13;
Congreso y Coloquio Europeos de Derecho Rural. Valencia 29 de septiembre - 2&#13;
de octubre de 1977. 1979, S. 39 ff.; Suat Aksoy, Ahmet Erkus, Wolfgang Winkler,&#13;
Das türkische Agrarrecht im Vergleich mit der Agrargesetzgebung einiger europaischer&#13;
Lander. Köln 1980 (Schriftenreihe des Instituts für Landwirtschaftsrecht&#13;
der Universitat Göttingen. Bd. 23), S. 454 ff.; Los arrendamientos rüsticos en los&#13;
paises del Mercado Comün Europeo. Instituto de Estudios Economicos. Textos y&#13;
Documentos. 5. Madrid 1980; Alan Harrison, Factors influencing ownership, tenancy,&#13;
mobility and use of farmland in the Member States of the European Community&#13;
(Commission of the European Communities, Information on Agriculture.&#13;
86). Brussel 1982; Wolfgang Winkler, Das Landpachtrecht in den Benelux-Landern.&#13;
In: Agrarrecht im Wandel. Festschrift für Wolfgang Büttner. Köln 1986 (Schriftenreihe&#13;
des Instituts für Landwirtschaftsrecht der Universitat Göttingen. Bd. 32), S.&#13;
129 ff.&#13;
II. De verschillende landen&#13;
1. België: Landpachtgezetz vom 4. November 1969; art. 1714-1751 Code Civil -&#13;
Kommentierungen zum Landpachtrecht Robert Eeckloo, Pacht en Voorkoop. Leu&#13;
ven 1970; Henri Closon, Le bail a ferme. Bruxelles 1970; Henri d'Udekem d'Acoz,&#13;
Ivan Snick, Het Pachtrecht. Brussel 1970; Yves de Coster, De Landpacht, Administatief&#13;
Lexicon. Brugge.&#13;
2. Denemarken: Lov om landbrugsejendomme (Gesetz über landwirtschaftliche&#13;
Grundstücke) in der Fassung vom 30. November 1978, geandert durch Gesetz vom&#13;
4. Juni 1986.&#13;
3. Duitse Bondsrepubliek: §§ 585-597 BGB; Landpachtverkehrsgesetz vom 8.&#13;
November 1985 - Hermann J Fa&amp;#946;bender, Hans-Joachim Hötzel, Jürgen Luka&#13;
now, Landpachtrecht. Landpachtneuordnungsgesetz und Landpachtverkehrsgesetz. Munster 1988 (Aschendorffs Juristische Handbücher. Bd. 91); Bernold Bendel,&#13;
Theodor Becker, Landpachtverkehrsgesetz. Münster-Hiltrup 1986.&#13;
4. Finland: Gesetz Nr. 258 vom 29. April 1966 (jordlegolag - maanvuokraliki).&#13;
5. Frankrijk: Art. L 411-1 - Art. 481-1; Art. R 411-1 - Art. 464-1 Code Rural;&#13;
Art. 1714-1751; 1764-1778 Code Civil; Art. 188-1 ff. Code Rural; insbesondere Art.&#13;
188-6 Code Rural - Joseph Hudault, Droit Rural. Droit de Pexploitation agricole.&#13;
Paris 1987 (Précis Dalloz), S. 119-450; Jacques Lachaud, Guide des baux ruraux.&#13;
Annales des Loyers. No. 2/3 - 1985, S. 113 ff.&#13;
6. Griekenland: Art. 619-647 ZGB.&#13;
7. Groot-Brittannië: 7.1. Engeland en Wales: Agricultural Holdings Act 1986 - James Muir Watt,&#13;
Agricultural Holdings Act 1986. London: 1986; s. auch noch zum früheren Recht:&#13;
C.P. Rodgers, Agricultural Tenancies Law and Practice. London 1985&#13;</content><legacyfootnotes/><footnotes><footnote/></footnotes><auteurs>Dr. W. Winkler</auteurs><published>1988-10-01 00:00:00</published><modified>1988-10-01 00:00:00</modified><editiondate>1988-10-01</editiondate><htmlpath>https://denhollander.info/artikel/6295</htmlpath></article>
</articles></edition>
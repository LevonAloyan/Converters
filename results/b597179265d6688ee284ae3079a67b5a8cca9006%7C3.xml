<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2004</searchword><id>3650</id><udhid>UDH:TvAR/3650</udhid><titel>De Boer e.a. / De Vries (TvAR 2004/5242)</titel><searchwords><searchword>TvAR 9/2004</searchword><searchword>TvAR 2004/5242</searchword><searchword>UDH:TvAR/3650</searchword></searchwords><attachments><attachment><name>2004_nr 9_Rechtspraak_5242.pdf</name><extention>pdf</extention><url>https://denhollander.info/download/3647/ci</url></attachment></attachments><inleiding>[Pachtwet art. 49 lid 5]&#13;
&#13;
Vordering van de pachter tot indeplaatsstelling&#13;
van zijn zoon in zijn plaats als&#13;
pachter. Omtrent de aanwezigheid bij de&#13;
zoon van voldoende opleiding en ervaring&#13;
bestaan bij het hof geen twijfels. Wel twijfelt&#13;
het hof eraan of de voorgestelde pachter&#13;
serieus voornemens is het bedrijf over te&#13;
nemen en of diens voornemen ook realiseerbaar&#13;
is. Het hof stelt de pachter in de&#13;
gelegenheid stukken over te leggen waaruit&#13;
blijkt dat het voornemen van de voorgestelde&#13;
pachter om het bedrijf over te nemen&#13;
serieus en realiseerbaar is. De nagezonden&#13;
stukken laten echter zoveel twijfels omtrent&#13;
de ernst en uitvoerbaarheid van de bedrijfsovername&#13;
over dat het ervoor moet worden&#13;
gehouden dat de voorgestelde pachter&#13;
onvoldoende waarborgen biedt voor een&#13;
behoorlijke bedrijfsvoering. De vordering&#13;
tot indeplaatsstelling wordt om die reden&#13;
afgewezen. Volgt vernietiging van het&#13;
bestreden vonnis, met, gelet op de familierelatie&#13;
van partijen, compensatie van de&#13;
proceskosten van beide instanties.</inleiding><content>ARREST VAN 28 MEI 2002 IN DE ZAAK&#13;
VAN:&#13;
1. Trijntje de Boer, wonende te Ureterp,&#13;
gemeente Opsterland,&#13;
2. Pieter de Vries, wonende te Ureterp,&#13;
gemeente Opsterland,&#13;
3. Margje de Vries, wonende te Drogeham,&#13;
gemeente Achtkarspelen,&#13;
4. Anna de Vries, wonende te Oostermeer,&#13;
gemeente Tytsjerksteradiel,&#13;
5. Neeltje de Vries, wonende te Haulerwijk,&#13;
gemeente Ooststellingwerf,&#13;
6. Hendrik de Vries, wonende te Boelenslaan,&#13;
gemeente Achtkarspelen,&#13;
appellanten,&#13;
procureur: mr. J.M.J. Huver,&#13;
tegen&#13;
Gerrit de Vries, wonende te Drachtstercompagnie,&#13;
gemeente Smallingerland,&#13;
geïntimeerde,&#13;
procureur: mr. P.C. Plochg.&#13;
1 Het geding in eerste aanleg&#13;
De pachtkamer van het kantongerecht te&#13;
Beetsterzwaag heeft op 13 februari 2001 en&#13;
28 augustus 2001 tussen appellanten (verder&#13;
ook te noemen: de verpachters) als gedaagden&#13;
en geïntimeerde (verder ook te noemen: de&#13;
pachter) als eiser vonnissen gewezen. Voor de&#13;
procedure in eerste aanleg, alsmede voor de&#13;
beslissing en de motivering van de in eerste&#13;
aanleg gewezen uitspraak wordt verwezen&#13;
naar de inhoud van het vonnis van 28 augustus&#13;
2001, dat in afschrift aan dit arrest is&#13;
gehecht.&#13;
2 Het geding in hoger beroep&#13;
2.1 De verpachters hebben bij exploot van&#13;
28 september 2001 aangezegd van het voormelde&#13;
vonnis van 28 augustus 2001 in hoger&#13;
beroep te komen, met dagvaarding van de&#13;
pachter voor dit hof.&#13;
2.2 Bij memorie van grieven hebben de verpachters&#13;
vier grieven tegen het bestreden&#13;
vonnis aangevoerd en toegelicht, enkele producties&#13;
overgelegd, bewijs aangeboden en&#13;
overeenkomstig het onder 2.1 genoemde&#13;
exploot geconcludeerd dat het hof het bestreden&#13;
vonnis zal vernietigen en, opnieuw rechtdoende,&#13;
de pachter in zijn vordering niet-ontvankelijk&#13;
zal verklaren, dan wel hem deze zal&#13;
ontzeggen, met zijn veroordeling in de kosten&#13;
van de procedure in beide instanties.&#13;
2.3 Bij memorie van antwoord heeft de pachter&#13;
de grieven bestreden, bewijs aangeboden&#13;
en geconcludeerd dat het hof, zo nodig onder&#13;
aanvulling c.q. verbetering van de gronden,&#13;
het bestreden vonnis zal bekrachtigen, met&#13;
veroordeling van de verpachters in de kosten&#13;
van de procedure in hoger beroep.&#13;
2.4 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De grieven&#13;
De pachter heeft tegen het vonnis de volgende&#13;
grieven aangevoerd:&#13;
I. Ten onrechte oordeelt de pachtkamer in&#13;
rechtsoverweging 2.3.1 dat de theoretische&#13;
opleiding van de voorgestelde pachter voldoende&#13;
is en ten onrechte oordeelt de pachtkamer&#13;
in rechtsoverweging 2.3.2 dat de door&#13;
de voorgestelde pachter opgedane ervaring&#13;
voldoende waarborgen voor een behoorlijke&#13;
bedrijfsvoering biedt.&#13;
II. Ten onrechte oordeelt de pachtkamer dat&#13;
verpachters niet met feiten onderbouwd hebben&#13;
dat de voorgestelde pachter niet betrokken&#13;
is geweest bij de exploitatie van het&#13;
bedrijf.&#13;
III. Ten onrechte oordeelt de pachtkamer&#13;
onder 2.3.5 dat het thans niet melken van de&#13;
koeien onvoldoende is om er vanuit te gaan&#13;
(dat) Tjipke onvoldoende waarbogen biedt&#13;
voor een behoorlijke bedrijfsvoering.&#13;
IV. Ten onrechte heeft de beslissing van de&#13;
pachtkamer ex artikel 49 lid 3 naar billijkheid&#13;
niet geleid tot afwijzing van de vordering tot&#13;
indeplaatsstelling.&#13;
4 De vaststaande feiten&#13;
De pachtkamer heeft in haar vonnis van&#13;
28 augustus 2001 onder 2 feiten vastgesteld.&#13;
Aangezien daartegen als zodanig geen grieven&#13;
zijn aangevoerd of bezwaren zijn geuit, zal&#13;
het hof in hoger beroep ook van die feiten uitgaan.&#13;
Bovendien staat vast dat de pachtkamer&#13;
bij beschikking van 28 augustus 2001 het&#13;
onder 2.1.7 van het vonnis in deze zaak genoemde&#13;
verzoek van de pachter tot verlenging&#13;
van de pachtovereenkomst heeft afgewezen&#13;
voor het geval bij gewijsde wordt beslist dat&#13;
de vordering tot indeplaatsstelling van de&#13;
zoon van pachter Tjipke wordt afgewezen en&#13;
de pachtovereenkomst heeft verlengd met een&#13;
periode van zes jaar voor het geval voormelde&#13;
vordering bij gewijsde wordt toegewezen.&#13;
Van deze beschikking is geen van partijen in&#13;
hoger beroep gekomen.&#13;
5 De beoordeling van het geschil in&#13;
hoger beroep&#13;
5.1 De pachtkamer heeft de vordering van de&#13;
pachter tot indeplaatsstelling van zijn zoon,&#13;
Tjipke de Vries, bij het bestreden vonnis toegewezen,&#13;
daartoe onder meer overwegende&#13;
dat de verpachters niet aannemelijk hebben&#13;
gemaakt dat de voorgestelde pachter onvoldoende&#13;
waarborgen biedt voor een behoorlijke&#13;
bedrijfsvoering. Het hoger beroep richt&#13;
zich tegen deze beslissing.&#13;
5.2 Het hof acht het wenselijk nadere inlichtingen&#13;
van partijen en van de voorgestelde&#13;
pachter te verkrijgen. Het zal daartoe een&#13;
comparitie van partijen gelasten, welke tevens&#13;
benut wordt om te bezien of partijen het op&#13;
een of meer punten met elkaar eens kunnen&#13;
worden. De pachter wordt verzocht om de&#13;
jaarrekening 2000/2001 (eventueel in conceptvorm)&#13;
binnen de hierna vermelde termijn in&#13;
het geding te brengen.&#13;
5.3 Iedere verdere beslissing wordt aangehouden.&#13;
De beslissing&#13;
Het hof, rechtdoende in hoger beroep:&#13;
bepaalt dat partijen, vergezeld door hun advocaten,&#13;
op maandag 1 juli 2002 te 10.00 uur&#13;
voor de pachtkamer van dit hof zullen verschijnen,&#13;
in één van de zalen van het Paleis&#13;
van Justitie, Walburgstraat 2-4 te Arnhem,&#13;
voor de in overweging 5.2 van dit arrest&#13;
omschreven doeleinden;&#13;
bepaalt dat de voorgestelde pachter dan in&#13;
persoon aanwezig zal zijn;&#13;
bepaalt dat pachter de onder 5.2 bedoelde&#13;
jaarrekening en dat partijen de overige&#13;
bescheiden waarop zij een beroep zouden willen&#13;
doen en die zij ter comparitie willen overleggen&#13;
uiterlijk één week voor de dag van de&#13;
comparitie in kopie aan de wederpartij en aan&#13;
het hof toe te zenden;&#13;
houdt iedere verdere beslissing aan.&#13;
ARREST VAN 8 OKTOBER 2002&#13;
1 Het verdere verloop van het&#13;
geding&#13;
1.1 Het hof verwijst naar zijn tussenarrest van&#13;
28 mei 2002. Ingevolge dat tussenarrest heeft&#13;
een comparitie van partijen plaatsgevonden.&#13;
Het hiervan opgemaakte proces-verbaal&#13;
bevindt zich in afschrift bij de stukken.&#13;
1.2 Vervolgens zijn de stukken wederom&#13;
overgelegd voor het wijzen van arrest.&#13;
2 De verdere beoordeling van het&#13;
geschil in hoger beroep&#13;
2.1 Gelet op hetgeen de voorgestelde pachter&#13;
tijdens de comparitie van partijen voor het&#13;
hof heeft verklaard omtrent zijn agrarische&#13;
opleiding en ervaring, hetgeen door de verpachters&#13;
niet dan wel onvoldoende gemotiveerd&#13;
is betwist, alsmede gelet op de algemene&#13;
indruk die de voorgestelde pachter bij die&#13;
gelegenheid heeft achtergelaten, bestaan bij&#13;
het hof omtrent de aanwezigheid van voldoende&#13;
opleiding en ervaring van hem geen&#13;
twijfels. Wel twijfelt het hof eraan of de voorgestelde&#13;
pachter serieus voornemens is het&#13;
bedrijf over te nemen en of diens voornemen&#13;
ook realiseerbaar is. De vraag is immers hoe&#13;
hij, mede in verband met het droogleggen van&#13;
het vee in het verleden, denkt het bedrijf te&#13;
zullen gaan opzetten en of hij financieel in&#13;
staat zal zijn het bedrijf over te nemen. Een&#13;
concreet (op schrift gesteld) bedrijfs- en&#13;
financieringsplan was ten tijde van de comparitie&#13;
van partijen nog niet aanwezig. Het hof&#13;
zal de pachter in verband met de gerezen twijfels&#13;
in de gelegenheid stellen stukken over te&#13;
leggen waaruit blijkt dat het voornemen van&#13;
de voorgestelde pachter om het bedrijf over te&#13;
nemen serieus en realiseerbaar is. Hierbij valt&#13;
te denken aan een bedrijfs- en financieringsplan&#13;
alsmede stukken waaruit blijkt dat voldoende&#13;
financiering kan worden verkregen.&#13;
De zaak zal hiertoe naar de rol worden verwezen.&#13;
2.2 Voor het overige zal iedere beslissing worden&#13;
aangehouden.&#13;
De verdere beslissing&#13;
Het hof, rechtdoende in hoger beroep:&#13;
stelt de pachter in de gelegenheid de onder 2.1&#13;
bedoelde stukken over te leggen en verwijst&#13;
de zaak daartoe naar de rol van 12 november&#13;
2002;&#13;
houdt iedere verdere beslissing aan.&#13;
ARREST VAN 18 MAART 2003&#13;
1 Het verdere verloop van het&#13;
geding&#13;
1.1 Het hof verwijst naar zijn tussenarrest van&#13;
8 oktober 2002.&#13;
1.2 Daarna is aan de pachter akte verleend van&#13;
het overleggen van producties en schriftelijke&#13;
opmerkingen.&#13;
1.3 Daarop is aan de verpachters akte verleend&#13;
van het overleggen van schriftelijke opmerkingen&#13;
en een productie.&#13;
1.4 Vervolgens zijn de stukken wederom overgelegd&#13;
voor het wijzen van arrest.&#13;
2 De verdere beoordeling van het&#13;
geschil in hoger beroep&#13;
2.1 Het hof heeft bij voornoemd tussenarrest&#13;
de pachter in de gelegenheid gesteld stukken&#13;
over te leggen waaruit blijkt dat het voornemen&#13;
van de voorgestelde pachter om het&#13;
bedrijf over te nemen serieus en realiseerbaar&#13;
is. De pachter heeft van die gelegenheid gebruik&#13;
gemaakt en heeft daartoe overgelegd een&#13;
bedrijfs- en financieringsplan, een taxatierapport&#13;
met betrekking tot de ligboxenstal, een&#13;
verklaring van de Rabobank, de jaaropgaaf&#13;
2001 van de voorgestelde pachter en een salarisspecificatie&#13;
over week 44 van 2002 van de&#13;
werkgever van de voorgestelde pachter. Het&#13;
hof is echter van oordeel dat de pachter met&#13;
die stukken het bestaan van voornoemd voornemen&#13;
onvoldoende heeft aangetoond. Daartoe&#13;
wordt als volgt overwogen.&#13;
2.2 In het bedrijfs- en financieringsplan wordt&#13;
onder andere aangegeven dat de doelstelling&#13;
van de voorgestelde pachter is om het bedrijf&#13;
in de toekomst over te nemen en als melkveehouderijbedrijf&#13;
voort te zetten. Daarnaast&#13;
wordt opgemerkt dat uitgangspunt is dat&#13;
naast het bedrijfsinkomen ook inkomen van&#13;
buiten het bedrijf noodzakelijk is. Verder&#13;
wordt aangegeven dat de voorgestelde pachter&#13;
het liefst zijn huidige werk houdt, omdat dit&#13;
goed te combineren valt met een melkveehouderijbedrijf,&#13;
mits de bedrijfsopzet wordt aangepast&#13;
aan de werkzaamheden buiten het&#13;
bedrijf. Voor de wat langere termijn is de&#13;
doelstelling om het bedrijf verder te ontwikkelen&#13;
in de richting van een melkveehouderijbedrijf&#13;
met ongeveer 400.000 kg melk. De&#13;
geleidelijke uitbreiding van het bedrijf zal&#13;
gelijk opgaan met een geleidelijke afbouw van&#13;
de werkzaamheden buiten het bedrijf, aldus&#13;
nog steeds het bedrijfs- en financieringsplan.&#13;
2.3 In het plan wordt naar het oordeel van het&#13;
hof echter onvoldoende aangegeven hoe de&#13;
voorgestelde pachter zijn bedrijf feitelijk denkt&#13;
op te zetten. Mede gelet op het feit dat de&#13;
voorgestelde pachter in ieder geval in het&#13;
begin zijn werkzaamheden buiten het bedrijf&#13;
wenst te behouden en gelet op de aard van het&#13;
op te zetten bedrijf, is het hof van oordeel dat&#13;
in het plan onvoldoende rekening is gehouden&#13;
met de tijd die (het opzetten van en leiding&#13;
geven aan) het bedrijf vraagt. Zo eist een&#13;
melkveehouderijbedrijf veelvuldige aanwezigheid&#13;
en lijkt de in het plan begrote drie uur&#13;
overdag (voor alleen het melken en voeren)&#13;
daarvoor veel te weinig. Het hof merkt daarbij&#13;
op dat de voorgestelde pachter in het plan&#13;
niet heeft aangegeven dat hij hulp van anderen&#13;
nodig zal hebben en daarvoor (derhalve) ook&#13;
geen kosten heeft begroot. Anders dan uit de&#13;
stukken en uit de verklaring van de voorgestelde&#13;
pachter tijdens de comparitie zou&#13;
volgen, blijkt uit de nagezonden stukken&#13;
onvoldoende dat de voorgestelde pachter&#13;
voorrang wil geven aan het opzetten van een&#13;
eigen bedrijf. Verder heeft de voorgestelde&#13;
pachter onvoldoende onderbouwd inzicht&#13;
gegeven in zijn eigen vermogenspositie en is&#13;
de verklaring van de Rabobank in zeer algemene&#13;
en vrijblijvende bewoordingen gesteld,&#13;
zodat daaruit onvoldoende blijkt dat de voorgestelde&#13;
pachter de voor bedrijfsovername&#13;
benodigde financieringsmogelijkheden heeft.&#13;
Over de renovatie van de stal, waarover tijdens&#13;
de comparitie is verklaard, bevat het plan&#13;
geen concrete informatie. Wat betreft het vee&#13;
valt nog op dat het plan uitgaat van een algehele&#13;
vervanging (in vier stappen) van het&#13;
melkvee, terwijl de voorgestelde pachter tijdens&#13;
de comparitie heeft verklaard in beginsel met&#13;
het drooggelegde vee de melkproductie te willen&#13;
hervatten. Een en ander roept de vraag op&#13;
in hoeverre hij het realiteitsgehalte van zijn&#13;
voornemens vooraf heeft onderzocht.&#13;
2.4 Uit het vorenoverwogene volgt dat de nagezonden&#13;
stukken zoveel twijfels omtrent de&#13;
ernst en uitvoerbaarheid van de bedrijfsovername&#13;
overlaten dat het ervoor moet worden&#13;
gehouden dat de voorgestelde pachter onvoldoende&#13;
waarborgen biedt voor een behoorlijke&#13;
bedrijfsvoering. De vordering tot indeplaatsstelling&#13;
moet om die reden worden afgewezen.&#13;
Daaruit volgt weer dat het hoger beroep slaagt.&#13;
Het hof zal het bestreden vonnis vernietigen en&#13;
de vordering van de pachter alsnog afwijzen.&#13;
Gelet op de familierelatie van partijen, zullen&#13;
de proceskosten van de beide instanties worden&#13;
gecompenseerd als hierna te melden.&#13;
De verdere beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van het&#13;
kantongerecht te Beetsterzwaag van 28 augustus&#13;
2001 waarvan beroep en opnieuw rechtdoende:&#13;
wijst de vordering af;&#13;
compenseert de proceskosten van de beide&#13;
instanties in die zin dat ieder van partijen de&#13;
eigen kosten draagt.</content><legacyfootnotes/><footnotes><footnote/></footnotes><auteurs/><published>2004-09-01 00:00:00</published><modified>2004-09-01 00:00:00</modified><editiondate>2004-09-01</editiondate><htmlpath>https://denhollander.info/artikel/3650</htmlpath></article>
</articles></edition>
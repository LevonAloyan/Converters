<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2019</searchword><id>15337</id><udhid>UDH:TvAR/15337</udhid><titel>Wetgeving en literatuur</titel><searchwords><searchword>TvAR 1/2019</searchword><searchword>UDH:TvAR/15337</searchword></searchwords><attachments><attachment><name>20180.pdf</name><extention>pdf</extention><url>https://denhollander.info/download/20180/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Grondkamers&lt;/h4&gt;&lt;p&gt;De vergoedingen voor de grondkamers zijn iets omhoog gegaan. Het Uitvoeringsbesluit pacht is daartoe gewijzigd (&lt;span class="italic"&gt;Stcrt.&lt;/span&gt; 2018, nr. 64059).&lt;/p&gt;&lt;h4&gt;Bedrijfsmatigheid&lt;/h4&gt;&lt;p&gt;Tekortkoming bedrijfsmatige exploitatie. Het enkele feit dat een agrarische onderneming wegens omstandigheden enkele jaren op een beperkt niveau wordt gehouden om, als het tij keert, weer voluit te draaien, brengt niet mee dat de pachter tekortschiet in de bedrijfsmatige exploitatie van het gepachte. Evenmin is dat het geval indien een agrarische onderneming enkele jaren minimaal rendeert of negatieve resultaten behaalt. De agrarische onderneming als zodanig blijft bestaan en ook blijft het doorgaans de bedoeling om zodra de omstandigheden dat toelaten weer winst te maken, te investeren en (overwegend) te werken in het eigen bedrijf. Ten aanzien van de verweten onderverpachting en verkoop suikerquotum wordt pachter in gelegenheid gesteld stukken in het geding te brengen. Hof Arnhem-Leeuwarden, 13-11-2018, ECLI: NL: GHARL: 2018: 9970&lt;/p&gt;&lt;p&gt;Klein landbouwbedrijf in [plaats] met paardenpension. Bedrijfsmatige exploitatie? In licht van alle feiten en omstandigheden wel. Belangenafweging valt in voordeel pachter uit. Zoon voldoet nipt aan eisen voor opvolgend pachter. Hof Arnhem-Leeuwarden 13-11-2018, ECLI:NL:GHARL:2018:9971&lt;/p&gt;&lt;h4&gt;Betalingsrechten&lt;/h4&gt;&lt;p&gt;Uitleg van voorwaarde in pachtovereenkomst: ‘Mochten er tijdens de duur van deze overeenkomst rechten, in welke vorm dan ook, ontstaan welke samenhangen met het gebruik van het gepachte uit deze overeenkomst dan zullen deze rechten, hoe ook genaamd, aan het eind van de overeenkomst aan verpachter toekomen’. Het hof oordeelt door uitleg dat pachter niet gehouden is betalingsrechten aan verpachter over te dragen. Hof Arnhem-Leeuwarden 27-11-2018, ECLI:NL:GHARL:2018:10349&lt;/p&gt;&lt;h4&gt;Vastlegging&lt;/h4&gt;&lt;p&gt;Inzet van de zaak is in conventie vastlegging als reguliere pachtovereenkomst van goedgekeurde geliberaliseerde pachtovereenkomsten en in reconventie de betaling van achterstallige pacht. Complicatie is dat de vonnissen van de pachtkamer in eerste aanleg mede zijn gewezen door een deskundig lid dat op de datum van het wijzen van de vonnissen was gedefungeerd. Na tussenarrest hebben partijen ermee ingestemd om de vonnissen nietig te laten verklaren zonder terugwijzing naar de pachtkamer in eerste aanleg en de zaak verder bij het hof in volle omvang te behandelen. Het hof heeft de zaak behandeld als een procedure bij prorogatie. In conventie heeft het hof voor recht verklaard dat de geliberaliseerde pachtovereenkomst ter zake de tweede tranche geldt voor de duur van 12 jaren. Het hof heeft de vordering in reconventie ter zake achterstallige pacht en de overige vorderingen toegewezen. Hof Arnhem-Leeuwarden 04-12-2018, ECLI:NL:GHARL:2018:10571&lt;/p&gt;&lt;h4&gt;Brand&lt;/h4&gt;&lt;p&gt;Contractenrecht. Huur/Pacht varkensstal. Vraag of verhuurder/verpachter aansprakelijk is voor brand waardoor het bedrijf in de stal verloren is gegaan, art. 7:208 BW of 7:341 BW. Oorzaak brand, deskundigenbericht, maatstaf en motivering bewijswaardering. Cassatieberoep verworpen. HR 14-12-2018, ECLI:NL:HR:2018:2299&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Verjaring&lt;/h4&gt;&lt;p&gt;Toepassing van Hoge Raad 24 februari 2017 ECLI:NL:HR:2017:309. Rechtbank onderzoekt of eiser die de eigendom van een perceel heeft verloren doordat een ander door verkrijgende verjaring eigenaar is geworden, op grond van onrechtmatige daad jegens de nieuwe eigenaar een vordering tot schadevergoeding in de vorm van teruglevering van de in bezit genomen zaak kan instellen. Antwoord: ja. Rechtbank Limburg 14-11-2018, ECLI:NL:RBLIM:2018:10698&lt;/p&gt;&lt;h4&gt;Koopovereenkomst grond&lt;/h4&gt;&lt;p&gt;Tussen partijen is niet in geschil dat Landhoeve de Greve de percelen natuurgronden waarop de koopovereenkomst ziet, niet op (uiterlijk) 13 april 2018 heeft afgenomen en dat Landhoeve de Greve, nadat zij daartoe door de provincie overeenkomstig art. 17 van de koopovereenkomst in gebreke was gesteld, deze verplichting niet alsnog is nagekomen. Dit betekent dat Landhoeve de Greve jegens de provincie is tekortgeschoten in de nakoming van haar verplichtingen voortvloeiende uit de koopovereenkomst, zodat de provincie ingevolge art. 6:265 lid 1 BW juncto art. 17 lid 1 aanhef en onder b van de koopovereenkomst in beginsel bevoegd was om de koopovereenkomst (geheel) te ontbinden. Vervolgens is de vraag of de tekortkoming van Landhoeve de Greve, gelet op alle omstandigheden van het geval, de ontbinding van de koopovereenkomst rechtvaardigt. Dat wordt bevestigend beantwoord. Rechtbank Overijssel 30-10-2018, ECLI:NL:RBOVE:2018:4373&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Toezicht buitengebied&lt;/h4&gt;&lt;p&gt;In afstemming met betrokken partijen is gewerkt aan een plan van aanpak ten aanzien van het toezicht en de handhaving in het buitengebied. Dit plan is naar de Kamer gestuurd. De in het plan van aanpak opgenomen maatregelen zien op capaciteit, opleiding, uitrusting, en samenwerking. De betrokken partijen zullen in een werkgroep regelmatig bij elkaar blijven komen om verder invulling en uitvoering aan de maatregelen te geven en de voortgang te bewaken. Samen zal zo verder gewerkt worden aan de veiligheid in het buitengebied. &lt;span class="italic"&gt;Kamerstukken II&lt;/span&gt; 2018/19, 33576, nr. 138.&lt;/p&gt;&lt;h4&gt;Bedrijfswoning&lt;/h4&gt;&lt;p&gt;Bij besluit van 5 juli 2016 heeft het college [appellant sub 1B] onder oplegging van twee dwangsommen gelast om binnen vier weken na verzending van dat besluit het gebruik van de stolpwoning op het perceel aan de [locatie A] te Noordbeemster (hierna: het perceel) als derde bedrijfswoning te staken en gestaakt te houden en de daar aanwezige huisraad te verwijderen en verwijderd te houden. (…) is op het perceel een agrarisch bedrijf gevestigd. Ingevolge art. 3, eerste lid, aanhef en onder i, van de planregels, is wonen ten behoeve van het agrarisch bedrijf toegestaan op het perceel. De eis dat ten behoeve van het agrarisch bedrijf mag worden gewoond brengt met zich dat er een zekere relatie moet bestaan tussen de woning en het agrarisch bedrijf, wat betekent dat het bedrijf er een redelijk belang bij moet hebben dat de woning op het perceel wordt bewoond. Deze eis gaat, anders dan waarvan het college uitgaat, niet zo ver dat wonen op als ‘Agrarisch’ bestemde percelen alleen is toegestaan in het geval dat wonen bij het bedrijf noodzakelijk is. Het college heeft in de in bezwaar gehandhaafde besluiten van 5 juli 2016 ten onrechte niet onderzocht of [appellant sub 1B] de stolpwoning op het perceel bewoont ten behoeve van het bedrijf als bedoeld in art. 3, eerste lid, aanhef en onder i, van de planregels, zoals hiervoor onder 3.1 uitgelegd. Het college heeft bij het besluit van 15 december 2016 voorts verzuimd de op 2 augustus 2016 verleende omgevingsvergunning voor de schapenstal te betrekken. Het besluit is derhalve in strijd met art. 3:2 van de Awb niet zorgvuldig voorbereid. De rechtbank heeft dat niet onderkend. ABRvS 07-11-2018, ECLI:NL:RVS:2018:3592&lt;/p&gt;&lt;h4&gt;Vergunning&lt;/h4&gt;&lt;p&gt;Het college heeft zich op het standpunt gesteld dat het bouwplan in strijd is met een goede ruimtelijke ordening, omdat de gemeente Ermelo een transformatie beoogt van het desbetreffende gebied naar recreatie en andere lichtere functies en de in het bouwplan voorziene intensivering van de bebouwing van het pluimveebedrijf van [appellant] op het [perceel 1] niet past bij de gemeentelijk visie voor de toekomstige inrichting van het gebied. Het college heeft in dat verband gewezen op de visiekaart, de Structuurvisie Ermelo 2025 en de toekomstvisie. Het college heeft zich voorts op het standpunt gesteld dat ook de provincie Gelderland een herontwikkeling van het desbetreffende gebied wenselijk acht, waarin de in het bouwplan voorziene toename van bebouwing op het [perceel 1] niet past. Hetgeen [appellant] aanvoert, geeft geen grond voor het oordeel dat het college zijn beslissing om de gevraagde omgevingsvergunning te weigeren hiermee onvoldoende heeft gemotiveerd. Welk beoogd gebruik uit de visiekaart zou volgen voor het [perceel 2] is, anders dan [appellant] veronderstelt, in deze zaak niet relevant. Het gaat in deze zaak om de vraag of het college heeft kunnen weigeren om medewerking te verlenen aan intensivering van de bebouwing van het pluimveebedrijf van [appellant] op het [perceel 1]. Het college heeft uiteengezet waarom die intensivering op dat perceel niet in overeenstemming is met onder meer de visiekaart. Daarbij heeft het college er terecht op gewezen dat [appellant] een te ruime betekenis toekent aan de opmerking in de toelichting bij de visiekaart dat bestaande rechten worden gewaarborgd. Uit die toelichting blijkt duidelijk dat met bestaande rechten de bij recht verleende gebruiks- en bebouwingsmogelijkheden worden bedoeld. Nu het bestemmingsplan de in het bouwplan voorziene toename van de bebouwing op het [perceel 1] niet toestaat, is van bij recht verleende gebruiks- en bebouwingsmogelijkheden en dus van bestaande rechten als bedoeld in de toelichting bij de visiekaart geen sprake. De stelling van [appellant] dat de toekomstvisie dateert van na de besluitvorming in deze zaak mist verder feitelijke grondslag. Uit de schriftelijke uiteenzetting van het college blijkt dat de toekomstvisie door de gemeenteraad op 21 januari 2016, en derhalve voor de besluitvorming, is vastgesteld. Reeds omdat het bouwplan niet past bij de gemeentelijke visie voor de toekomstige inrichting van het gebied, heeft het college in redelijkheid kunnen weigeren om de gevraagde omgevingsvergunning te verlenen. ABRvS 28-11-2018, ECLI:NL:RVS:2018:3863&lt;/p&gt;&lt;h2&gt;Landinrichting&lt;/h2&gt;&lt;h4&gt;Ruilplan&lt;/h4&gt;&lt;p&gt;De rechtbank overweegt dat voor zover de uitvoeringscommissie meent dat [verzoeker] niet meer kan opkomen tegen de toedeling, omdat deze heeft plaatsgevonden overeenkomstig zijn voorstel in de zienswijze, zij niet in dit standpunt kan worden gevolgd. [verzoeker] heeft weliswaar in zijn zienswijze - onder andere - voorgesteld om hem het mestbassin aan [adres 2] terug te geven, maar tijdens de daarna gehouden hoorzittingen heeft hij duidelijk kenbaar gemaakt dat een mestbassin op afstand voor hem zeer onwenselijk is. Voorts is de rechtbank van oordeel dat geen sprake is van veldkavelconcentratie, nu zowel in inbrengsituatie als in het definitieve ruilplan de veldkavels van [verzoeker] verspreid liggen over dezelfde drie locaties. Daarbij merkt de rechtbank op dat de overgelegde toedelingskaart en gecombineerde kaart een onjuist beeld geven van de toedeling, aangezien daarop de aan [verzoeker] toegedeelde veldkavel met het mestbassin aan [adres 2] (van 15 are) ontbreekt. Dat een deel van de veldkavels in het ruilplan dichter bij de huis/bedrijfskavel van [verzoeker] is komen te liggen, betekent evenmin een afstandsverkorting voor [verzoeker] . Vanwege de ligging van het mestbassin moet [verzoeker] feitelijk net zo vaak naar [adres 2] rijden als in de inbrengsituatie. Een mestbassin kan bovendien naar onbestreden stelling van [verzoeker] niet worden gerealiseerd op de veldkavels aan [adres 1] , omdat deze kavels aan een onverharde weg liggen. Gelet hierop is de rechtbank van oordeel dat met deze toedeling voor [verzoeker] geen sprake is van een verbetering ten opzichte van zijn inbreng, maar veeleer van een verslechtering, doordat alle veldkavels op een afstand van ongeveer 4 kilometer van het mestbassin zijn gelegen. Hierbij wijst de rechtbank erop dat de uitvoeringscommissie blijkens het verslag van de hoorzitting van 7 april 2016 zelf ook van oordeel is dat de toedeling aan [verzoeker] onlogisch is. Gezien het vorenstaande is de rechtbank vooralsnog van oordeel dat het ruilplan niet ongewijzigd in stand kan blijven. Nu de uitvoeringscommissie ter zitting heeft verklaard dat [verzoeker] zijn inbreng aan [adres 2] niet kan terugkrijgen, omdat deze veldkavels aan een derde zijn toegedeeld, ziet de rechtbank aanleiding het beroep aan te houden teneinde de uitvoeringscommissie in de gelegenheid te stellen een voorstel tot wijziging van het ruilplan te doen dat wel voldoet aan de uitgangspunten voor de herverkaveling. Vervolgens zal [verzoeker] in de gelegenheid worden gesteld op het voorstel van de uitvoeringscommissie te reageren. Rechtbank Overijssel 26-04-2018, ECLI:NL:RBOVE:2018:4286&lt;/p&gt;&lt;p&gt;Geen aanpassing ruilplan. De omstandigheid dat èèn van de betrokken wegen een zandweg is, behoefde niet aan toedeling van de aan deze weg gelegen gronden in de weg te staan. Rechtbank Overijssel 21-03-2018, ECLI:NL:RBOVE:2018:4218&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Water&lt;/h4&gt;&lt;p&gt;Het Hof heeft geoordeeld dat de zoetwatervoorziening, gelet op haar aard, het doel en de functie ervan, geen watersysteem betreft in de zin van art. 4 van het Reglement. Aangezien ook geen andere (wettelijke) bepaling de zorg voor een zoetwatervoorziening als taak aan het Waterschap opdraagt, kan de zorg daarvoor niet tot de publieke taak van het Waterschap worden gerekend. Het Waterschap heeft de bevoegdheid tot het heffen van de retributie dus niet gebruikt ter behartiging van de taak die zij ontleent aan en is bepaald in het Reglement, maar in het kader van privaatrechtelijke dienstverlening ten behoeve van (de leden van) de ZLTO en/of een specifieke groep gebruikers (landbouwers) uit Tholen en Sint Philipsland. Daartoe was het Waterschap niet bevoegd, zodat sprake is van détournement de pouvoir. De Verordening is daarom jegens belanghebbende onverbindend, aldus het Hof. De HR is het daarmee eens. HR 16-11-2018, ECLI:NL:HR:2018:2111&lt;/p&gt;&lt;h4&gt;NB-vergunning&lt;/h4&gt;&lt;p&gt;Een vergunning op grond van de Natuurbeschermingswet is op naam van de koper van een pluimveebedrijf gezet zonder dat de eigenaar van die vergunning (de verkoper) hiervan op de hoogte was. Wijziging tenaamstelling Nbw-vergunning. Onvoldoende rekening gehouden met de (financiële) belangen van de oorspronkelijke vergunninghouder. Beroep gegrond en het primaire besluit herroepen. Rechtbank Gelderland 06-11-2018, ECLI:NL:RBGEL:2018:4770&lt;/p&gt;&lt;h4&gt;PAS&lt;/h4&gt;&lt;p&gt;De minister geeft in een brief aan de Tweede Kamer uitleg over de uitspraak van het Europese Hof van Justitie inzake de programmatische aanpak stikstof. In het voorjaar 2019 wordt de einduitspraak van de Raad van State verwacht. &lt;span class="italic"&gt;Kamerstukken II&lt;/span&gt; 2018/19, 32670, nr. 141.&lt;/p&gt;&lt;p&gt;Verzoek om een voorlopige voorziening; Wet natuurbescherming; Programma Aanpak Stikstof (PAS). Gevolgen arrest Hof van Justitie Europese Unie. Toewijzing deel verzoeken; afwijzing deel verzoeken. De voorzieningenrechter zal zich bij de beoordeling van de verzoeken om een voorlopige voorziening die aan hem zijn voorgelegd daarom blijven richten naar de lijn zoals deze is neergelegd in de hiervoor genoemde uitspraak van de voorzieningenrechter van de Afdeling van 9 maart 2018. . De voorzieningenrechter ziet geen aanleiding om, vooruitlopend op de beoordeling door de Afdeling, reeds op voorhand te oordelen dat niet aan het door het Hof van Justitie geformuleerde criterium voldaan wordt. Rechtbank Overijssel 30-11-2018, ECLI:NL:RBOVE:2018:4590. Zie ook (o.a.) Rechtbank Midden-Nederland, 29-11-2018, ECLI:NL:RBMNE:2018:5823: De voorzieningenrechter is, mede gelet op het arrest van het Hof van Justitie waarin het Hof een aantal kritische kanttekeningen heeft geplaatst bij het PAS, bij uitspraak van 29 november 2018 in een tweetal zaken overgegaan tot schorsing van de verleende vergunning. De voorzieningenrechter heeft daarbij overwogen dat niet uitgesloten moet worden geacht dat het PAS aanpassing behoeft, gezien het arrest van het Hof van Justitie. Verder heeft de voorzieningenrechter in haar oordeel betrokken de omstandigheid dat de Afdeling bestuursrechtspraak van de Raad van State op 14 februari 2019 de zaken waarin de prejudiciële vragen zijn beantwoord, ter zitting zal behandelen. In de twee andere zaken heeft de voorzieningenrechter de gevraagde voorziening afgewezen wegens het ontbreken van spoedeisend belang. In die zaken hebben de vergunninghouders te kennen gegeven eerst van de verleende vergunning gebruik te zullen maken wanneer die vergunning onherroepelijk is geworden.&lt;/p&gt;&lt;p&gt;De Wnb-vergunning voor de melkveehouderij aan de [locatie] in [woonplaats] voorziet in een uitbreiding van het bedrijf en een toename van de veestapel. Deze uitbreiding leidt tot een toename van depositie waarvoor bij de Wnb-vergunning ontwikkelingsruimte is toegedeeld. Uit informatie die het college heeft verstrekt volgt dat de depositietoename onder meer plaatsvindt op een aantal hexagonen waarvoor meer dan 60% van de beschikbare ontwikkelingsruimte in segment 2 is uitgegeven. De vergunde situatie is volgens het college nog niet volledig gerealiseerd. Er zijn conform de vergunning 23 dieren aanwezig in de categorie ‘melk- en kalfkoeien ouder dan 2 jaar’ en 10 dieren in de categorie ‘vrouwelijk jongvee tot 2 jaar’. In de categorie ‘vleeskalveren’ zijn 336 dieren aanwezig, terwijl de vergunning op dit punt 760 dieren toestaat. Gelet op het onder 8.4 van de uitspraak van 9 maart 2018, ECLI:NL:RVS:2018:795 overwogene ziet de voorzieningenrechter aanleiding de vergunning te schorsen voor zover die een verdere uitbreiding van de hiervoor beschreven veestapel van 336 dieren in de categorie ‘vleeskalveren’ mogelijk maakt. Het verzoek dient als kennelijk gegrond te worden toegewezen. De voorzieningenrechter ziet aanleiding de hierna te melden voorlopige voorziening te treffen. Rechtbank Gelderland 20-11-2018 ECLI:NL:RBGEL:2018:5043, en andere.&lt;/p&gt;&lt;h4&gt;Gedragscode&lt;/h4&gt;&lt;p&gt;Goedkeuring van de ‘Gedragscode Natuurinclusief renoveren, bestemd voor projecten met het Nul op de Meter (NOM) Keur’ op basis van art. 3.31 van de Wet natuurbescherming (Wnb) door de minister van Landbouw, Natuur en Voedselkwaliteit. Beroep ongegrond. Rechtbank Noord-Holland 29-11-2018, ECLI:NL:RBNHO:2018:10381&lt;/p&gt;&lt;h4&gt;Natuur&lt;/h4&gt;&lt;p&gt;De Voortgangsrapportage Natuur over 2017 is aan de Tweede Kamer aangeboden (&lt;span class="italic"&gt;Kamerstukken II&lt;/span&gt; 2018/19, 33576, nr. 140). Conclusie: met de uitvoering van het natuurbeleid liggen we op koers maar we zijn er nog niet. De komende jaren zal de uitvoering van het natuurbeleid daarom voortvarend worden voortgezet.&lt;/p&gt;&lt;h4&gt;Jachtakte&lt;/h4&gt;&lt;p&gt;Weigering jachtakte. De rechtbank is op grond van de op 19 september 2018 in werking getreden Verzamelwet Justitie en Veiligheid 2018 bevoegd van het beroep kennis te nemen. De rechtbank is van oordeel dat de minister van Veiligheid en Justitie in redelijkheid heeft kunnen vinden dat eiser verkeert in criminele kringen en dat hij op grond van art. 3.28, derde lid, aanhef en onder a van de Wet natuurbescherming de jachtakte kon weigeren. Rechtbank Oost-Brabant, 28-11-2018, ECLI:NL:RBOBR:2018:5912&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Glastuinbouw&lt;/h4&gt;&lt;p&gt;De Meerjarenafspraak Energietransitie Glastuinbouw 2018–2020 is aangepast en er is nu ook een Plan van aanpak programma Kas als Energiebron 2018–2020. &lt;span class="italic"&gt;Kamerstukken II&lt;/span&gt; 2018/19, 32627, nr. 29. De hoofdconclusie van de tussenevaluatie is dat de gemaakte afspraken door partijen worden nagekomen, dat bij alle vier inhoudelijke sporen de voortgang volgens plan verloopt en dat het programma Kas als Energiebron zijn vruchten afwerpt. (&lt;span class="italic"&gt;Stcrt&lt;/span&gt;. 2018, nr. 66267). Ook het Convenant CO2 emissieruimte binnen het CO2-sectorsysteem glastuinbouw voor de periode 2013–2020 is aangepast (&lt;span class="italic"&gt;Stcrt&lt;/span&gt;. 2018, nr. 66263)&lt;/p&gt;&lt;h2&gt;Marktordening&lt;/h2&gt;&lt;h4&gt;GLB 2020&lt;/h4&gt;&lt;p&gt;Er zijn enkele impact assessments uitgevoerd voor het nieuwe GLB, eentje over de inkomens van de Nederlandse landbouwers en eentje over de effecten van de GLB-voorstellen op bodemkwaliteit, biodiversiteit, innovatie, klimaat en agrarisch natuurbeheer. De minister: ‘al met al meen ik dat, hoewel het eerste verkenningen betreft, beide studies waardevolle inzichten opleveren die ik zal betrekken in de uitwerking van het nieuwe GLB in het Nationale Strategische Plan’. &lt;span class="italic"&gt;Kamerstukken II&lt;/span&gt; 2018/19, 28625, nr. 262.&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Niet-emissiearm uitrijden mest, art 5 Bgm. Het betoog van appellante dat zij onevenredig zwaar door de vastgestelde korting wordt getroffen, vat het College op als een beroep op het evenredigheidsbeginsel. De belangenafweging die in dit verband dient plaats te vinden, wordt op grond van het eerste lid van art. 3:4 van de Algemene wet bestuursrecht (Awb) beperkt voor zover het besluit voortvloeit uit een wettelijk voorschrift. In dit geval vloeit zodanige beperking voort uit art. 97, eerste lid, van Verordening 1306/2013, in samenhang met de art. 38, tweede, derde en vierde lid, en 40, van de Gedelegeerde Verordening (EU) nr. 640/2014 van de Commissie van 11 maart 2014 wat betreft het geïntegreerd beheers- en controlesysteem en de voorwaarden voor weigering of intrekking van betalingen en voor administratieve sancties in het kader van rechtstreekse betalingen, plattelandsontwikkelingsbijstand en de randvoorwaarden (Verordening 640/2014), op grond waarvan verweerder gehouden is om voor een geconstateerde niet-naleving die met opzet is begaan een randvoorwaardenkorting vast te stellen ter hoogte van, in de regel, 20%. Appellante heeft ter zitting gewezen op de uitspraak van het College van 14 september 2016 (ECLI:NL:CBB:2016:287) in welke zaak volgens appellante overduidelijk sprake was van opzet maar waarin verweerder desondanks een randvoorwaardenkorting van 3% heeft opgelegd. Verweerder heeft hierover ter zitting opgemerkt dat het mogelijk een incident betrof maar dat bij een niet-naleving die met opzet is begaan, zoals genoemde verordeningen voorschrijven, een randvoorwaardenkorting wordt vastgesteld ter hoogte van, in de regel, 20%. Nu het gelijkheidsbeginsel niet zo ver strekt dat verweerder genoopt zou zijn tot herhaling van onjuiste toepassing van die verordeningen, faalt het beroep op het gelijkheidsbeginsel. CBB 06-11-2018, ECLI:NL:CBB:2018:586. Zie ook ECLI:NL:CBB:2018:585&lt;/p&gt;&lt;p&gt;Vernietiging graszode buiten toegestane periode, CBB 06-11-2018, ECLI:NL:CBB:2018:580&lt;/p&gt;&lt;p&gt;Niet-naleving dierenwelzijn, verhouding tot last onder bestuursdwang, CBB 06-11-2018, ECLI:NL:CBB:2018:581&lt;/p&gt;&lt;p&gt;Bewijs ontbreekt dat appellante art. 8a van het Besluit gebruik meststoffen heeft overtreden. Verweerder mocht niet afgaan op bevindingen ten aanzien van een controle neergelegd in een e- &lt;/p&gt;&lt;p&gt;mail. Schending hoorplicht. CBB 13-11-2018, ECLI:NL:CBB:2018:610&lt;/p&gt;&lt;p&gt;GLB; randvoorwaardenkorting wegens overschrijding gebruiksnorm voor stikstof; administratieve controle. CBB 27-11-2018, ECLI:NL:CBB:2018:632&lt;/p&gt;&lt;h4&gt;Percelen&lt;/h4&gt;&lt;p&gt;Ook in 2015 lag de bedekking van pitrus waarschijnlijk onder 40%, en in elk geval ver onder de 60%, die door opdrachtgever als ‘subsidiabel’ wordt vermeld. Ten aanzien van de bruikbaarheid van een luchtfoto voor het vaststellen van een dekkingspercentage stelt deze deskundige dat een verwachting (bij het vooraf bestuderen van de luchtfoto) dat ergens een pitrusruigte ligt niet altijd klopt omdat ook andere (combinaties van) soorten en omstandigheden (nat/droog, etcetera) vergelijkbare structuren/kleuren te zien kunnen geven. Onder deze omstandigheden kan zonder nadere toelichting van verweerder, welke ontbreekt, niet worden volgehouden dat de juistheid van meetgegevens ontleend aan de betreffende luchtfoto’s van 24 mei 2015 en 1 augustus 2015 niet aan twijfel onderhevig is. Nu de fotointerpretatie van orthobeelden (satelliet- of luchtfotografie) geen resultaat oplevert dat het mogelijk maakt definitieve conclusies te trekken over de subsidiabiliteit van het areaal, had verweerder overeenkomstig het bepaalde in art. 24, vierde lid, van Uitvoeringsverordening (EU) Nr. 809/2014 van de Commissie van 17 juli 2014 tot vaststelling van uitvoeringsbepalingen voor Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem, plattelandsontwikkelingsmaatregelen en de randvoorwaarden fysieke veldinspecties moeten verrichten. Het bestreden besluit 2 is in zoverre onzorgvuldig voorbereid en ondeugdelijk gemotiveerd. De beroepsgrond slaagt. CBB 06-11-2018, ECLI:NL:CBB:2018:579&lt;/p&gt;&lt;p&gt;Administratieve sanctie in de vorm van een korting, procesbelang. Geen overschrijding van de redelijke termijn. CBB 06-11-2018, ECLI:NL:CBB:2018:587&lt;/p&gt;&lt;p&gt;Handmatige versus digitale intekening percelen, CBB 06-11-2018, ECLI:NL:CBB:2018:576&lt;/p&gt;&lt;p&gt;Ten aanzien van de stelling van appellante dat haar voor het opgeven van niet-subsidiabele hectares geen schuld treft als bedoeld in art. 77, tweede lid, aanhef en onder d, van Verordening 1306/2013, overweegt het College als volgt. Zoals in rechtsoverweging 4.1 reeds is overwogen is niet gebleken dat appellante ter voorkoming van het opgeven van niet-subsidiabele hectares meer heeft gedaan dan het inwinnen van algemene informatie bij verweerder. Voor zover appellante stelt dat zij geen financieel belang heeft bij een hogere vaststelling van het subsidiabel areaal omdat de uitbetaling daarvoor geheel wordt afgedragen aan Natuurmonumenten (de verpachter), laat dat onverlet dat het de verantwoordelijkheid appellante is om haar percelen correct op te geven. Appellante kan zich niet met succes beroepen op de afwezigheid van schuld als bedoeld in voornoemde bepaling. CBB 20-11-2018, ECLI:NL:CBB:2018:623&lt;/p&gt;&lt;p&gt;Verweerder heeft de subsidiabele oppervlakte van de door appellant opgegeven landbouwpercelen op juiste wijze vastgesteld. Verweerder is in het herziene bestreden besluit 2 bij de berekening van de basis- en vergroeningsbetaling en de daarop toegepaste administratieve sanctie terecht uitgegaan van 34,34 beschikbare betalingsrechten (43,95 waarvan 9,61 verhuurd). CBB 20-11-2018, ECLI:NL:CBB:2018:624&lt;/p&gt;&lt;p&gt;Crossbaan; geen subsidiabele landbouwgrond. CBB 04-12-2018, ECLI:NL:CBB:2018:643&lt;/p&gt;&lt;p&gt;Percelen 151 tot en met 153 zijn volgens verweerder park of openbaar groen, en hebben een recreatieve functie. Om die reden heeft verweerder de percelen niet als subsidiabel aangemerkt. Verweerder heeft daarbij de definitie gehanteerd zoals opgenomen in de 'Handleiding percelen, landbouwgrond of niet volgens het GLB', in de paragraaf 'Oppervlakten die geen deel uitmaken van een perceel landbouwgrond'. Volgens deze handleiding is een park een groenvoorziening die op zichzelf staat en door de mens is ontworpen en aangelegd. Verder is in de handleiding vermeld dat een park een recreatieve functie heeft. De vegetatie van een park kenmerkt zich door afwisseling van gras, bomen, struiken, planten/bloemen en (wandel)paden. Het park is (beperkt) toegankelijk voor publiek, aldus de handleiding. Het College acht deze uitleg van het begrip park niet onjuist. Ter zitting heeft verweerder te kennen gegeven opnieuw te gaan onderzoeken of de percelen 151 tot en met 153 voldoen aan de definitie van park of openbaar groen. Het bestreden besluit 1 kan dus niet in stand blijven wat betreft percelen 151 tot en met 153. Perceel 156 is volgens verweerder een gazon. Ter zitting heeft verweerder toegelicht dat hij al vanwege de ligging van het grasperceel bij een woning de conclusie heeft getrokken dat sprake is van een gazon. In de ontkenning door appellante ter zitting dat het perceel door de bewoner als gazon wordt gebruikt, en het ontbreken van kleurverschil op de luchtfoto tussen het perceel en de omliggende percelen die wel subsidiabel zijn geoordeeld, ziet verweerder aanleiding om nader onderzoek te verrichten. Het bestreden besluit 1 kan dus ook wat betreft perceel 156 niet in stand blijven. Gezien het voorgaande is het beroep over de toewijzing van betalingsrechten gegrond. Omdat de uitbetaling voor 2015 is gebaseerd op het aantal toegewezen betalingsrechten en op het verschil tussen aangevraagde en goedgekeurde oppervlakte, is ook het beroep over de uitbetaling gegrond. De bestreden besluiten dienen te worden vernietigd wegens strijd met de art. 3:2 en 7:12, eerste lid, van de Algemene wet bestuursrecht. CBB 04-12-2018, ECLI:NL:CBB:2018:637&lt;/p&gt;&lt;h4&gt;Actieve landbouwer&lt;/h4&gt;&lt;p&gt;Appellante heeft in het formulier ‘Melding overdragen betalingsrechten’ op 2 mei 2016 aangegeven 7,88 betalingsrechten te willen overdragen aan [naam 3] . Op basis van het uittreksel uit het handelsregister van de Kamer van Koophandel moet worden vastgesteld dat [naam 3] vanaf 18 april 2016 niet meer in het handelsregister was ingeschreven omdat de onderneming op 15 april 2016 was opgeheven. Op de datum van de melding van de overdracht van betalingsrechten, 2 mei 2016, was [naam 3] derhalve niet meer aan te merken als actieve landbouwer in de zin van art. 9 van Verordening 1307/2013. Uit het voorgaande volgt dat verweerder terecht de melding overdracht betalingsrechten niet heeft gehonoreerd. CBB 06-11-2018, ECLI:NL:CBB:2018:578&lt;/p&gt;&lt;p&gt;uitbetaling betalingsrechten GLB 2016, actieve landbouwer, accountantsverklaring, art. 2.3 lid 4 en 4.2. lid 4 Uitvoeringsregeling rechtstreekse betalingen GLB, CBB 06-11-2018, ECLI:NL:CBB:2018:582&lt;/p&gt;&lt;p&gt;Niet in geschil is dat appellante op 15 mei 2016 met de activiteit ‘Natuurbehoud’ met SBI-code 91042 als hoofdactiviteit stond ingeschreven in het handelsregister van de KvK. Deze activiteit kan niet worden aangemerkt als landbouwactiviteit. Dat appellante feitelijk al jaren een landbouwbedrijf heeft en dat zij landbouwactiviteiten uitoefent, kan hieraan niet afdoen, omdat de inschrijving in het handelsregister bepalend is. De ondernemer is zelf verantwoordelijk voor de correcte inschrijving van zijn bedrijfsactiviteiten in het handelsregister. Het belang van de rangorde van die inschrijving mag in redelijkheid voldoende duidelijk worden geacht. Naast het feit dat deze eis is gesteld in ook voor appellante kenbare regelgeving, heeft verweerder appellante er ook nog eens bij brief van 4 maart 2016 op gewezen dat zij mogelijk met een landbouwactiviteit als nevenactiviteit staat ingeschreven in het handelsregister van de KvK en dat zij, om in aanmerking te kunnen komen voor rechtstreekse betalingen, uiterlijk 15 mei 2016 de inschrijving moet aanpassen of door middel van een accountantsverklaring moet aantonen dat haar landbouwactiviteiten een belangrijk deel van de totale economische activiteiten zijn. Verder is appellante er in de Gecombineerde opgave 2016 op gewezen dat zij volgens de KvK-gegevens niet met een landbouwactiviteit als hoofdactiviteit staat ingeschreven. Van een professionele marktdeelnemer zoals appellante mag worden verwacht dat zij ervoor zorgt dat zij tijdig op de juiste wijze in het handelsregister geregistreerd staat. CBB 27-11-2018, ECLI:NL:CBB:2018:631&lt;/p&gt;&lt;p&gt;Het voorgaande brengt mee dat de inschrijving van appellant in het handelsregister van de KvK op 15 mei 2016 niet voldeed aan art. 2.3, vierde lid, van de Uitvoeringsregeling. Appellant diende dan ook op andere wijze dan door middel van een inschrijving in het handelsregister aan te tonen dat hij in 2016 een actieve landbouwer was, namelijk door het indienen van een accountantsverklaring. Uit art. 9, derde lid, van Verordening 1307/2013, in samenhang gelezen met art. 13, derde lid, van Verordening 639/2014 en art. 2.3 van de Uitvoeringsregeling in onderlinge samenhang gelezen, leidt het College af dat bewijsstukken ten aanzien van het zijn van actief landbouwer, te weten bij een niet correcte inschrijving in het handelsregister van de KvK de accountantsverklaring, reeds bij het indienen van de verzamelaanvraag, althans uiterlijk voor het verstrijken van de kortingsperiode, overgelegd dienen te worden. In art. 14, eerste lid, aanhef en onder f, van Verordening 809/2014 en art. 4.2, vierde lid, van de Uitvoeringsregeling is bepaald dat alle bewijsstukken die nodig zijn dan wel nodig geacht worden door de bevoegde autoriteit, voor de beoordeling van de aanvraag met de aanvraag moeten worden overgelegd. Uit art. 4.2 van de Uitvoeringsregeling volgt dat de uiterste datum voor het indienen van de verzamelaanvraag in 2016 13 juni 2016 is. Het College is van oordeel dat uit de Verordeningen en de Uitvoeringsregeling volgt dat de uiterste termijn voor het indienen van de verzamelaanvraag een fatale termijn is, die eindigt bij het verstrijken van de kortingsperiode. Het College stelt vast dat appellant de verzamelaanvraag vóór 13 juni 2016 en de accountantsverklaring met het indienen van bezwaar op 9 januari 2017, en dus na 13 juni 2016 heeft ingediend. Nu appellant zijn accountantsverklaring pas in bezwaar heeft overgelegd, is deze te laat ingediend en hoefde verweerder deze verklaring niet mee te nemen in zijn beoordeling of appellant als actieve landbouwer kan worden aangemerkt, behoudens overmacht of uitzonderlijke omstandigheden (art. 13, eerste lid, van Verordening 640/2014). CBB 04-12-2018, ECLI:NL:CBB:2018:642&lt;/p&gt;&lt;p&gt;Actieve landbouwer, art. 9, derde lid, Verordening 1307/2013, ingeschreven met landbouwactiviteit als nevenactiviteit, accountantsverklaring, fatale termijn indiening Gecombineerde opgave en bewijsstukken actieve landbouwer, geen bijzondere omstandigheden of overmacht. CBB 04-12-2018, ECLI:NL:CBB:2018:641&lt;/p&gt;&lt;p&gt;GLB 2016. Uitbetaling. Art. 9, derde lid, Verordening 1307/2013. Melding overdracht betalingsrechten. Termijn indienen accountantsverklaring. Motiveringsgebrek. CBB 11-12-2018, ECLI:NL:CBB:2018:666&lt;/p&gt;&lt;h4&gt;Vergroening&lt;/h4&gt;&lt;p&gt;In het door appellante ingenomen standpunt dat er op perceel 12 paarden lopen, die het perceel stuk lopen, maar dat er anders gras zou groeien, en het perceel om die reden in de jaren 2011 en 2013 als tijdelijk grasland moet worden aangemerkt, ziet het College geen aanleiding om het standpunt van verweerder onjuist te achten. Nu op de zomer- en winterfoto’s van verweerder van perceel 12 van de jaren 2011 en 2013 duidelijk zichtbaar is dat daar op het grootste deel van het jaar geen gras en kruidachtige voedergewassen overheersen, is geen sprake van tijdelijk grasland. De door appellante overgelegde foto’s, verklaringen van derden en de rekeningen van het graszaad en de loonwerker uit het jaar 2010 geven geen aanleiding daar anders over te denken. Uit de verklaringen en de rekeningen kan immers niet worden afgeleid dat het graszaad ook daadwerkelijk (door de loonwerker) is ingezaaid op perceel 12. Ook is niet duidelijk of de door appellante overgelegde foto’s van perceel 12 betrekking hebben op de jaren 2011 en/of 2013. Nu perceel 12 geconstateerd dient te worden als tijdelijk grasland, leidt dit tot de conclusie dat verweerder terecht perceel 12 niet heeft meegenomen bij de berekening ter zake van de gewasdiversificatie. Appellante voldoet om die reden niet (volledig) aan de eisen van gewasdiversificatie. Verweerder is daarom terecht overgegaan tot verlaging van de vergroeningsbetaling. CBB 06-11-2018, ECLI:NL:CBB:2018:577&lt;/p&gt;&lt;p&gt;Voor perceel 59 heeft appellant in de Gecombineerde opgave 2016 opgegeven dat het ten behoeve van de inrichting van het ecologisch aandachtsgebied uiterlijk 30 september 2016 zal worden ingezaaid met het vanggewas gele mosterd. Hoewel appellant stelt dat het vanggewas reeds op 23 augustus 2016 is ingezaaid, heeft hij erkend dat hij de (gestelde) werkelijke datum van inzaai niet uiterlijk op de dag van inzaai bij verweerder heeft gemeld. Bij het bepalen van de ingangsdatum van de termijn van tien weken waarin het vanggewas op perceel 59 moest blijven staan, is verweerder derhalve terecht uitgegaan van de in de Gecombineerde opgave opgegeven uiterlijke inzaaidatum van 30 september 2016. CBB 13-11-2018, ECLI:NL:CBB:2018:612&lt;/p&gt;&lt;p&gt;Niet voldaan aan verplichting om direct aansluitend na teelt van maïs op zandgrond een vanggewas te zaaien. CBB 13-11-2018, ECLI:NL:CBB:2018:611&lt;/p&gt;&lt;p&gt;Ecologisch aandachtsgebied; vanggewassen; gekochte zaaizaden zelf mengen; niet voldaan aan voorwaarde dat etiketten moeten worden bewaard; motiveringsgebrek. CBB 13-11-2018, ECLI:NL:CBB:2018:613&lt;/p&gt;&lt;h4&gt;GLB&lt;/h4&gt;&lt;p&gt;Toewijzing en uitbetaling betalingsrechten GLB 2015, uitbetaling betalingsrechten GLB 2016. Gewijzigde besluiten, 2%-marge bij vaststelling percelen, schadevergoeding overschrijding redelijke termijn art. 6 EVRM, proceskostenvergoeding voor verzoeken schadevergoeding. CBB 13-11-2018, ECLI:NL:CBB:2018:609&lt;/p&gt;&lt;p&gt;Verhindering bedrijfscontrole, CBB 13-11-2018, ECLI:NL:CBB:2018:608&lt;/p&gt;&lt;p&gt;Afwijzing uitbetaling betalingsrechten 2016 en 2017. Geen sprake van eerste toewijzing in 2015, noch van toewijzing uit nationale reserve of overdracht. CBB 13-11-2018, ECLI:NL:CBB:2018:614&lt;/p&gt;&lt;h4&gt;Korting&lt;/h4&gt;&lt;p&gt;Het beroep van appellante op het vertrouwensbeginsel faalt. Appellante heeft weliswaar gesteld dat in gesprekken tussen medewerkers van RVO en (de gemachtigde van) appellante de verwachting is gewekt dat in geval van overdeclaratie niet zou worden gekort, maar appellante heeft die stelling niet met concrete feiten onderbouwd, laat staan bewezen. Appellante heeft bijvoorbeeld geen specifieke (telefoon)gesprekken met een bepaalde medewerker op een bepaalde datum kunnen noemen of gespreksnotities kunnen tonen. Aan een aan de leden van de VLB gerichte brief van verweerder van 7 april 2015 heeft appellante niet het gerechtvaardigde vertrouwen kunnen ontlenen dat voor het jaar 2015 in geval van te veel opgegeven subsidiabele landbouwgrond niet zou worden gekort. Deze brief luidt, voor zover hier van belang, als volgt: ‘(…) Wat is de consequentie indien een landbouwer in 2015 te veel grond opgeeft voor het verkrijgen en benutten van de nieuwe betalingsrechten? (…) Antwoord: Een landbouwer moet zo precies mogelijk aangeven voor welke grond hij om uitbetaling van betalingsrechten vraagt. Er worden momenteel geen sancties voorzien vanwege teveel opgegeven grond.’. Zoals het College heeft overwogen bij uitspraak van 17 juli 2018 (ECLI:NL:CBB:2018:358) geldt de inhoud van dit antwoord gelet op de gebruikte bewoordingen niet voor onbepaalde tijd en sluit het dus niet uit dat op een later moment wordt beslist dat sancties wél aan de orde zijn als de landbouwer een te hoge areaalaangifte heeft gedaan. Van een ondubbelzinnige en ongeclausuleerde toezegging is geen sprake. CBB 04-12-2018, ECLI:NL:CBB:2018:636&lt;/p&gt;&lt;h2&gt;Dieren&lt;/h2&gt;&lt;h4&gt;Edelherten&lt;/h4&gt;&lt;p&gt;De provincie Flevoland mocht Staatsbosbeheer een vergunning geven voor het afschieten van edelherten in de Oostvaardersplassen. Dat heeft de voorzieningenrechter van de rechtbank Midden-Nederland bepaald in een bestuursrechtelijke procedure tussen verschillende natuurstichtingen en het college van gedeputeerde staten van Flevoland. Op 2 november heeft de provincie een vergunning afgegeven. Staatsbosbeheer heeft de vergunning nodig voor het uitvoeren van de opdracht om het aantal edelherten in de Oostvaardersplassen terug te brengen naar 490 dieren. De Faunabescherming, Stichting Dierbaar Flevoland en Stichting Fauna4Life hebben bezwaar gemaakt tegen de vergunning en hebben de rechter gevraagd om de vergunning voorlopig te schorsen. De stichtingen vinden het rapport dat de provincie heeft gebruikt bij de besluitvorming gedateerd, onvolledig en onduidelijk. Daarnaast vinden ze dat de provincie onvoldoende rekening heeft gehouden met de gevolgen die het schieten kan hebben voor de beschermde vogels. In een eerdere procedure is bepaald dat de opdracht van de provincie voor het afschieten van de edelherten in stand blijft. In deze procedure draait het om de vergunning. De vergunning is nodig voor activiteiten die de beschermde vogelsoorten in de Oostvaardersplassen kunnen verstoren en het leefgebied kunnen aantasten. Het afschieten van edelherten is zo’n activiteit. De voorzieningenrechter twijfelt niet aan het rapport dat de provincie voor de vergunningverlening heeft gebruikt. De methode die is toegepast in het rapport is juist en de informatie is niet gedateerd. Doordat er minder gegraasd wordt zal het landschap wel veranderen, maar uit het rapport blijkt dat dit geen ernstige gevolgen zal hebben voor de beschermde vogelsoorten. Het staat ook voldoende vast dat de vogels niet worden gestoord door herten die op de vlucht slaan bij het afschieten. Dat wordt bevestigd door de ervaringen van Staatsbosbeheer met afschot en verstoringen. Ook is niet gebleken dat het geluid van het schieten tot een schrikeffect leidt. Tot slot is de voorzieningenrechter het met de provincie eens dat een situatie zoals vorige winter voorkomen moet worden. Toen stierf een grote groep edelherten in de Oostvaardersplassen aan voedselgebrek en dat leidde tot grote maatschappelijke onrust. De voorzieningenrechter is het wel met de stichtingen eens dat de provincie het besluit zorgvuldiger had moeten voorbereiden. Met deze uitspraak mag Staatsbosbeheer beginnen met het terugbrengen van het aantal dieren tot 490. Rechtbank Midden Nederland 06-12-2018, ECLI:NL:RBMNE:2018:5995&lt;/p&gt;&lt;h4&gt;Geiten&lt;/h4&gt;&lt;p&gt;Eindarrest in langdurige zaak over opfokovereenkomst geiten. Op grond van deskundigenbericht acht hof aangetoond dat opfokker is tekortgeschoten door de lammeren (onbewust) onvoldoende melk te geven waardoor zij vatbaarder werden voor ziekten. Hof Arnhem-Leeuwarden 06-11-2018, ECLI:NL:GHARL:2018:9661&lt;/p&gt;&lt;h4&gt;Welzijn&lt;/h4&gt;&lt;p&gt;De NVWA publiceert steeds meer inspectieresultaten. De resultaten over de inspecties bij primaire bedrijven op het gebied van dierenwelzijn over 2017 zijn op de website van de NVWA te vinden in de vorm van factsheets. Uit de gegevens blijkt dat bij zogenoemde aandachtsbedrijven (bedrijven met ernstige of herhaalde tekortkomingen bij de naleving van dierenwelzijnsregels) de nadruk op corrigerende maatregelen heeft gelegen, waarbij vooral het belang van het dier voorop stond, en dat bestraffende sancties minder vaak zijn opgelegd. Op basis van de opgedane ervaringen zal de NVWA in een vroeger stadium bestraffende maatregelen opleggen en zal bij de opbouw van het dossier meer rekening worden gehouden met een goede onderbouwing voor het Openbaar Ministerie om bij de rechter het opleggen van een houdverbod te kunnen eisen. (&lt;span class="italic"&gt;Kamerstukken II&lt;/span&gt; 2018/19, 28286, nr. 1002).&lt;/p&gt;&lt;h4&gt;Antibiotica&lt;/h4&gt;&lt;p&gt;De kalverhouder is niet geslaagd om te bewijzen dat een verboden antibioticum dat door de NVWA op het bedrijf is aangetroffen, al bij levering van de melkpoeder door de voederleverancier daarin aanwezig was. Hoewel er antibioticum is aangetroffen in een monster uit ongeopende zakken melkpoeder, zijn er teveel twijfels doordat in de voorraad van dezelfde batch bij de leverancier geen antibioticum is aangetroffen, doordat de concentratie in het monster uit de ongeopende zakken veel lager was dan in monsters uit een geopende zak en doordat het antibioticum mogelijk tijdens de monsterafname in het monster is gedwarreld. Hof Arnhem-Leeuwarden 20-11-2018, ECLI:NL:GHARL:2018:10148&lt;/p&gt;&lt;h4&gt;Paard&lt;/h4&gt;&lt;p&gt;Geen consumentenkoop bij een paard met een koopsom van € 650.000,-, dat gekocht wordt om op Grand Prix niveau te presteren. Toepassing CISG in verband met verkoop aan koper gevestigd in Canada. Rechtbank Oost-Brabant 28-11-2018, ECLI:NL:RBOBR:2018:5905&lt;/p&gt;&lt;p&gt;Koop paard met clausule dat het binnen zes maanden mag worden geruild. Koper paard vordert vervangende schadevergoeding van verkoper ter hoogte van de koopsom op de grond dat verkoper in strijd met gemaakte afspraken geen vervangend paard heeft geleverd. Verkoper verweert zich met de stelling dat het paard nooit aan haar terug is geleverd. Het hof verwerpt de stellingen van verkoper. Bewijslevering niet aan de orde. Geen veroordeling in de volledige proceskosten. Hof Den Bosch 11-12-2018, ECLI:NL:GHSHE:2018:5183&lt;/p&gt;&lt;h2&gt;Planten&lt;/h2&gt;&lt;h4&gt;Plantenziektenwet&lt;/h4&gt;&lt;p&gt;Een volledige herziening en vernieuwing van de Plantenziektenwet is neergelegd in een wetsvoorstel voor een Plantgezondheidswet. Aanleiding voor deze herziening en vernieuwing is Verordening (EU) 2016/2031 van het Europees Parlement en de Raad van 26 oktober 2016 betreffende beschermende maatregelen tegen plaagorganismen bij planten (hierna: Verordening 2016/2031). Verordening 2016/2031 zal met ingang van 14 december 2019 rechtstreeks van toepassing zijn in de lidstaten van de Europese Unie. Met ingang van die datum moet de nationale regelgeving dan ook in lijn zijn gebracht met deze verordening. &lt;span class="italic"&gt;Kamerstukken II&lt;/span&gt; 2018/19, 35083, nr. 2 (wetsvoorstel).&lt;/p&gt;&lt;h4&gt;Rozen&lt;/h4&gt;&lt;p&gt;Besmetting van rozen plantmateriaal met ralstonia. Leverancier is tekortgeschoten in de nakoming van de overeenkomst. Tekortkoming is niet toerekenbaar. Rechtbank Rotterdam, 17-10-2018, ECLI:NL:RBROT:2018:9323&lt;/p&gt;&lt;h4&gt;Aardappelmoeheid&lt;/h4&gt;&lt;p&gt;Tussen partijen is niet in geschil, en ook de voorzieningenrechter gaat hier voorshands van uit, dat verzoeker noch ten tijde van het primaire besluit noch ten tijde van het bestreden besluit beschikte over een verklaring als bedoeld in art. 10.3 van het Keuringsreglement, hiervoor, in navolging van partijen, steeds betiteld als ‘AM-vrij verklaring’. Deze omstandigheid, geheel los gezien van de omstandigheden rondom de besmetverklaring die daartoe hebben geleid, heeft verweerster er, mede bezien tegen de achtergrond van het overige, hier relevante, normatieve kader, naar voorlopig oordeel van de voorzieningenrechter terecht toe gebracht het desbetreffende perceel, ten tijde hier van belang, niet voor keuring te accepteren. Dat verweerster het onderzoeksresultaat van de, commerciële, onderneming Groene Vlieg Bio Diagnostics te Dronten van 26 mei 2015 niet op één lijn heeft gesteld met een AM-vrij verklaring als bedoeld in art. 10.3 van het Keuringsreglement kan, naar voorlopig oordeel van de voorzieningenrechter, gegeven het hiervoor weergegeven normatieve kader, de toets der kritiek doorstaan. Al hetgeen verzoeker verder ten materiële heeft aangevoerd, stuit op het hiervoor overwogene af. De voorzieningenrechter is er bij het vormen van zijn oordeel niet aan voorbij gegaan dat verzoeker ook heeft betoogd dat het bestreden besluit in strijd is genomen met het fair play-beginsel, dat aan de bevoegdheid van verweerster kan worden getwijfeld en dat het verslag van de hoorzitting ontbreekt. Deze omstandigheden, voor zover al juist, geven geen, althans onvoldoende, aanleiding om te komen tot het oordeel dat zeer ernstig moet worden betwijfeld of het door verweerster ingenomen standpunt inhoudelijk juist is. Dat betekent dat niet wordt voldaan aan de hier, voor het treffen van een voorlopige voorziening, aan te leggen en hiervoor beschreven toetsingsmaatstaf. CBB 16-11-2018, ECLI:NL:CBB:2018:619&lt;/p&gt;&lt;h4&gt;Biotechnologie&lt;/h4&gt;&lt;p&gt;Het EU-Hof heeft een beslissing gegeven over prejudiciële vragen inzake mutagenese (Case C-528/16 van 25 juli 2018). In &lt;span class="italic"&gt;Kamerstukken II&lt;/span&gt; 2018/19, 27428, nr. 353 wordt deze uitspraak als volgt samengevat. &lt;/p&gt;&lt;ul&gt;&lt;li class="streepjes"&gt;Organismen die zijn verkregen door middel van mutagenesetechnieken of -methoden, moeten worden beschouwd als ggo’s in de zin van de ggo-richtlijn.&lt;/li&gt;&lt;li class="streepjes"&gt;Organismen die ggo’s zijn in de zin van de ggo-richtlijn en die zijn verkregen door middel van mutagenesetechnieken of -methoden zijn alleen uitgesloten van de werkingssfeer van de ggo-richtlijn als die technieken of methoden traditioneel in een aantal toepassingen zijn gebruikt en hun veiligheid reeds hebben bewezen.&lt;/li&gt;&lt;/ul&gt;&lt;p&gt;Lidstaten kunnen organismen die ggo’s zijn in de zin van de ggo-richtlijn, maar die zijn uitgesloten van de werkingssfeer van de ggo-richtlijn, nationaal onderwerpen aan de verplichtingen van de ggo-richtlijn of aan andere verplichtingen op voorwaarde dat die nationale verplichtingen niet strijdig zijn met de relevante bepalingen van met name de in de art. 34 tot en met 36 Verdrag betreffende de Europese Unie (VWEU) neergelegde regels inzake het vrije verkeer van goederen. In genoemde brief geeft de minister verder uitleg over de consequenties van de hofuitspraak voor het Nederlandse beleid. Nederland zal in de EU opnieuw een discussie over modernisering van het Europese biotechnologiebeleid bepleiten. Bij een Europese discussie zal – indachtig de wens van uw Kamer – nadrukkelijk ook de vraag aan de orde worden gesteld of het bieden van keuzevrijheid aan consumenten en professionele gebruikers van vrijgestelde ggo’s nadere waarborgen vereist.&lt;/p&gt;&lt;h2&gt;Producten&lt;/h2&gt;&lt;h4&gt;Bodembedekkers&lt;/h4&gt;&lt;p&gt;Een bedrijf dat handelt in bodembedekkers voor (knaag)dierenverblijven, mag niet meer de plaatjes van een konijn en de naam van zijn voormalig zakenpartner Joris No Smell BV op de verpakking van zijn producten gebruiken. Rechtbank Amsterdam 08-11-2018, ECLI:NL:RBAMS:2018:8003&lt;/p&gt;&lt;h4&gt;Pootaardappelen&lt;/h4&gt;&lt;p&gt;Uit de omschrijving van de norm voor de vaststelling van schurft blijkt dat het bij de indeling en goedkeuring van pootaardappelen gaat om het uiterlijk van de aardappel. De schaalindeling is afhankelijk van de mate van aantasting van het zichtbare deel van het knoloppervlak. De NAK heeft hiernaar zorgvuldig onderzoek gedaan. Na de eerste, visuele, keuring heeft de NAK de partij visueel laten herkeuren en vervolgens, in een poging de veroorzaker van de netschurft aan te tonen en reeds aldus de tussen partijen gevoerde discussie te kunnen beslechten, nog onderzoek laten doen door twee laboratoria. Daartegenover heeft appellante een rapport ingebracht van een door hem ingeschakeld laboratorium, maar uit dat rapport blijkt niet dat de pootaardappelen visueel zijn beoordeeld. Weliswaar heeft het door appellante ingeschakelde laboratorium een microscopische analyse gedaan en op basis daarvan schurft uitgesloten, maar daartegenover heeft de NAK zich op basis van de rapporten van de laboratoria van de NAK en de NVWA op het standpunt gesteld dat de specifieke veroorzaker van netschurft niet met gevalideerde laboratoriumtechnieken kan worden aangetoond of, naar het College begrijpt, kan worden uitgesloten Appellante heeft deze opvatting niet tegengesproken. Het door appellante ontwikkelde betoog faalt. Het beroep is ongegrond. CBB 06-11-2018, ECLI:NL:CBB:2018:572&lt;/p&gt;&lt;h4&gt;Bloembollen&lt;/h4&gt;&lt;p&gt;Appellanten, handelaren in bloembollen, hebben buiten de veiling om gehandeld. Bij deze transacties is, stellen zij, heffing doorberekend die destijds is afgedragen aan het Productschap Tuinbouw (PT). Appellanten hebben bij brief van 24 mei 2011 aan PT verzocht om voor de oogstjaren 2000-2010 heffingsnota’s uit te brengen, zodat in beginsel een rechtsgang open staat. Voor de jaren 2006 tot en met 2010 is dat verzoek voor transacties buiten de veiling om toegewezen. Voor het overige heeft verweerder de verzoeken afgewezen. Over de weigering van PT heffingsnota’s op te leggen heeft het College in zijn uitspraak van 27 februari 2013 (ECLI:NL:CBB:2013:CA2402) geoordeeld dat de beroepsgrond gericht tegen de weigering heffingsnota’s op te leggen over de jaren 2000-2006 en 2008-2010, voor zover het betreft transacties via de veiling, niet slaagt. Het College heeft daartoe, samengevat weergegeven, overwogen dat aangenomen kan worden dat de vaste gedragslijn van verweerder in deze is dat verzoeken om heffingsnota’s worden geweigerd, omdat tegen de veilingnota’s bezwaar had kunnen worden gemaakt. Er staat maar één rechtsgang open, met uitzondering van het jaar 2007. Voor de overige jaren wordt geen extra rechtsgang geboden. Voor de stelling dat verweerder in de praktijk consistent in afwijking van dat standpunt heeft gehandeld en dat in zijn algemeenheid wel dubbele rechtsbescherming werd geboden is niet gebleken en appellanten hebben verder geen bewijzen aangedragen ter onderbouwing van hun stelling. Op basis van het enkele feit dat in 2007 wél dubbele rechtsbescherming is geboden kan geen verplichting voor verweerder tot het opleggen van een heffingsnota voor de handel via de veiling over andere jaren dan 2007 worden aangenomen. Het College heeft ten aanzien van aankopen buiten de veiling om geoordeeld dat appellanten wél alsnog in de gelegenheid moeten worden gesteld aangifte te doen over de oogstjaren 2003, 2004 en 2005, waarna op verzoek een heffingnota moet worden opgelegd. CBB 06-11-2018, ECLI:NL:CBB:2018:574&lt;/p&gt;&lt;h4&gt;Varkensvlees&lt;/h4&gt;&lt;p&gt;Schade ontstaan tijdens het vervoer van een zending varkensvlees van Apeldoorn naar Hong Kong. De partijen verdeeld houdende vraag over kwalificatie van de overeenkomst als expeditie of gecombineerd vervoer blijft in het midden. Vorderingsgerechtigdheid. CIF-koop. Cognossementsvervoer. Geen schending van art. 8:63 lid 3 BW. Cessie. Subrogatie. De afzender verrekent een nieuwe partij goederen met de rekening voor het schadetransport van de geadresseerde tegen cessie van de rechten van de geadresseerde onder het cognossement (waaronder de vordering tot vergoeding van de transportschade onder de transportpolis). De schadeverzekeraar van de afzender treedt door subrogatie in de rechten van de afzender. De schadeverzekeraar betoogt dat zij, nu zij gesubrogeerd is in de rechten van de afzender onder de vervoerovereenkomst, daarmee ook de (gecedeerde) rechten van de geadresseerde onder het cognossement kan uitoefenen. Nee. De geadresseerde heeft zijn rechten onder het cognossement pas gecedeerd aan de afzender op 6 juli 2016, toen de subrogatie van de schadeverzekeraar in de rechten van de afzender al had plaatsgevonden (te weten op 28 juni 2016). De schadeverzekeraar verkreeg dus niet de rechten onder het cognossement. Rechtbank Rotterdam 12-09-2018, ECLI:NL:RBROT:2018:9223&lt;/p&gt;&lt;h2&gt;Milieurecht&lt;/h2&gt;&lt;h4&gt;Geur&lt;/h4&gt;&lt;p&gt;Onderzoek naar de rendementen voor geurverwijdering van luchtwassers uitgevoerd door Wageningen University &amp; Research (WUR) heeft aangetoond dat bepaalde luchtwassers in de praktijk veel minder presteren dan waarvan uit werd gegaan. Naar aanleiding van het luchtwasseronderzoek was de eerste prioriteit het voorkomen van nieuwe knelpuntsituaties voor geur. Daarom zijn de geurreductiepercentages van combiluchtwassers in de Regeling geurhinder en veehouderij (Rgv), na overleg met de Kamer op 5 juli, op 20 juli jl. naar beneden bijgesteld. Daarnaast zijn verschillende acties in gang gezet om zo de ontstane situatie aan te kunnen pakken. Deze acties worden in een kamerbrief op een rij gezet. &lt;span class="italic"&gt;Kamerstukken II&lt;/span&gt; 2018/19, 28973, nr. 308.&lt;/p&gt;&lt;h4&gt;Omgevingsvergunning pluimveehouderij&lt;/h4&gt;&lt;p&gt; Verweerder heeft tot conclusie kunnen komend dat geen MER-beoordeling dient te worden verricht. Niet ten onrechte heeft verweerder zich op het standpunt gesteld dat sprake is van de typering ‘rustige woonwijk, weinig verkeer’. Aanvaardbaar dat voor de incidentele bedrijfssituatie een hogere geluidnorm wordt gesteld. Verweerder is uitgegaan van het juiste bronvermogen van de ventilatiesystemen. De rechtbank ziet onvoldoende grond voor een onderzoek naar geluidstrillingen. Eventuele geluidslekken moeten geacht worden in het geluidsonderzoek verdisconteerd te zijn. Voorts heeft verweerder zich in redelijkheid op het standpunt kunnen stellen dat het in werking zijn van de inrichting niet zodanige risico’s voor de volksgezondheid kan opleveren dat de omgevingsvergunning om die reden had moeten worden geweigerd. Beroep ongegrond. Rechtbank Limburg, 26-10-2018, ECLI:NL:RBLIM:2018:10219&lt;/p&gt;&lt;p&gt;Gedoogbeschikking huisvesten vleeskuikens. De gedoogbeschikking is thans niet langer van kracht, zodat het beroep niet-ontvankelijk is. Het beroep tegen de ongegrondverklaring van het bezwaar tegen de afwijzing om handhavend op te treden is ongegrond, aangezien ten tijde van het nemen van het bestreden besluit de gedoogbeschikking nog van kracht was, zodat geen sprake was van een overtreding. Rechtbank Limburg 26-10-2018, ECLI:NL:RBLIM:2018:10339&lt;/p&gt;&lt;h4&gt;Omgevingsvergunning akkerbouwbedrijf.&lt;/h4&gt;&lt;p&gt;Brummen-jurisprudentie. Vragen over activiteiten 'bouwen' en 'gebruik' kunnen in deze beroepsprocedure niet opnieuw aan de orde worden gesteld. Activiteit 'milieu': vergunningplichtige inrichting. College heeft terecht gesteld dat mestsilo vanwege inhoud niet onder werking Activiteitenbesluit valt. Geen reden voor twijfel aan bevindingen trillingsonderzoek. Rechtbank Zeeland-West-Brabant 03-07-2018, ECLI:NL:RBZWB:2018:3843&lt;/p&gt;&lt;h4&gt;Mest&lt;/h4&gt;&lt;p&gt;Het Besluit gebruik meststoffen en het Uitvoeringsbesluit Meststoffenwet zijn gewijzigd ter uitvoering van het zesde actieprogramma Nitraatrichtlijn. Het betreft:&lt;/p&gt;&lt;ul&gt;&lt;li class="streepjes"&gt;Aanpassing voorschriften voor vanggewas in maïs op zand- en lössgrond;&lt;/li&gt;&lt;li class="streepjes"&gt;Aanpassing uitrijdperiode vaste strorijke mest op grasland gelegen op klei en veen;&lt;/li&gt;&lt;li class="streepjes"&gt;Verschuiven van uitrijdperiode drijfmest op bouwland;&lt;/li&gt;&lt;li class="streepjes"&gt;Aanpassing voorschriften vernietigen van grasland op zand- en lössgrond;&lt;/li&gt;&lt;li class="streepjes"&gt;Aanpassing definitie van emissiearm aanwenden van meststoffen;&lt;/li&gt;&lt;li class="streepjes"&gt;Aanpassing van gebruik meststoffen op natuurterrein en overige grond.&lt;/li&gt;&lt;/ul&gt;&lt;p&gt;In de toelichting zijn de bedrijfseffecten en de milieueffecten beschreven. &lt;span class="italic"&gt;Stb.&lt;/span&gt; 2018, 400. Zie ook: &lt;span class="italic"&gt;Kamerstukken II&lt;/span&gt; 2018/19, 33037, nr. 327.&lt;/p&gt;&lt;h4&gt;Brandbrief&lt;/h4&gt;&lt;p&gt;Wij sturen u deze brief als bestuur van de Vereniging van Agrarisch Recht Advocaten. Van onze leden ontvangen wij dermate verontrustende berichten rond het fosfaatreductieplan (Regeling fosfaatreductieplan 2017) en de Fosfaatwet (wijziging van de Meststoffenwet per 1 januari 2018) dat wij gemeend hebben u deze brandbrief te moeten sturen. Veel van de melkveehouders die onze leden bijstaan, verkeren in onzekerheid door de wijze waarop deze regelgeving uitwerkt voor hun bedrijf. In de media verschijnen hartverscheurende berichten van melkveehouders die in grote onzekerheid verkeren en die geen zicht hebben op een oplossing. Zij zien hun bedrijf, waaraan zij met hart en ziel aan hebben gebouwd, teloor gaan. Afgelopen zaterdag verscheen nog een aan u gerichte brief in Trouw (&lt;span class="italic"&gt;Trouw&lt;/span&gt; 9 november 2018, ‘Kabinet, hoe moet het nu met onze droom?’). De berichten die wij van onze leden ontvangen, zien op het feit dat een goede rechtspleging in het geding is. De kritiek die zij uiten is tweeledig. Allereerst is er kritiek op de kwaliteit van de wetgeving. Het betreft wetgeving die met stoom en heet water en onder druk van de Europese Commissie tot stand is gekomen in 2016 en 2017, om vervolgens per 1 januari 2018 in werking te treden. Bij de uitvoering loopt de praktijk, ook uw eigen ministerie, nu tegen diverse problemen aan. Definities blijken niet goed doordacht en er is sprake van een onvolledige en onduidelijke omkadering van de knelgevallen. Dat uw ministerie zelf ook worstelt met de definities, volgt wel uit het feit dat per 20 juli 2018 nog de Beleidsregel fosfaatrechten jongvee in de Staatscourant verscheen, waarin bepaalde wettelijke definities (nota bene bij beleidsregel) werden verduidelijkt. Per 6 september 2018 is het Uitvoeringsbesluit Meststoffenwet gewijzigd met een aanvullend knelgeval. Dat laatste is uiteraard een goede ontwikkeling, maar het betreft wel een wijziging die erg laat in het jaar is doorgevoerd en tot die tijd veel onzekerheid met zich bracht voor die melkveehouders. Een ander voorbeeld is hoe nu omgegaan wordt met de fosfaatrechten die volgens RVO, nadat zij nog eens goed de wettelijke definities langs die bedrijfssituaties heeft gelegd, ten onrechte zijn toegekend geweest aan – kort gezegd – vleesveehouders. Wij willen deze brief niet gebruiken voor een juridisch betoog, maar hoe met die rechten wordt omgegaan en welke ongedaanmakingsverplichtingen vervolgens worden gesteld aan degenen die de rechten toegekend hebben gekregen en hebben verkocht, is toch wel erg bijzonder, om het voorzichtig te formuleren. De meest prangende problemen doen zich op dit moment met name voor bij de bedrijven die zich als knelgeval in het kader van beide regelingen hebben aangemeld en dan in het bijzonder de bedrijven die voorafgaand of op 2 juli 2015 investeringsverplichtingen waren aangegaan ter uitbreiding van hun bedrijf. Aan hen is een fosfaatrecht toegekend dat verre van overeenkomt met het aantal dieren dat zij nu op grond van andere wetgeving en vergunningen, legaal mogen houden en belangrijk ook: waartoe zij financieringsverplichtingen zijn aangegaan. De eerste teleurstelling die deze bedrijven in de aanloop naar 1 januari 2018 hebben moeten verwerken, was dat de Commissie Kalden hun situatie op zich wel als knelgeval beschouwde, maar toch afzag van een advies aan u om die categorie als knelgeval op te nemen, omdat deze categorie ‘niet goed af te bakenen’ was. Dat advies verbaasde in zoverre al, omdat er binnen uw ministerie door de jaren heen veel ervaring is opgebouwd met een dergelijke knelgevallencategorie. Bij diverse andere agrarische regelgeving door de jaren is het telkens gelukt om bedrijven die investeringsverplichtingen waren aangegaan als knelgeval aan te merken en op basis daarvan rechten toe te kennen aan die bedrijven. Wij noemen het voorbeeld van de Interimwet ammoniak en veehouderij en de Wet herstructurering varkenshouderij en het daarop gebaseerde Besluit hardheidsgevallen (art. 9, categorie 3). Wat daarvan ook zij, feit is dat het College van Beroep voor het bedrijfsleven (hierna: CBb) inmiddels in acht voorloperszaken heeft uitgemaakt dat de Rijksdienst voor Ondernemend Nederland (hierna: RVO) zal moeten zorgen voor een individuele beoordeling van de bedrijven die zich als knelgeval hebben gemeld vanwege de door hen aangegane investeringsverplichtingen. De individuele beoordeling moet erop gericht zijn om duidelijk te krijgen of de toepassing van het fosfaatreductieplan en de Fosfaatwet jegens die bedrijven leidt tot een individuele en buitensporige last die de bedrijven, zolang niet is voorzien in een compensatie, niet zouden behoeven te dragen. Naar wij hebben begrepen, zijn de gegevens die de RVO daartoe heeft opgevraagd, inmiddels verstrekt door de bedrijven. En daar stokt nu het proces. Allereerst komen er geen beslissingen af van de RVO in deze acht zaken en vervolgens blijkt dat alle overige zaken worden aangehouden in afwachting van deze acht zaken. Als die bedrijven aandringen op een beslissing krijgen zij een standaard afwijzing in bezwaar, worden zij gedwongen in beroep te gaan bij het CBb en komen zij daar op de stapel terecht. Het CBb behandelt eerst de acht voorloperszaken, voordat het de overige zaken oppakt, zo is gebleken. Dat leidt met name bij de toepassing van de Fosfaatwet tot grote problemen. De art. 21 en 21b van de Meststoffenwet regelen namelijk dat bedrijven niet meer mogen produceren dan het aan de bedrijven toegekende fosfaatrecht. De bepalingen zijn als een verbodsbepaling geformuleerd. Overtreding van die bepalingen is een strafbaar feit en kwalificeert als een misdrijf als de overtreding opzettelijk wordt begaan. Het is, gegeven de huidige impasse, verre van zeker dat de bedrijven voor eind 2018 een beslissing zullen krijgen omtrent de vraag of de Fosfaatwet jegens hen als een individuele en buitensporige last moet worden gezien. Zij zijn, juist vanwege het feit dat het bedrijven zijn die in meerderheid al zeer zwaar gefinancierd zijn, niet in staat nog fosfaatrechten bij te kopen. Dit nog daargelaten de vraag of er nog fosfaatrechten in de markt zijn die nog niet benut zijn. Dat zal gaan betekenen dat deze bedrijven 2019 ingaan, wetende dat zij het fosfaatrecht dat voor hun bedrijf voor 2018 gold, hebben overschreden met alle onzekerheden van dien. Normaal gesproken kan in zo een situatie door onze leden dan worden gegrepen naar het middel van een voorlopige voorziening om zo een tijdelijke oplossing te krijgen. Ook daar doet zich echter een bijzonderheid voor. Het CBb heeft op 7 juli 2018 in een persbericht duidelijk gemaakt dat verzoeken om voorlopige voorziening met daarin de vraag of toepassing van de Fosfaatwet een individuele en buitensporige last oplevert voor bedrijven, geen zin hebben. Die vraag leent zich, aldus het CBb, niet voor een voorlopige voorziening. Wij beseffen dat u niet gaat over het CBb, maar het is wel een omstandigheid die maakt dat onze leden een middel uit handen wordt geslagen om voor hun cliënten een oplossing te bereiken. Uitzichtloosheid.&lt;/p&gt;&lt;p&gt;Voor veel melkveehouders is de ontstane situatie (juridisch) uitzichtloos. Het draagvlak van de fosfaatmaatregelen en ook het vertrouwen in een rechtvaardige (en in redelijkheid sturende) overheid is daarmee ernstig in gevaar. De melkveehouder kan nergens meer terecht voor een tijdig juridisch oordeel. Dat is fnuikend voor (het vertrouwen in) de rechtsstaat. Hoe nu verder? Bij het nemen van beslissingen op bezwaar gaan wij er dan van uit dat er serieus wordt gekeken naar de bezwaarschriften en de overgelegde bewijsstukken. Wij hopen en verwachten dat er snel een eind komt aan het inmiddels in de praktijk waargenomen fenomeen dat er beslissingen op bezwaar worden genomen die evident in strijd zijn met eerdere uitspraken van het CBb van 21 augustus 2018. Die beslissingen worden enkel en alleen genomen om het verbeuren van dwangsommen te voorkomen of anderszins de termijnen veilig te stellen. Kortom, het dringende verzoek aan u is erop toe te zien dat de beslissingen op bezwaar op inhoudelijke gronden worden genomen en er op de individuele omstandigheden wordt ingegaan. De vereniging pleit ervoor dat het ‘standaard tekstblokkensysteem’ wordt aangepast. De voorgaande overwegingen geven aanleiding voor de volgende vraag: is de Minister voornemens om de capaciteit van de betrokken juridische afdelingen met spoed te vergroten? RVO zal onzes inziens alles in het werk moeten stellen om zoveel mogelijk bedrijven toch nog in 2018 duidelijkheid te verschaffen. Weliswaar is de tijd nog kort, maar er resteren nog altijd zes weken in 2018 en waar een wil is, is een weg. Als bestuur van de vereniging zijn wij graag bereid om met het ministerie in overleg te treden om deze prangende situatie te bespreken. Wij zien uw uitnodiging graag tegemoet.&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;De knelgevallenregeling in art. 12, tweede lid, van de Regeling biedt verweerder niet de mogelijkheid om rekening te houden met beoogde, maar niet gerealiseerde, groei van de veestapel. Voor de toepassing van de knelgevallenregeling komt dan ook geen betekenis toe aan de omstandigheid dat appellante een deel van haar melkquotum verhuurde. De heffingen die zijn opgelegd op grond van de Regeling zijn niet in strijd met het in art. 1 van het EP gewaarborgde recht op het ongestoord genot van eigendom. Gelet op de hoogte van de heffingen kan geen sprake zijn van een individuele en buitensporige last. CBB 13-11-2018, ECLI:NL:CBB:2018:599, ECLI:NL:CBB:2018:597, ECLI:NL:CBB:2018:600, ECLI:NL:CBB:2018:598&lt;/p&gt;&lt;p&gt;De stelling dat verweerder bij de berekening van de grondgebondenheid geen rekening heeft gehouden met de (toen) door appellante ingebrachte (onvolledige) grondanalyses, mist feitelijke grondslag. De herberekening van verweerder op basis van de ter zitting overgelegde (volledige) grondanalyses komt het College ook niet onjuist voor. CBB 13-11-2018, ECLI:NL:CBB:2018:595&lt;/p&gt;&lt;p&gt;De op de peildatum afgevoerde melkkoeien tellen mee voor het referentieaantal. Art. 1, eerste lid, aanhef en onder d, van de Regeling dient zo te worden uitgelegd dat het referentieaantal wordt bepaald aan de hand van ‘het aantal runderen dat op enig moment op de peildatum in het I&amp;R-systeem is geregistreerd’. CBB 13-11-2018, ECLI:NL:CBB:2018:596, ECLI:NL:CBB:2018:594&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Voor het houden van jongvleesvee zijn in de gewijzigde wetsuitleg van de minister geen fosfaatrechten meer nodig. In die gewijzigde lezing van de wet had verzoekster meer fosfaatrechten gekregen dan zij nodig had voor haar veestapel (het surplus). De fosfaatrechten beschouwt de minister als staatssteun en door de gewijzigde wetsuitleg krijgt het surplus een ongeoorloofd karakter. De bodemrechter zal (als beroep wordt ingesteld) de Msw moeten uitleggen. Er is geen aanleiding om te veronderstellen dat de bodemrechter zich daarbij terughoudend zal opstellen. Er zijn dan (grofweg) twee mogelijkheden: of de eerste wetsuitleg van de minister is juist, of de tweede uitleg is de juiste. Stemt de uitleg door de bodemkamer overeen met de eerste wetsuitleg, dan is, de minister onderschreef dat op de zitting, de herziening van de fosfaatrechten onjuist. Volgt de bodemkamer de tweede wetsuitleg, dan zal de discussie zich naar verwachting vooral richten op de vraag of de minister de bevoegdheid toekomt tot de herziening van de fosfaatrechten die de veehouder niet nodig heeft om de veestapel (als samengesteld op 2 juli 2015) te kunnen houden. &lt;/p&gt;&lt;p&gt;De vraag naar de juiste wetsuitleg moet in de bodemprocedure beantwoord worden. Op voorhand kan niet worden gezegd dat het besluit van 20 september 2018 evident onrechtmatig is. Welke wetsuitleg ook wordt gevolgd, de gevraagde voorlopige voorziening biedt geen oplossing. Schorsing van het herzieningsbesluit brengt namelijk geen verandering in de bestaande situatie en voorkomt niet dat als de bodemkamer het besluit van 20 september 2018 rechtmatig beoordeelt, verzoekster (achteraf gezien) de Msw overtreedt. Verzoekster kan dat risico (voor zover dat al mogelijk is) afwenden door aanpassingen in haar bedrijfsvoering en het herzieningsbesluit belemmert haar op zich niet in die ondernemersbeslissingen. Daarbij ziet de voorzieningenrechter niet voorbij aan het ingrijpende en zwaarwegende karakter van de keuzes die in dat verband moeten worden gemaakt. CBB 12-11-2018, ECLI:NL:CBB:2018:589, ECLI:NL:CBB:2018:590, ECLI:NL:CBB:2018:591, ECLI:NL:CBB:2018:592&lt;/p&gt;&lt;p&gt;Voor de beantwoording van de vraag of [A] op 2 juli 2015 feitelijk houder was van het jongvee, dient naar alle feiten en omstandigheden van het geval te worden gekeken. De voorzieningenrechter acht vooralsnog voldoende aannemelijk gemaakt dat een eventuele bodemrechter voormelde vraag bevestigend zal beantwoorden. Daartoe acht de voorzieningenrechter het navolgende redengevend. Het jongvee staat bij [A] op stal. Maatschap [X] heeft weliswaar betoogd dat zij de stalruimte van [A] huurt/pacht - hetgeen door [A] is betwist - maar iedere onderbouwing van die stelling ontbreekt. Niet is gebleken dat aan het schriftelijkheidsvereiste voor de pachtovereenkomst (art. 7:317 BW) is voldaan terwijl evenmin gebleken is dat Maatschap [X] voor de pacht van de stal een vergoeding aan [A] betaalt. De tussen partijen overeengekomen vergoeding bedraagt immers € 60,- per stuks jongvee per maand. Daaruit kan naar het voorlopig oordeel van de voorzieningenrechter redelijkerwijs worden afgeleid dat deze is gerelateerd aan de verzorging van het jongvee en niet (mede) aan het gebruik van de stalruimte. Dat partijen anderszins hebben afgesproken, is niet aannemelijk geworden. Voorts acht de voorzieningenrechter van belang dat [A] het jongvee feitelijk verzorgt: hij voert het vee, zorgt voor de mestafzet en waarschuwt Maatschap [X] wanneer het nodig is dat er een veearts wordt ingeschakeld. Deze situatie, die is ontstaan nadat [A] in maart 2015 zijn veestapel aan Maatschap [X] verkocht, is sindsdien ongewijzigd voort blijven bestaan en kwalificeert naar het voorlopig oordeel van de voorzieningenrechter als houderschap in de zin van de Meststoffenwet. Voorts acht de voorzieningenrechter van belang dat de hoeveelheid stuks jongvee dat [A] voor Maatschap [X] verzorgt, nagenoeg constant is. Dat het jongvee niet wordt geweid, maar altijd op stal staat, maakt het vorenstaande niet anders. Onrechtmatigheid. Rechtbank Noord-Nederland 07-11-2018, ECLI:NL:RBNNE:2018:4703&lt;/p&gt;&lt;p&gt;De voorzieningenrechter stelt vast dat verweerder in het bestreden besluit van 26 juni 2018 het bezwaar van verzoekster ongegrond heeft verklaard en het beroep van verzoekster op art. 1 EP heeft afgewezen, zonder bij deze beslissing alle omstandigheden van haar geval te betrekken, zoals de door verzoekster gedane investeringsverplichtingen en haar financiële last. Nu op dit punt de vereiste afweging van alle belangen en omstandigheden ontbreekt, voldoet naar het voorlopig oordeel van de voorzieningenrechter het bestreden besluit niet aan de daaraan op het vlak van de motivering te stellen eisen. De voorzieningenrechter ziet daarin aanleiding het verzoek toe te wijzen in die zin dat verweerder wordt opgedragen binnen 14 dagen gemotiveerd te beslissen op verzoeksters bezwaren en daarbij alle door verzoekster naar voren gebrachte feiten en omstandigheden te betrekken. De voorzieningenrechter ziet geen aanleiding om verzoekster, zoals zij vraagt, bij wege van voorlopige maatregel toe te staan om zich te gedragen alsof haar toegekende fosfaatrecht wordt verhoogd met 6.576 kilogram. Zoals de voorzieningenrechter in de uitspraak van 7 juni 2018 heeft overwogen biedt het treffen van de gevraagde voorlopige voorziening verzoekster niet de garantie (die zij zoekt) dat zij gevrijwaard zal zijn van vervolging als zij in 2018 meer mest produceert dan het primaire besluit haar toestaat. CBB 22-11-2018, ECLI:NL:CBB:2018:628&lt;/p&gt;&lt;h4&gt;Geurhinder&lt;/h4&gt;&lt;p&gt;Uit het voorgaande volgt dat de voorzieningenrechter ervan overtuigd is dat het project geen gevolgen heeft voor Natura 2000 gebieden. Daarin ligt dus geen grond om het project verder tegen te houden. Wat betreft geur ligt dat anders. Enerzijds heeft verweerder de vergunning verleend met gebruikmaking van de destijds geldende geuremissiefactoren en bestaat geen aanleiding voor het oordeel dat het besluit op dat punt onjuist is. Anderzijds is niet uit te sluiten dat een van de andere beroepsgronden slaagt en dat het besluit daarom wordt vernietigd. Dan komen de nieuwe geuremissiefactoren wel in beeld. Omdat dat laatste niet is uitgesloten en er ter plaatse al sprake is van een overbelaste situatie wat betreft geur, laat de voorzieningenrechter dat zwaar wegen. Verder is duidelijk dat het project niet aan de nieuwste norm over geur voldoet. Dat betekent dus dat de voorzieningenrechter twijfel heeft of het project wat betreft geur uiteindelijk mogelijk is. Dat maakt dat de voorzieningenrechter geen aanleiding ziet de schorsing helemaal op te heffen. De voorzieningenrechter ziet wel aanleiding de schorsing in reikwijdte te beperken. Vergunninghouder heeft er immers belang bij ondertussen te mogen beginnen met het uitvoeren van het project. Tegen het onderdeel van de vergunning dat gaat over het bouwen, zijn verder geen zelfstandige beroepsgronden aangevoerd. De voorzieningenrechter ziet daarom geen reden het bouwen als zodanig tegen te houden. Dat sprake is van onlosmakelijke samenhang tussen bouwen en milieu, zoals verzoekers ter zitting hebben betoogd, maakt naar het oordeel van de voorzieningenrechter nog niet dat bij de vraag of moet worden geschorst een splitsing mag worden gemaakt. De schorsing zal dus alleen in stand blijven wat betreft het in gebruik nemen van de stallen, omdat dat gebruik tot geuroverlast leidt. Dit alles leidt ertoe dat de voorzieningenrechter de op 29 oktober 2018 uitgesproken schorsing zal opheffen met betrekking tot de activiteit bouwen. Vergunninghouder kan dan, als hij dat wil, alvast gaan bouwen. De schorsing met betrekking tot het gebruiken van de stallen, zal hij handhaven. Dat betekent dat vergunninghouder de stallen niet in gebruik mag nemen. Het bouwen van de stallen is (dus) op risico van vergunninghouder dat hij deze later niet (op deze wijze) in gebruik kan nemen. De voorzieningenrechter geeft vergunninghouder in dat kader nog mee dat hij ter zitting heeft gesteld dat hij ook kan voldoen aan de nieuwste geuremissiefactoren. Indien hij dat nader kan onderbouwen, kan hij de voorzieningenrechter om opheffing van het verbod tot ingebruikneming van de stallen vragen. Rechtbank Gelderland 12-11-2018, ECLI:NL:RBGEL:2018:4873&lt;/p&gt;&lt;h4&gt;Export mest&lt;/h4&gt;&lt;p&gt;Het College stelt vast dat appellante de bevinding van de toezichthouders in het boeterapport, dat de plaats van oorsprong van de voor de export naar Duitsland bedoelde dierlijke mest zoals gemeld op het gezondheidscertificaat niet overeenkwam met de daadwerkelijke laadplaats van die mest, niet heeft betwist. Met de rechtbank is het College daarom van oordeel dat verweerder zich terecht op het standpunt heeft gesteld dat appellante er niet op heeft toegezien dat het vervoer van de dierlijke mest vergezeld ging van een geldig gezondheidscertificaat. Appellante beschikte ten tijde van de controle niet over een geldig gezondheidscertificaat, zodat zij op dat moment in overtreding was. Het betoog van appellante dat zij de dierlijke mest uiteindelijk niet naar Duitsland heeft geëxporteerd en dat zij de mogelijkheid moet hebben om gemaakte fouten te herstellen leidt niet tot een ander oordeel, omdat dit geen afbreuk doet aan de geconstateerde overtreding. Naar het oordeel van het College heeft de rechtbank terecht overwogen dat uit art. 57b van de Uitvoeringsregeling Meststoffenwet volgt dat het transport moet worden geannuleerd wanneer er vanaf een andere plaats wordt geladen. Appellante was op grond van voormeld artikel gehouden om de melding van het transport in te trekken voordat de vracht dierlijke meststoffen werd geladen, omdat de gemelde laadplaats afweek van de feitelijke laadplaats. Nu appellante dit niet heeft gedaan, was sprake van vorengenoemde overtreding en was verweerder bevoegd om tot boeteoplegging over te gaan. Overigens kan uit het boeterapport niet worden afgeleid en appellante heeft ook niet anderszins aannemelijk gemaakt dat zij de geconstateerde onjuistheid reeds zelf had onderkend en reeds maatregelen had getroffen ten aanzien van de geplande export naar Duitsland. Eerst nadat de toezichthouders haar confronteerden met de onjuiste documenten, heeft zij verkozen de dierlijke mest niet buiten Nederland te brengen. Dit is ook door appellante ter zitting erkend. Zij meent echter dat alleen de feitelijke uitkomst, te weten, geen export, bepalend is voor de bevoegdheid een boete op te leggen. Het College deelt die visie, gelet op hetgeen hiervoor is overwogen met betrekking tot de overtreding, niet. CBB 20-11-2018, ECLI:NL:CBB:2018:618&lt;/p&gt;&lt;h4&gt;Veedichte gebieden&lt;/h4&gt;&lt;p&gt;De wet veedichte gebieden komt weer tot leven, in de vorm van een initiatiefvoorstel Interimwet veedichte gebieden van de leden Futselaar, Bromet en Moorlag (&lt;span class="italic"&gt;Kamerstukken II&lt;/span&gt; 2018/19, 35094, nr. 2, wetsvoorstel). Mocht dit voorstel het Staatsblad halen dan krijgen Provinciale Staten de bevoegdheid regels vaststellen over het aantal landbouwhuisdieren dat ten hoogste op de veehouderijlocaties in het gebied gezamenlijk wordt gehouden, het aantal landbouwhuisdieren dat ten hoogste op een veehouderijlocatie in het gebied wordt gehouden, en het aantal veehouderijlocaties dat zich ten hoogste in het gebied bevindt.&lt;/p&gt;&lt;h4&gt;Luchtwassers&lt;/h4&gt;&lt;p&gt;In beroep is aangevoerd dat er bij deskundigen ernstige twijfels bestaan over het gestelde rendement van luchtwassers. In dat verband is verwezen naar het rapport ‘Verschillen tussen twee studies naar geurbelasting-geurhinderrelaties nader onderzocht’ uit 2015, waarin melding wordt gemaakt van een discussie over de effectiviteit van luchtwassers ten behoeve van geurreductie. In de door [appellant sub 2] en [appellant sub 3] in hoger beroep overgelegde stukken is vermeld dat uit onderzoek is gebleken dat combi-luchtwassers in de praktijk minder presteren dan waarvan werd uitgegaan. De geurverwijdering is mogelijk de helft lager dan de verwachte reductie. Naar het oordeel van de Afdeling heeft het college, gelet op de uit de door [appellant sub 2] en [appellant sub 3] bedoelde onderzoeken, onvoldoende gemotiveerd dat het heeft mogen uitgaan van een rendement van 75% van de in deze procedure aan de orde zijnde luchtwasser. Er is weliswaar een voorschrift aan de vergunning verbonden met een maximaal toegestane geuremissie, maar gelet op het voorgaande kan op dit moment niet aannemelijk worden geacht dat het voorschrift kan worden nageleefd. ABRvS 28-11-2018, ECLI:NL:RVS:2018:3885&lt;/p&gt;&lt;h4&gt;Pluimveerechten&lt;/h4&gt;&lt;p&gt;Verdachte heeft in 2015 47.266 kippen en in 2016 35.956 kippen meer gehouden dan het op verdachte rustende pluimveerecht toeliet. Verdachte wordt voor dit feit veroordeeld tot een geldboete van € 40.000,- waarvan € 20.000,- voorwaardelijk met een proeftijd van twee jaar. Rechtbank Oost-Brabant 05-12-2018, ECLI:NL:RBOBR:2018:6038&lt;/p&gt;&lt;h4&gt;Meststoffenwet&lt;/h4&gt;&lt;p&gt;Vanwege het tijdsverloop tussen het boeterapport en het primaire besluit heeft de minister, op basis van het (destijds gevoerde) beleid, de boete reeds met 10% gematigd. Ofschoon op grond van dit matigingsbeleid een ander aanvangsmoment – te weten: de start van het interne onderzoek – wordt gehanteerd dan het geval is bij de vaststelling van de redelijke termijn – te weten: het voornemen tot boeteoplegging – overweegt het College dat deze matiging van invloed is op de vraag of, en zo ja, in hoeverre een verdergaande matiging op grond van de overschrijding van de redelijke termijn dient plaats te vinden. Volgens vaste jurisprudentie van het College (zie onder meer de uitspraak van 24 november 2016, ECLI:NL:CBB:2016:454) is dat het geval indien de overschrijding meer dan een half jaar bedraagt. In beginsel wordt in die omstandigheden een verdergaande matiging per half jaar toegepast van 5%. Dit betekent voor het onderhavige geval het volgende: € 45.000,- verminderd met 10% is € 40.500,- verminderd met 35% is € 26.325,-. CBB 04-12-2018, ECLI:NL:CBB:2018:646&lt;/p&gt;&lt;h4&gt;Vergunning&lt;/h4&gt;&lt;p&gt;Vleeskuikenbedrijf met vergassingsinstallatie voor strooiselmest, waarvan een organic rankine cycle (ORC) deel uitmaakt. Omdat dierlijke mest een substantieel onderdeel uitmaakt van de brandstof voor de vergassingsinstallatie, is geen sprake van biomassa. Paragraaf 3.2.1 van het Activiteitenbesluit milieubeheer is daarom niet van toepassing. In voorschrift 4.1.1 van het aan de orde zijnde herstelbesluit zijn emissie-eisen gesteld die overeenkomen met de emissie-eisen die, op basis van art. 3.10b van het Activiteitenbesluit, gelden voor een ketelinstallatie met een thermisch vermogen van minder dan 1 MWth die biomassa of houtpallets als brandstof gebruiken. Voor ketelinstallaties die gebruik maken van andere brandstoffen (aardgas of vergistingsgas) gelden lagere emissiewaarden. Verweerder heeft naar het oordeel van de rechtbank in redelijkheid kunnen aansluiten bij de normstelling in het Activiteitenbesluit voor ketelinstallaties die biomassa als brandstof gebruiken. Eisers hebben op geen enkele wijze onderbouwd dat de Nox- en SO2-emissies van mest relatief hoger of anders zouden liggen dan de Nox- en SO2-emissies van biomassa. Niet valt in te zien waarom onvoldoende bescherming wordt geboden aan het milieu, als moet worden voldaan aan de emissie-eisen voor ketelinstallaties met biomassa als brandstof. De rechtbank neemt hierbij in aanmerking dat het Activiteitenbesluit geen eisen stelt aan de samenstelling van biomassa, zolang het maar bestaat uit plantaardig landbouw- of bosbouwmateriaal. Bovendien voorziet het bestreden besluit in een verplichting de emissie van stoffen te meten binnen twee maanden na ingebruikname van de installatie. Om ervoor te zorgen dat de meting een goed beeld geeft over de emissie van de installatie (de emissie zou immers kunnen worden gemeten op een moment dat uitsluitend biomassa als brandstof wordt gebruikt) ziet de rechtbank aanleiding om te bepalen dat bij het over te leggen meetplan ook een beschrijving wordt verlangt van de gebruikte brandstoffen. Rechtbank Oost-Brabant 15-11-2018, ECLI:NL:RBOBR:2018:5657&lt;/p&gt;&lt;h4&gt;POR-regeling&lt;/h4&gt;&lt;p&gt;De voorzieningenrechter van het College van Beroep voor het bedrijfsleven (CBb) wijst het verzoek om een voorlopige voorziening van een pluimveehouder die heeft verzocht om verlenging van de ontheffing op grond van de POR-regeling af. De einddatum van deze ontheffing was steeds kenbaar. Mede gelet op het maatschappelijke belang dat gemoeid is met het reguleren van de fosfaatproductie is van een evident onrechtmatig besluit om de ontheffing niet te verlengen geen sprake en weegt het belang van de minister bij onverkorte werking van dat besluit zwaarder. CBB 13-12-2018, ECLI:NL:CBB:2018:655&lt;/p&gt;&lt;h2&gt;Fiscaal recht&lt;/h2&gt;&lt;h4&gt;BOR&lt;/h4&gt;&lt;p&gt;Belanghebbende heeft na het overlijden van zijn oom landbouwgrond en aandelen in een BV geërfd. In de aangifte erfbelasting doet hij een beroep op de bedrijfsopvolgingsregeling (BOR) van de Successiewet 1956. Het Hof is van oordeel dat belanghebbende ten onrechte een beroep op de BOR heeft gedaan omdat niet voldaan is aan de zogenaamde bezitseis van art. 35d, lid 1, aanhef en de onderdelen c en d van de Successiewet 1956. Het beroep op het gelijkheidsbeginsel slaagt niet en evenmin krijgt belanghebbende gelijk om de waarde van toeslagrechten in mindering op de waarde van de geërfde aandelen te brengen. Met betrekking tot de belastingrente wordt belanghebbende wel in het gelijk gesteld; de Inspecteur heeft erkend de belastingrente op een te hoog bedrag te hebben vastgesteld. Hof Den Bosch 31-08-2018, ECLI:NL:GHSHE:2018:3654&lt;/p&gt;&lt;h4&gt;Box 3&lt;/h4&gt;&lt;p&gt;Erflater beschikt over landbouwgrond; het Hof is van oordeel dat daarop de tbs-regeling van toepassing is en dat de waarde van de grond niet tot het inkomen in box 3 behoort. Het Hof is van oordeel dat het, vlak vóór de peildatum, op de derdenrekening van de notaris gestorte bedrag op de peildatum niet het vermogen van erflater heeft verlaten en tot het inkomen in box 3 behoort. Ook een bedrag aan liquide middelen behoort tot het inkomen uit sparen en beleggen. Hof Den Bosch 31-08-2018, ECLI:NL:GHSHE:2018:3682&lt;/p&gt;&lt;h4&gt;Leges&lt;/h4&gt;&lt;p&gt;Leges voor ligboxenstal. Bouwstop opgelegd wegens niet voldoen aan vergunning. Nieuwe omgevingsvergunning aangevraagd, daardoor ook nieuwe legesaanslag opgelegd. Sprake van een geringe wijziging dus er had een ander (lager) legestarief toegepast moeten worden. Rechtbank Noord-Nederland 15-11-2018, ECLI:NL:RBNNE:2018:4648&lt;/p&gt;&lt;h4&gt;IB&lt;/h4&gt;&lt;p&gt;Belanghebbende heeft met zijn zoon in 2011 een maatschap opgericht die zich richt op het houden van runderen voor de slacht. In 2016 heeft de eerste slacht en hebben de eerste verkopen van vleespakketten plaatsgevonden. In de jaren 2011 tot en met 2017 waren de activiteiten van de maatschap verliesgevend. Het hof komt tot het oordeel dat belanghebbende niet aannemelijk heeft gemaakt dat in 2012 sprake is van een objectieve voordeelsverwachting. Ook de stelling van de Inspecteur dat in 2012 geen sprake is van deelname aan het economische verkeer slaagt. Hof Den Haag 13-11-2018, ECLI:NL:GHDHA:2018:3123&lt;/p&gt;&lt;h4&gt;Landbouw&lt;/h4&gt;&lt;p&gt;Er is een nieuw besluit van de staatssecretaris van financiën over de fiscale behandeling van ondernemers in de agrarische sector. Dit besluit vervangt het besluit van 13 oktober 2010. De volgende onderdelen zijn vervallen, gewijzigd of toegevoegd:&lt;/p&gt;&lt;ul&gt;&lt;li class="streepjes"&gt;De goedkeuringen in onderdeel 2 over de toepassing van het eerste en tweede pachtersvoordeel zijn vervallen. Voor bestaande situaties waarin gronden zijn gekocht met een pachtersvoordeel is een overgangsregeling opgenomen.&lt;/li&gt;&lt;li class="streepjes"&gt;In onderdeel 6 is de behandeling van de productierechten melkquotum en bietenquotum niet meer opgenomen, omdat deze productierechten niet meer bestaan. Het productierecht ‘fosfaatrecht’ is toegevoegd. Verder is in dit onderdeel een nadere toelichting en een inhoudelijke wijziging opgenomen over de fiscale behandeling van de productierechten.&lt;/li&gt;&lt;li class="streepjes"&gt;Het oude onderdeel 7 ‘WEVAB en feitelijke agrarische aanwending’ had een voorlichtend karakter en is niet langer opgenomen in het besluit.&lt;/li&gt;&lt;li class="streepjes"&gt;In onderdeel 7 is een nieuw onderdeel over betalingsrechten opgenomen.&lt;/li&gt;&lt;li class="streepjes"&gt;In onderdeel 8 is de actualisering van het besluit van 15 december 2000, nr. CPP2000/2172M over de landinrichtingsrente ingevoegd. In plaats van verwijzingen naar de Landinrichtingswet wordt verwezen naar de Wet inrichting landelijk gebied, zijnde de opvolger van de Landinrichtingswet. Verder zijn enkele verduidelijkingen en redactionele wijzigingen aangebracht.&lt;/li&gt;&lt;li class="streepjes"&gt;In onderdeel 9 is het besluit van 28 januari 2011, nr. LKB2011/25 ingevoegd. Dit besluit kent een goedkeuring waardoor – onder voorwaarden – afrekening bij onttrekking van ondergrond voor de exploitatie van een windturbine wordt voorkomen. De goedkeuring is uitgebreid naar de exploitatie van zonnepanelen als sprake is van een (tweede) onderneming.&lt;/li&gt;&lt;/ul&gt;&lt;p&gt;(&lt;span class="italic"&gt;Stcrt.&lt;/span&gt; 2018, nr. 68647)&lt;/p&gt;&lt;h4&gt;Bosbouwvrijstelling&lt;/h4&gt;&lt;p&gt;Dat hij niet zijn camping heeft verkocht, maar uitsluitend bosgrond, heeft eiser naar het oordeel van de rechtbank niet aannemelijk gemaakt. De rechtbank neemt daarbij allereerst in aanmerking dat de koopovereenkomst als voorwerp een campingterrein heeft. In de considerans van de bijzondere voorwaarden bij de koopovereenkomst overwegen partijen verder onder meer dat de provincie Gelderland een beleid heeft ontwikkeld waarbij gestreefd wordt naar het uitplaatsen van verblijfsrecreatieve bedrijven van het centrum van het Veluws natuurmassief naar de randen van de [C] ; dat het [G] in opdracht van diverse samenwerkende overheden verblijfsrecreatieve bedrijven tracht te verwerven die op plaatsen liggen waar het beleid gericht is op het verdwijnen van deze recreatieve activiteit, de zogenaamde krimplocaties; dat het recreatieterrein [B] aangemerkt is als krimplocatie en dat verkoper onder voorwaarden bereid is om mee te werken aan het groei- en krimpproces en onder voorwaarden bereid is om mee te werken aan verkoop van zijn bedrijf. Voorts is in verband met de aankoop in opdracht van [F] een taxatierapport opgesteld en is de koopprijs gelijk aan de in dit rapport getaxeerde waarde van het verkochte, dat wordt omschreven als recreatiepark [B] . Dit rapport vermeldt als doel van de taxatie ‘waardevaststelling van het object in verband met mogelijke aankoop van het geheel in het kader van het project Groei en Krimp’. Dit alles betekent naar het oordeel van de rechtbank dat de prijs die eiser voor de verkochte grond heeft ontvangen zijn oorzaak vindt in de staking van zijn onderneming, zijnde een kleinschalig bungalowpark met camping en niet in de verkoop van bosgrond. Bosbouwvrijstelling maar zeer beperkt van toepassing bij verkoop campingterrein. Rechtbank Gelderland 07-12-2018, ECLI:NL:RBGEL:2018:5233&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De agenda voor de landbouwraad van december 2018 is te vinden in &lt;span class="italic"&gt;Kamerstukken II&lt;/span&gt; 2018/19, 215-01-32, nr. 1138. Op de agenda staan o.m. het GLB 2020, de bosbranden in Europa en de stand van zaken Fipronil. Voor het verslag van de vergadering van november zie nr. 1139.&lt;/p&gt;&lt;h2&gt;Diversen&lt;/h2&gt;&lt;h4&gt;Bouw stal&lt;/h4&gt;&lt;p&gt;Schade aan ligboxstal. Vervalbeding uit Algemene voorwaarden vernietigd. Beroep op verjaring en schending klachtplicht verworpen. Deskundigenonderzoek naar tekortkomingen aannemer en causaal verband met de schade. Hof Arnhem-Leeuwarden. 13-11-2018, ECLI:NL:GHARL:2018:9904&lt;/p&gt;</content><legacyfootnotes/><footnotes><footnote/></footnotes><auteurs/><published>2019-01-18 17:24:34</published><modified>2019-01-21 15:48:19</modified><editiondate>2019-01-18</editiondate><htmlpath>https://denhollander.info/artikel/15337</htmlpath></article>
</articles></edition>
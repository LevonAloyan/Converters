<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2017</searchword><id>14082</id><udhid>UDH:TvAR/14082</udhid><titel>Pacht - Centrale Grondkamer, 27 december 2016, dossiernummer: GP 11.768 - (Van Santen/Merbis Holding B.V.) (TvAR 2017/5868)</titel><searchwords><searchword>TvAR 2/2017</searchword><searchword>TvAR 2017/5868</searchword><searchword>UDH:TvAR/14082</searchword></searchwords><attachments><attachment><name>19050.pdf</name><extention>pdf</extention><url>https://denhollander.info/download/19050/ci</url></attachment></attachments><inleiding/><content>&lt;p&gt;(mrs. Th.C.M. Willemse, F.J.P. Lock, H.L. Wattel en de deskundige leden mr. ing. E. Oostra en ir. J.H. Jurrius)&lt;/p&gt;&#13;
&lt;p&gt;Met noot E.H.M Harbers&lt;/p&gt;&#13;
&lt;h3 class="jurisprudentieinzake"&gt;Pachtprijs. Pachtprijsherziening.&lt;/h3&gt;&#13;
&lt;p&gt;&lt;span class="italic"&gt;[Pachtprijzenbesluit 2007, art.1, art. 6 lid 4]&lt;/span&gt;&lt;/p&gt;&#13;
&lt;p&gt;&lt;span class="italic"&gt;In aanmerking te nemen pachtprijsgebied na gemeentelijke herindeling.&lt;/span&gt;&lt;/p&gt;&#13;
&lt;h2&gt;Beschikking&lt;/h2&gt;&#13;
&lt;p&gt;in de zaak van:&lt;/p&gt;&#13;
&lt;p&gt;A.J.P van Santen,&lt;/p&gt;&#13;
&lt;p&gt;wonende te B.,&lt;/p&gt;&#13;
&lt;p&gt;-hierna te noemen: pachter-&lt;/p&gt;&#13;
&lt;p&gt;-en-&lt;/p&gt;&#13;
&lt;p&gt;H.M. Merbis Holding B.V.,&lt;/p&gt;&#13;
&lt;p&gt;gevestigd te B.&lt;/p&gt;&#13;
&lt;p&gt;gemachtigde: mr. F.R.H. Kuiper, JagerKuiper advocaten,&lt;/p&gt;&#13;
&lt;p&gt;Postbus 60, 8050 AB Hattem,&lt;/p&gt;&#13;
&lt;p&gt;-hierna te noemen: verpachtster-&lt;/p&gt;&#13;
&lt;h2&gt;Het geding in eerste aanleg&lt;/h2&gt;&#13;
&lt;p&gt;De grondkamer Zuidwest heeft bij beschikking van 13 mei 2016, waarvan afschrift aan partijen is verzonden op 20 mei 2016, beschikt op een verzoek van verpachtster tot vaststelling van de pachtprijs en heeft de pachtprijs van de door pachter van verpachtster gepachte gronden, kadastraal bekend gemeente Benthuizen, sectie A, nr. 932, gedeeltelijk, in totaal groot 1.60.00 ha, bepaald op &amp;euro; 700,00 per ha., of &amp;euro; 1.120,00 totaal per jaar, ingaande 1 januari 2016.&lt;/p&gt;&#13;
&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&#13;
&lt;h2&gt;Het geding in hoger beroep&lt;/h2&gt;&#13;
&lt;p&gt;Pachter is bij een op 20 juni 2016 ter griffie ingekomen beroepschrift in beroep gekomen van voormelde beschikking.&lt;/p&gt;&#13;
&lt;p&gt;Verpachtster heeft hiertegen verweer gevoerd bij een op 3 februari 2016 ter griffie ontvangen faxbericht en bij een op 1 juli 2016 per gewone post ter griffie ontvangen verweerschrift.&lt;/p&gt;&#13;
&lt;h2&gt;De grieven&lt;/h2&gt;&#13;
&lt;p&gt;Pachter heeft - samengevat - aangevoerd dat bij de bepaling van de hoogte van de pachtprijs door de grondkamer zijn inziens geen rekening is gehouden met het feit dat het perceel een dijkstuk is dat grenst aan boezemwater. De westelijke zijde loopt schuin op. Een derde deel van het perceel (noordelijke kant) is door kwel dermate nat dat het gebruik beperkt wordt, ondanks de enkele jaren geleden aangelegde drainage. Het bewerken van het perceel gaat minder eenvoudig door de vorm van het perceel.&lt;/p&gt;&#13;
&lt;p&gt;Namens verpachtster is hetgeen pachter heeft aangevoerd gemotiveerd bestreden. Voorts merkt verpachtster op dat pachter het perceel sinds 2002 in gebruik heeft. In deze periode heeft pachter nooit bij verpachtster geklaagd over (de kwaliteit van) het perceel en evenmin over de ligging ervan. Het perceel grenst aan zijn huiskavel, waardoor pachter heeft aangegeven juist veel waarde aan het pachtperceel te hechten. Verpachtster verzet zich nadrukkelijk tegen een neerwaartse bijstelling van de pachtprijs, zoals door de grondkamer Zuidwest is vastgesteld.&lt;/p&gt;&#13;
&lt;h2&gt;Het onderzoek&lt;/h2&gt;&#13;
&lt;p&gt;De Centrale Grondkamer heeft op 5 september 2016 ter plaatse een onderzoek doen instellen.&lt;/p&gt;&#13;
&lt;p&gt;Bij brief van de griffier van 13 september 2016 is een afschrift van een concept-taxatierapport aan partijen gezonden met kennisgeving dat binnen veertien dagen eventuele bezwaren daartegen kenbaar gemaakt konden worden, zulks met vermelding dat, indien binnen de gestelde termijn geen bericht van partijen is ontvangen, deskundigen aannemen dat zij geen bezwaar tegen het concept-rapport hebben, althans dat zij zich hierbij neerleggen.&lt;/p&gt;&#13;
&lt;p&gt;De gemachtigde van verpachtster heeft hierop gereageerd bij een op 26 september 2016 ter griffie ingekomen brief. Pachter heeft niet gereageerd.&lt;/p&gt;&#13;
&lt;p&gt;Bij brief van de griffier van 20 oktober 2016 is een afschrift van het definitieve rapport dat aan deze beschikking is gehecht en waarvan de inhoud als hier ingelast moet worden beschouwd aan partijen gezonden met kennisgeving dat binnen veertien dagen eventuele bezwaren daartegen kenbaar gemaakt konden worden, dan wel een verzoek om een mondelinge behandeling kon worden gedaan. Binnen de gestelde termijn is door pachter niet gereageerd. De gemachtigde van verpachtster heeft bij een op 25 oktober 2016 ter griffie ingekomen brief laten weten dat verpachtster afziet van een mondelinge behandeling.&lt;/p&gt;&#13;
&lt;h2&gt;Beoordeling van het geschil in hoger beroep&lt;/h2&gt;&#13;
&lt;p&gt;1. Deskundigen hebben in hun rapport geconstateerd dat de gronden in geschil gelegen te Benthuizen, per 1 januari 2014 door een gemeentelijke herindeling tot de gemeente Alphen aan den Rijn (pachtprijsgebied regio 9, Hollands/Utrecht weidegebied) zijn gaan behoren. Voor 1 januari 2014 behoorden de gronden in geschil tot de gemeente Rijnwoude (pachtprijsgebied regio 7, Westelijk Holland). Zij hebben de hoogst toelaatbare pachtprijs bepaald met inachtneming van de wijziging in pachtprijsgebied, dat wil zeggen dat zij zich voor de berekening van de pachtwaarde naar de normen van 2014 en per 1 januari 2016 naar de normen van 2015 hebben aangesloten bij de veranderpercentages (respectievelijk -2 en 16) en de regionormen (respectievelijk &amp;euro; 708,00 en &amp;euro; 819,00) van pachtprijsgebied regio 9.&lt;/p&gt;&#13;
&lt;p&gt;2. De Centrale Grondkamer is van oordeel dat deskundigen in hun rapport terecht rekening hebben gehouden met de gemeentelijke herindeling per 1 januari 2014 en dat per die datum er bij de berekening van de hoogst toelaatbare pachtprijs van moet worden uitgegaan dat de onderhavige gronden zijn gelegen in regio 9 (Hollands/Utrechts Weidegebied). Met inachtneming daarvan hebben de deskundigen de pachtprijs bepaald op &amp;euro; 579,59 p/ha en &amp;euro; 927,34 voor het geheel.&lt;/p&gt;&#13;
&lt;p&gt;3. De Centrale Grondkamer overweegt daartoe als volgt.&lt;/p&gt;&#13;
&lt;p&gt;4. In de Nota van Toelichting Pachtprijzenbesluit 2007 (Stb. 2007/306) staat onder meer:&lt;/p&gt;&#13;
&lt;p&gt;&amp;ldquo;Pachtprijsgebieden&lt;/p&gt;&#13;
&lt;p&gt;Voor verschillende pachtprijsgebieden wordt een aparte pachtprijs vastgesteld. Hierdoor wordt rekening gehouden met de verschillende kenmerken van de gebieden die een invloed hebben op het opbrengend vermogen. De pachtprijsgebieden worden onderscheiden in de bijlage bij&lt;/p&gt;&#13;
&lt;p&gt;het besluit, zoals volgt uit artikel 1. De pachtprijsgebieden zijn ingedeeld conform het voorstel van de Commissie Pachtnormen. Bij de indeling van de gebieden is er op gelet dat de gronden binnen een gebied gemeenschappelijke kenmerken vertonen en dat voldoende gegevens beschikbaar&lt;/p&gt;&#13;
&lt;p&gt;zijn in het bedrijveninformatienet om op statistisch betrouwbare wijze de pachtprijs vast te kunnen stellen.&amp;rdquo;&lt;/p&gt;&#13;
&lt;p&gt;In de bijlage behorend bij artikel 1 Pachtprijzenbesluit 2007 is vermeld: &lt;span class="italic"&gt;&amp;ldquo;Als grondgebied van de gemeenten wordt aangemerkt het grondgebied, zoals begrensd op 1 januari 2007.&amp;rdquo; &lt;/span&gt;Voor Utrechtse Heuvelrug, voorheen Maarn en Amerongen, is dit nog eens expliciet gemaakt met een specifieke aanduiding onder **. Uit deze passage kan worden afgeleid dat destijds is beoogd de gemeentelijke indeling per 1 januari 2007 te &amp;ldquo;bevriezen&amp;rdquo; of fixeren, opdat de gemeenschappelijke kenmerken van de gronden in &amp;eacute;&amp;eacute;n pachtprijsgebied gehandhaafd zouden blijven.&lt;/p&gt;&#13;
&lt;p&gt;5. In 2009 is het Pachtprijzenbesluit 2007 door een uitbreiding van het aantal pachtprijsgebieden gewijzigd (Stb. 2009/358). Als basis voor die wijziging wordt verwezen naar een onderzoek van het LEI. In de Nota van Toelichting is daaromtrent vermeld:&lt;/p&gt;&#13;
&lt;p&gt;&amp;ldquo;2. Pachtprijsgebieden&lt;/p&gt;&#13;
&lt;p&gt;Huidige indeling in acht pachtprijsgebieden&lt;/p&gt;&#13;
&lt;p&gt;In tabel 1 van bijlage 1 bij het Pachtprijzenbesluit 2007 zijn de verschillende pachtprijsgebieden opgenomen, overeenkomstig het voorstel van de Commissie Pachtnormen. Voor elk van deze gebieden wordt een aparte pachtprijs vastgesteld. De Commissie Pachtnormen heeft bij de indeling van de gebieden erop gelet dat de gronden binnen een gebied gemeenschappelijke kenmerken vertonen en dat voldoende gegevens beschikbaar zijn in het bedrijveninformatienet om op statistisch betrouwbare wijze de pachtprijs vast te kunnen stellen. Dit heeft ertoe geleid dat de veertien landbouwgebieden zoals het Centraal Bureau voor de Statistiek (CBS) die hanteert en waarvan de Commissie Pachtnormen oorspronkelijk wilde uitgaan, zijn hergegroepeerd tot acht pachtprijsgebieden.&lt;/p&gt;&#13;
&lt;p&gt;Uitbreiding naar veertien pachtprijsgebieden&lt;/p&gt;&#13;
&lt;p&gt;Op 4 september 2008 heeft de Minister van Landbouw, Natuur en Voedselkwaliteit een algemeen overleg gehad met de Tweede Kamer der Staten-Generaal over het per 1 september 2007 in werking getreden pachtrecht. De Tweede Kamer heeft de minister toen verzocht aan te geven of de bedrijven in het huidige meetnet representatief zijn voor alle gronden gelegen in die regio en of de huidige indeling de meest gunstige is. Volgens de Tweede Kamer zou een fijnmaziger gebiedsindeling meer recht doen aan het opbrengend vermogen van de regio&amp;rsquo;s. Zowel pachters als verpachters zouden daarop aandringen. Tijdens dit overleg heeft de minister de Tweede Kamer toegezegd onderzoek naar een fijnmaziger gebiedsindeling te laten verrichten en het LEI daartoe opdracht te geven (Kamerstukken II 2008/09, 28 625, nr. 61).&lt;/p&gt;&#13;
&lt;p&gt;Het LEI heeft dit onderzoek in mei 2009 afgerond. Uit het onderzoek is naar voren gekomen dat een andere indeling in pachtprijsgebieden leidt tot een meer representatieve berekening, dat wil zeggen een berekening die nauwer aansluit bij de bedrijfsresultaten. (&amp;hellip;) De uitkomsten van dit onderzoek zijn voor de Minister van Landbouw, Natuur en Voedselkwaliteit aanleiding geweest het aantal pachtprijsgebieden uit te breiden van acht naar veertien. De pachtprijzen kunnen dan worden herzien op basis van de nieuwe gebiedsindeling. De minister heeft de Tweede Kamer hierover bericht bij brief van 26 mei 2009 (Kamerstukken II 2008/09, 28 625, nr. 68). Onderhavige wijziging van het Pachtprijzenbesluit 2007 geeft invulling aan dit voornemen.&amp;rdquo;&lt;/p&gt;&#13;
&lt;p&gt;6. Uit voormeld besluit en artikel I sub D van de wijziging Uitvoeringsregeling pacht (Stcrt. 28 augustus 2009 nr. 12917) volgt dat met de wijziging in 2009 de bijlage bij artikel 1 (pachtprijsgebieden met gemeentes) van het pachtprijzenbesluit wordt vervangen. In zoverre heeft de bijlage behorend bij artikel 1 van het Pachtprijzenbesluit 2007 uit 2007 geen gelding meer. In de nieuwe bijlage staat bij de gemeente Utrechtse Heuvelrug geen ** voor de tot 1 januari 2007 geldende grenzen van Maarn en Amerongen, noch wordt vermeld dat als grondgebied van de gemeenten wordt aangemerkt het grondgebied, zoals begrensd op 1 januari 2007 (of op 1 januari 2009). Evenmin zijn andere aanwijzingen te vinden, die er toe moeten leiden dat de gemeentelijke indeling desondanks &amp;lsquo;gefixeerd&amp;rsquo; wordt op de gemeentegrenzen van 1 januari 2007.&lt;/p&gt;&#13;
&lt;p&gt;7. In de Nota&amp;rsquo;s van Toelichting bij de wijzigingen van het Pachtprijzenbesluit 2007 in de jaren 2011 (Stb. 2011/332) en 2012 (Stb. 2012/295) zijn ook geen verwijzingen opgenomen naar gemeenten, die door gemeentelijke herindeling in een andere pachtregio vallen, maar desondanks in het pachtprijsgebied naar de grenzen van 1 januari 2007 liggen. De Centrale Grondkamer concludeert dan ook dat de Minister het beginsel van fixatie reeds in 2009 heeft losgelaten. Bij die stand van zaken ligt het voor de hand de hoogst toelaatbare pachtprijs voor grond te relateren aan het pachtprijsgebied waarin de gronden (al dan niet na gemeentelijke herindeling) volgens de bijlage behorend bij artikel 1 naar de normen van het betreffende jaar liggen. De invoering van lid 4 bij artikel 6 van het Pachtprijzenbesluit 2007 per 1 januari 2014 naar aanleiding van de kwestie Hollands Kroon wijst in dezelfde richting. Dit artikellid beoogt namelijk voor gronden, die door gemeentelijke herindeling in een ander pachtprijsgebied komen te liggen, een afgewogen mate van geleidelijkheid te realiseren in de berekeningen van het LEI (vgl. Stb. 2013/446).&lt;/p&gt;&#13;
&lt;p&gt;8. De Centrale Grondkamer merkt hierover nog op dat in de in het Staatsblad gepubliceerde wijzigingen, de pachtprijsgebieden niet nader worden aangeduid met de erin vallende gemeenten. In de tot 2016 jaarlijks door de Rijksdienst voor Ondernemend Nederland namens het ministerie uitgegeven brochures worden wel de gemeenten die tot een pachtprijsgebied horen genoemd, waarbij echter geen aanwijzing te vinden is voor fixatie van de gemeentelijke indeling naar de situatie bij aanvang van het jaar 2007.&lt;/p&gt;&#13;
&lt;p&gt;9. Vanaf 2016 publiceert de Rijksdienst voor Ondernemend Nederland namens het ministerie de lijst van pachtprijsgebieden met de erin liggende gemeentes overigens niet meer, zodat het voor de praktijk lastig wordt te weten tot welk pachtprijsgebied gronden na gemeentelijke herindelingen behoren. Deze consequentie is mogelijk niet voorzien bij de keuze de lijst niet meer te publiceren.&lt;/p&gt;&#13;
&lt;p&gt;10. Uit al het voorgaande vloeit naar het oordeel van de Centrale Grondkamer voort dat de wetgever in 2009 al is afgestapt van de fixatie van gemeentelijke indelingen per 1 januari 2007 en dat in 2013 is onderkend dat dat tot gevolgen leidt die niet gewenst zijn, waarna lid 4 aan artikel 6 Pachtprijzenbesluit 2007 is toegevoegd. Dat gemeentelijke herindelingen ertoe kunnen leiden dat landbouwgronden in een ander pachtprijsgebied komen te liggen, is daarbij zonder meer verondersteld.&lt;/p&gt;&#13;
&lt;p&gt;11. De Centrale Grondkamer heeft ook overigens geen onjuistheden aangetroffen in het rapport van deskundigen, waarin de kenmerken van het perceel zijn verdisconteerd en zal dit volgen.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;Nu de waardering door de Centrale Grondkamer lager is dan die waartoe de grondkamer Zuidwest is gekomen en de pachter in beroep is gekomen, kan de beschikking, waarvan beroep, niet in stand blijven.&lt;/p&gt;&#13;
&lt;h2&gt;Beslissing&lt;/h2&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;vernietigt de beschikking, waarvan beroep en opnieuw beschikkende:&lt;/p&gt;&#13;
&lt;p&gt;herziet de pachtprijs van het onderhavige gepachte en bepaalt deze op &amp;euro; 927,34 voor het geheel ingaande 1 januari 2016,&lt;/p&gt;&#13;
&lt;p&gt;zulks met vermelding van het navolgende:&lt;/p&gt;&#13;
&lt;p&gt;de pachtprijs kan vermeerderd worden met maximaal 50% van de waterschapslasten zoals die in het betrokken jaar zijn vastgesteld;&lt;/p&gt;&#13;
&lt;p&gt;indien op het verpachte land een ruilverkavelingsrente dan wel een landinrichtingsrente rust, kan door de verpachter 50% van de ruilverkavelingsrente dan wel landinrichtingsrente aan de pachter doorberekend worden met een maximum van &amp;euro; 25,00 per ha per jaar;&lt;/p&gt;&#13;
&lt;p&gt;indien de geldelijke lasten welke de verpachter door publiekrechtelijke lichamen zijn opgelegd, worden verhoogd in verband met door deze lichamen uit te voeren onderhoudswerkzaamheden, die v&amp;oacute;&amp;oacute;rdien ten laste kwamen van de pachter, kan de verpachter ten hoogste het bedrag van de aan die werkzaamheden verbonden kosten aan de pachter doorberekenen.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;De hoogst toelaatbare pachtprijs is in het Pachtprijzenbesluit gekoppeld aan de ligging van de pachtgrond in een pachtprijsgebied. Artikel 1 van het Pachtprijzenbesluit definieert dit begrip als volgt: &lt;span class="italic"&gt;pachtprijsgebied: gebied als bedoeld in de bijlage bij dit besluit&lt;/span&gt;. In de bijlage zijn &amp;ndash; op dit moment &amp;ndash; 14 pachtprijsgebieden opgenomen, met de gemeenten die onderdeel uitmaken van de verschillende pachtprijsgebieden.&lt;/p&gt;&#13;
&lt;p&gt;In de hierboven gepubliceerde beschikkingen was in beide gevallen een gemeentelijke herindeling aan de orde.&lt;/p&gt;&#13;
&lt;p&gt;In de beschikking van 25 april 2016 gaat het om een gemeentelijke herindeling van twee gemeenten in verschillende pachtprijsgebieden, met een nieuwe gemeentenaam. Dit was aanleiding tot wijzing van de bijlage 1 bij het Pachtprijzenbesluit (Besluit van 31 oktober 2013, &lt;span class="italic"&gt;Stb.&lt;/span&gt; 2013/446). De nieuwe gemeente Hollands Kroon is ingedeeld in regio 7. Dat betekent voor de pachtgronden in de voormalige gemeente Wieringermeer een lagere pachtprijs. De verpachter stelt in hoger beroep bij de Centrale Grondkamer de nieuwe indeling ter discussie. Hij is van oordeel dat voor de pachtprijs in de Wieringermeer aansluiting moet worden gezocht bij regio 6, de IJsselmeerpolders en beroept zich op artikel 1 van de Grondwet.&lt;/p&gt;&#13;
&lt;p&gt;De Centrale Grondkamer verwijst in rechtsoverweging 2 naar vaste rechtspraak in het bestuursrecht over het buiten toepassing laten van een besluit van algemene strekking. De overweging die daarna volgt is de standaardoverweging die de Afdeling bestuursrechtspraak van de Raad van State hanteert bij exceptieve toetsing van het bestemmingsplan (zie bijvoorbeeld ABRvS 9 september 2015, &lt;span class="italic"&gt;AB&lt;/span&gt; 2015, 439 en 11 november 2016, ECLI:NL:RVS:2016:3045).&lt;/p&gt;&#13;
&lt;p&gt;Het wekt geen verbazing dat de grief inhoudelijk niet slaagt. Uit de Nota van Toelichting bij het besluit van 31 oktober 2013 blijkt dat er omtrent de indeling overleg is geweest met de betrokken belangenorganisaties. Dat waren de Bond van Landpachters en eigen-grondgebruikers (BLHB), LTO Noord, LTO Noord afdeling Hollands Kroon, en de Federatie Particulier Grondbezit (FPG). Uit deze consultatie bleek voldoende draagvlak voor deze indeling, er was geen draagvlak voor indeling bij de IJsselmeerpolders.&lt;/p&gt;&#13;
&lt;p&gt;In de beschikking van 27 december 2016 is een gemeentelijke herindeling aan de orde, waarbij de voormalige gemeenten Rijnwoude, Boskoop en Alphen aan den Rijn zijn samengevoegd. De naam voor deze nieuwe gemeente is Alphen aan den Rijn. De vraag is nu of deze gemeentenaam betekent dat de pachtgronden die voorheen tot de gemeente Rijnwoude behoorden (regio 7), automatisch onder het pachtprijsgebied van de gemeente Alphen aan de Rijn (regio 9) vallen. De Centrale Grondkamer komt aan de hand van de wetsgeschiedenis tot de conclusie dat er geen sprake van een fixatie van de gemeentegrenzen per 1 januari 2007. Als de gemeentegrenzen wijzigen, kan dit gevolg hebben voor de indeling. De conclusie is dat er van uitgegaan moet worden dat de gronden onder pachtprijsgebied regio 9 (Alphen aan den Rijn) vallen.&lt;/p&gt;&#13;
&lt;p&gt;Het lijkt er aldus op dat het verschil maakt of een gemeente een nieuwe naam krijgt of niet en dat doet wat willekeurig aan. In juridische zin zijn de voormalige gemeenten Rijnwoude, Boskoop en Alphen aan den Rijn opgeheven en is er een &lt;span class="italic"&gt;nieuwe&lt;/span&gt; gemeente Alphen aan den Rijn gevormd (Wet van 15 mei 2013 tot samenvoeging van de gemeenten Alphen aan den Rijn, Boskoop en Rijnwoude, &lt;span class="italic"&gt;Stb.&lt;/span&gt; 2013, 190). Bij een nieuwe gemeentenaam waarbij de gronden in twee pachtprijsgebieden liggen, is het niet duidelijk in welk pachtprijsgebied de grond valt. In dat geval had de Staatssecretaris de bijlage bij artikel 1 van het Pachtprijzenbesluit moeten wijzigen en zouden de belangen zijn afgewogen voor een indeling in het pachtprijsgebied. In de praktijk zal dit wellicht van gering belang zijn, partijen voerden er in ieder geval niets over aan.&lt;/p&gt;&#13;
&lt;p&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M Harbers</auteurs><published>2017-03-02 15:13:12</published><modified>2017-04-11 12:02:22</modified><editiondate>2017-03-02</editiondate><htmlpath>https://denhollander.info/artikel/14082</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1993</searchword><id>6097</id><udhid>UDH:TvAR/6097</udhid><titel>Algemene regels en uitzonderingen (vrijstelling/ontheffing) in de Wet bodembescherming</titel><searchwords><searchword>TvAR 12/1993</searchword><searchword>UDH:TvAR/6097</searchword></searchwords><attachments><attachment><name>1993_nr 12_Artikel_Woldendorp.pdf</name><extention>pdf</extention><url>https://denhollander.info/download/5906/ci</url></attachment></attachments><inleiding>1. INLEIDING&#13;
In dit artikel worden naar aanleiding van recente jurisprudentie twee instrumenten besproken,&#13;
waarmee uitzonderingen kunnen worden gemaakt op algemene regels die zijn&#13;
gesteld bij algemene maatregel van bestuur (verder: amvb) krachtens de Wet bodembescherming&#13;
(verder: Wbb), te weten vrijstelling en ontheffing. Tevens worden kort enkele&#13;
andere gevallen besproken, waarin de vraag aan de orde is of uitzonderingen moeten worden&#13;
gemaakt op gestelde algemene regels.&#13;
De indeling van het artikel is als volgt.&#13;
In de paragrafen 2 en 3 wordt met verwijzing naar de wetsgeschiedenis in algemene&#13;
zin ingegaan op de instrumenten vrijstelling en ontheffing in de Wbb.1&#13;
In paragraaf 4 wordt uiteengezet dat het bevoegd gezag bij beslissing inzake vrijstelling/&#13;
ontheffing het met de wet gediende belang van de bodembescherming niet opnieuw&#13;
tegen andere belangen kan afwegen.&#13;
Vorenbedoelde jurisprudentie wordt weergegeven in paragraaf 5 en besproken in paragraaf&#13;
6.&#13;
In paragraaf 7 wordt kort aandacht besteed aan enkele andere gevallen, waarin de&#13;
vraag aan de orde is of uitzonderingen moeten worden gemaakt op gestelde algemene regels.&#13;
Besproken worden de volgende onderwerpen: de instrumenten vrijstelling en ontheffing&#13;
in enkele andere milieuwetten, een aantal nog lopende strafzaken en&#13;
schadevergoedingsmogelijkheden.&#13;
Besloten wordt met een samenvatting en enkele conclusies en aanbevelingen (paragraaf&#13;
8).</inleiding><content>2. VRIJSTELLING&#13;
In het kader van de Wbb kunnen algemene regels worden gesteld bij amvb krachtens de&#13;
art. 8-13 (art. 13a blijft hier buiten beschouwing). Zij hebben betrekking op handelingen&#13;
die de bodem kunnen verontreinigen of aantasten. Voor de agrarische sector relevante&#13;
voorbeelden van dergelijke amvb's zijn het Besluit gebruik dierlijke meststoffen (verder: het Bgdm) en het Besluit kwaliteit en gebruik overige organische meststoffen, beide gesteld&#13;
krachtens art. 9 Wbb, alsmede het Lozingenbesluit bodembescherming.&#13;
Vrijstelling van bepalingen van een amvb krachtens de art. 8-13 Wbb kan in de fase&#13;
van de toepassing van de amvb door de minister van VROM rechtstreeks worden verleend&#13;
op grond van art. 28 Wbb. Hiervoor is aanleiding indien blijkt dat de amvb onbedoeld&#13;
van toepassing is op handelingen die niet of nauwelijks tot verontreiniging of&#13;
aantasting van de bodem leiden. Dit kan een gevolg zijn van bijzondere omstandigheden&#13;
of nieuwe (technologische) ontwikkelingen, maar ook van 'fouten' in de amvb. Door verlening&#13;
van vrijstelling kan de desbetreffende categorie van handelingen alsnog buiten de&#13;
werkingssfeer van de amvb worden gebracht.2&#13;
Hetzelfde resultaat zou op langere termijn kunnen worden bereikt door wijziging van&#13;
de amvb. Een vrijstelling kan uitsluitend worden verleend voor zover het belang van de&#13;
bescherming van de bodem zich daartegen niet verzet.&#13;
3. ONTHEFFING&#13;
Ontheffing van bepalingen van een amvb krachtens de art. 8-13 Wbb kan ingevolge art.&#13;
29 Wbb uitsluitend worden verleend wanneer daartoe in de amvb uitdrukkelijk de mogelijkheid&#13;
wordt geopend. Bevoegd gezag zijn veelal burgemeester en wethouders of gedeputeerde&#13;
staten. Door verlening van een ontheffing kan in een bijzonder geval een&#13;
handeling buiten de werkingssfeer van de amvb worden gebracht. Het Bgdm bevat geen&#13;
algemene mogelijkheid van ontheffing. Wel bevatten de art. 103 en 10a4de mogelijkheid&#13;
van ontheffing voor bijzondere, in die artikelen omschreven, gevallen. Ook bij verlening&#13;
van ontheffing geldt als criterium dat het belang van de bescherming van de bodem zich&#13;
daartegen niet verzet.&#13;
De paragrafen 2 en 3 samenvattend, kan worden gesteld dat door verlening van vrijstelling&#13;
de werkingssfeer van een amvb voor een categorie van gevallen wordt beperkt (algemene&#13;
uitzondering), terwijl door verlening van ontheffing bepalingen van een amvb&#13;
uitsluitend in een bepaald geval buiten toepassing worden gelaten (bijzondere uitzondering).&#13;
4. GEEN HERNIEUWDE BELANGENAFWEGING&#13;
Bij beslissing inzake vrijstelling of ontheffing kan geen afweging meer plaatsvinden van&#13;
het met de wet gediende belang van de bodembescherming tegen belangen van bijvoorbeeld&#13;
bedrijfseconomische aard. In dat geval zou het bevoegd gezag in de fase van de uitvoering&#13;
van een amvb de door de wetgever in de fase van de totstandkoming van de amvb verrichte belangenafweging gaan overdoen. Een hernieuwde belangenafweging is&#13;
slechts mogelijk in het kader van wijziging van de amvb.&#13;
Bedrijven die menen ten onrechte of te zwaar door een amvb te worden getroffen, kunnen&#13;
reageren op het ontwerp van de amvb, dat ingevolge art. 72 Wbb in de Staatscourant&#13;
wordt gepubliceerd. Ook bedrijfstakorganisaties hebben in deze fase van de procedure&#13;
van totstandkoming van de amvb gelegenheid haar mening te kennen te geven. De wetgever&#13;
kan de belangen dan opnieuw afwegen voordat de amvb wordt vastgesteld.&#13;
Met deze inspraakprocedure wordt niet altijd voorkomen dat in de fase van de uitvoering&#13;
van de amvb toch problemen rijzen. Dit was bijvoorbeeld het geval bij een besluit tot&#13;
wijziging van het Bgdm.5 Het in het gewijzigde art. 6, eerste lid, Bgdm gestelde verbod&#13;
om dierlijke mest uit te rijden, leidde tot problemen bij de bestrijding van bodemverstuiving.&#13;
Alternatieven voor het gebruik van dierlijke mest zouden ontbreken, (nog) onvoldoende&#13;
bedrijfszekerheid bieden en binnen de bedrijfstak weinig bekendheid genieten.&#13;
Op een verzoek van het Landbouwschap om ten behoeve van het gebruik van dierlijke&#13;
mest ter voorkoming van bodemverstuiving vrijstelling van bedoeld verbod te verlenen,&#13;
werd afwijzend beslist.6 Tegen deze beslissing werd op grond van de Wet administratieve&#13;
rechtspraak overheidsbeschikkingen (verder: Wet arob) beroep ingesteld bij de Afdeling&#13;
Rechtspraak van de Raad van State (verder: ARRS); tevens werd bij haar voorzitter (verder:&#13;
Vz ARRS) een voorlopige voorziening gevraagd. De Vz ARRS deed uitspraak op 3&#13;
oktober 19917 (verder: uitspraak 1).&#13;
5. TWEE UITSPRAKEN VAN DE VZ ARRS&#13;
5.7. Uitspraak 1&#13;
Ingevolge het gewijzigde art. 6, eerste lid, Bgdm mag gedurende de maanden september&#13;
tot en met december geen mest worden uitgereden op bouwland, maïsland of niet-beteelde&#13;
grond, gelegen in de op de bij het Bgdm behorende kaarten aangegeven gebieden. Na&#13;
zijn bekendmaking in het Staatsblad van 1 augustus 1991 trad het artikel in werking met&#13;
ingang van 1 september 1991. Het verzoek om vrijstelling van het Landbouwschap had&#13;
betrekking op het uitrijden van dierlijke mest op geïnundeerde bloembollengrond. Inundatie&#13;
wordt in de bollenteelt toegepast bij wijze van periodieke grondontsmetting. De&#13;
grond wordt gedurende zes weken onder water gezet. De totale duur van de inundatie is&#13;
acht weken. Aansluitend wordt de grond bemest, onder meer om verstuiving ervan tegen&#13;
te gaan. In 1991 was de grond in de loop van juli-augustus onder water gezet, met de bedoeling&#13;
in september tot bemesting over te gaan.&#13;
Allereerst was de ontvankelijkheidsvraag aan de orde. De minister stelde met een beroep&#13;
op de wetsgeschiedenis dat sprake zou zijn van een besluit van algemene strekking&#13;
in de zin van art. 2, tweede lid, Wet arob, waartegen geen beroep openstaat. De Vz ARRS&#13;
was evenwel van oordeel 'dat het bestreden besluit is gericht tot een concreet aanwijsbare&#13;
groep van personen, die wat betreft grootte en samenstelling, in overwegende mate een constant karakter vertoont, zodat niet kan worden gesproken van een besluit van algemene&#13;
strekking.'&#13;
De minister stelde voorts dat art. 28 Wbb niet is bedoeld om in individuele gevallen&#13;
uitzonderingen op een verbod mogelijk te maken, maar om de werkingssfeer van een algemene&#13;
regeling nader vast te stellen. Het Bgdm bevat voor gevallen als het onderhavige&#13;
geen ontheffingsmogelijkheid. De Vz overwoog dat de Wbb onvoldoende aanknopingspunten&#13;
biedt voor dit standpunt. Hij nam daarbij in aanmerking dat in plaats van inundatie&#13;
alleen de weg openstond voor het toepassen van voor de bodem schadelijke chemische&#13;
grondontsmettingsmiddelen, terwijl de aanvaardbaarheid van andere door de minister genoemde&#13;
alternatieven voor inundatie naar zijn oordeel onvoldoende is aangetoond.&#13;
Tenslotte was de Vz van oordeel dat de minister ten onrechte geen aanleiding heeft gezien&#13;
om de gevraagde vrijstelling te verlenen. De Vz overwoog: 'Daarbij is met name van&#13;
belang dat het uitrijden van mest in dit geval dient ter afsluiting van een ontsmettingsproces,&#13;
waarmee enige maanden tijd gemoeid is, zodat de individuele bollenteler, die eerst&#13;
na de officiële publikatie in het Staatsblad van 1 augustus 1991 bekend kon worden verondersteld&#13;
met het mestuitrijverbod, hiermee in zijn planning geen rekening kon houden.&#13;
In de fase voorafgaande aan die publikatie is niet op zodanige wijze informatie van de zijde&#13;
van verweerder verstrekt dat de individuele bollenteler redelijkerwijs ervan had behoren&#13;
uit te gaan dat het mestuitrijverbod reeds met ingang van 1 september 1991 ook voor&#13;
hem zou gaan gelden. Gelet op een en ander had het op de weg van verweerder gelegen&#13;
voor de bollentelers, die de inundatie-methode toepasten, bij wijze van overgangsmaatregel&#13;
een uitzondering te maken op het mestuitrijverbod.' In de woorden van de Vz gaat het&#13;
om 'een eenmalige vrijstelling voor een beperkte groep bollen telers'.&#13;
De Vz trof de voorlopige voorziening dat de minister de bollentelers die ten vervolge&#13;
op inundatie in juli-augustus 1991 achtereenvolgens vaste mest en drijfmest willen uitrijden,&#13;
tot 15 oktober behandelt als hadden zij daartoe op grond van art. 28 Wbb een vrijstelling&#13;
van het in art. 6, eerste lid, Bgdm gestelde verbod.&#13;
5.2 Uitspraak 2&#13;
Ook in uitspraak 28 ging het om een verzoek van het Landbouwschap om ten behoeve&#13;
van bollentelers die in september (1992) dierlijke mest willen uitrijden ten behoeve van&#13;
stuifbestrijding, vrijstelling van het in art. 6, eerste lid, Bgdm gestelde verbod te verlenen.&#13;
Ditmaal verklaarde de Vz ARRS verzoeker niet-ontvankelijk aangezien 'het verzoek -en&#13;
daarmee ook het bestreden besluit - ziet op een algemene en slechts in abstracto aangegeven&#13;
categorie van - een aanzienlijk aantal - personen'. Het bestreden besluit dient&#13;
derhalve te worden aangemerkt als een besluit van algemene strekking. De Vz wees ditmaal&#13;
ook uitdrukkelijk op de totstandkomingsgeschiedenis van art. 28 Wbb. 6 KANTTEKENINGEN&#13;
6.1. Ontvankelijkheid&#13;
De wetgever heeft uitdrukkelijk geen beroep opengesteld op beslissingen inzake vrijstelling.&#13;
9 Uit de in paragraaf 2 besproken totstandkomingsgeschiedenis van art. 28 blijkt duidelijk&#13;
dat de wetgever met het instrument vrijstelling heeft bedoeld op bij amvb gestelde&#13;
regels een uitzondering te kunnen maken met een algemene strekking. De (Vz) ARRS&#13;
kan zich evenwel een zelfstandig oordeel vormen over de vraag of sprake is van een besluit&#13;
van algemene strekking dan wel van een beschikking in de zin van de Wet arob,&#13;
waartegen ingevolge die wet beroep is opengesteld. Hij is daarbij niet gebonden aan de&#13;
zienswijze van de wetgever, voor zover deze niet in de wet zelf (met name in de Wet&#13;
arob) tot uitdrukking is gekomen. Opgemerkt zij hier dat vaststelling van art. 28 Wbb&#13;
plaatsvond vóór inwerkingtreding van de Wet arob.&#13;
De mogelijkheid vrijstelling te verlenen ontslaat het bestuur van de verplichting om&#13;
een groot aantal ontheffingen te verlenen. Daarbij zou telkens de hiervoor ingevolge de&#13;
Wet milieubeheer geldende procedure dienen te worden gevolgd (hetgeen de slagvaardigheid&#13;
van het optreden van het bestuur sterk zou verminderen), terwijl de uitslag van de&#13;
besluitvorming bij voorbaat vaststaat (gelijkheidsbeginsel); de bestuurslast zou daardoor&#13;
nodeloos toenemen. Consequentie van de uitspraken van de Vz ARRS zou kunnen zijn&#13;
dat een ieder die door een amvb krachtens de art. 8-13 Wbb in zijn belang wordt getroffen,&#13;
om vrijstelling kan verzoeken en bij weigering daarvan in beroep kan gaan bij de&#13;
ARRS. Voorwaarde is dat het verzoek concreet is. Aldus kan een belanghebbende voor&#13;
zichzelf in feite een ontheffingsmogelijkheid scheppen, ook als tijdens de totstandkoming&#13;
van een amvb, in casu het Bgdm, uitdrukkelijk van een dergelijke ontheffingsmogelijkheid&#13;
is afgezien. Dit is niet wat met het instrument vrijstelling door de wetgever is beoogd.&#13;
6.2. Overgangsrecht&#13;
De druk om voortdurend op de kortst mogelijke termijn nieuwe milieu(mest)wetgeving&#13;
tot stand te brengen en in werking te doen treden, is groot. Uitspraak 1 toont ten overvloede&#13;
aan dat die omstandigheid de wetgever bij de invoering van nieuwe wetgeving niet&#13;
ontslaat van de plicht de algemene beginselen van behoorlijke wetgeving in acht te nemen&#13;
en bijvoorbeeld een redelijke inwerkingtredingstermijn te stellen. In uitspraak 1 gaat&#13;
het mijns inziens vooral om de korte inwerkingtredingstermijn en het ontbreken van een&#13;
overgangsregeling en voldoende voorlichting over alternatieven. De wetgever mag er in&#13;
het algemeen niet vanuit gaan dat aangekondigde wetgeving haar schaduw vooruit werpt,&#13;
in die zin dat daarmee in de praktijk in de bedrijfsvoering al rekening dient te worden gehouden&#13;
(teneinde onmiddellijk na inwerkingtreding aan de nieuwe regels te kunnen voldoen).&#13;
10 In uitspraak 1 wordt het belang van de spoedige inwerkingtreding van de amvb&#13;
afgewogen tegen het bedrijfseconomische belang van de bollenboeren een reeds aangevangen inundatie van hun velden op de door hen beoogde wijze te kunnen afmaken. Gelet&#13;
op hetgeen in paragraaf 4 is besproken, is een dergelijke belangenafweging in het kader&#13;
van een beslissing inzake vrijstelling discutabel.&#13;
De redenering van de Vz dat in plaats van inundatie voor de bodem schadelijker methoden&#13;
van (chemische) grondontsmetting hadden kunnen worden toegepast, waarbij wèl&#13;
aan het besluit zou kunnen worden voldaan, werd door de deskundigen van VROM bestreden.&#13;
De beslissing van de minister was op dit punt kennelijk onvoldoende gemotiveerd,&#13;
terwijl onduidelijkheid bestond ten aanzien van de toepasbaarheid en&#13;
bedrijfszekerheid van alternatieven. De redenering van de Vz volgend zou kunnen worden&#13;
gesteld dat aan het criterium dat het belang van de bescherming van de bodem zich&#13;
tegen verlening van vrijstelling niet verzet, was voldaan. De Vz had overigens nog kunnen&#13;
aanvoeren dat het tegengaan van verstuiving niet alleen een bedrijfseconomisch belang&#13;
is maar ook een bodembelang (tegengaan van erosie).11&#13;
Het oordeel of aan bedoeld criterium is voldaan, is in beginsel aan het bevoegd gezag&#13;
voorbehouden. De rechter kan marginaal toetsen. In het kader van een spoedprocedure&#13;
heeft de rechter wellicht een iets grotere beoordelingsvrijheid. Gegeven de korte inwerkingtredingstermijn&#13;
en het ontbreken van overgangsrecht heeft de Vz wellicht naar het instrument&#13;
vrijstelling gegrepen, om voor bollen telers die hun grond hebben geïnundeerd,&#13;
alsnog overgangsrecht tot stand te brengen. Wellicht zou de ARRS in de bodemprocedure&#13;
hebben volstaan met vernietiging van de beschikking wegens een motiveringsgebrek.&#13;
Overigens toont deze zaak aan dat een spoedprocedure onder omstandigheden als een&#13;
zelfstandige beroepsprocedure functioneert. Verzoeker heeft er geen belang meer bij zijn&#13;
beroep in de bodemprocedure te handhaven (en deed dat dan ook niet).&#13;
Uit de totstandkomingsgeschiedenis van art. 28 Wbb blijkt dat het bij beslissing inzake&#13;
vrijstelling gaat om de reikwijdte van de amvb, derhalve om een 'permanente' uitzondering&#13;
op de amvb (totdat de reikwijdte van de amvb wordt aangepast). Hiermee laat zich&#13;
moeilijk rijmen dat de Vz in uitspraak 1 een 'eenmalige vrijstelling' verleent voor een&#13;
zeer beperkte tijdsduur.&#13;
Uitspraak 1 benadrukt behalve de noodzaak van een redelijke inwerkingtredingstermijn,&#13;
onderscheidenlijk overgangsrecht, ook het belang van goede voorlichting over nieuwe&#13;
wetgeving. Alternatieven voor de emissie-arme aanwending van dierlijke mest in&#13;
gevallen waarin verstuiving van grond kan optreden, waren bij de bollenboeren onvoldoende&#13;
bekend en de toepasbaarheid ervan was te onzeker.&#13;
Opvallend (hoewel op zichzelf niet onbegrijpelijk) is dat in de jurisprudentie geen rol&#13;
speelt of betrokkene heeft gereageerd op de publikatie van een ontwerp-besluit in de&#13;
Staatscourant, ook niet als de uitvoeringsproblemen die zich na de inwerkingtreding van&#13;
het besluit voordoen, door hem waren te voorzien.&#13;
6.3 Uitvoeringslasten&#13;
Bij het scheppen van uitzonderingsmogelijkheden op algemene regels dient de wetgever&#13;
duidelijk voor ogen te staan wat hij daarmee beoogt. Uitzonderingsmogelijkheden kunnen&#13;
de goede uitvoering van een regeling ernstig bemoeilijken, zeker als de criteria voor de&#13;
toepassing ervan niet nauwkeurig zijn omschreven. Daarnaast legt vooral de afhandeling van verzoeken om ontheffing beslag op tijd en menskracht, zeker als daarop afwijzend&#13;
wordt beschikt. Berucht is de Beschikking superheffing in het kader waarvan een zeer&#13;
groot aantal verzoeken om ontheffing werd ontvangen; bij afwijzing werd in een groot&#13;
aantal gevallen ook nog eens beroep ingesteld. Een bijkomend probleem is dat zolang&#13;
niet op een verzoek is beslist, onduidelijkheid bestaat over de toepasselijkheid van de regeling&#13;
in het algemeen en in het desbetreffende geval in het bijzonder, hetgeen extra afbreuk&#13;
doet aan de handhaafbaarheid van de regeling.&#13;
Dient enerzijds met instrument ontheffing spaarzaam in een regeling te worden opgenomen,&#13;
anderzijds biedt dit instrument uitkomst indien bij voorbaat duidelijk is dat in bijzondere&#13;
gevallen een uitzondering op de regeling moet kunnen worden gemaakt.&#13;
In het kader van het Bgdm heeft de Raad van State in verschillende van zijn adviezen&#13;
op de problematiek gewezen12.&#13;
De vraag rijst of de strafrechter het ontbreken van een uitzonderingsmogelijkheid kan&#13;
aangrijpen om een regeling buiten toepassing te laten in een geval waarvoor zij niet is bedoeld,&#13;
dan wel, bij een ernstiger tekortkoming in de regeling, deze onverbindend te verklaren.&#13;
Op deze vraag wordt ingegaan in paragraaf 7.2.&#13;
6.4. Procedures&#13;
Ten aanzien van vrijstelling is de minister van VROM het bevoegd gezag, ten aanzien&#13;
van ontheffing wordt het bevoegd gezag in de desbetreffende amvb aangewezen. Voor de&#13;
ontheffing dient de Wet milieubeheer-procedure te worden gevolgd, voor de vrijstelling&#13;
de Wbb-procedure, waarbij de Technische commissie bodembescherming (TCB) dient te&#13;
worden gehoord. De TCB is een ingevolge art. 5 Wbb ingestelde commissie, die de minister&#13;
van VROM van advies dient over aangelegenheden van technische aard op het gebied&#13;
van de bodembescherming.13 Tegen een beslissing inzake vrijstelling kan onder&#13;
omstandigheden (kennelijk) op grond van de Wet arob beroep worden ingesteld bij de&#13;
ARRS; tegen een beslissing inzake ontheffing kan beroep worden ingesteld bij de Afdeling&#13;
voor de geschillen van bestuur van de Raad van State.&#13;
7. TER VERGELIJKING&#13;
7.1. Het instrument vrijstelling in enkele andere milieuwetten&#13;
Enkele andere milieuwetten kennen het instrument vrijstelling eveneens. Genoemd kan&#13;
worden de vrijstelling in het belang van de landsverdediging in de Wet geluidhinder (art.&#13;
170). De vrijstelling wordt verleend bij amvb en is derhalve een nadere bepaling van de&#13;
reikwijdte van de wet of een krachtens de wet vastgestelde amvb.14 Deze regeling van de vrijstelling is vergelijkbaar met de regeling zoals deze door de wetgever in de Wbb was&#13;
beoogd. De Kernenergiewet bevat eenzelfde vrijstellingsmogelijkheid in art. 75, de Wet&#13;
inzake de luchtverontreiniging in art. 86. In art. 16a van de Bestrijdingsmiddelenwet 1962&#13;
worden vrijstelling en ontheffing evenals in de Wet bodembescherming naast elkaar genoemd.&#13;
Vrijstelling van het verbod methylbromide als grondontsmettingsmiddel te gebruiken,&#13;
werd verleend bij de Beschikking vrijstelling methylbromide15. Ik neem aan dat&#13;
dit een besluit van algemene strekking is in de zin van de Wet arob.&#13;
Het instrument ontheffing komt in vele milieuwetten voor.&#13;
7.2. Strafzaken&#13;
Tussen algemene regels en (het ontbreken van) uitzonderingsmogelijkheden op deze regels&#13;
bestaat een zekere spanning. In paragraaf 6.3 werd reeds de vraag opgeworpen of het&#13;
buiten toepassing laten van algemene, bij amvb gestelde, regels in gevallen waarvoor zij&#13;
niet zijn bedoeld, kan leiden tot buiten toepassing laten dan wel onverbindend verklaren&#13;
van deze regels door de rechter, in het bijzonder de strafrechter.&#13;
Deze vraag is ook aan de orde in een aantal nog niet afgesloten strafzaken.16 Daarin&#13;
gaat het om overtreding van het in art. 8b, eerste lid, Bgdm gestelde verbod om op grasland&#13;
op voor nitraatuitspoeling gevoelige gronden mest uit te rijden anders dan op emissie-&#13;
arme wijze. Deze gronden zijn aangegeven op de als bijlage I bij het Bgdm behorende&#13;
kaarten. Bij het opstellen van de kaarten is er naar gestreefd uitsluitend voor nitraatuitspoeling&#13;
gevoelige gronden aan te wijzen, voornamelijk zand-, dal- en lössgronden. Aangegeven&#13;
zijn gebieden die voor meer dan 50% uit dergelijke gronden bestaan. Voor de&#13;
hanteerbaarheid van de kaarten zijn kleine afwijkende gebieden overeenkomstig de omringende&#13;
gebieden gedefinieerd. Binnen de kaartgebieden kunnen daardoor ook percelen&#13;
liggen, die uit een andere grondsoorten bestaan dan zand-, dal- of lössgronden, maar daarmee&#13;
wel een geheel vormen omdat ze door deze grondsoorten zijn omsloten dan wel voor&#13;
meer dan 50% daaruit bestaan.&#13;
Voor een objectief kaartsysteem in plaats van een omschrijving van de gronden is gekozen&#13;
teneinde de regeling controleerbaar en beheersbaar te houden en ter voorkoming&#13;
van rechtsonzekerheid. Aanvankelijk was in het Bgdm wèl voor omschrijving van het begrip&#13;
zandgrond gekozen. De betrokken agrariërs (en het met handhaving belaste gezag)&#13;
moesten maar uitmaken of ze op zandgrond zaten of niet. Bij de nota van toelichting behorende&#13;
kaarten dienden slechts ter indicatie van de plaatsen waar zandgronden liggen.&#13;
Deze regeling bleek niet handhaafbaar te zijn, reden waarom zij is vervangen door de huidige&#13;
aanwijzingsmethode.17 Perceelsgewijze aanwijzing van de desbetreffende gronden&#13;
zou, hoewel daarmee een resultaat zou kunnen worden verkregen dat met de werkelijkheid&#13;
meer in overeenstemming is, te arbeidsintensief zijn en tot een onuitvoerbare regeling&#13;
leiden. Alleen al het nemen van monsters en de controle daarvan is een zeer&#13;
tijdrovende bezigheid waarvan de uitkomsten in veel gevallen niet eenduidig zijn.18 De vraag waar het in bedoelde strafzaken om gaat, is of de voorgeschreven technieken&#13;
van emissie-arme mestaanwending, met name zodebemesting en mestinjectie, ook dienen&#13;
te worden toegepast op percelen in de aangewezen gebieden die niet uit een voor nitraatuitspoeling&#13;
gevoelige grondsoort bestaan, met name klei- of veengrond. Gesteld wordt&#13;
dat de aanwijzing van de kaartgebieden op willekeurige wijze heeft plaatsgevonden.&#13;
Onderscheid dient te worden gemaakt tussen gevallen waarin de toepassing van emissie-&#13;
arme technieken tot hogere kosten leidt, en gevallen waarin toepassing van dergelijke&#13;
technieken feitelijk onmogelijk is dan wel tot beschadiging van de graszode leidt. Toepassing&#13;
is onmogelijk op gronden die onvoldoende draagkrachtig zijn voor de benodigde&#13;
apparatuur. Het laatste woord van een van de verdachten luidt: 'Injecteren is op mijn&#13;
grond niet mogelijk. Ik moet mij er maar mee zien te redden.'&#13;
In de enige mij bekende uitspraak19 tot nog toe luidt het oordeel van de rechter dat&#13;
weliswaar overtreding van art. 8b, eerste lid, Bgdm bewezen wordt verklaard, maar dat&#13;
materiële wederrechtelijkheid ontbreekt. Vast is komen te staan dat verdachte dierlijke&#13;
mest heeft uitgereden over grond die noch als zandgrond noch als dal- of lössgrond is aan&#13;
te merken, terwijl die grond evenmin deel uitmaakt van een groter areaal dat in absolute&#13;
of relatieve termen aan de kwalificatie zandgrond voldoet. Daarom moet verdachte van&#13;
rechtsvervolging worden ontslagen.&#13;
De vraag is of hiermee de systematiek van de kaarten wordt ondergraven en een perceelsgewijze&#13;
beoordeling van de grondsoort wordt geïntroduceerd, hetgeen door de wetgever&#13;
uitdrukkelijk niet is beoogd. Hier zij slechts opgemerkt dat de rechter geen oordeel&#13;
heeft gegeven over de criteria voor aanwijzing van de gronden, maar heeft vastgesteld dat&#13;
daaraan in casu niet was voldaan.&#13;
7.3 Schadevergoeding&#13;
Jurisprudentie over de vraag of recht op schadevergoeding bestaat indien schade wordt&#13;
geleden als gevolg van het van toepassing zijn van algemene regels in bijzondere gevallen&#13;
waarvoor zij niet zijn bedoeld, is mij nog niet bekend. Dit is een vraag die pas aan de&#13;
orde komt indien een oordeel is gegeven over de (on)verbindendheid of toegankelijkheid&#13;
van de regeling. De art. 15.21 juncto 15.20 van de Wet milieubeheer openen deze mogelijkheid&#13;
indien wettelijke maatregelen, zoals het op art. 9 van de Wbb gebaseerde Bgdm,&#13;
leiden tot kosten dan wel tot schade die redelijkerwijs niet of niet geheel ten laste van de&#13;
belanghebbende behoren te blijven. De minister van VROM beslist over toekenning van&#13;
een naar billijkheid te bepalen vergoeding. Tegen weigering van vergoeding kan beroep&#13;
worden ingesteld bij de Raad van State. Ik kan mij voorstellen dat onder omstandigheden&#13;
een recht op schadevergoeding kan ontstaan zeker indien regels door de rechter onverbindend&#13;
worden verklaard of buiten toepassing gelaten. Indien bijvoorbeeld mest op bepaalde&#13;
gronden niet op emissie-arme wijze kan worden uitgereden en dientengevolge&#13;
aanwending van dierlijke mest achterwege moet blijven, zou schade kunnen bestaan uit&#13;
de kosten van aankoop van kunstmest, de meerkosten van emissie-arme aanwending dan&#13;
wel beschadiging van de graszode. Of ook de kosten van mogelijke afvoer van dierlijke&#13;
mest voor vergoeding in aanmerking komen, is de vraag, aangezien deze mest wellicht in&#13;
een ander jaargetijde kan worden uitgereden wanneer het in art. 8b, eerste lid, Bgdm gestelde verbod niet geldt, onderscheidenlijk de grond draagkrachtiger is, waardoor de&#13;
voorgeschreven aanwendingsapparatuur wèl kan worden toegepast. Alles overziende ben&#13;
ik van mening dat, daargelaten de vraag of inderdaad schade wordt geleden, van schadevergoeding&#13;
alleen sprake kan zijn onder zeer uitzonderlijke omstandigheden. Er is immers&#13;
geen verplichting om dierlijke mest uit te rijden, zodat het ontstaan van schade kan&#13;
worden vermeden.&#13;
8. SAMENVATTING/CONCLUSIES/AANBEVELINGEN&#13;
Als algemene regels worden gesteld, kan de behoefte/noodzaak ontstaan daarvan in uitzonderingsgevallen&#13;
te kunnen afwijken. Overigens kan omgekeerd bij regelstelling per&#13;
geval, bijvoorbeeld in een vergunningsstelsel, de behoefte ontstaan om, mede uit een oogpunt&#13;
van deregulering, voor vergelijkbare gevallen algemene regels te stellen.20&#13;
De wetgever heeft met de instrumenten vrijstelling en ontheffing in de Wbb twee wezenlijk&#13;
verschillende instrumenten op het oog gehad, waarmee een uitzondering kan worden&#13;
gemaakt op bij amvb krachtens die wet gestelde algemene regels.&#13;
De vrijstelling was bedoeld als een snel toe te passen alternatief voor wijziging van een&#13;
amvb in gevallen waarin de reikwijdte van de amvb te ruim is doordat zij ook handelingen&#13;
blijkt te omvatten die niet of nauwelijks verontreiniging of aantasting van de bodem&#13;
veroorzaken. De amvb dient in dergelijke gevallen buiten werking te worden gesteld aangezien&#13;
daarmee immers niet werd beoogd ook deze handelingen te regelen. Vrijstelling&#13;
heeft een algemene werking en het resultaat is vergelijkbaar met regelgeving.&#13;
Met de ontheffing werd beoogd een amvb in bijzondere gevallen buiten toepassing te&#13;
laten. Van deze mogelijkheid wordt vooral gebruik gemaakt als tijdens de totstandkoming&#13;
van de amvb kan worden voorzien dat de amvb in bijzondere gevallen buiten toepassing&#13;
dient te blijven. Met het oog hierop en ter vermijding van bestuurslasten, zal in de amvb&#13;
dienen te worden aangegeven op welke bepalingen een uitzondering kan worden gemaakt&#13;
en zullen daarin de grenzen van de ontheffingsmogelijkheid dienen te worden aangegeven.&#13;
De in dit artikel besproken jurisprudentie van de Vz ARRS is niet eenduidig, zodat&#13;
daaruit moeilijk conclusies kunnen worden getrokken. Uitspraak 1 zou kunnen betekenen&#13;
dat ook in gevallen waarin dat uitdrukkelijk niet is beoogd, in een amvb krachtens de art.&#13;
8-13 Wbb een uitzonderingsmogelijkheid, feitelijk een ontheffing, voor bijzondere gevallen&#13;
kan worden geschapen. Een dergelijke ontwikkeling zou ongewenst zijn en in strijd&#13;
met het streven naar deregulering dat ten grondslag ligt aan het stellen van algemene regels.&#13;
Met het stellen van algemene regels wordt immers beoogd vergelijkbare gevallen&#13;
gelijk en tegelijkertijd te regelen en de mogelijkheid van een beoordeling per geval in beginsel&#13;
uit te sluiten, tenzij de wetgever dit noodzakelijk acht. Dit laatste kan het geval zijn&#13;
indien de wetgever onderkent dat zich bijzondere gevallen kunnen voordoen, die zodanig&#13;
verschillen van de gevallen waarop hij met de algemene regels het oog heeft gehad, dat&#13;
het niet terecht zou zijn deze op dezelfde wijze te regelen. Uiteraard dienen dit uitzonderingsgevallen&#13;
te blijven, omdat de wetgever anders, gelet op de bestuurslasten die uitzonderingsmogelijkheden met zich brengen, beter géén dan wel andere algemene regels had&#13;
kunnen stellen. Mocht de wetgever zich hebben 'vergist', dan biedt de wet hem altijd nog&#13;
de mogelijkheid op onderdelen van de algemene regels terug te komen door verlening&#13;
van een algemeen werkende vrijstelling. Zo nodig zal deze vrijstelling dienen te worden&#13;
gevolgd door een wijziging van de algemene regels.&#13;
Het verdient mijns inziens aanbeveling in de Wbb bij gelegenheid zo duidelijk mogelijk&#13;
tot uitdrukking te brengen dat beslissingen inzake vrijstelling in de zin van de Wet&#13;
arob besluiten van algemene strekking zijn en geen beschikkingen. In art. 28 Wbb zou&#13;
kunnen worden toegevoegd dat een vrijstelling kan worden verleend bij 'ministeriële regeling&#13;
voor een daarbij aangegeven categorie van handelingen'. Hiermee wordt duidelijk&#13;
gemaakt dat het gaat om een aan de minister gedelegeerde bevoegdheid tot regelgeving&#13;
en niet om een bevoegdheid tot het geven van een beschikking. Ook is dan duidelijk dat&#13;
een concreet geformuleerd verzoek om een uitzondering op algemene regels te maken&#13;
niet als een verzoek om ontheffing moet worden behandeld (met inbegrip van rechtsbescherming&#13;
ingevolge de Wet arob), maar overeenkomstig de bedoeling van de wetgever&#13;
als een uitnodiging om in alle vergelijkbare gevallen een uitzondering te maken. Het opnemen&#13;
van een uitzondering in de Wet arob zou de weg van de minste weerstand zijn om&#13;
aan rechtsbescherming ingevolge de Wet arob te ontkomen, maar doet afbreuk aan ons&#13;
stelsel van rechtsbescherming. Het uiteindelijke oordeel of sprake is van een beschikking&#13;
waartegen beroep openstaat, is in beginsel immers aan de rechter voorbehouden.&#13;
Voorts is aandacht besteed aan de toepasselijkheid, onderscheidenlijk verbindendheid,&#13;
van de bij het Bgdm behorende kaarten. Dit is een voorbeeld van algemene regels zonder&#13;
uitzonderingsmogelijkheid (daargelaten de altijd bestaande mogelijkheid van verlening&#13;
van vrijstelling, waarvan geen gebruik is en zal worden gemaakt). Op de kaarten is bedoeld&#13;
voor nitraatuitspoeling gevoelige gebieden aan te geven waar binnen mest op emissie-&#13;
arme wijze dient te worden aangewend. De kaarten omvatten ook percelen die voor&#13;
nitraatuitspoeling niet gevoelig zijn. Jurisprudentie hierover is nog niet uitgekristalliseerd.&#13;
Hierover zij het volgende opgemerkt. Mijns inziens is er geen aanleiding om de kaarten&#13;
in bedoelde gevallen buiten toepassing te laten danwei tot onverbindendheid ervan te&#13;
concluderen. Er is immers geen verplichting om dierlijke mest uit te rijden, terwijl een&#13;
goed alternatief voorhanden is in de vorm van kunstmest. Er is mijns inziens in het algemeen&#13;
ook geen andere aanleiding voor schadevergoeding.&#13;
Vanaf 1 januari 1994 is voor het buiten toepassing laten of onverbindend verklaren van&#13;
algemene regels ter zake van emissie-arme aanwending van dierlijke mest, onderscheidenlijk&#13;
het toekennen van schadevergoeding, nog minder reden. Vanaf die datum dient&#13;
dierlijke mest op alle grasland, waar ook gelegen, emissie-arm te worden aangewend.&#13;
Wel dienen binnen en buiten de kaartgebieden verschillende technieken te worden toegepast.&#13;
21 Met de binnen de kaartgebieden voorgeschreven technieken wordt een grotere&#13;
ammoniakreductie bereikt. Dat buiten de kaartgebieden andere technieken worden&#13;
voorgeschreven houdt verband met de draagkracht van de grond aldaar. Met name in het&#13;
vroege voorjaar kan de natte (klei- of veen)grond onvoldoende draagkrachtig zijn voor&#13;
toepassing van een van de binnen de kaartgebieden voorgeschreven technieken. Daarbij&#13;
is mede in aanmerking genomen dat mestaanwending later in het voorjaar tot nadelige gevolgen&#13;
kan leiden voor de broedsels van weidevogels. Genoeg redenen om buiten de kaartgebieden genoegen te nemen met minder reductiebeperkende emissie-arme technieken.&#13;
Voor het opnemen van een ontheffingsmogelijkheid in het Bgdm lijkt vooralsnog&#13;
geen aanleiding te bestaan. Mochten zich in de praktijk toch nog problemen voordoen,&#13;
bijvoorbeeld ingeval op een uit klei- of veengrond bestaand perceel een emissie-arme&#13;
techniek dient te worden toegepast en dit feitelijk onmogelijk is, dan zou kunnen worden&#13;
overwogen in het Bgdm alsnog een bepaling op te nemen dat in een dergelijk geval ook&#13;
een andere emissie-arme techniek mag worden toegepast (of vrijstelling te verlenen). Indien&#13;
zich dergelijke gevallen veelvuldig voordoen, zou ook kunnen worden afgezien van&#13;
de huidige differentiatie tussen gronden binnen en buiten de kaartgebieden. In dat geval&#13;
zouden in het gehele land dezelfde, op alle gronden toepasbare, emissie-arme technieken&#13;
kunnen worden voorgeschreven, zij het dat daarmee de reductiedoelstelling niet volledig&#13;
wordt verwezenlijkt.&#13;
Overigens zou, gelet op de bestuurlijke lasten die met het toezicht op de naleving en de&#13;
handhaving van de gedifferentieerde regeling met betrekking tot de emissie-arme aanwending&#13;
van mest zijn gemoeid, het laten vervallen van de differentiatie tussen kaartgebieden&#13;
en niet-kaartgebieden ernstige overweging verdienen.22 Toezicht en handhaving&#13;
zullen dan veel eenvoudiger zijn; de betrokken ambtenaren kunnen de kaarten voor dit&#13;
doel thuislaten - of als wandelkaarten gebruiken, voor welk doel de kaarten óók heel geschikt&#13;
blijken te zijn - en hoeven slechts te controleren of van één van de emissie-arme&#13;
aanwendingstechnieken gebruik is gemaakt in plaats van te controleren of de in het desbetreffende&#13;
gebied voorgeschreven techniek is toegepast. Voorts zal naar verwachting het&#13;
draagvlak bij de bedrijfstak groter zijn indien de regeling eenvoudiger is en voorts elke&#13;
agrariër dezelfde techniek mag toepassen. Het milieurendement van een beter uitvoerbare&#13;
regeling zal, voor zover mijn informatie strekt, nauwelijks minder zijn. Een aantal juridische&#13;
problemen wordt vermeden; met name de vraag van de verbindendheid en toepasselijkheid&#13;
van de regeling is niet meer aan de orde en hetzelfde geldt voor de vraag of het&#13;
gelijkheidsbeginsel mogelijk aan differentiatie in de weg staat. Voorts dient in aanmerking&#13;
te worden genomen dat door verbetering van de overal toepasbare sleepvoetenmethode&#13;
de daarmee te bereiken reductie naar verwachting nog kan worden vergroot en&#13;
daarmee het milieurendement. Hiermee wil slechts gezegd zijn dat het mogelijke milieurendement&#13;
dat in de praktijk met differentiatie van een regeling kan worden behaald, kritisch(&#13;
er?) dient te worden afgewogen tegen de uitvoeringslasten van de regeling. Het&#13;
heeft er soms alle schijn van dat de wens het - in theorie - hoogste milieurendement te&#13;
behalen, ten koste gaat van de uitvoerbaarheid van een regeling, terwijl in de praktijk het&#13;
in theorie lagere milieurendement van een eenvoudige, goed uitvoerbare, controleerbare&#13;
en handhaafbare (lees: goed uitgevoerde, gecontroleerde en gehandhaafde) 'monolitische'&#13;
regeling daarbij zelfs niet eens achterblijft, tegen een veel geringere belasting van het bestuurlijk&#13;
apparaat en de geadresseerden van de regeling.&#13;
Kortom: indien zich problemen kunnen voordoen als in dit artikel besproken, verdient&#13;
het aanbeveling in het kader van dereguleringstoetsing na te gaan of de voorkeur dient te&#13;
worden gegeven aan een minder ambitieuze regeling waaraan in dat opzicht minder nadelen&#13;
kleven.&#13;
In dit artikel is aan de hand van het Bgdm geïllustreerd dat spanning kan ontstaan tussen&#13;
de bestuurlijke wens algemene regels te stellen zonder uitzonderingsmogelijkheid en de wenselijkheid/noodzaak toch in een dergelijke mogelijkheid te voorzien. Naar het zich&#13;
thans laat aanzien openbaart zich bij de toepassing van het Besluit kwaliteit en gebruik&#13;
overige organische meststoffen dezelfde spanning.&#13;
De wetgever dient zich bij het stellen van algemene regels steeds de vraag te stellen hoe&#13;
om te gaan met deze spanning. Welk gewicht mag bij het stellen van algemene regels&#13;
worden toegekend aan bestuurlijke overwegingen (trefwoorden: beperking bestuurslasten,&#13;
controleerbaarheid, handhaafbaarheid, deregulering) om af te zien van een differentiatie&#13;
van de regels voor verschillende gevallen dan wel het opnemen van een&#13;
uitzonderingsmogelijkheid voor bijzondere gevallen? In het kader van de Wbb luidt deze&#13;
vraag: welke handelingen zijn zo onschuldig voor de bodem dat het onredelijk is deze&#13;
handelingen niet toe te staan? Of geformuleerd als 'gewetensvraag': Wetgever wat is het&#13;
onschuldigste dat U hebt verboden? 23</content><legacyfootnotes>1. In dit artikel wordt uitgegaan van de huidige nummering van de artikelen van de Wbb. Bij&#13;
inwerkingtreding van de saneringsregeling in de Wbb zal tevens een vernummering van een aantal van de&#13;
in dit artikel genoemde artikelen plaatsvinden.&#13;
2. Zie memorie van toelichting (Kamerstukken II 1980/81, 16 529, nr. 3, p. 31), en memorie van antwoord&#13;
(Kamerstukken II 1983/84, 16 529, nr. 7, p. 55).&#13;
3. Nog niet in werking getreden.&#13;
4. Dit artikel is ingevoegd bij Besluit van 6 oktober 1989, houdende wijziging van het Besluit gebruik dier&#13;
lijke meststoffen (Stb. 501). Het artikel was aanvankelijk ten onrechte aangeduid als artikel 10. Dit is her&#13;
steld bij Besluit van 13 juli 1991, houdende wijziging van het Besluit gebruik dierlijke meststoffen (Stb.&#13;
385).&#13;
5. Besluit van 13 juli 1991, houdende wijziging van het Besluit gebruik dierlijke meststoffen (Stb. 385), in&#13;
werking getreden met ingang van 1 september 1991.&#13;
6. Ook op een aantal andere verzoeken om vrijstelling werd afwijzend beslist.&#13;
7. No.S01.91.036012-107.&#13;
8. Vz ARRS, 1 oktober 1992, no. SOI.92.0386.&#13;
9. Memorie van antwoord, Kamerstukken II 1983/84, 16 529, nr. 7, p. 55-56.&#13;
10. Vgl. Afdeling voor de geschillen van bestuur van de Raad van State, 25 juli 1990, nr. G05.89.0327 (Renkum).&#13;
11. Zie artikel 13 Wbb.&#13;
12. Zie de adviezen van de Raad van 5 juli 1991 (punten 5 en 6) en van 18 augustus 1993 (punt 4) inzake ont&#13;
werpbesluiten tot wijziging van het Bgdm, alsmede de nadere rapporten ter zake van deze adviezen.&#13;
13. De TCB adviseerde ten aanzien van de verzoeken om vrijstelling die in de beide besproken uitspraken aan&#13;
de orde waren, beide malen negatief. Naar haar oordeel verzette het belang van de bescherming van de&#13;
bodem zich tegen verlening van vrijstelling van het in art. 6, eerste lid, Bgdm gestelde verbod.&#13;
14. Zie bijvoorbeeld het Vrijstellingsbesluit geluidproduktie motorvoertuigen landsverdediging (Stb. 1981,&#13;
822). In het Besluit luchtkussenvoertuigen Wet geluidhinder (Stb. 1989, 393) is een dergelijke uitzonde&#13;
ring reeds in het besluit zelfgemaakt (artikel 2, tweede lid).&#13;
15. Stcrt. 1981, 134&#13;
16. Economische politierechter of rechtbanken te Leeuwarden (bijv. zaak nr. 042035/92), Zwolle (bijv. zaak&#13;
nr. 042089-92; uitspraak van 5 februari 1993, zaak nr. B 070100004.92), Groningen en Assen; gerechtshof&#13;
te Arnhem (nr 21-000397-93, tussenvonnis 28 juni 1993).&#13;
17. Bij wijzigingsbesluit van 6 oktober 1989 (Stb. 89, 501).&#13;
18. Ter illustratie zij verwezen naar mijn artikel Het gebiedsgerichte beleid in het Besluit gebruik dierlijke&#13;
meststoffen, Agrarisch Recht 1992, nr. 12, p. 588-600.&#13;
19. Economische politierechter te Zwolle, 5 februari 1993, zaak B070100004.92.&#13;
20. Zie de amvb's krachtens de Hinderwet/Wet milieubeheer, onder meer besproken in mijn preadvies&#13;
voor de Vereniging voor Agrarisch Recht, getiteld Algemene regels voor de landbouw krachtens artikel 2a&#13;
van de Hinderwet en gepubliceerd in Agrarisch Recht, 1991, nr. 8/9, p. 397-467.&#13;
21. Althans volgens het in de Staatscourant gepubliceerde ontwerp van een Besluit, houdende wijziging van&#13;
het Bgdm (Stcrt. 1992, 184)&#13;
22. Hiertoe is inmiddels (na het schrijven van dit artikel) besloten. Het in de vorige noot bedoelde besluit zal&#13;
in december a.s. in het Staatsblad worden bekendgemaakt.&#13;
23. Ontleend aan een vraag in een interview in de Volkskrant aan een Christelijke Boekhandel: 'Wat is het&#13;
fatsoenlijkste boek dat U weigert te verkopen?'.</legacyfootnotes><footnotes><footnote/></footnotes><auteurs>Drs. H.E. Woldendorp</auteurs><published>1993-12-01 00:00:00</published><modified>1992-10-22 00:00:00</modified><editiondate>1993-12-01</editiondate><htmlpath>https://denhollander.info/artikel/6097</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2016</searchword><id>13121</id><udhid>UDH:TvAR/13121</udhid><titel>Wetgeving en literatuur</titel><searchwords><searchword>TvAR 5/2016</searchword><searchword>UDH:TvAR/13121</searchword></searchwords><attachments><attachment><name>18118.pdf</name><extention>pdf</extention><url>https://denhollander.info/download/18118/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Spelderholt&lt;/h4&gt;&lt;p&gt;Er is weer een Akkoord van Spelderholt, zij het dat de BLHB en de NAJK niet ondertekenden. Op 20 april 2016 is een brief van de initiatiefnemers naar de staatssecretaris gezonden. LTO Nederland is het er wel mee eens. De verschillen met de vorige variant (Spelderholt II) zijn niet groot. Hoofdlijnen zijn:&lt;/p&gt;&lt;ul&gt;&lt;li class="streepjes"&gt;Reguliere pacht blijft bestaan, maar met een vrij overeen te komen pachtprijs, correctieve prijstoetsing mogelijk na eerste wettelijke termijn;&lt;/li&gt;&lt;li class="streepjes"&gt;Flexibele pacht (de opvolger van de geliberaliseerde pacht), ook mogelijk voor gebouwen en hoeves. Correctieve prijstoetsing mogelijk direct na aangaan;&lt;/li&gt;&lt;li class="streepjes"&gt;Teeltpacht overeenkomstig de huidige regeling;&lt;/li&gt;&lt;li class="streepjes"&gt;Loopbaanpacht, tenminste 25 jaar en tot de pensioengerechtigde leeftijd, verder conform reguliere pacht;&lt;/li&gt;&lt;li class="streepjes"&gt;Een ruim overgangsrecht, zeker voor pachtafhankelijke bedrijven.&lt;/li&gt;&lt;/ul&gt;&lt;p&gt;De bal ligt nu weer in Den Haag. Zie verder het artikel van de initiatiefnemers in dit nummer van het tijdschrift.&lt;/p&gt;&lt;h4&gt;Betalingsrechten &lt;/h4&gt;&lt;p&gt;In kort geding heeft de rechtbank Midden-Nederland een oordeel gegeven over de afspraak die RVB met pachters heeft gemaakt over betalingsrechten. De afspraak, opgenomen in een geliberaliseerde overeenkomst voor 1 jaar, komt er op neer dat de pachter de betalingsrechten die hij ontvangt aan het einde van de pacht kosteloos overdraagt aan zijn opvolger. Enkele pachters die deze overeenkomsten hadden ondertekend, waren het er toch niet mee eens. Zij stelden dat ze te kort tijd hadden gehad om de overeenkomst tot zich te laten doordringen, dat de Staat misbruik van zijn bevoegdheid had gemaakt, dat zij hadden gedwaald in de betekenis van de bepaling. De pachtkamer wijst deze stellingen af. De overeenkomst blijft in stand en de pachters zijn verplicht mee te werken aan de overdracht van de betalingsrechten. (rechtbank Midden-Nederland, 11 mei 2016, zaaknummer 4937056 LV EXPL 16-22 mc/936).&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Eliminatie&lt;/h4&gt;&lt;p&gt;H. Zeilmaker en J. Hagelaars bespreken de arresten van de Hoge Raad van 15 januari 2016 over het eliminatiebeginsel (art. 40c Onteigeningswet). De titel ‘De eliminatie van de eliminatie’,&lt;span class="italic"&gt; Bouwrecht&lt;/span&gt; 2016, p. 156 e.v.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;De nieuwe Omgevingswet is geplaatst in &lt;span class="italic"&gt;Stb.&lt;/span&gt; 2016, 156. De aanvullingswetten Bodem en Geluid staan open voor consultatie. In de concept-toelichting staat over meststoffen: ‘Bij en krachtens de Meststoffenwet zijn regels gegeven over de bescherming van de bodem als gevolg van het gebruik van meststoffen. De bepalingen omvatten het verhandelen, de afvoer en heffingen op het overschot van meststoffen. Deze wet zal als afzonderlijke wet blijven bestaan.’ De regering heeft de Staten-Generaal uitvoerig geïnformeerd over de inhoud van de Invoeringswet Omgevingswet (&lt;span class="italic"&gt;Kamerstukken I&lt;/span&gt; 2015/16, 33 962, A). Daarin ook eerste gedachten over het overgangsrecht.&lt;/p&gt;&lt;h4&gt;Aanvullingswet grond&lt;/h4&gt;&lt;p&gt;In &lt;span class="italic"&gt;Bouwrecht&lt;/span&gt; 2016, p. 139 e.v. geeft E.J. van Baardewijk een overzicht van de kamerbrief grondbeleid (&lt;span class="italic"&gt;Kamerstukken II&lt;/span&gt; 2015/16, 27 581, nr. 53) onder de titel ‘Met de Kamerbrief grondbeleid op weg naar de Aanvullingswet grondeigendom’.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;NB-wet&lt;/h4&gt;&lt;p&gt;Het Besluit van 9 februari 2016, houdende wijziging van het Besluit vergunningen Natuurbeschermingswet 1998 in verband met vrijstelling van de vergunningplicht voor weiden van vee en gebruik van meststoffen, treedt in werking met ingang van 21 april 2016 (&lt;span class="italic"&gt;Stb&lt;/span&gt;. 2016, 162).&lt;/p&gt;&lt;h4&gt;PAS&lt;/h4&gt;&lt;p&gt;De voortgang van de Programmatische Aanpak Stikstof (PAS) is het onderwerp van een proef van de staatssecretaris (&lt;span class="italic"&gt;Kamerstukken II&lt;/span&gt; 2015/16, 32670, nr. 108). Sinds de inwerkingtreding van de PAS op 1 juli 2015 wordt volop gebruik gemaakt van de mogelijkheid om meldingen te doen en vergunningen aan te vragen. Daarom kan volgens de brief nu al gesteld worden dat door de PAS economische ontwikkelingen mogelijk worden gemaakt. Er zijn ruim 2.300 vergunningaanvragen (voor vrije ontwikkelingsruimte en prioritaire projecten) en ruim 2.500 meldingen gedaan. De aanvragen hebben tot nu toe geleid tot 554 onherroepelijk toegekende vergunningen. De meldingen en vergunningaanvragen hebben vooral betrekking op de landbouw (stalemissies). Op dit moment kan voor 11 gebieden geen melding meer gedaan worden. De provincies werken aan de voorbereiding en uitvoering van herstelmaatregelen. Het algemene beeld is dat de implementatie verloopt volgens de planning.&lt;/p&gt;&lt;h4&gt;Jacht&lt;/h4&gt;&lt;p&gt;De Eerste Kamer had gevraagd om verduidelijking van de positie van de provincie bij de jacht in de nieuwe Wet natuurbescherming. De staatssecretaris schrijft: Provinciale staten hebben de bevoegdheid om bij verordening regels te stellen over de in hun provincie werkzame faunabeheereenheid en het door die faunabeheereenheid op te stellen faunabeheerplan (art. 3.12, negende lid). Deze regels kunnen ook betrekking op het onderdeel van het faunabeheerplan dat handelt over de uitoefening van de jacht. Deze regels moeten dan de jachthouder de ruimte bieden om invulling te geven aan diens verplichting om een redelijke wildstand op zijn jachtveld te handhaven of te bereiken. Deze bevoegdheid reikt dus niet zo ver dat provincies het recht van de jachthouder op het uitoefenen van de jacht verdergaand kan beperken of zelfs ontzeggen. (&lt;span class="italic"&gt;Kamerstukken I&lt;/span&gt; 2015/16, 33 348, W).&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Toekomst intensieve veehouderij&lt;/h4&gt;&lt;p&gt;Er is enig gemopper in de Tweede Kamer over de opdracht aan en de samenstelling van de Commissie Toekomst Veehouderij (Nijpels), die een plan moet maken. CDA-er Geurts stelt zelfs voor om de commissie maar helemaal te bedanken. &lt;span class="italic"&gt;Kamerstukken II&lt;/span&gt; 2015/16, 28 973, nr. 171.&lt;/p&gt;&lt;h2&gt;Marktordening&lt;/h2&gt;&lt;h4&gt;Betalingen &lt;/h4&gt;&lt;p&gt;Over de stand van zaken met betrekking tot de directe betalingen GLB gaat de brief van de staatssecretaris &lt;span class="italic"&gt;Kamerstukken II&lt;/span&gt; 2015/16, 28 625, nr. 235. Nog niet alle relaties hebben uitsluitsel over de hun toekomende rechten. Over de uitbetaling gaat voorts &lt;span class="italic"&gt;Kamerstukken II&lt;/span&gt; 2015-16, 28 625, nr. 236. Er zijn mogelijkheden voor versnelling.&lt;/p&gt;&lt;h4&gt;Ecologie en GLB&lt;/h4&gt;&lt;p&gt;In plaats van te voldoen aan de generieke vereisten van gewasdiversificatie, instandhouding blijvend grasland en aanwezigheid van ecologisch aandachtsgebied, bedoeld in art. 43, tweede lid, van Verordening (EU) nr. 1307/2013, kunnen landbouwers ook gelijkwaardige praktijken in acht nemen. Dit zijn milieucertificeringsregelingen waarin gelijkwaardige, en voor een deel gelijke, praktijken zijn opgenomen. In &lt;span class="italic"&gt;Stcrt&lt;/span&gt;. 2016, nr. 17273 wordt bekendgemaakt dat de certificaten voor het akkerbouw-strokenpakket, het Veldleeuwerik-pakket, en Vezelhennep als zodanig worden aangemerkt. &lt;/p&gt;&lt;h4&gt;Vergroening&lt;/h4&gt;&lt;p&gt;Met een wijziging van de Beleidsregel Uitvoeringsregeling rechtstreekse betalingen GLB worden de verlagingen uitgewerkt die worden toegepast op de vergroeningsbetaling bij niet-naleving van de eisen uit het duurzaamheidscertificaat Vezelhennep. In art. 29 van Verordening (EU) nr. 640/2014 wordt de berekeningsgrondslag, bedoeld in afdeling 3 van de verordening, voor de vergroeningsbetaling van overeenkomstige toepassing verklaard op de in art. 43, derde lid, van Verordening (EU) nr. 1307/2013 bedoelde gelijkwaardige praktijken. Waar mogelijk wordt daar bij de verlaging van de vergroeningsbetaling bij aangesloten (&lt;span class="italic"&gt;Stcrt&lt;/span&gt;. 2016, nr. 23378).&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;De motie Dijkgraaf c.s. nr. 142 verzoekt de regering ervoor te zorgen dat bij het opleggen van een waarschuwing of korting bij overtreding van de randvoorwaarden voor inkomenssteun, beter rekening gehouden wordt met de zwaarte van de overtreding en het feit dat ook sprake is van bestuurlijke boetes. De staatssecretaris stelt dat het eerste deel van de motie wordt uitgevoerd (binnen het Europese stelsel), maar dat er - gelet op datzelfde Europese stelsel van regelgeving - geen mogelijkheden zijn om bij het opleggen van kortingen rekening te houden met de bestuurlijke boetes. (&lt;span class="italic"&gt;Kamerstukken II&lt;/span&gt; 2015/16, 34 300 XIII, nr. 171).&lt;/p&gt;&lt;h4&gt;Groenten en fruit&lt;/h4&gt;&lt;p&gt;Er is een nationale strategie ‘GMO groente en fruit’ (&lt;span class="italic"&gt;Kamerstukken II&lt;/span&gt; 2015/16, 31 532, nr. 161). De regering wil de GMO inzetten voor het stimuleren van verdergaande vernieuwing van de sector. Daarom is besloten de GMO niet langer in te zetten voor de op efficiency en optimalisatie van de productiekosten gerichte doelen schaalvergroting en kostprijsverlaging, maar gericht in te zetten op verdergaande verduurzaming, marktgericht produceren en verbetering van de afzetstructuur. Daarnaast wordt gemeld dat met partijen is afgesproken om de GMO optimaal te benutten om te komen tot promotieactiviteiten voor groente en fruit, zoals een reclamecampagne. Zowel vanuit het oogpunt van gezondheid als in het belang van de tuinbouw is het wenselijk de consumptie van groente en fruit te vergroten. De inzet en uitwerking van de nieuwe Nationale Strategie, zoals overeengekomen met het bedrijfsleven, wordt nu uitgewerkt in een ministeriële regeling die op 1 juli 2016 zal worden gepubliceerd.&lt;/p&gt;&lt;h4&gt;Algemeenverbindendverklaring&lt;/h4&gt;&lt;p&gt;Bij besluiten van 29 april 2016 heeft de minister de verzoeken van de Brancheorganisatie Granen, de Brancheorganisatie Suiker en de Brancheorganisatie Aardappelen en overige akkerbouwgewassen tot verbindend verklaring van het verrichten van onderzoeken ter uitvoering van het Gezamenlijk programma Onderzoek en Innovatie en de daarmee samenhangende verplichting tot afdracht van financiële bijdragen en een registratieverplichting ingewilligd. (&lt;span class="italic"&gt;Stcrt&lt;/span&gt;. 2016, nr. 23394).&lt;/p&gt;&lt;h2&gt;Dieren&lt;/h2&gt;&lt;h4&gt;Nieuwe diergezondheidswetgeving: &lt;/h4&gt;&lt;p&gt;‘Verordening (EU) 2016/429 van de het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid’ &lt;span class="italic"&gt;PB&lt;/span&gt; L84 van 31 maart 2016, p. 1. Deze verordening stelt bepalingen vast voor de preventie en bestrijding van dierziekten die kunnen worden overgedragen op dieren of mensen. De verordening bevat geen bepalingen gericht op dierenwelzijn.&lt;/p&gt;&lt;h4&gt;Nertsen&lt;/h4&gt;&lt;p&gt;De staatssecretaris heeft een ontwerp-Besluit subsidiëring sloop- en ombouwkosten pelsdierhouderij het licht doen zien. Er zijn enkele wijzigingen ten opzichte van een eerder ontwerp. &lt;span class="italic"&gt;Kamerstukken II&lt;/span&gt; 2015/16, 30 826, nr. 44.&lt;/p&gt;&lt;h4&gt;Weidegang&lt;/h4&gt;&lt;p&gt;In het kader van de Initiatiefnota over weidegang in de rundveehouderij geeft de staatssecretaris informatie over de aantallen. De aambitie is dat 80% van de koeien buiten loopt. Als het Convenant Weidegang niet voldoende oplevert zullen extra aanvullende maatregelen nodig zijn. &lt;span class="italic"&gt;Kamerstukken II&lt;/span&gt; 2015/16, 34 313, nr. 5.&lt;/p&gt;&lt;h4&gt;Welzijn&lt;/h4&gt;&lt;p&gt;De staatssecretaris heeft een stand-van-zaken-brief over dierenwelzijn naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2015/16, 28 286, nr. 859). Op Europees niveau wordt gewerkt aan een verhoging van de welzijnsnormen. Er komt een EU_platform voor dierenwelzijn. Ook op internationaal niveau wordt naar verbetering gestreefd. Zo is er een OIE-standaard voor melkvee. Binnenkort wordt een wijziging van het Besluit houders van dieren voorzien. Onder meer:&lt;/p&gt;&lt;ul&gt;&lt;li class="streepjes"&gt;Verbod op het vriesbranden van rundvee (koudmerken);&lt;/li&gt;&lt;li class="streepjes"&gt;Verbod op het aanbrengen van een neusring bij mannelijke varkens;&lt;/li&gt;&lt;li class="streepjes"&gt;aanvulling van art. 1.3. in het Besluit houders van dieren waarin gedragingen worden genoemd die in elk geval als dierenmishandeling worden gekwalificeerd als invulling van het verbod op dierenmishandeling (Wet dieren art. 2.1.): a) een verbod op het gebruik van of het vastbinden of aanlijnen van een dier met een voorwerp met scherpe uitsteeksels waarmee pijn aan het dier kan worden toegebracht en b) een verbod op het gebruik van apparatuur waarmee het dier door middel van stroomstoten, elektromagnetische signalen of straling pijn kan worden toegebracht (waarbij enkele uitzonderingen zijn gemaakt ter voorkoming van o.a. gevaar voor mens en dier);&lt;/li&gt;&lt;li class="streepjes"&gt;Het doden van het dier op het primaire bedrijf moet gebeuren op een verantwoorde, welzijnsvriendelijke wijze. Dat is de verantwoordelijkheid van de veehouder. Hij draagt zorg voor het welzijn van zijn dieren, ook als ze wrak zijn of geëuthanaseerd moeten worden vanwege bijvoorbeeld bedrijfseconomische redenen. Bij het doden van dieren moeten de artikelen 1.12 tot en met 1.14 van het Besluit houders van dieren worden nageleefd. Deze artikelen zien erop toe dat bij het doden van een dier elke vermijdbare pijn, spanning of lijden wordt bespaard, er een methode wordt gehanteerd die waarborgt dat de dood onmiddellijk of na bedwelming, maar vóórdat de bewusteloosheid is geweken, intreedt en dat degene die het dier doodt beschikt over aantoonbare kennis en vaardigheden. In het wijzigingsbesluit wordt een grondslag in art. 1.13 van het Besluit houders van dieren om bij ministeriële regeling nadere invulling te geven aan welke methoden geschikt worden geacht om wrakke dieren op eigen bedrijf te doden.&lt;/li&gt;&lt;li class="streepjes"&gt;Een aantal technische en redactionele aanpassingen zoals de spleetbreedte voor de roostervloeren van vleesvarkens (in overeenstemming gebracht met de thans door de Europese Commissie gegeven uitleg aan de toepasselijke bepaling van richtlijn nr. 2008/120/EG.), enkele aanpassingen van de huisvestingsregels voor legkippen die worden gehouden voor het testen in verband met de fokkerij, redactionele aanpassingen zoals de volgens de meest recente nomenclatuur incorrect gespelde namen van insecten en het plaatsen van de visfamilie Seriola spp op de lijst van voor productie te houden dieren.&lt;/li&gt;&lt;li class="streepjes"&gt;De Raad voor de Dierenaangelegenheden heeft een rapport over Fokkerij en Voortplantingstechnieken gemaakt. Aanbevolen wordt om een algemene bepaling voor het – zover mogelijk – voorkomen van welzijns- en gezondheidsproblemen bij het fokken van landbouwhuisdieren wettelijk te verankeren in het Besluit houders van dieren, conform art. 3.4 over fokken met gezelschapsdieren.&lt;/li&gt;&lt;li class="streepjes"&gt;Over het ‘kalf bij de koe’: dit wordt aan de sector overgelaten. De overheid zal dat niet bepalen, aldus de brief.&lt;/li&gt;&lt;/ul&gt;&lt;h2&gt;Planten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;In de brief van de Staatssecretaris van Infrastructuur en Milieu aan de Tweede Kamer van 6 februari 2014 (&lt;span class="italic"&gt;Kamerstukken II &lt;/span&gt;2013/2014, 27 858, nr. 227) is aangekondigd dat het gebruik van gewasbeschermingsmiddelen op verhardingen en in overig groen buiten de landbouw zou worden verboden. In deze brief zijn ook uitzonderingen van dit verbod beschreven die in deze wijziging van de Regeling gewasbeschermingsmiddelen en biociden (Rgb) nader zijn uitgewerkt. (&lt;span class="italic"&gt;Stcrt&lt;/span&gt;. 2016, 12110).&lt;/p&gt;&lt;h4&gt;GGO’s&lt;/h4&gt;&lt;p&gt;Een overzicht van de lopende EU-markttoelatingsdossiers en de reeds op de Europese markt toegelaten genetisch gemodificeerde gewassen (gg-gewassen) is te vinden in &lt;span class="italic"&gt;Kamerstukken II&lt;/span&gt; 2015/16, 27 428, nr. 328. Een verslag van een algemeen overleg over gewasbescherming: nr. 364.&lt;/p&gt;&lt;h2&gt;Producten&lt;/h2&gt;&lt;h4&gt;GGO’s&lt;/h4&gt;&lt;p&gt;In &lt;span class="italic"&gt;Kamerstukken II&lt;/span&gt; 2015/16, 34 ﻿214, nr. 177 wordt een juridische analyse verstrekt betreffende de uitleg van art. 36 van het Verdrag betreffende de werking van de Europese Unie (VWEU) en het begrip ‘dwingende redenen van algemeen belang’. Het gaat om de toelating van genetisch gemodificeerde veevoeders en levensmiddelen. Het kabinet is het niet eens met het voorstel van de Commissie.&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;Bij een bespreking in de Kamer op 14 april 2016 is een groot aantal moties ingediend, voornamelijk over de vormgeving van het nieuwe stelsel. Ook interessant is de motie van Grasshoff: constaterende dat de veehouderijsector de afgelopen jaren te maken heeft gekregen met een stapeling van nationale, complexe wetgeving; van mening dat we toe zouden moeten groeien naar eenvoudigere regelgeving die in evenwicht is met natuur, milieu en dierenwelzijn; verzoekt de regering, onafhankelijk onderzoek te laten doen hoe we in de veehouderijsector breed toe zouden kunnen groeien naar grondgebonden dierrechten, waarbij tegelijkertijd een vereenvoudiging van wetgeving plaatsvindt, en daarover de Kamer voor 1 januari 2017 te informeren. (&lt;span class="italic"&gt;Kamerstukken II&lt;/span&gt; 2015/2016, 33 979, nr. 121). Verder is onder meer een motie ingediend om de melkveehouders een keuze te geven in de referentieperiode. &lt;span class="italic"&gt;Kamerstukken II&lt;/span&gt; 2015/16, 33 979, nr. 135.&lt;/p&gt;&lt;h4&gt;Meststoffen&lt;/h4&gt;&lt;p&gt;Er ligt een voorstel voor een Europese Meststoffenverordening. Het voorstel beoogt de eisen voor het verhandelen van meststoffen, bodemverbeteraars, groeimedia, agronomische toevoegmiddelen en biostimulanten tussen EU-lidstaten te harmoniseren. Als een meststof voldoet aan de Europese eisen voor dat product is, kan het in de gehele interne markt worden afgezet onder CE-label (Conformité Européenne). Momenteel is de Europees interne markt door uiteenlopende nationale regels en normen moeilijk bereikbaar voor innovatieve bemestingsproducten. Nederland is voorstander van harmonisatie. (&lt;span class="italic"&gt;Kamerstukken II&lt;/span&gt; 2015/16, 22 112, nr. 2123).&lt;/p&gt;&lt;h4&gt;Sancties Meststoffenwet&lt;/h4&gt;&lt;p&gt;De motie Dijkgraaf c.s. nr. 141 verzoekt de regering de meststoffenregelgeving zo aan te passen dat bestuurlijke boetes naar beneden bijgesteld kunnen worden als de aard en de zwaarte van de overtreding daar aanleiding toe geven. De staatssecretaris stelt dat daarvan al sprake is. De Meststoffenwet kent geen strak systeem van bestuurlijke boetes. Niettemin wordt de vinger aan de pols gehouden (&lt;span class="italic"&gt;Kamerstukken II&lt;/span&gt; 2015/16, 34 300 XIII, nr. 171).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Tijdens een algemeen overleg over de landbouwraad heeft de staatssecretaris onder meer de volgende toezeggingen gedaan:&lt;/p&gt;&lt;ul&gt;&lt;li class="streepjes"&gt;De Kamer ontvangt dit voorjaar de beleidsregel mededinging en duurzaamheid.&lt;/li&gt;&lt;li class="streepjes"&gt;De Kamer ontvangt binnen anderhalve maand de Nederlandse inzet ten behoeve van de informele Landbouwraad over de toekomst van het GLB.&lt;/li&gt;&lt;li class="streepjes"&gt;De Kamer ontvangt volgende week de reactie van het kabinet op de consultatie van de controleverordening. Deze reactie zal worden opgenomen in de brief over de wolhandkrab, de aanlandplicht en andere zaken, ten behoeve van en voor het AO Visserij.&lt;/li&gt;&lt;li class="streepjes"&gt;De Kamer ontvangt over een maand een brief met daarin de uitkomsten van de Wildlife Crime Conferentie, een appreciatie van het actieplan van de Commissie en een reactie op de aangenomen moties van de leden Heerema en Thieme.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken II&lt;/span&gt; 2015/16, 21 501-32, nr. 914).&lt;/p&gt;&lt;p&gt;In de Landbouwraad van april 2016 is wederom gesproken over de moeilijke marktsituatie en zijn allerlei maatregelen afgekondigd, zoals een vrijwillige productiebeperking en verdubbeling van de interventieplafonds (&lt;span class="italic"&gt;Kamerstukken II&lt;/span&gt; 2015/16, &lt;br/&gt;21 501-32, nr. 915).&lt;/p&gt;</content><legacyfootnotes/><footnotes><footnote/></footnotes><auteurs/><published>2016-06-07 15:55:06</published><modified>2016-06-07 15:55:06</modified><editiondate>2016-06-07</editiondate><htmlpath>https://denhollander.info/artikel/13121</htmlpath></article>
</articles></edition>
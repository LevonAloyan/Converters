<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2002</searchword><id>4636</id><udhid>UDH:TvAR/4636</udhid><titel>Van der Vegt / Waterschap Groot Salland (TvAR 2002/5100)</titel><searchwords><searchword>TvAR 3/2002</searchword><searchword>TvAR 2002/5100</searchword><searchword>UDH:TvAR/4636</searchword></searchwords><attachments><attachment><name>2002_nr 3_Rechtspraak_5100.pdf</name><extention>pdf</extention><url>https://denhollander.info/download/4581/ci</url></attachment></attachments><inleiding>[Pachtwet art. 1, Onteigeningswet art. 41a, &#13;
Deltawet Grote Rivieren art. 7, &#13;
Eerste Protocol bij het EVRM art. 1]&#13;
&#13;
Onteigening in het kader van de Deltawet&#13;
Grote Rivieren van een gepacht perceel en&#13;
een buitendijks perceel dat in gebruik is op&#13;
basis van bruikleen met de verplichting de&#13;
grond schoon te houden. Vraag of de tegenprestatie&#13;
voor de bruikleen de overeenkomst&#13;
tot pacht maakt. Recht op schadeloosstelling&#13;
voor de bruiklener. A-G: bruikleen&#13;
is ‘possession’ als bedoeld in artikel 1&#13;
Eerste Protocol EVRM. Bruiklener heeft zelfstandig&#13;
recht op schadeloosstelling in geval&#13;
van onteigening, mede op grond van artikel&#13;
41a Onteigeningswet en artikel 7 DGR. HR:&#13;
exploitatieschade is gevolg van het verlies&#13;
van het gepachte; betrokkene heeft op&#13;
grond van verlies van het gepachte perceel&#13;
recht op vergoeding van de exploitatieschade&#13;
met betrekking tot het buitendijkse&#13;
perceel.</inleiding><content>ARREST IN DE ZAAK VAN&#13;
1. Geertje van der Vegt-van ’t Oever, en&#13;
2. Roelof van der Vegt&#13;
beiden wonende te Kampen, tezamen&#13;
vormend de maatschap Van der Vegt,&#13;
eisers tot cassatie,&#13;
advocaat: mr. J.W. Meijer,&#13;
tegen&#13;
het waterschap Groot Salland, de rechtsopvolger&#13;
van het waterschap IJsseldelta, zetelende&#13;
te Zwolle,&#13;
verweerder in cassatie,&#13;
advocaat: mr. H.A. Groen.&#13;
1 Geding in feitelijke instantie&#13;
1.1. Bij besluit van 1 mei 1996 heeft het waterschap&#13;
IJsseldelta, de rechtsvoorganger van het&#13;
waterschap Groot Salland, (hierna: het Waterschap),&#13;
op grond van artikel 5 van de Deltawet&#13;
grote rivieren een last gegeven tot onverwijlde&#13;
inbezitneming van een aantal bij de&#13;
Gemeente Kampen in eigendom zijnde percelen,&#13;
waaronder grond die eisers tot cassatie&#13;
(hierna tezamen aangeduid als Van der Vegt)&#13;
krachtens pacht in gebruik hadden. De inbezitneming&#13;
geschiedde ten behoeve van de uitvoering&#13;
van het plan tot verbetering van het&#13;
dijkvak Haatlandhaven-Roggebotsluis van de&#13;
IJssel. Dit besluit is op 2 mei 1996 in de openbare&#13;
registers ingeschreven. Omdat Van der&#13;
Vegt met de gerechtelijk aangeboden schadevergoeding&#13;
geen genoegen heeft genomen,&#13;
heeft hij het Waterschap bij exploit van 29 juli&#13;
1997 doen dagvaarden voor de Arrondissementsrechtbank&#13;
te Zwolle en op de voet van&#13;
artikel 74 van de Onteigeningswet schadeloosstelling&#13;
gevorderd.&#13;
1.2. Nadat de Rechtbank bij tussenvonnis van&#13;
29 april 1998 drie deskundigen en een&#13;
rechter-commissaris had benoemd, heeft de&#13;
Rechtbank bij het thans bestreden eindvonnis&#13;
van 5 april 2000 de schadeloosstelling voor&#13;
Van der Vegt bepaald op ƒ 444.722, en het&#13;
Waterschap veroordeeld tot betaling aan Van&#13;
der Vegt van een (met de betaalde voorschotten&#13;
verminderd) bedrag van ƒ 114.722 met&#13;
wettelijke rente en kosten. Het vonnis is aan&#13;
dit arrest gehecht.&#13;
2 Geding in cassatie&#13;
2.1. Van der Vegt heeft het vonnis bestreden&#13;
met twee middelen van cassatie. De cassatiedagvaarding&#13;
is aan dit arrest gehecht en maakt&#13;
daarvan deel uit.&#13;
2.2. Het Waterschap heeft geconcludeerd tot&#13;
verwerping van het beroep.&#13;
2.3. Partijen hebben hun standpunten doen&#13;
toelichten door hun advocaten.&#13;
2.4. De Advocaat-Generaal Wattel heeft op&#13;
29 november 2000 geconcludeerd tot vernietiging&#13;
van het vonnis van de Rechtbank en verwijzing.&#13;
2.5. Het Waterschap heeft schriftelijk op die&#13;
conclusie gereageerd.&#13;
3 Beoordeling van de middelen&#13;
3.1. In cassatie kan – deels veronderstellenderwijs&#13;
– van het volgende worden uitgegaan.&#13;
De onderhavige inbezitneming heeft plaatsgevonden&#13;
ten behoeve van de uitvoering van het&#13;
onder 1.1 genoemde plan tot verbetering van&#13;
de dijk langs de IJssel, ter plaatse waar Van&#13;
der Vegt het melkveebedrijf uitoefent. Voor&#13;
de uitoefening van dat bedrijf maakte Van der&#13;
Vegt onder meer gebruik van een aantal van&#13;
de Gemeente Kampen gepachte percelen&#13;
grond, waarvan de pacht als gevolg van de&#13;
inschrijving van de inbezitneming is geëindigd.&#13;
Daarnaast maakte de familie [..] sinds&#13;
mensenheugenis met toestemming van de&#13;
eigenaar gebruik van buitendijks gelegen&#13;
gronden ter grootte van ongeveer 1.90.00 hectare,&#13;
die eigendom waren van de Staat&#13;
(Domeinen) en die eveneens door het Waterschap&#13;
in bezit zijn genomen. Als gevolg van&#13;
de inbezitneming van de gepachte gronden&#13;
zijn de buitendijkse gronden van Domeinen&#13;
voor Van der Vegt niet langer bereikbaar,&#13;
zodat hij deze niet langer in de bedrijfsuitoefening&#13;
kan gebruiken.&#13;
3.2. Bij de vaststelling – op de voet van de&#13;
Onteigeningswet – van de schade die Van der&#13;
Vegt door het verlies van het pachtrecht op de&#13;
van de Gemeente Kampen gepachte gronden&#13;
lijdt, geldt als in cassatie onbestreden uitgangspunt&#13;
dat Van der Vegt het melkveebedrijf&#13;
ter plaatse zal voortzetten en dat ter&#13;
compensatie van het verlies van de gepachte&#13;
gronden op een afstand van ten hoogste omstreeks&#13;
vijftien kilometer vervangende grond&#13;
zal worden bijgekocht.&#13;
3.3. Het eerste middel heeft betrekking op de&#13;
hiervoor genoemde buitendijkse gronden van&#13;
Domeinen. De Rechtbank heeft dienaangaande&#13;
in het eindvonnis geoordeeld dat Van der&#13;
Vegt deze gronden niet krachtens een pachtverhouding&#13;
in gebruik heeft en dat Van der&#13;
Vegt, anders dan hij stelt, als feitelijk gebruiker&#13;
van een onroerende zaak, wat daar ook&#13;
van zij, evenmin recht op schadeloosstelling&#13;
kan doen gelden.&#13;
3.4. Het middel komt niet op tegen het oordeel&#13;
van de Rechtbank dat van een pachtverhouding&#13;
geen sprake is. Het betoogt echter&#13;
dat Van der Vegt als bezitter recht heeft op&#13;
volledige vergoeding van de door hem als&#13;
gevolg van de inbezitneming (hierna ook: onteigening)&#13;
geleden schade ter zake van het&#13;
gemis van de gronden van Domeinen, casu&#13;
quo dat Van der Vegt als feitelijk gebruiker&#13;
van de gronden dat recht heeft.&#13;
3.5. Voorzover het middel berust op de opvatting&#13;
dat Van der Vegt als bezitter van de gronden&#13;
heeft te gelden, wordt het tevergeefs&#13;
voorgesteld. In hetgeen door Van der Vegt&#13;
voor de Rechtbank is aangevoerd, te weten&#13;
dat de familie Van der Vegt de gronden al&#13;
meer dan honderd jaar met toestemming van&#13;
de eigenaar in gebruik heeft, waartegenover&#13;
de verplichting is aanvaard de gronden vrij te&#13;
houden van aangespoeld materiaal en afval,&#13;
ligt onmiskenbaar besloten dat Van der Vegt&#13;
de gronden niet krachtens een vermeend eigen&#13;
recht maar krachtens een rechtsverhouding&#13;
tot een ander gebruikte. Het oordeel van de&#13;
Rechtbank dat Van der Vegt niet op grond&#13;
van bezit gerechtigd is tot schadeloosstelling,&#13;
is dan ook juist.&#13;
3.6. Met betrekking tot de in het middel naar&#13;
voren gebrachte stelling dat Van der Vegt als&#13;
feitelijk gebruiker van de gronden recht heeft&#13;
op volledige vergoeding van de door hem als&#13;
gevolg van de onteigening geleden schade ter&#13;
zake van het gemis van de gronden van&#13;
Domeinen, geldt het volgende. Van der Vegt&#13;
genoot als pachter van de onteigende gronden&#13;
van de Gemeente Kampen een tot de winst uit&#13;
zijn onderneming behorend voordeel, hierin&#13;
bestaande dat hij ten behoeve van de uitoefening&#13;
van zijn melkveebedrijf tevens gebruik&#13;
mocht maken van de nabij gelegen buitendijkse&#13;
gronden van Domeinen, voor welk gebruik&#13;
geen pacht behoefde te worden betaald, en&#13;
waartegenover slechts de verplichting stond&#13;
tot het opruimen van die gronden. Naar in&#13;
cassatie veronderstellenderwijs moet worden&#13;
aangenomen, heeft Van der Vegt dit voordeel&#13;
verloren doordat de buitendijkse gronden niet&#13;
langer toegankelijk zijn via de tot de onteigening&#13;
van de Gemeente Kampen gepachte&#13;
gronden. Indien nu, zoals het oordeel van de&#13;
Rechtbank meebrengt, geen rekening wordt&#13;
gehouden met een voordeel als hiervoor&#13;
bedoeld, wordt tekortgedaan aan de aanspraak&#13;
van Van der Vegt op volledige schadeloosstelling&#13;
welke hij als pachter van de van&#13;
de Gemeente Kampen gepachte gronden&#13;
heeft. Immers, hij wordt eerst dan volledig&#13;
schadeloos gesteld indien de toe te kennen&#13;
schadeloosstelling hem, voor zover in deze&#13;
zaak van belang, wat betreft zijn inkomen uit&#13;
het melkveebedrijf in een gelijkwaardige positie&#13;
zal brengen. Van een voor vergoeding in&#13;
aanmerking komend verlies van een voordeel&#13;
als het vorenbedoelde is echter geen sprake&#13;
indien en voorzover naar redelijke verwachting&#13;
– de inbezitneming weggedacht – binnen&#13;
afzienbare tijd de mogelijkheid tot gebruik&#13;
van de buitendijkse gronden zou zijn beëindigd&#13;
dan wel de tegenprestatie voor het&#13;
gebruik zou zijn aangepast aan wat Domeinen&#13;
objectief beschouwd aan pacht kan bedingen.&#13;
3.7. De Rechtbank heeft slechts geoordeeld&#13;
dat het feitelijk gebruik dat Van der Vegt van&#13;
de buitendijkse gronden maakte, niet geschiedde&#13;
krachtens pacht, maar heeft overigens&#13;
geen oordeel gegeven over de aard van de&#13;
aan het feitelijk gebruik ten grondslag liggende&#13;
rechtsverhouding, noch over de vraag of&#13;
en, zo ja, op welke termijn Domeinen – de&#13;
inbezitneming van de gepachte gronden weggedacht&#13;
– aan het feitelijk gebruik een einde&#13;
zou hebben gemaakt. Naar uit het hiervoor&#13;
overwogene volgt, geeft aldus het oordeel van&#13;
de Rechtbank dat Van der Vegt als feitelijk&#13;
gebruiker geen recht op schadeloosstelling&#13;
kan doen gelden blijk van een onjuiste rechtsopvatting,&#13;
indien dat oordeel berust op het&#13;
uitgangspunt dat het verlies van het feitelijk&#13;
gebruik nimmer grond zou kunnen opleveren&#13;
voor een schadeloosstelling; indien de Rechtbank&#13;
evenwel ervan is uitgegaan dat in het&#13;
onderhavige geval geen grond voor schadeloosstelling&#13;
bestaat, is haar oordeel niet naar&#13;
de eis der wet met redenen omkleed.&#13;
3.8. Het eerste middel wordt dan ook in&#13;
zoverre terecht voorgesteld. Het behoeft verder&#13;
geen behandeling. Het bestreden vonnis&#13;
kan niet in stand blijven. Verwijzing moet&#13;
volgen.&#13;
3.9. Het tweede middel betreffende de door&#13;
de Rechtbank gehanteerde methode tot berekening&#13;
van de omrijschade faalt op de gronden&#13;
vermeld in onderdeel 2.2 van de Conclusie&#13;
van de Advocaat-Generaal.&#13;
4 Beslissing&#13;
De Hoge Raad:&#13;
vernietigt het vonnis van de Arrondissementsrechtbank&#13;
te Zwolle van 5 april 2000,&#13;
verwijst het geding naar het Gerechtshof te&#13;
Arnhem ter verdere behandeling en beslissing,&#13;
en&#13;
veroordeelt het Waterschap in de kosten van&#13;
het geding in cassatie, tot op deze uitspraak&#13;
aan de zijde van Van der Vegt begroot op&#13;
ƒ 4229,87 aan verschotten en ƒ 3000 voor&#13;
salaris.&#13;
Conclusie mr Wattel&#13;
1 Feiten en procesverloop&#13;
1.1 R. Van der Vegt oefent samen met zijn&#13;
moeder G. Van der Vegt-van ’t Oever (hierna&#13;
samen te noemen: Van der Vegt) in maatschapsverband&#13;
een melkveebedrijf uit met een&#13;
gemiddelde bezetting van 74 grootvee-eenheden.&#13;
Ik neem aan dat dit betekent dat zij&#13;
gemiddeld 74 melkkoeien hebben rondlopen.&#13;
Het bedrijf beschikt over een melkquotum&#13;
van 344.600 kg met 4,18% vet en over mestproductierechten&#13;
die zonder grond niet verhandelbaar&#13;
zijn.&#13;
1.2 Het bedrijf is deels gesitueerd aan een dijk&#13;
die verbeterd diende te worden in het kader&#13;
van de Deltawet Grote Rivieren1. Het Waterschap&#13;
IJsseldelta, de rechtsvoorganger van het&#13;
waterschap Groot Salland (hierna: het waterschap)&#13;
heeft op grond van art. 5 van de Deltawet&#13;
Grote Rivieren (zie voor de tekst 3.1)&#13;
juncto art. 73 Onteigeningswet (Ow) op 1 mei&#13;
1996 last gegeven tot onverwijlde inbezitneming&#13;
van door Van der Vegt van de gemeente&#13;
Kampen gepachte gronden. Dit besluit is op 2&#13;
mei 1996 in de openbare registers ingeschreven.&#13;
Dit onteigende heeft een oppervlakte van&#13;
8.02.48 ha. Voor de Rechtbank was de exacte&#13;
omvang van deze grond in geschil, doch in&#13;
cassatie niet meer. In cassatie gaat het nog&#13;
slechts om het volgende:&#13;
1.3 Op grond van dezelfde wetsbepalingen is&#13;
ook een perceel buitendijkse grond groot 1,9&#13;
ha. in bezit genomen dat tot de onteigening&#13;
eigendom was van de Dienst der Domeinen&#13;
(hierna: het Domeinenperceel). Onweersproken&#13;
is gesteld dat Van der Vegt dit perceel van&#13;
Domeinen mocht gebruiken onder de voorwaarde&#13;
dat hij het vrij zou houden van aangespoeld&#13;
materiaal en afval. Van der Vegt nam&#13;
daarmee consensueel een taak op zich die&#13;
wettelijk (op grond van de waterschapskeur;&#13;
zie 3.4) op de eigenaar van het perceel&#13;
(Domeinen) rust.&#13;
1.4 Bij exploit van 29 juli 1996 heeft het&#13;
waterschap onder gelijktijdige betekening van&#13;
het inbezitnemingsbesluit van 1 mei 1996 aan&#13;
Van der Vegt een gerechtelijk aanbod tot&#13;
schadeloosstelling gedaan van ƒ 330.000, vermeerderd&#13;
met de wettelijke rente vanaf 2 mei&#13;
1996. Op 24 mei 1996 heeft het waterschap&#13;
hem een voorschot van ƒ 272.000 betaald; op&#13;
12 september 1996 heeft het een aanvullend&#13;
bedrag van ƒ 58.000 betaald.&#13;
1.5 Bij tussenvonnis van 29 april 1998 oordeelde&#13;
de Rechtbank dat tussen Van der Vegt&#13;
en Domeinen geen pachtovereenkomst&#13;
bestond. Bij eindvonnis van 5 april 2000 heeft&#13;
de Rechtbank, in opwaartse zin afwijkende&#13;
van het advies van de deskundigen, de schadeloosstelling&#13;
bepaald op ƒ 444.722, vermeerderd&#13;
met ƒ 34.290,08 aan proceskosten (inclusief&#13;
kosten van buitengerechtelijke bijstand),&#13;
beide bedragen te vermeerderen met de wettelijke&#13;
rente. Deze schadeloosstelling ziet op de&#13;
door Van der Vegt van de gemeente Kampen&#13;
gepachte grond, niet op zijn gebruiksrecht ter&#13;
zake van het Domeinenperceel. Voor het verlies&#13;
van dat gebruiksrecht is aan hem geen&#13;
schadevergoeding toegekend.&#13;
1.6 Bij het vaststellen van de hoogte van de&#13;
schadeloosstelling zijn zowel de deskundigen&#13;
als de Rechtbank uitgegaan van reconstructie&#13;
van het bedrijf door aankoop van vervangende&#13;
grond op een afstand van 15 km.&#13;
2 Geschil in cassatie&#13;
2.1 Niet in geschil lijkt het volgende. De&#13;
Rechtbank heeft bij tussenvonnis geoordeeld&#13;
dat tussen Domeinen en Van der Vegt geen&#13;
pachtovereenkomst bestond. Dat had de&#13;
Rechtbank niet moeten doen, althans zij&#13;
mocht zich in haar eindvonnis niet gebonden&#13;
achten aan dit tussenvonnis, want de schadeloosstelling&#13;
bij onteigening wordt bij één vonnis&#13;
in haar geheel bepaald2. Het is niet duidelijk&#13;
of de Rechtbank zich in haar eindvonnis&#13;
gebonden heeft geacht aan haar tussenvonnis.&#13;
Van der Vegt heeft in feitelijke instantie ook&#13;
ná het tussenvonnis nog wel betoogd dat&#13;
sprake was van pacht. Zijn toelichting aan de&#13;
deskundigen vermeldt op blz. 3 het volgende:&#13;
‘Zoals uit de stukken blijkt, stelt Van der Vegt&#13;
zich ter zake van deze [buitendijkse, PJW]&#13;
grond primair op het standpunt dat van een&#13;
pachtverhouding sprake is. (...)’&#13;
Voorts heeft Van der Vegt in zijn reactie van&#13;
12 maart 1999 op het deskundigenrapport nog&#13;
gewag gemaakt van een ‘pachtrelatie’ en heeft&#13;
hij in zijn cassatiedagvaarding (blz. 3) verwezen&#13;
naar zijn eerdere standpunt dat van pacht&#13;
sprake is. In cassatie stelt hij echter slechts&#13;
‘bezitter’ te zijn. Geen van beide partijen heeft&#13;
cassatiemiddelen ontwikkeld tegen de omstandigheid&#13;
dat de Rechtbank bij tussenvonnis&#13;
een pachtverhouding afwezig heeft geoordeeld.&#13;
Mede omdat de kwalificatie van de&#13;
rechtsverhouding tussen Van der Vegt en&#13;
Domeinen hoe dan ook aan de orde komt&#13;
naar aanleiding van de wel ontwikkelde middelen,&#13;
zal ik de vraag laten rusten of sprake&#13;
was van een oordeelarresterend tussenvonnis&#13;
en of dat toelaatbaar is.&#13;
2.2 In cassatie stelt Van der Vegt twee middelen&#13;
voor. Het tweede middel komt erop neer&#13;
dat de omrijschade (schade als gevolg van de&#13;
bilocatie van het bedrijf na reconstructie) verkeerd&#13;
is berekend. Die schade is zowel door&#13;
de deskundigen3 als door de Rechtbank berekend&#13;
met behulp van de volgende formule:&#13;
ƒ 125 per ha., vermenigvuldigd met de enkelvoudige&#13;
omrij-afstand. Dat levert in casu op&#13;
ƒ 125 * 6,25 (ha.) * 15 (km) = ƒ 11.718,75. Van&#13;
der Vegt betoogt dat de omrijschade berekend&#13;
moet worden uitgaande van 30 km afstand&#13;
(heen en terug) zodat de formule als volgt had&#13;
moeten worden ingevuld: ƒ 125 x 30 km&#13;
6,25 ha, en (dus) een tweemaal zo hoog&#13;
bedrag had moeten opleveren. De Rechtbank&#13;
en de deskundigen hebben echter bewust de&#13;
enkele-reisafstand in de formule opgenomen:&#13;
de omstandigheid dat een heenreis ook een&#13;
terugreis impliceert, is kennelijk verdisconteerd&#13;
in het bedrag van ƒ 125. Dit is een feitelijk&#13;
en niet-onbegrijpelijk oordeel. Het tweede&#13;
middel faalt daarom mijns inziens.&#13;
2.3 Het eerste middel klaagt erover dat Van&#13;
der Vegt ten onrechte niet schadeloos is&#13;
gesteld voor het verlies van het gebruik van&#13;
het Domeinenperceel. Voor dat verlies heeft&#13;
de Rechtbank geen vergoeding toegekend&#13;
omdat Van der Vegt vóór de onteigening het&#13;
Domeinenperceel niet pachtte, en een feitelijke&#13;
gebruiker naar het oordeel van de Rechtbank&#13;
niet voor een vergoeding in aanmerking&#13;
komt. Van der Vegt bestrijdt in cassatie op&#13;
zichzelf niet (meer) het oordeel dat van pacht&#13;
geen sprake was. Wel klaagt hij erover dat de&#13;
Rechtbank de titel niet heeft onderzocht op&#13;
grond waarvan Van der Vegt gebruik maakte&#13;
van het Domeinenperceel. Van der Vegt stelt&#13;
dat hij bezitter was en dat hij daarom recht&#13;
heeft op een schadeloosstelling.&#13;
3 De wettelijke bepalingen&#13;
3.1 Art. 5 van de Deltawet Grote Rivieren&#13;
luidt als volgt:&#13;
‘1. Indien onverwijlde inbezitneming van&#13;
onroerende zaken ten behoeve van de uitvoering&#13;
van een werk als bedoeld in artikel 1 volstrekt&#13;
noodzakelijk geacht wordt, kan deze,&#13;
voor zover die onroerende zaken in het plan&#13;
zijn aangewezen, op last van de beheerder&#13;
geschieden. De artikelen 73, vijfde en zesde&#13;
lid, 74, 75 en 76 van de Onteigeningswet zijn&#13;
van toepassing.&#13;
2. Indien onroerende zaken als bedoeld in het&#13;
eerste lid zijn aangewezen in het concept-plan,&#13;
geschiedt daarvan kennisgeving aan degenen&#13;
die in de kadastrale registratie staan vermeld&#13;
als eigenaren van die onroerende zaken of als&#13;
rechthebbenden op een beperkt recht waaraan&#13;
die onroerende zaken onderworpen zijn. De&#13;
kennisgeving wordt gedaan gelijktijdig met de&#13;
in artikel 3:12 van de Algemene wet bestuursrecht&#13;
bedoelde kennisgeving en bevat de in&#13;
het derde lid van dat artikel alsmede de in&#13;
artikel 4, vierde lid, derde volzin, bedoelde&#13;
gegevens.&#13;
3. Tegen een besluit van de beheerder tot het&#13;
geven van een last als bedoeld in het eerste lid,&#13;
kan geen beroep worden ingesteld.’&#13;
Art. 7 van die Wet luidt als volgt:&#13;
‘Voor zover blijkt dat een belanghebbende ten&#13;
gevolge van de uitvoering van een werk als&#13;
bedoeld in artikel 1 schade lijdt of zal lijden&#13;
welke redelijkerwijs niet of niet geheel te zijnen&#13;
laste behoort te blijven en waarvan de&#13;
vergoeding niet of niet voldoende op andere&#13;
wijze is verzekerd, kent het bestuursorgaan&#13;
dat tot de uitvoering van het werk overgaat,&#13;
aan die belanghebbende een naar billijkheid te&#13;
bepalen schadevergoeding toe.’&#13;
3.2 Art. 73 Ow, vijfde lid (tekst zoals deze&#13;
luidde tussen 1 januari 1992 en 1 mei 1997)&#13;
luidde als volgt:&#13;
‘De eigendom gaat onmiddellijk op degene&#13;
over, in wiens naam de inbezitneming is&#13;
geschied, vrij van alle met betrekking tot de&#13;
zaak bestaande lasten en rechten. (...)’&#13;
Blijkens HR 13 november 1946, NJ 1947, 29,&#13;
na conclusie A-G Wijnveldt, gelden voor onteigeningen&#13;
op grond van artikel III (buitengewone&#13;
omstandigheden) de bepalingen van&#13;
titel I.&#13;
Art. 41a Ow luidt:&#13;
‘Voor zover de volgende artikelen niet anders&#13;
meebrengen, zijn de artikelen 40-41 van overeenkomstige&#13;
toepassing op rechten die door de&#13;
onteigening geheel of gedeeltelijk vervallen.’&#13;
3.3 Art. 1, eerste lid, aanhef en onderdeel d,&#13;
van de Pachtwet luidt als volgt:&#13;
‘Deze wet verstaat onder:&#13;
(...)&#13;
d. pachtovereenkomst: elke overeenkomst, in&#13;
welke vorm en onder welke benaming ook&#13;
aangegaan, waarbij de ene partij zich verbindt&#13;
aan de andere partij tegen voldoening van een&#13;
tegenprestatie een hoeve of los land in gebruik&#13;
te verstrekken ter uitoefening van de landbouw.’&#13;
Onder landbouw verstaat de Pachtwet blijkens&#13;
hetzelfde artikellid, onder b, mede de&#13;
weidebouw en de veehouderij.&#13;
3.4 Art. 7 van de toepasselijke waterschapskeur4&#13;
bepaalt:&#13;
‘De eigenaren van hoofdwaterkeringen en&#13;
waterkeringen dragen zorg voor het dagelijks&#13;
onderhoud, bedoeld in het hoofdstuk ‘Beheer&#13;
en onderhoud van hoofdwaterkeringen’ in het&#13;
Reglement van het Waterschap IJsseldelta 1993,&#13;
respectievelijk artikel 7, lid 2, van de Keur op&#13;
het beheer en onderhoud van waterstaatswerken&#13;
van 1993.&#13;
Dit onderhoud omvat onder meer:&#13;
a. het instandhouden van de grasmat en het&#13;
maaien van gras en ruigte;&#13;
b. het vrijhouden van de hoofdwaterkeringen&#13;
en waterkeringen van bentepollen, distels,&#13;
onkruid, aanspoelsels, drijfzand, hout of&#13;
andere voorwerpen en materialen;&#13;
c. het egaliseren van molshopen en wielsporen&#13;
en het herstel van beschadigingen door verkeer,&#13;
vee e.d., voor zover dit niet behoort tot&#13;
de taak van de onderhoudsplichtige van de weg.’&#13;
Het genoemde art. 7, tweede lid, van de&#13;
genoemde Keur uit 19935 bepaalt:&#13;
‘Onderhoud waterkeringen&#13;
1. (...)&#13;
2. Het gewone of dagelijks onderhoud van bij&#13;
het waterschap in beheer zijnde waterkeringen&#13;
berust bij de eigenaren. (...)’&#13;
Ook de Keur van het waterschap Groot Salland6&#13;
(de rechtsopvolger van het waterschap&#13;
IJsseldelta) wijst in de artikelen 2.2. en 3.2. in&#13;
beginsel de eigenaar als onderhoudsplichtige&#13;
aan.&#13;
3.5 Art. 1 Eerste Protocol EVRM luidt:&#13;
‘1. Every natural or legal person is entitled to&#13;
the peaceful enjoyment of his possessions.&#13;
2. No one shall be deprived of his possessions&#13;
except in the public interest and subject to the&#13;
conditions provided for by law and by the&#13;
general principles of international law.&#13;
3. The preceding provisions shall not, however,&#13;
in any way impair the right of a State to&#13;
enforce such laws as it deems necessary to&#13;
control the use or property in accordance&#13;
with the general interest or to secure the&#13;
payment of taxes or other contributions or&#13;
penalties.’&#13;
4 Beoordeling&#13;
4.1 Van der Vegt heeft onweersproken dan&#13;
wel onvoldoende weersproken gesteld dat hij&#13;
‘sinds mensenheugenis’ met toestemming van&#13;
Domeinen gebruik maakte van het Domeinenperceel&#13;
en dat Domeinen aan die toestemming&#13;
de voorwaarde had verbonden dat hij&#13;
het perceel vrij zou houden van aangespoeld&#13;
materiaal en afval, een verplichting die anders&#13;
op de eigenaar (Domeinen), althans niet op&#13;
Van der Vegt zou rusten.&#13;
4.2 De Rechtbank heeft bij tussenvonnis van&#13;
29 april 1998 geoordeeld dat Van der Vegt het&#13;
Domeinenperceel niet pachtte omdat:&#13;
‘4.1. (...) er door Van der Vegt geen tegenprestatie&#13;
in de zin van artikel 1 van de Pachtwet&#13;
verschuldigd is. De verplichting van Van der&#13;
Vegt om deze buitendijkse grond vrij te houden&#13;
van met hoogwater aangespoeld drijvend&#13;
materiaal en ander afval kan niet als zodanig&#13;
worden aangemerkt, nu Van der Vegt ook&#13;
zonder dat daaromtrent iets is overeengekomen&#13;
deze verplichting heeft in verband met&#13;
zijn verplichting om het land in een behoorlijke&#13;
staat te houden.&#13;
Hieruit volgt dat het onderhavige perceelsgedeelte&#13;
bij de vaststelling van de door het&#13;
Waterschap te betalen schadevergoeding buiten&#13;
beschouwing moet worden gelaten.’&#13;
Zij heeft voorts bij eindvonnis overwogen&#13;
(r.o. 2.2):&#13;
‘De Rechtbank heeft ten aanzien van het buitendijkse&#13;
gelegen perceelsgedeelte ter grootte&#13;
van 1.90.00 ha dat aan de Dienst der Domeinen&#13;
toebehoorde, in het tussenvonnis van 29&#13;
april 1989 (bedoeld zal zijn: 1998, PJW) overwogen&#13;
dat Van der Vegt cs dit perceelsgedeelte&#13;
niet krachtens een pachtverhouding in&#13;
gebruik hebben. Nu een pachtrecht als grondslag&#13;
voor schadeloosstelling ontbreekt laten&#13;
de deskundigen terecht taxatie van de schade&#13;
in verband met die grondslag achterwege.&#13;
Anders dan Van der Vegt cs stellen kunnen zij&#13;
als feitelijk gebruiker van een onroerende&#13;
zaak, wat daar ook van zij, evenmin recht op&#13;
schadeloosstelling doen gelden.’&#13;
4.3 De Rechtbank licht niet toe waarom zij&#13;
aanneemt dat, hoewel haars inziens geen sprake&#13;
is van pacht, op Van der Vegt een verplichting&#13;
rustte om het buitendijkse land in een&#13;
behoorlijke staat te houden, met name niet op&#13;
welke titel die verplichting dan zou berusten.&#13;
Zij merkt de rechtsverhouding niet (zichtbaar)&#13;
aan als één van bruikleen (in welk geval&#13;
art. 7A:1781 BW zou bepalen dat Van der&#13;
Vegt ‘als een goed huisvader’ voor ‘bewaring’&#13;
en ‘behoud’ zou moeten zorgen, wat dat ook&#13;
moge betekenen bij een stuk buitendijks&#13;
land). De Rechtbank volstaat met de kwalificatie&#13;
‘feitelijk gebruiker,’ zonder een mogelijk&#13;
daaraan ten grondslag liggende titel te identificeren.&#13;
4.4 Publiekrechtelijk rust de schoonhoudverplichting&#13;
op de eigenaar (Domeinen). U zie de&#13;
aangehaalde Keurbepalingen. Indien de Rechtbank&#13;
meent dat deze verplichting op Van der&#13;
Vegt rustte op grond van art. 25 Pachtwet (de&#13;
pachter dient zich te gedragen als een goed&#13;
pachter), is zulks onverenigbaar met haar oordeel&#13;
dat van pacht geen sprake is. Vóór het&#13;
aangaan van de mondelinge overeenkomst&#13;
tussen Domeinen en Van der Vegt (hoe die&#13;
overeenkomst ook geduid moet worden),&#13;
rustte die (publiekrechtelijke) verplichting dus&#13;
niet reeds op Van der Vegt. Dit impliceert dat&#13;
die verplichting pas bij en door die mondelinge&#13;
overeenkomst met Domeinen op Van der&#13;
Vegt is komen te rusten, en wel als (al dan niet&#13;
gelijkwaardige) tegenprestatie voor het gebruik&#13;
van het perceel. Die overeenkomst moet&#13;
geduid worden om vast te stellen of Van der&#13;
Vegt in aanmerking komt voor schadevergoeding.&#13;
De Rechtbank heeft zulks nagelaten.&#13;
4.5 Het is van tweeën één: ofwel Van der Vegt&#13;
was niet verplicht tot het verwijderen van&#13;
drijf- en zwerfafval dat niet van hem afkomstig&#13;
was (maar dan is onduidelijk waarom de&#13;
Rechtbank meent dat hij daartoe wèl verplicht&#13;
is), ofwel hij is daartoe wèl verplicht (maar&#13;
dan had de Rechtbank moeten onderzoeken&#13;
op grond van welke titel dat het geval was en&#13;
of die titel hem ex art. 3 en 41a Ow., dan wel&#13;
ex art. 7 Deltawet Grote Rivieren, dan wel ex&#13;
art. 1 Eerste protocol EVRM voor schadeloosstelling&#13;
in aanmerking kon doen komen).&#13;
De Rechtbank lijkt ervan uit te gaan dat Van&#13;
der Vegt (althans zijn vee) slechts gedoogd&#13;
werd en dat hij daarom niet voor een vergoeding&#13;
in aanmerking komt. Dit oordeel lijkt&#13;
mij onvoldoende gemotiveerd. Onweersproken&#13;
is dat Van der Vegt een gebruiksrecht had.&#13;
Een gebruiksgerechtigde heeft mijns inziens&#13;
recht op een schadeloosstelling, is het niet op&#13;
grond van art. 41a Ow (zie het citaat hieronder,&#13;
4.6), dan wel op grond art. 7 Deltawet&#13;
Grote Rivieren (zie 3.1), en is het niet op&#13;
grond van een van deze twee bepalingen, dan&#13;
wel op grond van art. 1 Eerste Protocol&#13;
EVRM. Mijns inziens is Van der Vegt een&#13;
‘belanghebbende’ in de zin van art. 7 Deltawet&#13;
en is ook een gebruiksrecht, net als een huurrecht,&#13;
een ‘possession’ (‘bien’) in de zin van&#13;
art. 1 Eerste Protocol EVRM.&#13;
4.6 De MvT bij de Wet van 25 oktober 19897&#13;
tot Invoering van boeken 3, 5 en 6 NBW&#13;
(achtste deel) vermeldt het volgende8:&#13;
‘Ten aanzien van het recht van gebruik (...)&#13;
behoefde niets te worden bepaald. Immers bij&#13;
dit recht strekt de verplichting van de rechthebbende&#13;
op het goed, waarop het recht van&#13;
gebruik (...) rust, zich niet verder uit dan tot&#13;
het gebruik (...) van ene bepaalde zaak. Uit dit&#13;
karakter van dit recht vloeit voort dat de&#13;
overeenkomstige toepassing van de regels&#13;
betreffende vruchtgebruik, zoals artikel 3.8.24&#13;
lid 1 (thans artikel 226, lid 1), Boek 3 NBW&#13;
dit voorschrijft, zich niet uitstrekt tot artikel&#13;
3.8.11, eerste lid (thans artikel 213), Boek 3&#13;
NBW. Dit brengt mee dat onder de zaaksvervangende&#13;
vorderingen noch de vergoeding in&#13;
onteigening wegens werkelijke waarde noch&#13;
die wegens waardevermindering van het overblijvende&#13;
begrepen zijn, want de onteigening&#13;
maakt in deze opzichten aan het recht van&#13;
gebruik (...) en daarmee de verplichtingen van&#13;
de rechthebbende op het goed waarop het&#13;
recht rust, een definitief einde. Het recht van&#13;
gebruik (...) wordt door de algemene regel van&#13;
(het nieuwe) artikel 41a Ow beheerst. De&#13;
rechthebbende krijgt een vergoeding voor het&#13;
vervallen van zijn recht. Deze kan worden&#13;
begroot aan de hand van de gekapitaliseerde&#13;
huur van vergelijkbare objecten over de periode&#13;
dat het recht verwacht mocht worden nog&#13;
te zullen duren, ware het niet door de onteigening&#13;
vervallen. De hoofdgerechtigde krijgt&#13;
slechts vergoeding voor de zaak in de met het&#13;
recht bezwaarde toestand.’&#13;
4.7 In HR 30 november 1994, nr. 1174, NJ&#13;
1995, 668, NJO 1995, 7, RvdW 1994, 259,&#13;
kwalificeerde u een huurrecht als een ‘possession’&#13;
(‘bien’) in de zin van art. 1 Eerste protocol&#13;
EVRM en achtte u art. 42, lid 2 Ow op&#13;
grond van die bepaling onverbindend voor&#13;
zover het tot een schadevergoeding voor&#13;
niet-bedrijfsmatige huurders zou leiden die in&#13;
geen redelijke verhouding staat tot de werkelijk&#13;
door die huurders geleden schade. U&#13;
overwoog:&#13;
‘Een zowel met genoemde hoofdregel (van&#13;
volledige schadevergoeding; PJW) als met de&#13;
eisen van artikel 1 van het Protocol strokende&#13;
uitleg van artikel 42 van de Wet moet derhalve&#13;
zijn, dat het bepaalde in het eerste lid ook&#13;
geldt voor die huurders van ‘niet-bedrijfsruimte’&#13;
voor wie toepassing van het voorschrift&#13;
van het tweede lid zou leiden tot een&#13;
onbillijke, dat wil zeggen niet in een redelijke&#13;
verhouding tot de werkelijk geleden schade&#13;
staande, schadeloosstelling.’&#13;
4.8 Daar komt nog het volgende bij. Het (tussen)&#13;
oordeel dat van pacht geen sprake is, is&#13;
weliswaar op zichzelf niet aangevochten, maar&#13;
lijkt mij desondanks aan uw onderzoek&#13;
onderworpen op grond van art. 48 Rv. Het&#13;
tweede cassatiemiddel houdt immers in dat&#13;
Van der Vegt voldoende titel had om voor&#13;
schadeloosstelling in aanmerking te komen&#13;
– al gaat de steller ervan onbestemd uit van&#13;
‘bezit’ en niet van pacht – zodat ook in cassatie&#13;
de (aard van de) rechtsverhouding tussen&#13;
Van der Vegt en Domeinen nog onderdeel van&#13;
de rechtsstrijd uitmaakt. Kwalificatie van een&#13;
rechtsverhouding is mijns inziens een rechtsgrond.&#13;
4.9 Als tegenprestatie als bedoeld in art. 1&#13;
Pachtwet kan niet gelden de verplichting tot&#13;
normaal dagelijks onderhoud die op een&#13;
gebruiker rust. De overeenkomst die inhoudt&#13;
dat de één de grond van de ander mag gebruiken&#13;
onder gehoudenheid tot normaal dagelijks&#13;
onderhoud, levert geen pacht op, maar&#13;
een overeenkomst van bruiklening9. Er bestaat&#13;
voorts jurisprudentie10 die de opvatting inhoudt&#13;
dat het schonen van sloten valt onder&#13;
de verplichting, bedoeld in art. 25 Pachtwet,&#13;
zodat zulks geen ‘tegenprestatie’ in de zin van&#13;
art. 1 Pachtwet oplevert, maar het schonen&#13;
van sloten is niet hetzelfde als het verwijderen&#13;
van drijf- en zwerfafval van een buitendijks&#13;
gebied. Het gaat in casu om de overneming,&#13;
door Van der Vegt, van een verplichting die&#13;
publiekrechtelijk, in verband met de waarborging&#13;
van een goede waterhuishouding, op&#13;
Domeinen rustte en waar Domeinen mijns&#13;
inziens ook voor aansprakelijk blijft11.&#13;
4.10 Voor een pachtovereenkomst zijn onder&#13;
meer vereist een geschrift (art. 2 Pachtwet) en&#13;
melding tot goedkeuring binnen twee maanden&#13;
bij de Grondkamer (art. 8 Pachtwet). Het&#13;
ontbreken van het één of het ander of beide&#13;
maakt de mondelinge en/of niet-gemelde&#13;
pachtovereenkomst echter niet nietig12. Zolang&#13;
de overeenkomst slechts mondeling&#13;
bestaat, heeft de pachter – mits hij ondanks&#13;
het ontbreken van een geschrift zijn recht&#13;
bewijst – niet zelden juist een sterkere positie13.&#13;
Voor de vraag of sprake is van een pachtovereenkomst,&#13;
is voorts volgens de literatuur&#13;
niet van belang of de bedongen tegenprestatie&#13;
(nagenoeg) gelijkwaardig is aan het verstrekte&#13;
gebruik:&#13;
‘De omstandigheid, dat de ene partij tegen een&#13;
lage of zelfs zeer lage tegenprestatie het gebruik&#13;
heeft afgestaan, ontneemt aan de van de&#13;
gebruiker bedongen prestatie niet het karakter&#13;
van een tegenprestatie.’14&#13;
4.11 Het verwijderen van drijf- en zwerfafval&#13;
komt mij niet als zeer ongelijkwaardig voor&#13;
als tegenprestatie voor het mogen laten rondlopen&#13;
van enig grootvee op buitendijks grasland&#13;
gedurende de gedeelten van het jaar dat&#13;
dat land niet onder water staat of anderszins&#13;
voor gebruik ongeschikt is. De pachtkamer&#13;
van het Hof Arnhem15 achtte een pachtovereenkomst&#13;
aanwezig in een geval waarin&#13;
iemand om niet een stuk land mocht gebruiken&#13;
mits hij de dahlia’s en de begonia’s van de&#13;
eigenaar vrij zou houden van onkruid en ziektekiemen.&#13;
4.12 Een pachtovereenkomst is in beginsel een&#13;
specialis van een huurovereenkomst (nl. van&#13;
landbouwgronden of -opstallen)16. Als een&#13;
bepaalde overeenkomst bij gebreke van voldoende&#13;
tegenprestatie geen pacht oplevert,&#13;
kan wellicht nog sprake zijn van huur. Hoewel&#13;
ook bij huur een tegenprestatie vereist is&#13;
(art. 7A:1584 BW: ‘tegen eenen bepaalden&#13;
prijs’), is niet gezegd dat ‘tegen voldoening&#13;
van een tegenprestatie’ in art. 1 Pachtwet congruent&#13;
is met ‘tegen eenen bepaalden prijs’ in&#13;
art. 7A:1584 BW . De Rechtbank Amsterdam&#13;
5 februari 1990, KG 1990, 88, oordeelde bijvoorbeeld&#13;
dat het bewaken van een terrein&#13;
een voldoende ‘prijs’ vormt voor woongenot&#13;
om een huurovereenkomst aan te nemen.&#13;
4.13 Ik acht derhalve de oordelen van de&#13;
Rechtbank dat van pacht geen sprake was, en&#13;
dat Van der Vegt slechts feitelijk gebruiker&#13;
was, onvoldoende met redenen omkleed.&#13;
4.14 Weliswaar kunt u bij voldoende feitelijke&#13;
grondslag zelf doen wat de Rechtbank heeft&#13;
nagelaten of niet goed heeft gedaan, nl. een&#13;
– positieve – juridische duiding (kwalificatie)&#13;
geven van de rechtsverhouding tussen Domeinen&#13;
en Van der Vegt, en u kunt ook een oordeel&#13;
geven over de vraag of, indien Van der&#13;
Vegt niet als pachter beschouwd kan worden,&#13;
hij desondanks op grond van zijn (alsdan&#13;
anders te duiden) rechtsverhouding met&#13;
Domeinen tot de kring van belanghebbenden&#13;
behoort aan wie een schadeloosstelling kan&#13;
toekomen, al dan niet op grond van direct&#13;
werkend bovennationaal recht (art. 1 Eerste&#13;
protocol EVRM), maar u kunt niet oordelen&#13;
over de vraag welke schadevergoeding hem&#13;
alsdan zou toekomen, zodat u zou moeten&#13;
verwijzen. U kunt de zaak zelf afdoen indien&#13;
u meent dat de Rechtbank gelijk heeft – wat&#13;
er zij van de door haar gebruikte motivering –&#13;
in haar oordeel dat Van der Vegt aan de nog te&#13;
duiden overeenkomst met Domeinen niet de&#13;
status van in beginsel vergoedingsgerechtigde&#13;
kan ontlenen in de zin van art. 3 juncto 41a&#13;
Ow, dan wel van art. 7 Deltawet, dan wel van&#13;
art. 1 Eerste Protocol EVRM. Ik acht de feiten&#13;
echter niet voldoende duidelijk om in cassatie&#13;
het één dan wel het ander te doen.&#13;
5 Conclusie&#13;
Ik geef u in overweging het vonnis van de&#13;
Rechtbank te vernietigen en de zaak te verwijzen&#13;
voor feitelijk onderzoek naar en kwalificatie&#13;
van de verhouding tussen Van der Vegt&#13;
en Domeinen, en, afhankelijk van de uitkomst&#13;
daarvan, eventueel vaststelling van een schadevergoeding,&#13;
zulks mede in het licht van art. 7&#13;
Deltawet Grote Rivieren en art. 1 Eerste protocol&#13;
EVRM.&#13;
NOOT&#13;
1. Eisers in cassatie – Van der Vegt en zijn&#13;
moeder – oefenen in maatschapsverband een&#13;
melkveebedrijf uit. Het bedrijf is gedeeltelijk&#13;
gelegen aan een dijk die verbeterd diende te&#13;
worden op grond van de Deltawet Grote&#13;
Rivieren. In verband daarmee raakte Van der&#13;
Vegt twee percelen kwijt: een perceel pachtgrond&#13;
van 8.02.48 ha. en een perceel buitendijkse&#13;
grond, dat eigendom was van de Dienst&#13;
Domeinen. Dit laatste perceel hadden zij in&#13;
gebruik onder de voorwaarde dat zij het vrij&#13;
zouden houden van aangespoeld materiaal en&#13;
afval.&#13;
2. De onteigening vond plaats op basis van&#13;
reconstructie: er werd vervangende grond&#13;
aangekocht op enige afstand van het bedrijf.&#13;
De betaalde schadeloosstelling vond plaats in&#13;
verband met het verlies van het gepachte perceel.&#13;
Ten aanzien van het buitendijkse perceel&#13;
overwoog de rechtbank in een tussenvonnis&#13;
dat er tussen Van der Vegt en Domeinen geen&#13;
pachtovereenkomst bestond; als gebruiker ontving&#13;
hij geen schadeloosstelling voor verlies&#13;
van het perceel.&#13;
3. In cassatie zijn twee punten aan de orde.&#13;
Het tweede middel stelt dat de omrijschade op&#13;
onjuiste wijze zou zijn berekend. Dit middel&#13;
wordt als betrekking hebbend op een feitelijk&#13;
oordeel verworpen. Het eerste middel klaagt&#13;
erover dat Van der Vegt niet schadeloos is&#13;
gesteld voor het verlies van de buitendijkse&#13;
grond. Hij stelt bezitter te zijn geweest van de&#13;
grond.&#13;
4. In zijn conclusie stelt de advocaat-generaal&#13;
ten eerste de titel van het gebruik van de&#13;
buitendijkse grond door Van der Vegt aan de&#13;
orde. Vast staat dat de publiekrechtelijke verplichting&#13;
tot het verwijderen van zwerf- en&#13;
drijfafval op Domeinen rustte. De redenering&#13;
van de advocaat-generaal is dat òf Van der&#13;
Vegt niet verplicht was tot het verwijderen&#13;
van het afval, en dat het in dat geval onduidelijk&#13;
was waarom de rechtbank meende dat hij&#13;
daartoe wel verplicht was, òf dat Van der Vegt&#13;
daartoe wel verplicht was, doch dat de rechtbank&#13;
ten onrechte niet onderzocht had op&#13;
grond van welke titel. De vraag is of die constatering&#13;
juist is: de rechtbank heeft naar mijn&#13;
mening overwogen dat het verwijderen van&#13;
het afval een verplichting is die voortvloeit uit&#13;
de overeenkomst van bruikleen. Nu dit de&#13;
enige plicht van Van der Vegt was en deze de&#13;
verplichting de normale verplichtingen van&#13;
een bruiklener niet overstijgt, kan de verplichting&#13;
niet worden gekwalificeerd als een tegenprestatie&#13;
in de zin van de Pachtwet. Van een&#13;
pachtovereenkomst is derhalve geen sprake.&#13;
Dat de plicht tot het verwijderen van het&#13;
afval publiekrechtelijk op Domeinen rust,&#13;
staat los van de privaatrechtelijke verhouding&#13;
tussen Domeinen en Van der Vegt. De advocaat-&#13;
generaal refereert tenslotte aan het arrest&#13;
van de Pachtkamer van het Gerechtshof te&#13;
Arnhem d.d. 11 oktober 1971 (P. 1972,3049)&#13;
waarin zou zijn beslist dat er sprake was van&#13;
een pachtovereenkomst waarin iemand om&#13;
niet een stuk land in gebruik had onder de&#13;
verplichting de dahlia’s en begonia’s van de&#13;
eigenaar vrij te houden van onkruid en ziektekiemen.&#13;
Deze weergave is evenwel te positief&#13;
geformuleerd: in werkelijkheid leidde de&#13;
Pachtkamer uit deze omstandigheden slechts&#13;
het vermoeden af dat er sprake was van een&#13;
tegenprestatie. Daarbij dient te worden aangetekend&#13;
dat de verplichtingen in die zaak&#13;
niets met het gebruik van de aan de betrokkenen&#13;
ter beschikking gestelde grond te maken&#13;
hadden, terwijl de verplichting in de onderhavige&#13;
zaak onlosmakelijk met het in gebruik&#13;
gegeven perceel verbonden was.&#13;
5. Een verdergaande stelling van de advocaatgeneraal&#13;
is, dat een gebruiksgerechtigde zijns&#13;
inziens recht heeft op een schadeloosstelling, is&#13;
het niet op grond van artikel 41a Onteigeningswet,&#13;
dan wel op grond van artikel 7 Deltawet&#13;
Grote Rivieren, en is het niet op grond&#13;
van deze twee bepalingen, dan wel op grond&#13;
van artikel 1 Eerste Protocol bij het Europese&#13;
Verdrag ter Bescherming van de Rechten van&#13;
de Mens. Deze stelling lijkt alleszins te verdedigen&#13;
te zijn: er verdwijnt een recht als gevolg&#13;
van de onteigening (artikel 41a Ow), terwijl&#13;
de belanghebbende schade lijdt als gevolg van&#13;
het op grond van de Deltawet Grote Rivieren&#13;
uit te voeren werk (artikel 7 DGR). Daarnaast&#13;
is het geheel ontnemen van een&#13;
gebruiksrecht te beschouwen als het ontnemen&#13;
van ‘possessions’ als bedoeld in het artikel 1&#13;
Eerste Protocol bij het EVRM. De vraag is&#13;
dan wel hoe groot de schade zou zijn. In geval&#13;
van een reguliere pachtovereenkomst kan in&#13;
beginsel worden uitgegaan van gebruik voor&#13;
onbepaalde tijd, nu pachtovereenkomsten in&#13;
de regel worden verlengd. Nu er sprake is van&#13;
een overeenkomst van bruikleen ligt de zaak&#13;
anders: de bruikleenovereenkomst is in beginsel&#13;
op korte termijn opzegbaar, terwijl er&#13;
– eveneens in beginsel – geen wettelijk recht&#13;
op verlenging bestaat. Of er ten aanzien van&#13;
de buitendijkse grond al dan niet moet worden&#13;
uitgegaan van een langdurig gebruik,&#13;
hangt af van de feitelijke omstandigheden van&#13;
het geval. Overigens lijkt het mij dat in het&#13;
onderhavige geval zonder het uit te voeren&#13;
werk het gebruik wel langdurig zou zijn&#13;
geweest: Domeinen had geen enkel belang bij&#13;
het beëindigen van het gebruik. De advocaatgeneraal&#13;
concludeert tot vernietiging van het&#13;
vonnis van de rechtbank.&#13;
6. De Hoge Raad verwerpt de stelling dat er&#13;
sprake zou zijn van bezit van de buitendijkse&#13;
gronden, zoals door Van der Vegt was gesteld.&#13;
De Hoge Raad vernietigt uiteindelijk het vonnis&#13;
van de rechtbank, doch op andere gronden&#13;
dan de advocaat-generaal aanvoert. De Hoge&#13;
Raad neemt – veronderstellenderwijs! – aan&#13;
dat de buitendijkse percelen slechts via het&#13;
gepachte te bereiken zijn. Nu het gepachte&#13;
wordt onteigend, zijn de buitendijkse gronden&#13;
niet langer toegankelijk voor Van der Vegt.&#13;
Hij verliest daarmee het exploitatieresultaat&#13;
van de gronden. Dit verlies beschouwt de&#13;
Hoge Raad derhalve als een schadepost die&#13;
wordt veroorzaakt door verlies van het&#13;
gepachte. Het beginsel van volledige schadeloosstelling&#13;
brengt met zich mee, dat ook deze&#13;
schade vergoed dient te worden. Ik gaf reeds&#13;
aan welke factoren bij de schadevaststelling&#13;
een rol spelen.&#13;
7. Het is duidelijk dat de Hoge Raad niet&#13;
zover gaat als de advocaat-generaal, althans&#13;
in de onderhavige zaak niet toekomt aan de&#13;
beoordeling van de principiële argumenten&#13;
van de advocaat-generaal. Het is de vraag hoe&#13;
de Hoge Raad zou hebben beslist indien de&#13;
buitendijkse gronden wel op andere wijze toegankelijk&#13;
waren geweest dan via het gepachte.&#13;
Als de Hoge Raad in dat geval wel de visie&#13;
van de advocaat-generaal zou hebben gevolgd,&#13;
zou daarmee de bruiklener als gerechtigde&#13;
tot schadeloosstelling in geval van onteigening&#13;
aan de thans bestaande categorieën&#13;
van rechthebbenden zijn toegevoegd.&#13;
P.A. de Hoog</content><legacyfootnotes/><footnotes><footnote/></footnotes><auteurs/><published>2002-03-01 00:00:00</published><modified>2000-02-22 00:00:00</modified><editiondate>2002-03-01</editiondate><htmlpath>https://denhollander.info/artikel/4636</htmlpath></article>
</articles></edition>
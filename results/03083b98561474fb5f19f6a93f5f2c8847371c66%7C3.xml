<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2007</searchword><id>3766</id><udhid>UDH:TvAR/3766</udhid><titel>Schaafsma / Handelsonderneming Van Oosterom BV (TvAR 2007/5379,5380,5381,5382,5383,5384,5385)</titel><searchwords><searchword>TvAR 1/2007</searchword><searchword>TvAR 2007/5379</searchword><searchword>TvAR 2007/5380</searchword><searchword>TvAR 2007/5381</searchword><searchword>TvAR 2007/5382</searchword><searchword>TvAR 2007/5383</searchword><searchword>TvAR 2007/5384</searchword><searchword>TvAR 2007/5385</searchword><searchword>UDH:TvAR/3766</searchword></searchwords><attachments><attachment><name>TvAR_2007_1-jurisprudentie.pdf</name><extention>pdf</extention><url>https://denhollander.info/download/3764/ci</url></attachment></attachments><inleiding>&lt;p&gt;Algemene Handelsvoorwaarden Landbouwwerktuigen en &amp;ndash;uitrustingen 1992 (AHL). Geschil omtrent een onder de AHL geleverde geitenmelkstal. Geschillen met betrekking tot een overeenkomst waarop de AHL van toepassing zijn worden beslecht bij wijze van arbitrage volgens het van de AHL deel uitmakende Arbitragereglement.&lt;/p&gt;</inleiding><content>&lt;p&gt;Arbitraal vonnis in de zaak van: 1. Jochem Siert Schaafsma, wonende te Lunteren, gemeente Barneveld, verzoeker in conventie, verweerder in reconventie gemachtigde: mr. G.A.M. de Vries tegen 2. de besloten vennootschap met beperkte aansprakelijkheid Handelsonderneming Van Oosterom BV. gevestigd te Woudenberg, verweerster in conventie, verzoekster in reconventie gemachtigde: aanvankelijk ing. W. Kingma, thans mevrouw mr. G. Klink In het navolgende zullen partijen worden aangeduid met Schaafsma en Van Oosterom. I Het verloop van de procedure 1. Bij verzoekschrift van 21 juli 2004 heeft Schaafsma gevorderd Van Oosterom te veroordelen tot betaling van &amp;euro; 129.787,50 met veroordeling van Van Oosterom in de kosten van de arbitrale procedure, waaronder begrepen de kosten van rechtsbijstand. Schaafsma heeft een veertiental producties aan het verzoekschrift gehecht. Op verzoek van de Arbitragecommissie Algemene Handelsvoorwaarden Landbouwwerktuigen en Uitrustingen heeft de heer H. Wemmenhove, deskundige melkwinning, in december 2004 een rapport opgesteld. Dat rapport bevindt zich bij de processtukken. 2. Bij brief van 20 mei 2005 geeft Van Oosterom commentaar op het rapport van de deskundige. Aan die brief is &amp;eacute;&amp;eacute;n bijlage gehecht. 3. Op 24 augustus 2005 dient Schaafsma een memorie na deskundigenbericht tevens akte vermeerdering van eis in vergezeld van &amp;eacute;&amp;eacute;n productie. 4. Bij brief van 26 september 2005 dient Van Oosterom een verweerschrift in alsmede een vordering in reconventie. Aan het verweerschrift zijn vier bijlagen gehecht. 5. Op 3 december 2005 dient Schaafsma een nadere memorie in, zulks naar aanleiding van het verweerschrift. Aan deze memorie is &amp;eacute;&amp;eacute;n productie gehecht. 6. Van Oosterom dient een ongedateerd verweerschrift in, dat een reactie is op de in het vorige punt genoemde nadere memorie. Aan dat verweerschrift zijn een vijftal facturen gehecht alsmede een brief van gerechtsdeurwaarderskantoor Jongerius d.d. 9 maart 2005. 7. Op 6 april 2006 heeft een mondelinge behandeling plaatsgevonden, waarbij de raadslieden de standpunten van partijen hebben toegelicht, mevrouw mr. G. Klink namens Van Oosterom aan de hand van pleitnotities. Tijdens de mondelinge behandeling is de offerte d.d. 21 mei 2002 aan arbiters ter beschikking gesteld. Aan die offerte is een op 17 april 2002 gedateerde offerte gehecht betreffende een Packo ijsbanktank. II De vorderingen en het verweer 8. Na vermeerdering van eis vordert Schaafsma van Van Oosterom een bedrag van &amp;euro; 158.883,89 (de som van &amp;euro; 129.787,50 en &amp;euro; 29.096,39), te vermeerderen met rente en kosten. Kort samengevat is de grondslag van de vordering dat naar de mening van Schaafsma Van Oosterom een volledig ondeugdelijke installatie heeft geleverd. Van Oosterom voert gemotiveerd verweer, waarop in het vonnis zal worden ingegaan. 9. In reconventie vordert Van Oosterom een bedrag van &amp;euro; 10.137,80 wegens niet betaalde openstaande facturen. Schaafsma weerspreekt de betreffende facturen niet noch de daarvoor verrichte werkzaamheden en geleverde goederen, maar is van mening dat hij niets meer verschuldigd is wegens de zijns inziens ondeugdelijke apparatuur. 10. Desgevraagd tijdens de mondelinge behandeling heeft Schaafsma erin toegestemd dat arbiters tevens oordelen over de vordering in reconventie. Schaafsma heeft met zoveel woorden zijn verweer laten varen, dat de reconventionele vordering niet (tijdig) is ingesteld. III Vaststaande feiten 11. Met ingang van 2002 is Schaafsma begonnen met de exploitatie van een melkgeitenbedrijf. Daartoe heeft Schaafsma bij Van Oosterom een geitenmelkstal alsmede melkstallen inclusief reiniging en afname gekocht. De koopsom bedroeg &amp;euro; 84.636,&amp;ndash; exclusief BTW. 12. Schaafsma heeft van de koopsom 87 % betaald, zijnde &amp;euro; 73.350,&amp;ndash; exclusief BTW. Schaafsma heeft zich van het begin af aan geconfronteerd gezien met een groot aantal problemen met de installatie. Om die reden heeft Schaafsma de laatste termijn van &amp;euro; 11.286,-- niet betaald. 13. Van Oosterom heeft de klachten van Schaafsma zoveel mogelijk behandeld, zonder daarvoor kosten in rekening te brengen. 14. De verkochte automatisering is niet geleverd. Daartoe heeft Van Oosterom een creditnota aan Schaafsma gezonden ten belope van &amp;euro; 4.500,&amp;ndash;. IV De beoordeling In conventie 15. Schaafsma legt aan zijn vordering ten grondslag dat Van Oosterom tekort is geschoten in de nakoming van haar verplichtingen, omdat zij een ondeugdelijke melkinstallatie heeft geleverd. Met Schaafsma zijn arbiters van oordeel dat Van Oosterom tekort is geschoten. Dat volgt uit de stellingen van partijen en uit het rapport van de deskundige Wemmenhove d.d. december 2004. Ten dele heeft Van Oosterom haar tekortkoming toegegeven. 16. Met de in het vorige punt neergelegde vaststelling is nog geen antwoord gegeven op de vraag of de tekortkoming aan de zijde van Van Oosterom de door Schaafsma gepretendeerde schade tot gevolg heeft gehad en of die tekortkoming ontbinding van de overeenkomst rechtvaardigt. De door partijen besproken punten zullen arbiters in het navolgende de revue laten passeren. 17. In punt 5 van het inleidend verzoekschrift somt Schaafsma een twaalftal punten op, die als een specificatie dienen te gelden van de aan zijn vordering ten grondslag gelegde gebreken. 18. De sub a (het geluidsniveau van de melkstal is te hoog), c (compressor niet goed afgesteld) en l (de zogenaamde bypass moet worden verwijderd) genoemde gebreken heeft Van Oosterom op haar kosten hersteld. Dit is door Schaafsma niet weersproken. Er dient er van te worden uitgegaan dat Schaafsma na het herstel van deze gebreken geen schade heeft geleden. Dat Schaafsma v&amp;oacute;&amp;oacute;r dat herstel schade heeft geleden, is aannemelijk. De omvang daarvan is door Schaafsma echter niet aangegeven en ook niet anderszins vast te stellen. Naar maatstaven van redelijkheid en billijkheid zullen arbiters een post toekennen, die in het hierna te noemen bedrag is begrepen. Het verweer van Van Oosterom, dat aan Schaafsma geen recht op schadevergoeding toekomt op grond van de algemene voorwaarden, komt hierna bij de verdere bespreking van de gebreken aan de orde. 19. De vordering tot ontbinding voor wat betreft deze gebreken komt niet voor toewijzing in aanmerking. De gebreken zijn immers hersteld. 20. Naar het oordeel van arbiters heeft Van Oosterom de installatie niet goed afgesteld. Er is niet, althans onvoldoende rekening gehouden met het feit dat de installatie zou worden ingezet ten behoeve van een geitenhouderij en niet ten behoeve van melkkoeien. De gemiddelde melkgift van een melkgeit is 700 liter per jaar, terwijl dat bij een melkkoe 10.000 liter is. Van Oosterom wist, althans behoorde te weten, dat de installatie werd geleverd aan een melkgeitenbedrijf. Schaafsma mocht dan ook van Van Oosterom verwachten dat zij als leverancier de kennis in huis had om de installatie juist af te stellen. De gevolgen van de verkeerde afstelling zijn geweest, dat onder de geiten in grote omvang mastitis is ontstaan. De schade die Schaafsma door het nalatig handelen van Van Oosterom heeft geleden, komt voor vergoeding in aanmerking. 21. Het beroep op artikel 11 lid 1 van de algemene voorwaarden kan Van Oosterom niet baten. Wat er van die uitsluitingsclausule ook zij, deze heeft betrekking op schade, die is ontstaan door de geleverde apparatuur. Echter, zoals hierboven reeds aangegeven, is de schade ontstaan door het onjuiste afstellen van die apparatuur. De schade vloeit dan ook niet zo zeer voort uit een gebrek aan de apparatuur, maar uit het onjuist afstellen daarvan door Van Oosterom. Het door Van Oosterom opgevoerde verzekeringsaspect kan dan ook buiten bespreking blijven. 22. Om diezelfde reden kan Van Oosterom haar aansprakelijkheid evenmin afwentelen op de fabrikant Packo &amp;amp; Fullwood in Belgi&amp;euml;. Afgezien daarvan is Van Oosterom de contractspartij van Schaafsma en niet de fabrikant. Het gebrek in de melkweergave is een gevolg van de afwezigheid van de automatisering. De automatisering is niet geleverd en het daarvoor opgenomen bedrag is door Van Oosterom gecrediteerd. 23. Uit de door partijen verstrekte informatie over de automatisering blijkt het volgende. Van Oosterom wist, althans diende er ernstig rekening mee te houden, dat de automatisering niet leverbaar was. Indien Van Oosterom de automatisering zou hebben geleverd, zou Schaafsma in veel geringere mate de melkcontrole nodig hebben. De kosten van melkcontrole zijn op jaarbasis te begroten op &amp;euro; 5.000,&amp;ndash; &amp;agrave; &amp;euro; 6.000,&amp;ndash;. Nu de automatisering niet is geleverd, komt aan Schaafsma een schadebedrag toe, dat naar redelijkheid en billijkheid is opgenomen in het na te noemen bedrag. 24. In bijlage 7 bij het inleidend verzoekschrift geeft Schaafsma een opsomming van de schadeposten, die het gevolg zijn van het tekortschieten aan de zijde van Van Oosterom. De verhoudingsgewijs hoge bedragen onder de punten 4 en 5 in de brief van Melkwinning J.A. d.d. 28 oktober 2003 zijn niet, althans onvoldoende onderbouwd en overigens niet overtuigend. Voor de overige posten kan naar maatstaven van redelijkheid en billijkheid een bedrag worden toegekend, dat is begrepen in het na te noemen bedrag. 25. Van Oosterom is schadeplichtig. De omvang van de schade van de tekortkomingen, hierboven genoemd in de punten 18, 20, 23 en 24 zullen arbiters naar maatstaven van redelijkheid en billijkheid vaststellen op &amp;euro; 25.000,&amp;ndash;. 26. Het staat vast dat de melkwacht bij ingebruikneming door Schaafsma niet goed functioneerde. Het gestelde in punt 40 van de pleitnotities zijdens Van Oosterom is niet juist. Dat volgt uit pagina 6 van het rapport van de deskundige onder het hoofdstukje &amp;ldquo;Melkwacht&amp;rdquo;. De schadevergoeding, die Schaafsma vordert vanwege het aanschaffen van nieuwe melkklauwen en bijbehorende kosten voor de bevestiging van die klauwen komen dan ook voor toewijzing in aanmerking. Arbiters doelen daarmede op de bedragen van &amp;euro; 5.371,74 en &amp;euro; 959,85, genoemd in punt 9 van de memorie na deskundigenbericht zijdens Schaafsma en de daaraan gehechte productie 2. 27. Voor wat betreft de melkstal had Van Oosterom de verplichting de tussenhekken te vervangen. Dat volgt ook uit het deskundigenrapport op pagina 8 onder het hoofdstuk &amp;ldquo;Hudonk melkstal&amp;rdquo;. Van Oosterom kan niet met succes een beroep doen op artikel 10 lid 6 van de algemene voorwaarden, omdat niet is komen vast te staan dat Schaafsma Van Oosterom niet in de gelegenheid heeft gesteld die hekken te vervangen. Op zeker moment, zo is ook tijdens de mondelinge behandeling gebleken, heeft Van Oosterom het bijltje erbij neergegooid. De vordering van &amp;euro; 7.695,&amp;ndash; komt dan ook voor toewijzing in aanmerking. 28. Van Oosterom heeft zich bereid verklaard de ontstane scheurvorming te laten herstellen (punt 51 pleitnotities zijdens Van Oosterom). Partijen hebben klip en klaar laten zien dat zij niets meer met elkaar van doen willen hebben. Het lijkt dan ook geen juiste weg Van Oosterom nog werkzaamheden te laten verrichten op het bedrijf van Schaafsma. Naar maatstaven van redelijkheid en billijkheid kennen arbiters een bedrag toe van &amp;euro; 2.500,&amp;ndash;, zijnde de begrote kosten. 29. De som van de in het bovenstaande genoemde schadeposten beloopt &amp;euro; 33.839,59. Naar maatstaven van redelijkheid en billijkheid stellen arbiters dit bedrag vast op &amp;euro; 34.000,&amp;ndash; inclusief BTW. De wettelijke rente zal worden toegewezen vanaf 14 januari 2004, op welke datum Schaafsma Van Oosterom expliciet in gebreke heeft gesteld. 30. De vordering tot ontbinding wordt afgewezen. Voor wat betreft de melkstal, de compressor en de bypass hebben arbiters in dit vonnis reeds de ontbindingsvordering afgewezen. De levering van de installatie dient als &amp;eacute;&amp;eacute;n geheel te worden beschouwd. De bijzondere aard van de overeenkomst rechtvaardigt niet dat een gedeelte daarvan wordt ontbonden en een ander gedeelte niet. Een en ander geeft arbiters aanleiding de ontbindingsvordering voor het geheel af te wijzen. Overigens ontgaat arbiters het belang van Schaafsma bij de ontbindingsvordering, omdat de installatie thans naar behoren functioneert. 31. De vordering tot betaling van buitengerechtelijke incassokosten wordt als zijnde onvoldoende onderbouwd van de hand gewezen. Omdat partijen ieder deels in het gelijk worden gesteld, zullen de proceskosten worden gecompenseerd. In reconventie 32. De door Van Oosterom genoemde facturen, waar zij betaling van wenst, zijn door Schaafsma niet weersproken. Het verweer van Schaafsma komt erop neer dat de in conventie besproken gebreken rechtvaardigen, dat Schaafsma de rekeningen onbetaald laat. Arbiters delen die opvatting niet. 33. Voor zover Schaafsma schade heeft geleden en deze voor vergoeding in aanmerking komt, hebben arbiters daarover in conventie geoordeeld. De op zichzelf niet weersproken facturen dienen dan ook door Schaafsma te worden betaald. 34. Ook hier geldt dat de buitengerechtelijke kosten van juridische bijstand onvoldoende zijn onderbouwd. Arbiters wijzen de vordering toe tot een bedrag van &amp;euro; 8.786,99. Het gaat om de som van de facturen d.d. 12 maart 2003, 9 mei 2003 en 12 juni 2003, vermin- derd met de creditnota d.d. 9 december 2004. Het toe te wijzen bedrag is inclusief BTW. Als de overwegend in het ongelijk gestelde partij wordt Schaafsma in de proceskosten aan de zijde van Van Oosterom veroordeeld. V De beslissing Arbiters: in conventie veroordelen Van Oosterom tot betaling van &amp;euro; 34.000,&amp;ndash;, vermeerderd met de wettelijke rente vanaf 14 juni 2004 tot aan de dag der algehele voldoening; wijzen het meer of anders gevorderde af; in reconventie veroordelen Schaafsma tot betaling van &amp;euro; 8.786,99, vermeerderd met de wettelijke rente over &amp;euro; 637,44 vanaf 26 maart 2003, over &amp;euro; 8.075,34 vanaf 23 mei 2003 en over &amp;euro; 638,10 vanaf 26 juni 2003, steeds tot aan de dag der algehele voldoening; wijzen het meer of anders gevorderde af. in conventie en in reconventie veroordelen ieder der partijen tot de helft van de arbitragekosten inclusief die van de deskundige ad &amp;euro; 14.869,06, zijnde voor iedere partij &amp;euro; 7.448,03; veroordelen Schaafsma in de kosten van juridische bijstand aan de zijde van Van Oosterom tot een bedrag van &amp;euro; 960,&amp;ndash; en compenseren de kosten voor het overige met dien verstande dat iedere partij haar eigen kosten van juridische bijstand draagt. Arbitrage Commissie Algemene Handelsvoorwaarden Landbouwwerktuigen en- uitrustingen Beslissing op verzoek ex artikel 1060 Wetboek van Burgerlijke Rechtsvordering Arbiters hebben op 20 juni 2006 een arbitraal vonnis gewezen. Arbiters hebben kennis genomen van de brief d.d. 6 juli 2006 van mr. G.A.M. de Vries, raadsman van partij Schaafsma. De strekking van het in die brief neergelegde verzoek is, dat in het vonnis een kennelijke rekenfout is gemaakt. Anders dan in punt 29 van het vonnis is berekend, is de som van de daargenoemde posten niet &amp;euro; 33.839,59, maar &amp;euro; 41.526,59. Partij Van Oosterom is in de gelegenheid gesteld op het verzoek te reageren. Bij brief van 7 augustus 2006 heeft mevrouw mr. C. Klink verklaard zich te kunnen verenigen met de inhoud van de brief van mr. De Vries d.d. 6 juli 2006. Arbiters zijn van oordeel, dat er inderdaad sprake is van een kennelijke fout. Voor het bedrag van &amp;euro; 33.839,59 moet gelezen worden &amp;euro; 41.526,59. In punt 29 van het arbitraal vonnis is aangegeven, dat de wettelijke rente zal worden toegewezen vanaf 14 januari 2004. In het dictum is abusievelijk de datum van 14 juni 2004 genoemd. De uitspraak wordt verbeterd als volgt: De woorden &amp;lsquo; veroordelen van Oosterom tot betaling van &amp;euro; 34.000,&amp;ndash; vermeerderd met de wettelijke rente vanaf 14 juni 2004 tot aan de dag der algehele voldoening&amp;rsquo; worden gelezen als volgt: Veroordelen van Oosterom tot betaling van &amp;euro; 41.526,59,&amp;ndash;, vermeerderd met de wettelijke rente vanaf 14 januari 2004 tot aan de dag der algehele voldoening. Deze verbetering wordt aangebracht op het originele vonnis en daaraan gehecht en is gegeven op 10 augustus 2006. Voor het overige blijft het vonnis, ook wat betreft de datum van de uitspraak, geheel in stand. Deze beslissing is gegeven door mr. D.M.H.M. van Dijk, J. Ramondt en W.A. Iliohan.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-01-01 00:00:00</published><modified>2017-06-08 16:08:31</modified><editiondate>2007-01-01</editiondate><htmlpath>https://denhollander.info/artikel/3766</htmlpath></article>
</articles></edition>
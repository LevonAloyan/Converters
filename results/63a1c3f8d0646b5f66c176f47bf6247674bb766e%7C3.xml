<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2007</searchword><id>5175</id><udhid>UDH:TvAR/5175</udhid><titel>X / de Minister van Landbouw, Natuur en Voedselkwaliteit (TvAR 2007/5411,5412,5413,5414,5415,5416)</titel><searchwords><searchword>TvAR 11/2007</searchword><searchword>TvAR 2007/5411</searchword><searchword>TvAR 2007/5412</searchword><searchword>TvAR 2007/5413</searchword><searchword>TvAR 2007/5414</searchword><searchword>TvAR 2007/5415</searchword><searchword>TvAR 2007/5416</searchword><searchword>UDH:TvAR/5175</searchword></searchwords><attachments><attachment><name>TAR_2007_11-Rechtspraak ST.pdf</name><extention>pdf</extention><url>https://denhollander.info/download/5111/ci</url></attachment></attachments><inleiding>Toeslagrechten. Overmacht.&#13;
&#13;
Oud probleem van vervuilde grond kan in referentieperiode&#13;
niet tot abnormale en onvoorziene omstandigheid leiden.&#13;
Geen overmacht.</inleiding><content>Uitspraak in de zaak van:&#13;
A, te B, appellant,&#13;
tegen&#13;
de Minister van Landbouw, Natuur en Voedselkwaliteit,&#13;
verweerder,&#13;
gemachtigde: C.E.B. Haazen, werkzaam bij verweerders&#13;
Dienst Regelingen.&#13;
1. De procedure&#13;
Appellant heeft bij brief van 28 november 2006, bij het&#13;
College binnengekomen op 30 november 2006, beroep ingesteld&#13;
tegen een besluit van verweerder van 26 oktober&#13;
2006.&#13;
Bij dit besluit heeft verweerder beslist op de bezwaren van&#13;
appellant tegen een besluit van 13 september 2006, waarbij&#13;
verweerder de toeslagrechten van appellant in het kader van&#13;
de Regeling GLB-inkomenssteun 2006 (hierna: de Regeling)&#13;
heeft vastgesteld.&#13;
Bij brief van 23 januari 2007 heeft verweerder afschrift&#13;
toegezonden van een besluit van dezelfde datum waarbij&#13;
hij, onder intrekking van zijn besluit van 26 oktober 2006,&#13;
een nieuw besluit heeft genomen op het door appellant&#13;
ingediende bezwaarschrift.&#13;
Bij brief van 24 januari 2007 heeft verweerder een verweerschrift&#13;
ingediend en de op de zaak betrekking hebbende&#13;
stukken overgelegd.&#13;
Op 22 augustus 2007 heeft het onderzoek ter zitting plaatsgehad,&#13;
waarbij appellant, bijgestaan door zijn zoon C, is&#13;
verschenen. Verweerder werd ter zitting vertegenwoordigd&#13;
door zijn gemachtigde.&#13;
2. De grondslag van het geschil&#13;
2.1. Verordening (EG) nr. 1782/2003 van de Raad van 29&#13;
september 2003 tot vaststelling van gemeenschappelijke&#13;
voorschriften voor regelingen inzake rechtstreekse&#13;
steunverlening in het kader van het gemeenschappelijk&#13;
landbouwbeleid en tot vaststelling van&#13;
bepaalde steunregelingen voor landbouwers luidt voorzover&#13;
hier van belang:&#13;
‘Artikel 33&#13;
1. De landbouwers kunnen gebruik maken van de&#13;
bedrijfstoeslagregeling indien:&#13;
a) zij op grond van ten minste één van de in bijlage VI&#13;
bedoelde steunregelingen een betaling hebben ontvangen&#13;
in de in artikel 38 vastgestelde referentieperiode,&#13;
of, in het geval (…)&#13;
b) (…)&#13;
Artikel 37&#13;
1. Het referentiebedrag is het gemiddelde over drie jaar&#13;
van het totaalbedrag aan toeslagen dat aan een landbouwer&#13;
voor elk kalenderjaar van de in artikel 38 vastgestelde&#13;
referentieperiode is verleend op grond van de&#13;
in bijlage VI genoemde steunregelingen, berekend en&#13;
aangepast overeenkomstig bijlage VII.&#13;
2. In afwijking van lid 1 wordt het gemiddelde voor&#13;
een landbouwer die tijdens de referentieperiode een&#13;
landbouwactiviteit begint, gebaseerd op de betalingen&#13;
die hij heeft ontvangen tijdens het kalenderjaar/de&#13;
kalenderjaren waarin hij de landbouwactiviteit heeft&#13;
uitgeoefend.&#13;
Artikel 38&#13;
De referentieperiode omvat de kalenderjaren 2000,&#13;
2001 en 2002.&#13;
Artikel 40&#13;
1. In afwijking van artikel 37 heeft een landbouwer&#13;
wiens productie gedurende de referentieperiode nadelig&#13;
werd beïnvloed door een geval van overmacht of uitzonderlijke&#13;
omstandigheden dat/die zich vóór of&#13;
gedurende die referentieperiode heeft/hebben&#13;
voorgedaan, het recht te verzoeken dat het referentiebedrag&#13;
wordt berekend op basis van het kalenderjaar&#13;
of de kalenderjaren in de referentieperiode dat/die niet&#13;
is/zijn beïnvloed door het geval van overmacht of de&#13;
uitzonderlijke omstandigheden.&#13;
2. Indien de hele referentieperiode door het geval van&#13;
overmacht of uitzonderlijke omstandigheden werd&#13;
beïnvloed, berekent de lidstaat het referentiebedrag op&#13;
basis van de periode van 1997 tot en met 1999 of,&#13;
(…)’&#13;
Verordening (EG) n r. 795/2004 van de Commissie van 21&#13;
april 2004 houdende bepalingen voor de uitvoering van de&#13;
bedrijfstoeslagregeling waarin in voorzien bij Verordening&#13;
(EG) nr. 1782/2003 van de Raad tot vaststelling van&#13;
gemeenschappelijke voorschriften inzake rechtstreekse&#13;
steunverlening in het kader van het gemeenschappelijk&#13;
landbouwbeleid en tot vaststelling van bepaalde steunregelingen&#13;
voor landbouwers luidde voorzover ten tijde en&#13;
hier van belang:&#13;
‘Artikel 3 bis&#13;
Onverminderd de toepassing van bijlage VII bij Verordening&#13;
(EG) nr. 1782/2003, is het voor de vaststelling&#13;
van het in artikel 37, lid 1, van die verordening bedoelde&#13;
referentiebedrag in aanmerking te nemen aantal&#13;
hectaren of dieren waarvoor in de referentieperiode een&#13;
rechtstreekse betaling is of had moeten worden toege -&#13;
kend, het aantal geconstateerde hectaren of dieren in de&#13;
zin van artikel 2, onder r) en s), van Verordening (EG)&#13;
nr. 2419/2001 voor elke van de in bijlage VI bij Verordening&#13;
(EG) nr. 1782/2003 vermelde rechtstreekse betalingen.’&#13;
Artikel 2, sub r van Verordening (EG) nr. 2419/2001 van&#13;
de Commissie van 11 december 2001 houdende uitvoe&#13;
ringsbepalingen inzake het bij Verordening (EEG) nr.&#13;
3508/92 van de Raad ingestelde geïntegreerde beheers- en&#13;
controlesysteem voor bepaalde communautaire steunregelingen&#13;
luidt als volgt:&#13;
‘Voor de toepassing van deze verordening wordt verstaan&#13;
onder:&#13;
a. (…)&#13;
r. ‘geconstateerde oppervlakte’: de oppervlakte waarvoor&#13;
aan alle steuntoekenningsvoorwaarden in het&#13;
kader van de betrokken steunregeling is voldaan.&#13;
(…)’&#13;
2.2. Op grond van de stukken en het onderzoek ter zitting&#13;
zijn in deze zaak de volgende feiten en omstandigheden&#13;
voor het College komen vast te staan.&#13;
- In het bij verweerder op 24 april 2005 ontvangen formulier&#13;
‘Inventarisatie bedrijfsgegevens voor toeslag -&#13;
rechten’ heeft appellant aangegeven dat er in de jaren&#13;
2000 t/m 2002 sprake was van een overmachtsituatie&#13;
op zijn bedrijf, bestaande uit vernietiging van bedrijfsgebouwen&#13;
en langdurige arbeidsongeschiktheid, waardoor&#13;
de productie nadelig werd beïnvloed.&#13;
- Bij het door verweerder op 10 april 2006 ontvangen&#13;
formulier ‘aanvraag toeslagrechten’ heeft appellant in&#13;
een toelichting aangegeven dat hij in 2002 geen maïs&#13;
meer heeft verbouwd, omdat hij toen in verband met&#13;
een heupprobleem nauwelijks meer kon lopen. Daarnaast&#13;
heeft op de referentiejaren 2000 t/m 2002 een&#13;
ruilverkaveling uit 1978, waarbij appellant goed ge ëga -&#13;
liseerde en gedraineerde grond kwijt raakte en daarvoor&#13;
deels sterk verontreinigde grond terug kreeg, een&#13;
nadelige uitwerking op zijn bedrijfsvoering gehad.&#13;
- Bij brief van 13 september 2006 heeft verweerder appellant&#13;
meegedeeld dat zijn beroep op overmacht niet&#13;
zal worden gehonoreerd. De toeslagrechten zullen worden&#13;
berekend op basis van de bij verweerder bekende&#13;
gegevens uit de referentieperiode 2000 tot en met&#13;
2002.&#13;
- Bij besluit van 13 september 2006 heeft verweerder&#13;
de appellant toe te kennen toeslagrechten vastgesteld.&#13;
- Op 5 oktober 2006 heeft verweerder een bezwaar -&#13;
schrift tegen dit besluit ontvangen.&#13;
- Vervolgens heeft verweerder het bestreden besluit&#13;
genomen.&#13;
3. Het bestreden besluit&#13;
Bij het bestreden besluit, zoals dat luidt na het gewijzigde&#13;
besluit van 23 januari 2007, heeft verweerder de bezwaren&#13;
van appellant ongegrond verklaard. Daartoe heeft hij,&#13;
samengevat, het volgende overwogen. De berekening van de bedrijfstoeslagrechten is gebaseerd op&#13;
het bedrijfstoeslagareaal, dat wil zeggen de gemiddelde oppervlakte&#13;
die in de jaren 2000, 2001 en 2002 heeft geleid&#13;
tot een areaalbetaling inclusief het voederareaal. Bij de&#13;
berekening is uitgegaan van 2.6 ha maïs in 2000 en 2001&#13;
en 0 ha in 2002. Uit de van appellant bekende gegevens is&#13;
niet gebleken van een ander aantal geconstateerde hectares&#13;
en dieren.&#13;
Het beroep op overmacht in verband met langdurige&#13;
arbeidsongeschiktheid kan niet slagen. Appellant heeft in&#13;
de jaren 2002 en daarna geen aanvraag oppervlakten meer&#13;
ingediend, terwijl verweerder ook een melding bedrijfsbeëindiging&#13;
per 1 maart 2002 heeft ontvangen. Dat er in&#13;
2002 en daarna geen steunwaardige productie meer is ge -&#13;
realiseerd berust derhalve op een bedrijfsbeslissing en werd&#13;
niet veroorzaakt door de twee heupoperaties die appellant&#13;
in de tweede helft 2002 heeft ondergaan. Ter zitting heeft&#13;
verweerder hieraan toegevoegd dat met de door verweerder&#13;
niet betwiste heupoperaties in de tweede helft 2002 nog&#13;
niet is aangetoond dat appellant daardoor niet meer in staat&#13;
was maïs te verbouwen.&#13;
Dat appellant tot 2000 een perceel vervuilde grond van&#13;
3 ha in gebruik heeft gehad, dat hij in 1983 verkreeg uit de&#13;
ruilverkaveling Rijens Broek kan evenmin leiden tot een&#13;
geslaagd beroep op overmacht.&#13;
Nu de productie van 2.6 ha maïs in 2000 gelijk was aan die&#13;
uit 2001 is er geen sprake van een tijdelijke productiedaling&#13;
in 2000 tengevolge van de aanwezigheid van vervuilde&#13;
grond en tengevolge van andere nadelige effecten van de&#13;
ruilverkaveling. Dat er sprake moet zijn van een productiedaling&#13;
alvorens overmacht kan worden erkend is neer -&#13;
gelegd in artikel 40 van Verordening (EG) nr. 1782/2003.&#13;
De door appellant gestelde nadelige invloed van de ruilverkaveling&#13;
en de daarop volgende door appellant als onrechtvaardig&#13;
ervaren besluitvorming van de gemeente bestond&#13;
reeds vele jaren. Voorzover appellant heeft willen betogen&#13;
dat deze gevolgen zijn productie in alle referentiejaren&#13;
nadelig heeft beïnvloed is verweerder nagegaan of, als er al&#13;
sprake is van overmacht, gelet op artikel 40, tweede lid, van&#13;
deze Verordening in de jaren 1997 t/m 1999 een hogere&#13;
productie werd gerealiseerd. Dat is niet het geval nu ook in&#13;
die jaren de maïsproductie eveneens 2.6 ha bedroeg.&#13;
4. Het standpunt van appellant&#13;
Appellant meent dat zijn bedrijfsuitoefening tengevolge van&#13;
de resultaten van ruilverkaveling en gemeentelijk handelen&#13;
in feite onmogelijk is geworden. Om die reden acht hij het&#13;
redelijk dat zijn toeslagrechten worden berekend op basis&#13;
van de referentiegegevens die golden vóór de ruilverkaveling,&#13;
te weten 15 ha akkerbouwgrond en 4 ha weiland.&#13;
Verder heeft appellant inde tweede helft van 2002 een tweetal&#13;
heupoperaties moeten ondergaan, waardoor hij&#13;
nauwelijks meer kon lopen. Appellant meent dat dit een&#13;
beroep op overmacht rechtvaardigt.&#13;
Verder is appellant bij de ruilverkaveling een stuk ver -&#13;
giftigde en voor landbouwactiviteiten onbruikbare grond&#13;
toebedeeld dat hij pas in 2001 heeft kunnen verkopen. Bij&#13;
wel bruikbare grond zou hij deze oppervlakte in 2000 stellig&#13;
wel in zijn bedrijfuitoefening hebben betrokken. Ook&#13;
dit rechtvaardigt een beroep op overmacht.&#13;
5. De beoordeling van het geschil&#13;
5.1.Het College stelt voorop dat de nieuwe beslissing op&#13;
bezwaar van 23 januari 2007, waarbij het besluit van&#13;
26 oktober 2006 werd ingetrokken, moet worden&#13;
aangemerkt als een besluit in de zin van artikel 6:18&#13;
van de Algemene wet bestuursrecht (hierna: Awb).&#13;
Omdat bij het besluit van 23 januari 2007 niet aan het&#13;
beroep van appellant is tegemoet gekomen, wordt het&#13;
beroep op grond van artikel 6:19 van de Awb geacht&#13;
mede tegen dit besluit te zijn gericht. Nu gesteld noch&#13;
gebleken is dat appellant belang heeft bij vernietiging&#13;
van het ingetrokken besluit van 26 oktober 2006, is het&#13;
beroep in zoverre niet-ontvankelijk.&#13;
Derhalve is slechts aan de orde het beroep tegen de&#13;
nieuwe beslissing op bezwaar van 23 januari 2007.&#13;
5.2. Ingevolge de artikelen 37 en 40 van Verordening (EG)&#13;
nr. 1782/2003 is het referentiebedrag het gemiddelde&#13;
over drie jaar van het totaalbedrag aan toeslagen dat&#13;
een aanvrager heeft ontvangen over de jaren 2000 tot&#13;
en met 2002. Artikel 40, tweede lid van deze Verordening&#13;
maakt het mogelijk, indien de productie van de&#13;
aanvrager gedurende de referentieperiode 2000 tot en&#13;
met 2001 nadelig werd beïnvloed door overmacht, als&#13;
alternatieve referentieperiode de jaren 1997 tot en met&#13;
1999 te kiezen.&#13;
De toepasselijke regelgeving staat het verweerder&#13;
daarom niet toe te voldoen aan het verzoek van appellant&#13;
om als referentieperiode de jaren voorafgaand aan&#13;
de ruilverkaveling (naar het College moet aannemen&#13;
gaat het dan om jaren vóór het jaar 1983 waarin appellant&#13;
grond kreeg toebedeeld uit de ruilverkaveling) toen&#13;
hij 15 ha akkerland en 4 ha weiland had, als uitgangspunt&#13;
voor de berekening van het referentiebedrag&#13;
te kiezen.&#13;
5.3. Appellant heeft in de jaren 2000 en 2001 een productie&#13;
gehad van 2.6 ha maïs, terwijl hij in 2002 geen productie&#13;
heeft gehad. Niet gebleken is dat verweerder&#13;
daarmee van onjuiste aantallen hectares is uitgegaan bij&#13;
de berekening van het referentiebedrag.&#13;
5.3.Het College is van oordeel dat appellants beroep op&#13;
overmacht in verband met de aanwezigheid van ver -&#13;
vuilde grond niet kan slagen. Het gegeven dat appellant,&#13;
naar hij stelt, in 1983 uit de ruilverkaveling 3 ha&#13;
vervuilde grond verkreeg heeft er toe geleid dat hij deze&#13;
grond niet voor de productie kon gebruiken.&#13;
Volgens vaste rechtspraak van het Hof van Justitie van&#13;
de Europese Gemeenschappen (zie onder meer het arrest&#13;
van 11 juli 2002, Käserei Champignon Hofmeister&#13;
GmbH &amp; Co. KG, C-210/00, Jur. I-6453, punt 79)&#13;
moet het begrip overmacht inzake landbouwverordeningen&#13;
aldus worden uitgelegd, dat zich abnormale&#13;
en onvoorzienbare omstandigheden hebben voorge -&#13;
daan, die vreemd zijn aan degene die zich erop beroept,&#13;
en waarvan de gevolgen in weerwil van alle mogelijke&#13;
voorzorgen niet hadden kunnen worden vermeden.&#13;
Niet vol te houden is dat de reeds sinds 1983 bestaande&#13;
situatie rond de vervuilde grond in een van de jaren&#13;
van 2000 tot en met 2002 een abnormale en onvoor -&#13;
ziene omstandigheid, zoals hiervoor omschreven, kan&#13;
hebben opgeleverd. Daarom kan ook aan het verzoek van appellant om op&#13;
hem de alternatieve referentieperiode van 1997 tot en&#13;
met 1999 van artikel 40, tweede lid, van Verordening&#13;
(EG) nr. 1782/2003, van toepassing te verklaren, niet&#13;
voor inwilliging in aanmerking komen.&#13;
5.4. Evenmin kan appellant met succes een beroep op overmacht&#13;
doen in verband met heupoperaties in de tweede&#13;
helft van 2002. Voor een dergelijk beroep is immers&#13;
noodzakelijk dat tengevolge van de gestelde overmacht&#13;
de productie moet zijn gedaald. Ten opzichte van het&#13;
voorafgaande jaar 2001 is de productie weliswaar&#13;
gedaald, maar aangezien appellant per maart 2002 zijn&#13;
bedrijfsuitoefening heeft gestaakt is niet aangetoond&#13;
dat tengevolge van de heupoperaties van appellant in&#13;
de tweede helft van 2002 de productie is gedaald.&#13;
Evenmin is aannemelijk geworden dat de beslissing om&#13;
het bedrijf per maart te staken in verband met de heupproblemen&#13;
van appellant het gevolg is van een situatie&#13;
van overmacht als bedoeld in het aangehaalde arrest&#13;
Käserei Champignon Hofmeister op. Veeleer lijkt het&#13;
aannemelijk dat appellant tengevolge van een, niet primair&#13;
ten gevolge van appellants heupproblemen&#13;
genomen, ondernemersbeslissing zijn bedrijf heeft&#13;
gestaakt.&#13;
5.5.Het voorgaande leidt tot de slotsom dat het beroep&#13;
ongegrond dient te worden verklaard.&#13;
Het College acht geen termen aanwezig voor een proceskostenveroordeling.&#13;
6. De beslissing&#13;
Het College:&#13;
- verklaart het beroep niet-ontvankelijk voorzover gericht&#13;
tegen het besluit van 26 oktober 2006;&#13;
- verklaart het beroep voor het overige ongegrond.</content><legacyfootnotes/><footnotes><footnote/></footnotes><auteurs>mr. F. Stuurop</auteurs><published>2007-11-01 00:00:00</published><modified>2017-06-16 16:17:51</modified><editiondate>2007-11-01</editiondate><htmlpath>https://denhollander.info/artikel/5175</htmlpath></article>
</articles></edition>
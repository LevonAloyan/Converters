<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2009</searchword><id>7775</id><udhid>UDH:TvAR/7775</udhid><titel>NB: Rechtspraak: agrarische bedrijfswoning; gebruik in strijd met bestemmingsplan</titel><searchwords><searchword>TvAR 7/8/2009</searchword><searchword>UDH:TvAR/7775</searchword></searchwords><attachments><attachment/></attachments><inleiding>Een voorbeeld van een zaak waarin de Afdeling oordeelt dat het college van burgemeester en wethouders ten onrechte heeft nagelaten om handhavend op te treden tegen het gebruik van een agrarische bedrijfswoning als burgerwoning is: ABRS 4 maart 2009, LJN BH4646. De enkele omstandigheid dat het college reeds 27 jaar bekend was met de overtreding, en daartegen nooit handhavend heeft opgetreden, is onvoldoende om tot het oordeel te komen dat het college daardoor bij belanghebbende het gerechtvaardigd vertrouwen heeft gewekt dat daartegen niet meer handhavend wordt opgetreden. Dat de gedwongen verhuizing vanwege de zwakke gezondheid van belanghebbende ingrijpende gevolgen heeft, kan ook niet als bijzondere omstandigheid worden aangemerkt op grond waarvan het college in redelijkheid van handhavend optreden had behoren af te zien.&lt;br /&gt;&#13;
&#13;
&lt;br/&gt;ABRS 11 maart 2009, LJN BH5552 is een voorbeeld van een zaak waarin het besluit van het college van  burgemeester en wethouders om handhavend op te treden tegen het gebruik van een agrarische woning als woning voor seizoensarbeiders volgens de Afdeling in strijd is met het gelijkheidsbeginsel. In de betreffende gemeente werden naar schatting veertig bedrijfswoningen in strijd met de bestemming gebruikt, maar slechts in twee gevallen (waaronder de onderhavige) is handhavend opgetreden. Volgens de Afdeling heeft het college niet kunnen verduidelijken waarom het onderhavige geval zodanig afwijkt van de andere achtendertig gevallen, dat handhaving in dit geval wel op zijn plaats is. Het enkele feit dat in dit geval door een derde is verzocht om handhavend op te treden en in de andere gevallen niet, kan het verschil in handelswijze niet rechtvaardigen. &#13;
&#13;
</inleiding><content/><legacyfootnotes/><footnotes><footnote/></footnotes><auteurs>W.Bruil</auteurs><published>2009-08-01 00:00:00</published><modified>2009-08-01 00:00:00</modified><editiondate>2009-08-01</editiondate><htmlpath>https://denhollander.info/artikel/7775</htmlpath></article>
</articles></edition>
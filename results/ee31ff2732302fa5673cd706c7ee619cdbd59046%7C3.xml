<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>12</uitgave><aflevering>11</aflevering><searchword>TvAR 12/2016</searchword><id>13924</id><udhid>UDH:TvAR/13924</udhid><titel>Wetgeving en literatuur</titel><searchwords><searchword>TvAR 12/2016</searchword><searchword>UDH:TvAR/13924</searchword></searchwords><attachments><attachment><name>18850.pdf</name><extention>pdf</extention><url>https://denhollander.info/download/18850/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Bemiddelaar&lt;/h4&gt;&lt;p&gt;Er is een bemiddelaar gevonden in de pachtdiscussie: de heer Sicko Heldoorn, oudgedeputeerde landbouw van de provincie Friesland en thans wnd. Burgemeester van Dantumadiel. De belangenpartijen hebben vooraf hun wensen voor wat betreft het profiel van de bemiddelaar kenbaar kunnen maken. De staatssecretaris heeft er daarom het volste vertrouwen in dat onder de partijen voldoende draagvlak aanwezig is voor de heer Heldoorn in de rol van bemiddelaar. De heer Heldoorn zal zich nu eerst oriënteren om vervolgens zijn werkwijze te bepalen. Zie: https://www.rijksoverheid.nl/ministeries/ministerie-van-economische-zaken/documenten/kamerstukken/2016/12/09/kamerbrief-over-bemiddelaar-pachtherziening.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;De antwoorden op de schriftelijke vragen van de Tweede Kamer over het ontwerpbesluit activiteiten leefomgeving (Bal), het ontwerpbesluit bouwwerken leefomgeving (Bbl) en het ontwerpbesluit kwaliteit leefomgeving (Bkl), zijn ook aan de Eerste Kamer gestuurd (&lt;span class="italic"&gt;Kamerstukken I&lt;/span&gt; 2016/17, 33118, L). De regering is tevreden over de uitkomsten van de consultatie (K).&lt;/p&gt;&lt;h4&gt;Structuurvisie&lt;/h4&gt;&lt;p&gt;Er is een Ontwerp Structuurvisie Ondergrond (met onderbouwende rapporten). Dit is volgens de regering de eerste keer dat de beleidsvelden van de ruimtelijke ordening en de ondergrond op nationale schaal bij elkaar zijn gebracht. ‘Geen enkel ander land heeft dit eerder gedaan. Nederland heeft een rijke historie van ruimtelijke ordening van de bovengrond en is nu ook op het gebied van de ondergrond mondiaal toonaangevend.’ (&lt;span class="italic"&gt;Kamerstukken I&lt;/span&gt; 2016/17, 33136, A). De structuurvisie gaat vooral over drinkwater / grondwater, mijnbouw en energievoorziening. &lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Wet natuurbescherming&lt;/h4&gt;&lt;p&gt;Het tijdstip van inwerkingtreding van de nieuwe wet (1 januari 2017) is vastgesteld via &lt;span class="italic"&gt;Stb&lt;/span&gt;. 2016, 384. Een uitvoeringsregeling –het Besluit natuurbescherming – is opgenomen in &lt;span class="italic"&gt;Stb.&lt;/span&gt; 2016, 383. Daarin staan onder meer hoofdstukken over de programmatische aanpak stikstof, over soortenbescherming en over de jacht.  De bijbehorende ministeriële regeling (regeling natuurbescherming) is geplaatst in &lt;span class="italic"&gt;Stcrt&lt;/span&gt;. 2016, nr. 55791.&lt;/p&gt;&lt;h4&gt;Natuurschoonwet&lt;/h4&gt;&lt;p&gt;De Natuurschoonwet 1928 is geëvalueerd. In het algemeen werkt de wet goed, maar er zijn wel aanpassingen in het vooruitzicht gesteld. Deze aanpassingen kunnen gevolgen hebben voor reeds gerangschikte landgoederen. Daarom zal een ruime overgangstermijn worden gehanteerd om betrokken eigenaren in staat te stellen om aan de veranderde regels te voldoen of in voorkomend geval zich in te stellen op de gevolgen van de beëindiging van de fiscale faciliteiten. (&lt;span class="italic"&gt;Kamerstukken II&lt;/span&gt; 2016/17, 33576, nr. 90)&lt;/p&gt;&lt;h4&gt;Flora- en faunawet&lt;/h4&gt;&lt;p&gt;Er is onderzoek gedaan naar de economische gevolgen van de flora- en faunabescherming. Een belangrijke conclusie uit het onderzoek is dat flora- en faunawetgeving maar zeer sporadisch een reden is waarom een project niet uitgevoerd zou kunnen worden. Veelal kon met het treffen van maatregelen de ontheffing van de Flora- en faunawet verleend worden. Wel kan geconstateerd worden dat zich regelmatig grotere kostenposten voordoen die te maken hebben met vertragingen in het ontwikkelproces, die vooral het gevolg zijn van het te laat rekening houden met de Flora en Fauna wet, zoals het verrichten van ecologisch onderzoek of het te laat aanvragen van een ontheffing (&lt;span class="italic"&gt;Kamerstukken II&lt;/span&gt; 2016/17, 29446, nr. 95).&lt;/p&gt;&lt;h4&gt;Natuur&lt;/h4&gt;&lt;p&gt;Allerlei onderwerpen uit binnen- en buitenland passeren de revue in een voortgangsbrief over het natuurbeleid: Natura 2000, Natuurnetwerk Nederland, natuurinclusieve landbouw, CITES etc. (&lt;span class="italic"&gt;Kamerstukken II&lt;/span&gt; 2016/17, 33576, nr. 93) .&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Biologisch&lt;/h4&gt;&lt;p&gt;Er is een brief naar de tweede Kamer gestuurd over de biologische landbouw. ‘Waar nodig stimuleer ik de groei van de biologische landbouw door belemmeringen met gerichte instrumenten weg te nemen. Ik acht een eigenstandig biologisch beleid met door de overheid geformuleerde groeidoelstellingen niet nodig. Ik richt mij ten algemene op het bevorderen van duurzame landbouw(productie) en de biologische landbouw is een van de manieren dit te verwezenlijken’ (&lt;span class="italic"&gt;Kamerstukken II&lt;/span&gt; 2016/17, 29842, nr. 40).&lt;/p&gt;&lt;h2&gt;Marktordening&lt;/h2&gt;&lt;h4&gt;Betalingen&lt;/h4&gt;&lt;p&gt;De regering informeert ik de Kamer over het betaalschema van de regelingen binnen het Gemeenschappelijk Landbouwbeleid (GLB) van 2016 (&lt;span class="italic"&gt;Kamerstukken II&lt;/span&gt; 2016/17, 28625, nr. 238).&lt;/p&gt;&lt;h2&gt;Planten&lt;/h2&gt;&lt;h4&gt;Kwekersrecht&lt;/h4&gt;&lt;p&gt;De Europese Commissie heeft op 3 november 2016 een zogeheten interpretatieve verklaring heeft gepubliceerd over de uitleg van een aantal bepalingen van de biotechrichtlijn. Meer in het bijzonder gaat de Europese Commissie in op de vraag of art. 4 van de richtlijn zo moet worden gelezen dat hieruit volgt dat uit de in die bepaling neergelegde uitsluiting van octrooieerbaarheid van essentieel biologische processen voortvloeit dat ook de producten van die essentieel biologische processen niet octrooieerbaar zijn. Naar het oordeel van de Europese Commissie is dat het geval. De interpretatie die de Europese Commissie geeft van de desbetreffende bepaling uit de richtlijn is in overeenstemming met de Nederlandse opvatting, zoals die ook is neergelegd in art. 3 van de Rijksoctrooiwet 1995. Een vergelijkbare bepaling is te vinden in Duitse octrooiwetgeving (&lt;span class="italic"&gt;Kamerstukken II&lt;/span&gt; 2016/17, 27428, nr. 334).&lt;/p&gt;&lt;h2&gt;Dieren&lt;/h2&gt;&lt;h4&gt;Vogelgriep&lt;/h4&gt;&lt;p&gt;De vogelgriep is ook weer in het land. Zie &lt;span class="italic"&gt;Kamerstukken II&lt;/span&gt; 2016/17, 28807, nr. 199.&lt;/p&gt;&lt;h4&gt;Paarden&lt;/h4&gt;&lt;p&gt;Als gevolg van nieuwe veterinaire inzichten rond de inzet van bokmerries bij nationale paardenspermawincentra, die alleen voor de Nederlandse markt winnen, is de Regeling paardensperma 2015 gewijzigd (&lt;span class="italic"&gt;Stcrt.&lt;/span&gt; 2016, nr. 61203).&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;LTO Nederland, NZO, Nevedi, NAJK, NMV en Rabobank hebben zich gecommitteerd aan een maatregelenpakket dat tot doel heeft de fosfaatproductie in Nederland voor het eind van 2017 terug te brengen tot het niveau dat is toegestaan op basis van de derogatiebeschikking Nitraatrichtlijn.&lt;/p&gt;&lt;p&gt;Het pakket is opgebouwd uit drie maatregelen. Bij het opstellen van het pakket is gezorgd dat melkveehouders die niet zijn gegroeid na 2 juli 2015 zoveel mogelijk worden ontzien.&lt;/p&gt;&lt;p&gt;1. Voerspoor&lt;/p&gt;&lt;p&gt;Het fosforgehalte van het mengvoer kan verantwoord worden verlaagd zonder de diergezondheid in gevaar te brengen. Nevedi, LTO, NMV en NZO hebben afgesproken de bestaande overeenkomst ‘verbeteren mineralenefficiency op melkveebedrijven via kringloopwijzer’ aan te scherpen en te verlengen. Deze afspraak betreft mengvoer dat voor melkkoeien wordt geproduceerd. De verwachte bijdrage van deze afspraak is een reductie van de productie van fosfaat van 1,7 miljoen kilogram.&lt;/p&gt;&lt;p&gt;2. Reductie van de veestapel&lt;/p&gt;&lt;p&gt;Deze maatregel bestaat uit twee elementen. Het eerste element grijpt aan op het feit dat de afgelopen jaren het proces van bedrijfsbeëindiging is vertraagd door de onzekerheid over het fosfaatrechtenstelsel. Na het aanvaarden van het wetsvoorstel in beide Kamers is deze duidelijkheid er wel. Melkveehouders die van plan zijn het bedrijf te gaan beëindigen, weten dan waar ze aan toe zijn en kunnen dan verantwoord toewerken naar beëindiging. Om te stimuleren dat bedrijven die overwegen te stoppen al in 2017 de melkveestapel afvoeren, wordt er een liquiditeitsvoorziening in het leven geroepen. De gezamenlijke banken bekijken hoe een mogelijk financieel risico van deze voorziening wordt gedragen. Het tweede element ziet op ondernemers die bereid zijn in 2017 de melkveestapel te beëindigen of te krimpen zodanig dat de afgestoten dieren geen fosfaat meer produceren in Nederland. Zij komen in aanmerking voor een premie per dier. Via een premieregeling, die drie keer wordt opengesteld en waarbij de premie de eerste openstelling het hoogst is en de volgende twee keer steeds lager wordt vastgesteld, worden melkveehouders gestimuleerd zo vroeg mogelijk in 2017 te stoppen met het houden van melkvee. De regering stelt € 25 miljoen beschikbaar voor het reduceren van fosfaat via het verkleinen van de melkveestapel. De zuivelsector heeft zich bereid verklaard dit bedrag te verdubbelen waardoor in totaal € 50 miljoen beschikbaar is. De liquiditeitsfaciliteit en de premie tezamen zullen de fosfaatproductie naar verwachting met in ieder geval 2,5 miljoen kilogram fosfaat reduceren. &lt;/p&gt;&lt;p&gt;3. Fosfaatreductie door zuivelondernemingen&lt;/p&gt;&lt;p&gt;De zuivelsector zal middels een fosfaatreductieplan de fosfaatproductie terugbrengen. De opgave voor de fosfaatreductie wordt vertaald naar individuele zuivelondernemingen. Melkveehouders die meer melk produceren dan een vastgestelde referentiehoeveelheid krijgen een korting op de melkprijs voor alle daarboven geproduceerde hoeveelheid melk. De hoogte van de korting wordt minder als melkveehouders hun veestapel verkleinen. Bedrijven met een veebezetting onder het niveau van 2 juli 2015 min 4% worden vrijgesteld.&lt;/p&gt;&lt;p&gt;Zuivelondernemingen committeren zich eraan dat 4 miljoen kilogram fosfaat uit de markt wordt gehaald (&lt;span class="italic"&gt;Kamerstukken II&lt;/span&gt; 2016/17, 34532, nr. 45).&lt;/p&gt;&lt;p&gt;Bij de stemmingen over de wijziging van de Meststoffenwet op 6 december 2016 (invoering stelsel fosfaatrechten) zijn de volgende inhoudelijke amendementen aangenomen:&lt;/p&gt;&lt;ul&gt;&lt;li class="streepjes"&gt;Nr. 68 over ingeschaard vee: Na het vierde lid wordt een lid ingevoegd, luidende: 4a. Indien een landbouwer voor een datum die bij ministeriële regeling wordt vastgesteld meldt en aantoont dat hij op 2 juli 2015 melkvee had uitgeschaard, wordt het fosfaatrecht, bedoeld in het derde lid, verhoogd en wordt het fosfaatrecht van de landbouwer die dat melkvee op die datum had ingeschaard, met diens instemming verlaagd. Deze verhoging onderscheidenlijk verlaging komt overeen met de forfaitaire productie van dierlijke meststoffen van het aantal uitgeschaarde onderscheidenlijk ingeschaarde stuks melkvee.&lt;/li&gt;&lt;li class="streepjes"&gt;Nr. 85 over een knelgevallenregeling: Na het zevende lid wordt een lid toegevoegd, luidende: 8. Ten einde onbillijkheden van overwegende aard te voorkomen verhoogt Onze Minister het op het bedrijf rustende fosfaatrecht met ingang van het tijdstip waarop het verbod, bedoeld in artikel 21b, eerste lid, in werking treedt, tot een bij algemene maatregel van bestuur bepaalde omvang, indien kan worden vastgesteld dat het bedrijf behoort tot een bij algemene maatregel van bestuur omschreven categorie van bedrijven. Bij of krachtens algemene maatregel van bestuur kunnen nadere regels worden gesteld voor het verkrijgen van een verhoging als bedoeld in de eerste volzin.&lt;/li&gt;&lt;li class="streepjes"&gt;Nr. 34 over geen afroming van varkens- en pluimveerechten: In art. I, onderdeel M, wordt in artikel 33Ab, eerste lid, «het varkensrecht, pluimveerecht of fosfaatrecht» vervangen door: het fosfaatrecht.&lt;/li&gt;&lt;li class="streepjes"&gt;Nr. 31 over een uitzondering op de generieke korting voor niet-grondgebonden bedrijven: In artikel I, onderdeel M, wordt aan artikel 33Ab een lid toegevoegd, luidende: 3. Het bepaalde in het eerste lid is niet van toepassing op een bedrijf waarvan de productie van dierlijke meststoffen door melkvee in het kalenderjaar voorafgaande aan het tijdstip, bedoeld in het eerste lid, in kilogrammen fosfaat, verminderd met de fosfaatruimte in het kalenderjaar voorafgaande aan het tijdstip, bedoeld in het eerste lid, negatief is.&lt;/li&gt;&lt;li class="streepjes"&gt;Nr. 84 over het vervallen van criteria bij de fosfaatbank: In artikel I, onderdeel N, vervalt: , de bevordering van duurzaamheid en dierenwelzijn.&lt;/li&gt;&lt;/ul&gt;&lt;p&gt;Het wetsvoorstel 34532 is door de Tweede Kamer aangenomen met de tegenstemmen van PVV, Groenlinks, SGP, Partij voor de Dieren en Klein.&lt;/p&gt;&lt;h4&gt;Meststoffenwet&lt;/h4&gt;&lt;p&gt;In het vijfde actieprogramma Nitraatrichtlijn is de mogelijkheid vastgelegd om gedurende de looptijd van het actieprogramma zogenaamde equivalente maatregelen in te voeren. Equivalente maatregelen zijn maatregelen die landbouwers in hun bedrijfsvoering kunnen nemen om gelijke of betere milieuresultaten te boeken en die beter bij de bedrijfsvoering passen. Equivalente maatregelen moeten goed geborgd kunnen worden en mogen niet leiden tot een toename van de kosten voor de overheid. De Europese Commissie heeft nog bezwaren ingebracht tegen de Nederlandse voorstellen. Invoering wordt daarom nog uitgesteld (&lt;span class="italic"&gt;Kamerstukken II&lt;/span&gt; 2016/17, 33037, nr. 181).&lt;/p&gt;&lt;h4&gt;Ammoniak&lt;/h4&gt;&lt;p&gt;Na herberekeningen blijkt de uitstoot van ammoniak in 2014 en voorafgaande jaren boven het sinds 2010 geldende nationale emissieplafond (NEC-plafond) van 128 kiloton te liggen. Volgens de voorlopige cijfers van de Emissieregistratie zal dit ook in 2015 het geval zijn. Tussen 1990 en 2014 zijn de ammoniakemissies in Nederland met ca. 60% verminderd. Mede door het gevoerde ammoniakbeleid en de extra maatregelen die in de komende jaren genomen worden in het kader van de programmatische aanpak stikstof (PAS), zullen de ammoniakemissies verder dalen. Dit draagt ook bij aan een verdere verbetering van de luchtkwaliteit en heeft een gunstig effect op de volksgezondheid. Volgens de recent verschenen Balans voor de Leefomgeving 2016 zal Nederland in 2020 aan het NEC-plafond voor ammoniak voldoen (&lt;span class="italic"&gt;Kamerstukken II&lt;/span&gt; 2016/17, 33027, nr. 182).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De uitkomsten van de landbouwraad van oktober zijn neergelegd in &lt;span class="italic"&gt;Kamerstukken II&lt;/span&gt; 2016/17, 21501-32, nr. 946. Veel over vis, maar ook de moeilijke marktsituatie in de landbouw kwam weer aan de orde. De lidstaten hebben nog geen voorstellen ingediend over de besteding van de nationale enveloppes.&lt;/p&gt;</content><legacyfootnotes/><footnotes><footnote/></footnotes><auteurs/><published>2016-12-30 11:22:22</published><modified>2017-01-04 16:23:47</modified><editiondate>2016-12-30</editiondate><htmlpath>https://denhollander.info/artikel/13924</htmlpath></article>
</articles></edition>
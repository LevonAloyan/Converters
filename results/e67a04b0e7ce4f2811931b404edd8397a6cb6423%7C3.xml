<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1995</searchword><id>5027</id><udhid>UDH:TvAR/5027</udhid><titel>reclamant tegen het plan van toedeling in de ruilverkaveling 'Giethoorn-Wanneperveen' (TvAR 1995/4779)</titel><searchwords><searchword>TvAR 11/1995</searchword><searchword>TvAR 1995/4779</searchword><searchword>UDH:TvAR/5027</searchword></searchwords><attachments><attachment><name>1995_nr 11_Rechtspraak_4779.pdf</name><extention>pdf</extention><url>https://denhollander.info/download/4967/ci</url></attachment></attachments><inleiding>Landinrichtingswet, art. 144, 148&#13;
&#13;
Oppervlakteverkleining. Meststoffenwetgeving.&#13;
Tot nog toe werd bij de afweging naar&#13;
aanleiding van artikel 148 van de Landinrichtingswet&#13;
hoofdzakelijk gedacht aan het voortbrengend&#13;
vermogen van de grond, welke in de&#13;
schattingswaarde tot uitdrukking komt. Door&#13;
de mestwetgeving heeft echter de bedrijfsoppervlakte&#13;
een van het voortbrengend vermogen&#13;
losgekoppelde betekenis gekregen in die&#13;
zin dat niet alleen het totaal voortbrengend&#13;
vermogen bepalend is voor de exploitatie-uitkomsten,&#13;
maar de oppervlakte medebepalend&#13;
is geworden voor de vraag of naar aard (bedoeld&#13;
zal waarschijnlijk zijn: hoedanigheid,&#13;
ghz) en gebruiksbestemming een met de inbreng&#13;
vergelijkbare toedeling wordt verkregen.&#13;
Een redelijke uitleg van de aan artikel&#13;
148 van de Landinrichtingswet ten grondslag&#13;
liggende gedachte brengt met zich mede dat&#13;
bij de afweging of een toedeling aanvaardbaar&#13;
is mede oppervlaktes zullen moeten worden&#13;
vergeleken. Daarbij ligt het voor de hand&#13;
aansluiting te zoeken bij en artikel 144 van de&#13;
Landinrichtingswet analoog toe te passen. I.c.&#13;
wordt de toedeling aanvaardbaar geacht en&#13;
het bezwaar afgewezen.</inleiding><content>J.R. S„ reclamant tegen het plan van toedeling&#13;
in de ruilverkaveling 'Giethoorn-Wanneperveen';&#13;
(enz.)&#13;
Bezwaren&#13;
(...)&#13;
2. Reclamant maakt er bezwaar tegen dat&#13;
hem in oppervlakte minder wordt toegedeeld&#13;
dan hij aan oppervlakte heeft ingebracht. Dit&#13;
kan voor zijn bedrijfsvoering nadeel opleveren&#13;
bij een eventuele aanscherping van de&#13;
mestwetgeving in de toekomst.&#13;
Motivering&#13;
(...)&#13;
Bezwaar 2&#13;
2. Vaststaande gegevens&#13;
Reclamant oefent een melkveehouderijbedrijf&#13;
uit. In oppervlakte brengt hij in 54.94.01&#13;
ha (waarvan 40.41.73 ha eigendom en&#13;
14.52.28 ha pacht). De schattingswaarde van&#13;
zijn inbreng is f 1 135 233.&#13;
Volgens het (naar aanleiding van andere&#13;
bezwaren gewijzigde) plan van toedeling&#13;
wordt aan reclamant in oppervlakte toegedeeld&#13;
52.78.33 ha (waarvan 40.05.62 ha in eigendom&#13;
en 12.72.71 ha in pacht). De&#13;
schattingswaarde van de toedeling bedraagt&#13;
f 1 142 259.&#13;
Het voorgaande betekent dat reclamant in&#13;
oppervlakte 2.15.68 ha minder toegedeeld zou&#13;
krijgen (0.36.11 ha eigendom en 1.79.57 ha&#13;
pacht).&#13;
Van de inbreng ligt ruim 14 ha in niet voor&#13;
de landbouw in te richten gebied. De toedeling&#13;
volgens het gewijzigde plan ligt volledig&#13;
in het voor de landbouw in te richten gebied.&#13;
Bij de inbreng bedroeg de huiskavel 42,9%&#13;
van het totaal en bij de beoogde toedeling&#13;
83,8%, zijnde een vergroting met 20.65.78 ha.&#13;
3. Standpunt reclamant&#13;
In de inbrengsituatie bedraagt de mestproduktie&#13;
91 kg fosfaat per ha tegenover 125 kg&#13;
als maximum norm. Te verwachten is dat de&#13;
maximum norm in de toekomst zal worden teruggebracht&#13;
tot 75 kg per ha voor grasland en&#13;
65 kg voor maisland. De huidige ammoniak&#13;
uitstoot van het bedrijf is volgens de berekening&#13;
van het IKC 3033 kg ofwel 42 kg per ha.&#13;
Indien men met de fosfaatproduktie of ammoniakuitstoot&#13;
in de toekomst boven het toegestane&#13;
maximum zit, zal dit door het treffen&#13;
van maatregelen moeten worden gereduceerd,&#13;
hetgeen kosten met zich medebrengt. Door&#13;
verkleining van de bedrijfsoppervlakte wordt&#13;
eerder het moment bereikt dat er maatregelen&#13;
moeten worden getroffen. Door toedeling van&#13;
extra grond kan het bezwaar worden ondervangen.&#13;
Reclamant heeft zijn standpunt zo tijdig&#13;
aan de Commissie kenbaar gemaakt dat er&#13;
bij de toedeling rekening mee had kunnen&#13;
worden gehouden. Met name had hier 2 a 3 ha&#13;
BBL grond voor kunnen worden gebruikt.&#13;
4. Standpunt Commissie&#13;
De Commissie meent dat het bezwaar behoort&#13;
te worden afgewezen. De toedeling&#13;
moet overeenkomstig de Landinrichtingswet&#13;
worden beoordeeld op basis van schattingswaarden.&#13;
Op deze basis wordt reclamant met&#13;
0.6% overbedeeld. Indien aan de wens van re-&#13;
clamant zou worden tegemoet gekomen zou&#13;
hij met f 53 725 worden overbedeeld.&#13;
Ook is niet in strijd met artikel 148 van de&#13;
Landinrichtingswet gehandeld, nu de toe te&#13;
delen gronden van dezelfde aard en hoedanigheid&#13;
zijn.&#13;
Reclamant blijft met zijn fosfaat- en ammoniakemissies&#13;
nog duidelijk onder de huidige&#13;
normen. Het is nog niet zeker of de&#13;
mestwetgeving zal worden gewijzigd en, zo&#13;
ja, wat deze zullen inhouden. Ook staat niet&#13;
vast dat alsdan geen rekening zal worden gehouden&#13;
met wijzigingen als gevolg van ruilverkavelingen.&#13;
Voorts lijkt het niet uitgesloten dat - indien&#13;
de mestwetgeving zou worden aangescherpt&#13;
- de door reclamant in natuurgebied&#13;
ingebrachte percelen niet op dezelfde wijze&#13;
zullen worden beoordeeld als zijn overige cultuurland.&#13;
Tenslotte behoeft een eventuele aanscherping&#13;
van de mestwetgeving niet per definitie&#13;
te leiden tot een verkleining van de veestapel&#13;
van reclamant, maar zal er een noodzaak kunnen&#13;
ontstaan om een deel van de geproduceerde&#13;
mest af te voeren. Dit kan extra kosten met zich&#13;
medebrengen. Dit is eventueel een aangelegenheid&#13;
betreffende de lijst van geldelijke&#13;
regelingen.&#13;
5. Beoordeling van het geschil&#13;
In de eerste plaats ligt hier de principiële&#13;
vraag voor of bij de afweging of een toedeling&#13;
aanvaardbaar is volstaan kan worden met&#13;
daarbij de schattingswaarden te betrekken of&#13;
dat - met het oog op beperkingen, opgelegd&#13;
door de huidige of toekomstige mestwetgeving&#13;
- mede gelet dient te worden op oppervlaktes.&#13;
Tot nog toe werd bij afwegingen naar aanleiding&#13;
van artikel 148 van de Landinrichtingswet&#13;
hoofdzakelijk gedacht aan het&#13;
voortbrengend vermogen van de grond, welke&#13;
in de schattingswaarde tot uitdrukking komt.&#13;
De gedachte hierbij is dat de betreffende boer&#13;
verzekerd behoort te zijn van een gewasopbrengst,&#13;
welke - in samenhang met andere&#13;
omstandigheden - aanvaardbaar moet worden&#13;
geacht in vergelijking tot de gewasopbrengst&#13;
in de inbrengsituatie. Door de mestwetgeving&#13;
heeft echter de bedrijfsoppervlakte een van&#13;
het voortbrengend vermogen losgekoppelde&#13;
betekenis gekregen in die zin dat niet alleen&#13;
het totaal voortbrengend vermogen bepalend&#13;
is voor de exploitatie uitkomsten, maar de oppervlakte&#13;
medebepalend is geworden voor de&#13;
beantwoording van de vraag of naar aard en&#13;
gebruiksbestemming een met de inbreng vergelijkbare&#13;
toedeling wordt verkregen. Een redelijke&#13;
uitleg van de aan artikel 148 van de&#13;
Landinrichtingswet ten grondslag liggende&#13;
gedachte brengt met zich mede dat bij de afweging&#13;
of een toedeling aanvaardbaar is mede&#13;
oppervlaktes zullen moeten worden vergeleken.&#13;
Daarbij ligt het voor de hand aansluiting&#13;
te zoeken bij artikel 144 van de Ruilverkavelingswet&#13;
analoog toe te passen, in die zin dat&#13;
naar oppervlakte de onderbedeling evenmin&#13;
méér dan 5% mag bedragen.&#13;
De rechtbank zal in het onderhavige geval&#13;
derhalve de oppervlaktes in de afweging moeten&#13;
betrekken.&#13;
6. Bij deze afweging dient in de eerste&#13;
plaats rekening te worden gehouden met de in&#13;
deze ruilverkaveling geldende korting van 1%&#13;
ten behoeve van voorzieningen van algemeen&#13;
nut. Na aftrek van deze korting bedraagt de&#13;
onderbedeling in oppervlakte ruim 1,6 ha of&#13;
wel 2,9%.&#13;
Vervolgens wordt door de commissie terecht&#13;
betekenis toegekend aan de omstandigheid&#13;
dat reclamant ruim 14 ha natuurgebied&#13;
inbrengt, terwijl hem niet zodanige gronden&#13;
worden toegedeeld. Indien in de afweging de&#13;
mogelijke aanscherping van de mestwetgeving&#13;
in de toekomst wordt betrokken, dan&#13;
mag daarbij evenzeer worden betrokken de&#13;
geenszins onaannemelijke extra aanscherping&#13;
van de wetgeving ten aanzien van natuurgebieden,&#13;
nu deze gebieden thans reeds vaak betrokken&#13;
zijn bij regelingen, welke de mate en&#13;
aard van bemesting inperken.&#13;
Tenslotte behoort in de afweging te worden&#13;
betrokken het nut, welke reclamant overigens&#13;
bij de ruilverkaveling heeft. De&#13;
vergroting van de huiskavel en de verbeterde&#13;
concentratie springen in het oog.&#13;
De rechtbank is van oordeel dat in het licht&#13;
van het voorgaande de toedeling ten behoeve&#13;
van het melkveehouderijbedrijf van reclamant&#13;
aanvaardbaar moet worden geacht. Het onderhavige&#13;
bezwaar zal derhalve worden afgewezen.&#13;
(enz.)</content><legacyfootnotes/><footnotes><footnote/></footnotes><auteurs/><published>1995-11-01 00:00:00</published><modified>1994-06-10 00:00:00</modified><editiondate>1995-11-01</editiondate><htmlpath>https://denhollander.info/artikel/5027</htmlpath></article>
</articles></edition>
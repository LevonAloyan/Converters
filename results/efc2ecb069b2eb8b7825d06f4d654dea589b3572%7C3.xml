<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1993</searchword><id>5295</id><udhid>UDH:TvAR/5295</udhid><titel>van Blokland / Goetheer (TvAR 1993/4651)</titel><searchwords><searchword>TvAR 10/1993</searchword><searchword>TvAR 1993/4651</searchword><searchword>UDH:TvAR/5295</searchword></searchwords><attachments><attachment><name>1993_nr 10_Rechtspraak_4651.pdf</name><extention>pdf</extention><url>https://denhollander.info/download/5294/ci</url></attachment></attachments><inleiding>Pachtwet, art. 38a, 49&#13;
&#13;
Vordering tot indeplaatsstelling is door de&#13;
68-jarige pachter niet op het tijdstip van de&#13;
indiening van het pachtverlengingsverzoek ingesteld.&#13;
Het geval van art. 38a-2 Pw doet zich&#13;
echter niet voor. Deze bepaling ziet op het geval&#13;
dat de pachtovereenkomst met de zittende&#13;
pachter wordt verlengd omdat deze zich in de&#13;
pacht kan laten opvolgen door een bedrijfsopvolger,&#13;
die nog niet in staat is om het gepachte&#13;
op verantwoorde wijze te exploiteren. In het&#13;
voorliggende geval wordt door de zittende&#13;
pachter beoogd dat zijn zoon de exploitatie&#13;
van het gepachte als in de plaats gestelde&#13;
pachter voor het einde van de lopende pachttermijn&#13;
overneemt en dat de pachtovereenkomst&#13;
met deze zoon als pachter vervolgens&#13;
bij het einde van de lopende pachttermijn&#13;
wordt verlengd. De enige eis, die aan de termijn&#13;
van een dergelijke vordering tot indeplaatsstelling&#13;
wordt gesteld, is dat deze zo&#13;
tijdig wordt ingesteld dat hierop zo nodig in&#13;
twee instanties kan worden beslist voor het&#13;
einde van de lopende pachttermijn. Beperkte&#13;
scholing (winterpraktijkschool) maar langdurige&#13;
praktische ervaring. Verpachter heeft&#13;
niet aangetoond c.q. voldoende aannemelijk&#13;
gemaakt dat de voorgestelde pachter onvoldoende&#13;
waarborgen biedt betreffende het gepachte&#13;
bouwland van ruim 2.5 ha dat deel&#13;
uitmaakt van het door hem in maatschap uitgeoefende&#13;
ouderlijke bedrijf (22.25 ha).</inleiding><content>In de zaak van:&#13;
Jhr. mr. Johan Anthony Beelaerts van&#13;
Blokland, wonende te Wijnbergen, gemeente&#13;
Bergh, appellant, procureur: mr.J.M.J. Huver,&#13;
tegen&#13;
Pieter David Goetheer, wonende te&#13;
Wolphaartsdijk, geïntimeerde, procureur: mr.&#13;
K. van der Meulen.&#13;
Het geding in eerste aanleg&#13;
De pachtkamer van het kantongerecht te Middelburg&#13;
heeft op 24 april 1992 tussen appellant&#13;
als gedaagde en geïntimeerde als eiser&#13;
een vonnis gewezen, dat in fotokopie aan dit&#13;
arrest is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellant is bij exploit van 21 mei 1992 van&#13;
voormeld vonnis in hoger beroep gekomen,&#13;
met gelijktijdige dagvaarding van geïntimeerde&#13;
voor dit hof.&#13;
Bij memorie van grieven heeft appellant&#13;
vijf grieven aangevoerd tegen het vonnis&#13;
waarvan beroep, met conclusie dat het hof dat&#13;
vonnis zal vernietigen, en, opnieuw rechtdoende,&#13;
geïntimeerde in zijn vordering tot indeplaatsstelling&#13;
van zijn zoon Adriaan Pieter&#13;
als pachter in de onderhavige pachtovereenkomst,&#13;
niet-ontvankelijk zal verklaren, althans&#13;
geïntimeerde deze vordering zal ontzeggen,&#13;
met zijn veroordeling in de kosten van de procedure&#13;
in beide instanties.&#13;
Geïntimeerde heeft bij memorie van antwoord&#13;
de aangevoerde grieven bestreden en&#13;
geconcludeerd tot bekrachtiging van het vonnis&#13;
van 24 april 1992, met veroordeling van&#13;
appellant in de proceskosten.&#13;
Vervolgens is ter rolle van 28 september&#13;
1992 een comparitie van partijen, geïntimeerde&#13;
vergezeld van de voorgestelde pachter,&#13;
Adriaan Pieter Goetheer, bepaald. Deze comparitie&#13;
van partijen heeft op 12 oktober 1992&#13;
plaatsgevonden, waar geïntimeerde wel, doch&#13;
appellant niet is verschenen. Appellants ter&#13;
zitting aanwezige raadsman, mr. L.J. den Hollander&#13;
jr., advocaat te Middelharnis, heeft&#13;
diens standpunt aldaar mondeling toegelicht.&#13;
Hierop heeft mr. H. van Es, advocaat te Goes&#13;
van geïntimeerde, mondeling gereageerd.&#13;
Na afloop van de comparitie hebben partijen&#13;
de stukken, waaronder de notities van de&#13;
hand van mr. L.J. den Hollander jr. betreffende&#13;
zijn laatstvermelde uiteenzetting, doen&#13;
overleggen voor het wijzen van arrest.&#13;
De grieven&#13;
Appellant heeft als grieven tegen het vonnis&#13;
van 24 april 1992 aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht te Middelburg de pachter in&#13;
zijn vordering ontvankelijk verklaard en deze&#13;
toegewezen in plaats van hem niet-ontvankelijk&#13;
te verklaren.&#13;
Grief II&#13;
Ten onrechte heeft de pachtkamer van het&#13;
kantongerecht overwogen dat moet worden&#13;
geconstateerd dat de pachter gedurende de&#13;
resterende looptijd van de pachtovereenkomst&#13;
belang heeft bij een verzoek tot indeplaatsstelling.&#13;
Grief III&#13;
Ten onrechte heeft de pachtkamer van het&#13;
kantongerecht overwogen en beslist dat van&#13;
de tekst van art. 38a Pachtwet kan worden afgeweken&#13;
wanneer naar het oordeel van de&#13;
pachtkamer de geest van de wet dit meebrengt.&#13;
Grief IV&#13;
Ten onrechte verwierp de pachtkamer van het&#13;
kantongerecht het subsidiaire verweer van de&#13;
verpachter, dat de voorgestelde pachter onvoldoende&#13;
waarborgen biedt.&#13;
Grief V&#13;
Ten onrechte heeft de pachtkamer van het&#13;
kantongerecht haar beslissing mede gebaseerd&#13;
op de verwachting dat de pachter nog geruime&#13;
tijd in het bedrijf zal meelopen.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten processe&#13;
het navolgende vast:&#13;
- Tussen appellant als verpachter en geïntimeerde&#13;
als pachter, geboren op 9 juni 1924,&#13;
bestaat een pachtovereenkomst met betrek&#13;
king tot een perceel bouwland te Wolphaarts&#13;
dijk, kadastraal bekend gemeente Goes, sectie&#13;
AE, nr. 454, ter grootte van 2.61..65 ha.&#13;
- Deze pachtovereenkomst eindigt, behoudens&#13;
verlenging, op 1 november 1992. Bij beschikking&#13;
van de pachtkamer van het&#13;
kantongerecht te Middelburg d.d. 24 april&#13;
1992 is de pachtovereenkomst, gelet op het&#13;
vonnis waarvan beroep, waarbij Adriaan Pieter&#13;
Goetheer in geïntimeerdes plaats als pachter&#13;
werd gesteld, verlengd tot 1 november&#13;
1998. Ook van deze beschikking is hoger beroep&#13;
ingesteld. Daarin is nog niet beslist.&#13;
Beoordeling van het geschil in hoger beroep&#13;
1. Met de grief I wordt betoogd dat geïntimeerde,&#13;
nu hij zijn vordering tot indeplaatsstelling&#13;
eerst op 21 februari 1992 heeft&#13;
ingesteld nadat hij op 13 november 1991 aan&#13;
de pachtkamer van het kantongerecht te Middelburg&#13;
had verzocht de pachtovereenkomst&#13;
met zes jaren te verlengen (tot 1 november&#13;
1998), in zijn vordering tot indeplaatsstelling&#13;
niet-ontvankelijk behoort te worden verklaard&#13;
omdat hij uiterlijk op het tijdstip van het verlengingsverzoek&#13;
de vordering tot indeplaatsstelling&#13;
niet heeft gedaan. Volgens appellant&#13;
verlangt art. 38a, lid 2 van de Pachtwet dat,&#13;
indien de verpachter op de voet van art. 38a,&#13;
lid 1 van de Pachtwet bezwaar maakt tegen&#13;
verlenging van de pachtovereenkomst op&#13;
grond van het feit dat de pachter (in casu: op 9&#13;
juni 1989) voor het einde van de lopende&#13;
pachttermijn (in casu: 1 november 1992) de&#13;
leeftijd van vijfenzestig jaren heeft bereikt, de&#13;
pachter op het tijdstip van indiening van het&#13;
verlengingsverzoek de vordering tot indeplaatsstelling&#13;
al heeft ingesteld dan wel op dezelfde&#13;
dag aanhangig maakt.&#13;
Het geval van art. 38a, lid 2 van de Pachtwet&#13;
doet zich hier echter niet voor. Deze bepaling&#13;
ziet immers op het geval dat de&#13;
pachtovereenkomst met de zittende pachter&#13;
(met de in art. 38a, lid 1 van de Pachtwet bedoelde&#13;
leeftijd) wordt verlengd opdat deze in&#13;
de gelegenheid is zich naderhand ook in de&#13;
pacht te laten opvolgen door een bedrijfsopvolger,&#13;
die nog niet in staat is om op verantwoorde&#13;
wijze het gepachte te exploiteren. In&#13;
het thans voorliggende geval wordt door de&#13;
zittende pachter beoogd dat zijn zoon de exploitatie&#13;
van het gepachte als in de plaats gestelde&#13;
pachter voor het einde van de lopende&#13;
pachttermijn overneemt en dat de pachtovereenkomst&#13;
met deze zoon als pachter vervolgens&#13;
bij het einde van de lopende pachttermijn&#13;
wordt verlengd. De enige eis, die aan de&#13;
termijn van een dergelijke vordering tot indeplaatsstelling&#13;
wordt gesteld, is dat deze vordering&#13;
zo tijdig wordt ingesteld dat hierop&#13;
zonodig in twee instanties kan worden beslist&#13;
vóór het einde van de lopende pachttermijn.&#13;
Dat is hier het geval. De grief I en de daarmee&#13;
samenhangende grieven II en III, zoals toegelicht,&#13;
zijn ongegrond.&#13;
2. Met betrekking tot de grief IV heeft de&#13;
voorgestelde pachter, Adriaan Pieter Goetheer,&#13;
bij gelegenheid van de comparitie van&#13;
partijen onder meer het navolgende onweersproken&#13;
verklaard (zakelijk weergegeven):&#13;
'Ik ben 37 jaar oud, ben gehuwd, en heb&#13;
drie kinderen, respectievelijk oud 9, 7 en 3&#13;
jaar. Na de basisschool heb ik de L.T.S. met&#13;
als studierichting timmeren doorlopen. In&#13;
mijn achterhoofd bleef de landbouw trekken.&#13;
Omstreeks 1970 behaalde ik het L.T.S.-diploma.&#13;
Eindjaren '80 heb ik gedurende drie winterseizoenen&#13;
de winterpraktijkschool in&#13;
Schoondijke bezocht. Deze opleiding betrof&#13;
akkerbouw en als onderwerpen werden onder&#13;
meer behandeld, onderhoud van machines,&#13;
ploegafstelling, verlichting, bemesting en&#13;
spuittechniek. De afgelopen winter volgde ik&#13;
een cursus gedurende drie dagen van de&#13;
Z.L.M., bedrijfsaanpassing. Het ouderlijke bedrijf&#13;
voer ik in maatschap met vader waarbij&#13;
het contract in 1990 op schrift is gesteld. Het&#13;
gaat hier om een gemengd bedrijf ter grootte&#13;
van 22.25 ha, akkerbouw en veeteelt, te weten&#13;
schapen (thans 70 ooien) en 6 stuks vleesvee&#13;
(Piemontese). Tot 1976 heb ik in de groenteen&#13;
fruithandel gezeten.&#13;
Sedertdien ben ik in dienst van de aannemer&#13;
Van de Linde te Goes. Ik verdien daar&#13;
f 550,- per week netto, exclusief vakantiebonnen.&#13;
Op het landbouwbedrijf worden aardappelen,&#13;
uien, suikerbieten, tarwe en luzerne&#13;
verbouwd. Ik doe op het bedrijf alle voorkomende&#13;
werkzaamheden zoals inzaaien, onkruidbestrijding,&#13;
oogstwerk, samen met mijn&#13;
vader. Daartoe kan ik van mijn baas vrije dagen&#13;
opnemen en dat komt de laatste tijd neer&#13;
op zo'n tien weken per jaar. Deze weken worden&#13;
gekort op mijn loon. Samen met buren&#13;
persen wij het stro en ook voor de aardappelenteelt&#13;
hebben wij een combinatie. Ik heb&#13;
van jongsaf aan in het ouderlijke landbouwbedrijf&#13;
gewerkt. Verder heb ik nog ervaring opgedaan&#13;
in het akkerbedrijf van Van der Wele.&#13;
In de zomer van 1976 heb ik gewerkt in een&#13;
landbouwbedrijf van een nicht in Canada.&#13;
Mijn vader is thans 68 jaar oud. In 1983 heb&#13;
ik een boerderij in Wolphaartsdijk gekocht. In&#13;
het kader van de ruilverkaveling zijn de gronden&#13;
van het landbouwbedrijf van mijn vader&#13;
bij deze boerderij gelegd. Mijn vader woont&#13;
met mijn oom in een andere boerderij. In mijn&#13;
boerderij bevinden zich een gerenoveerde&#13;
koelcel, landbouwmachines van het bedrijf en&#13;
in de winter zet ik er schapen. Een gedeelte&#13;
van de machines is van mij privé. Ik wil het&#13;
ouderlijke bedrijf op den duur overnemen. Ik&#13;
wil dan mijn baan als timmerman afbouwen.&#13;
Voor zover nodig herhaal ik dat ik alle verplichtingen&#13;
van mijn vader bij een pachtovername&#13;
op mij zal nemen tegenover de&#13;
verpachter. Het landbouwbedrijf dat ik met&#13;
mijn vader exploiteer, is winstgevend. Ik beur&#13;
de helft van de winst. Het bouwplan maak ik&#13;
samen met mijn vader op, het spuitwerk doe&#13;
ik. Het bietenquotum is 150 ton, het ras Univers.&#13;
Al het mogelijke onderhoud aan de gebouwen&#13;
en machines doen wij zoveel&#13;
mogelijk zelf. Bij mijn boerderij staan vier&#13;
schuren waarvan ik er één samen met mijn vader&#13;
heb gebouwd. Bij mijn vaders boerderij&#13;
staat nog een schuur. De afslibbaarheid van de&#13;
grond is 20%. In maart 1991 hebben we nog 4&#13;
ha bijgekocht, de afslibbaarheid daarvan is&#13;
35%'.&#13;
De pachter heeft bij gelegenheid van de&#13;
comparitie van partijen zakelijk verklaard dat&#13;
hij zich aansluit bij hetgeen zijn zoon heeft&#13;
verklaard en dat deze een prima boer is aan&#13;
wie hij alles kan overlaten.&#13;
3. Uit de verklaring van de voorgestelde&#13;
pachter blijkt dat zijn landbouwkundige scholing&#13;
weliswaar beperkt is maar dat hij dit na&#13;
deel in de praktijk voldoende heeft onder&#13;
vangen door een langdurige praktische ervaring,&#13;
opgedaan binnen het bedrijf van zijn va&#13;
der, dat hij al vele jaren met deze in een&#13;
maatschap uitoefent, en in mindere mate in&#13;
andere bedrijven.&#13;
Tijdens de comparitie bleek dat hij over&#13;
voldoende kennis van zaken betreffende het&#13;
ouderlijke landbouwbedrijf beschikt. Hij heeft&#13;
geleerd het bouwplan op te maken. Zijn betrokkenheid&#13;
bij het bedrijf blijkt ook uit het&#13;
feit dat hij een boerderij heeft aangekocht,&#13;
waarbij in het kader van de ruilverkaveling de&#13;
gronden van het ouderlijke landbouwbedrijf&#13;
zijn gelegd.&#13;
Deze boerderij is deels dienstbaar aan het&#13;
landbouwbedrijf. Zijn inzet blijkt ook uit het&#13;
feit dat hij daar samen met zijn vader eigenhandig&#13;
een schuur (12 x 10 m) heeft gebouwd.&#13;
Het ouderlijke landbouwbedrijf, dat&#13;
hij samen met zijn vader in maatschap voert,&#13;
is winstgevend. Klachten over het feitelijke&#13;
onderhoud van het gepachte, waarbij de voorgestelde&#13;
pachter al is betrokken, heeft appellant&#13;
als verpachter niet geuit.&#13;
4. Gelet op het bovenstaande is in ieder ge&#13;
val niet komen vast te staan dat de voorgestel&#13;
de pachter niet de nodige vakbekwaamheid en&#13;
ervaring heeft om het bouwland in geschil, ter&#13;
grootte van 2.61.65 ha, als een goed pachter te&#13;
gebruiken. In ieder geval heeft appellant niet&#13;
aangetoond c.q. voldoende aannemelijk ge&#13;
maakt dat de in de grief bedoelde verplichte&#13;
afwijzingsgrond van art. 49, lid 5, van de&#13;
Pachtwet aanwezig is.&#13;
5. Uit de overweging van de pachtkamer&#13;
van het kantongerecht in het vonnis, waarvan&#13;
beroep, dat geïntimeerde na verwachting nog&#13;
geruime tijd in het bedrijf zal meelopen, volgt&#13;
niet dat deze pachtkamer van oordeel is dat de&#13;
voorgestelde pachter de verplichtingen uit de&#13;
pachtovereenkomst niet zelfstandig zal kun&#13;
nen nakomen en dat geïntimeerde de exploitatie&#13;
van het gepachte in feite zal voortzetten.&#13;
Met de aanduiding 'meelopen' wordt juist bedoeld&#13;
dat niet meer geïntimeerde, maar de&#13;
voorgestelde pachter de leiding bij de exploitatie&#13;
van het gepachte zal hebben en dat geïntimeerde&#13;
daarbij zelf naar verwachting nog&#13;
geruime tijd alleen behulpzaam zal zijn.&#13;
De grief V berust op een verkeerde lezing&#13;
van het vonnis en is eveneens ongegrond.&#13;
6. Het in algemene bewoordingen gedane&#13;
bewijsaanbod van appellant moet als te vaag&#13;
worden gepasseerd.&#13;
Slotsom&#13;
Nu alle grieven tegen het vonnis, waarvan beroep,&#13;
zijn verworpen, moet dit worden bekrachtigd.&#13;
Appellant dient als de in het&#13;
ongelijk gestelde partij de proceskosten te&#13;
dragen. Wel zal de ingangsdatum van de indeplaatsstelling&#13;
van Adriaan Pieter Goetheer nader&#13;
dienen te worden bepaald op heden omdat&#13;
aan een indeplaatsstelling geen terugwerkende&#13;
kracht kan worden verleend.&#13;
Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer&#13;
van het kantongerecht te Middelburg d.d. 24&#13;
april 1992, waarvan beroep, met dien verstande&#13;
dat de ingangsdatum van de indeplaatsstelling&#13;
van Adriaan Pieter Goetheer nader wordt&#13;
bepaald op heden;&#13;
veroordeelt appellant in de kosten van het&#13;
hoger beroep, aan de zijde van geïntimeerde&#13;
tot heden begroot op f 3100,-.</content><legacyfootnotes/><footnotes><footnote/></footnotes><auteurs/><published>1993-07-21 00:00:00</published><modified>1993-07-21 00:00:00</modified><editiondate>1993-07-21</editiondate><htmlpath>https://denhollander.info/artikel/5295</htmlpath></article>
</articles></edition>
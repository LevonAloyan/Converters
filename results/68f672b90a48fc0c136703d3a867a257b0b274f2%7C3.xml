<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2010</searchword><id>8460</id><udhid>UDH:TvAR/8460</udhid><titel>Staat/NVV (TvAR 2010/5569)</titel><searchwords><searchword>TvAR 4/2010</searchword><searchword>TvAR 2010/5569</searchword><searchword>UDH:TvAR/8460</searchword></searchwords><attachments><attachment><name>TvAR2010_04_08_rechtspraak_5569.pdf</name><extention>pdf</extention><url>https://denhollander.info/download/7570/ci</url></attachment></attachments><inleiding>Onrechtmatige daad. Schadevergoeding Wet herstructurering varkenshouderij&#13;
[Burgerlijk Wetboek, art. 6:162; Wet herstructurering var­kenshouderij, art. 1]&#13;
Vervolg van tussenarresten van het Gerechtshof Arnhem van 29 augustus 2006 en 3 juli 2007 (Agr.r. 2007/5409). Vraag of de Staat aansprakelijk is voor de schade die var­kenshouders hebben geleden door de Wet herstructurering varkenshouderij wordt ten aanzien van één van de vijf var­kenshouders bevestigend beantwoord. Ten aanzien van deze varkenshouder is sprake van ‘excessive and disproportional burden’. De Staat heeft zich tegenover die varkenshouder schuldig gemaakt aan een onrechtmatige daad en is dienten­gevolge jegens hem aansprakelijk voor alle door hen gele­den en nog te lijden schade nader op te maken bij staat . De vorderingen van de andere varkenshouders wijst het hof af.&#13;
</inleiding><content>Arrest inzake&#13;
de Staat der Nederlanden (Ministerie van Landbouw, Natuur en Voedselkwaliteit),&#13;
zetelend te Den Haag,&#13;
appellant in het principaal beroep,&#13;
geïntimeerde in het incidenteel beroep,&#13;
advocaat: mr. R.J.M. van den Tweel,&#13;
tegen:&#13;
1 de vereniging Nederlandse Vakbond Varkenshouders, &#13;
gevestigd te Barneveld,&#13;
2 Hendrikus Schutte, wonende te Bathmen, gemeente &#13;
Deventer,&#13;
3 Josephus Martinus Maria van Gerwe, wonende te Erp, &#13;
gemeente Veghel,&#13;
4 Johannes Franciscus Maria van den Heuvel, wonende te Ommel, gemeente Asten,&#13;
5a Hermanus Gerhardus Jozef Lohuis,wonende te &#13;
Hellendoorn,&#13;
5b Wilhelmina Gertrudis Lohuis-Voshaar, wonende te &#13;
Hellendoorn,&#13;
geïntimeerden in het principaal beroep,&#13;
appellanten in het incidenteel beroep,&#13;
advocaat: mr. A.B. Lever.&#13;
1 Het verloop van het geding&#13;
1.1 Voor het verloop van het geding tot aan de arresten van 29 augustus 2006 en 3 juli 2007 verwijst het hof naar die ar­resten.&#13;
1.2 De heeft bij brief van zijn advocaat van 26 september 2007 verlof verzocht voor het instellen van tussentijds cas­satieberoep tegen het arrest van 3 juli 2007.&#13;
1.3 Ter zitting van 28 september 2007 zijn door partijen met het hof afspraken gemaakt over een rapportage door ing. L.L.M. de Lorijn (hierna: de deskundige) op de voet van art. 200 lid 2 Wetboek van Burgerlijke Rechtsvordering en over de overigens in de zaak te volgen procedure.&#13;
1.4 Bij beslissing van 2 oktober 2007 heeft het hof het onder 1.2 bedoelde verzoek afgewezen.&#13;
1.5 Ingevolge de onder 1.3 bedoelde afspraken heeft het hof ter zitting van 2 juni 2008 de deskundige gehoord, mede naar aanleiding van diens voorlopige bevindingen zoals neergelegd in een rapport van 28 mei 2008.&#13;
1.6 Vervolgens hebben partijen het debat bij memories na enquête voortgezet, eerst NVV c.s. en vervolgens de Staat. Bij die gelegenheid hebben zij ieder een of meer nieuwe producties in het geding gebracht. Tot de producties van NVV c.s. behoort een brief van de deskundige van 15 juli 2008 met nadere bevindingen.&#13;
1.7 Vervolgens hebben partijen andermaal de stukken voor het wijzen van arrest aan het hof overgelegd.&#13;
2 De voortgezette beoordeling van het geschil in hoger beroep&#13;
Van den Heuvel&#13;
2.1 Dankzij het speurwerk van de deskundige maakt thans alsnog het in het arrest van 29 augustus 2006 onder 3.5.14 bedoelde taxatierapport deel uit van de gedingstukken (bijla­ge bij de brief van de deskundige van 15 juli 2008, produc­tie 34 bij de memorie na enquête van NVV c.s.).&#13;
2.2 De taxateur, H.G. Derks, vermeldt in dit rapport dat aan de productierechten ‘geen afzonderlijke waarde’ is toege­kend. De Staat verbindt hieraan de gevolgtrekking dat Van den Heuvel voor de mestproductierechten niet heeft be­taald. De Staat heeft zijn standpunt onder meer geadstrueerd met een berekening van de vervangingswaarde van de door Van den Heuvel tegelijk met de productierechten verwor­ven gebouwen en heeft bovendien gewezen op fiscale aspec­ten (memorie na enquête van de Staat onder respectievelijk 2.8 e.v. en 2.7).NVV.c.s. daarentegen volgen de deskundige, die ervan uitgaat dat de waarde van de mestproductierech­ten in de waarde van de gebouwen is begrepen, zodat voor die rechten wel is betaald. De deskundige heeft eerstbedoel­de waarde berekend op ƒ 95.000,-.&#13;
2.3 Het hof oordeelt als volgt. Uit de vermelding in het taxa­tierapport dat ‘geen afzonderlijke waarde’ aan de productie­rechten is toegekend, kan niet worden afgeleid dat taxateur Derks ervan is uitgegaan dat de productierechten geen waar­de hadden. Die vermelding wijst er integendeel op dat Derks zich rekenschap heeft gegeven van de aanwezigheid van productierechten en de waarde van die rechten, zij het ook dat hij ervoor heeft gekozen om die waarde te verdisconte­ren in de waarde van de gebouwen.&#13;
2.4 Het hof heeft zich de vraag gesteld of het noodzakelijk is dat NVV c.s. zich uitlaten over de onder 2.2 bedoelde be­rekening en/of fiscale aspecten. Het beantwoordt die vraag ontkennend, omdat ook indien - overeenkomstig het stand­punt van NVV c.s. – van de door Van den Heuvel ter gelegenheid van de bedrijfsovername betaalde koopprijs van ƒ 541.000,- een gedeelte groot ƒ 95.000,- betrekking heeft op mestproductierechten, geen sprake is van een ‘excessive and disproportional burden’ ten laste van Van den Heuvel. In dit verband is het navolgende redengevend, waarbij het hof ge­deeltelijk voortbouwt op de voorlopige beschouwingen in met name het arrest van 3 juli 2007.&#13;
2.5 Als alle andere varkenshouders kreeg Van den Heuvel te maken met een korting van 10%. Daarnaast verloor Van den Heuvel 25% latente ruimte, tegenover het door de gemid­delde varkenshouder geleden verlies van een latente ruimte van 18%. De deskundige heeft het totale directe vermogens­verlies op basis van de oorspronkelijke verwervingsprijs be­rekend op ƒ 33.639,44 of € 15.265,- (alles ervan uitgaande dat Van den Heuvel ƒ 95.000,- voor de mestproductierech­ten heeft betaald).&#13;
2.6 Zoals aangekondigd in het tussenarrest onder 2.17 be­trekt het hof voorts in de beoordeling dat Van den Heuvel de door zijn bedrijf geproduceerde mest op eigen grond kwijt kon, zodat in die zin kan worden gezegd dat hij niet heeft bijgedragen aan de problematiek waarvoor de Whv een op­lossing beoogde te bieden. De keerzijde moet echter óók in aanmerking worden genomen, namelijk dat Van den Heu­vel zijn grondgebonden rechten niet (geheel) verloor, in die zin dat hij die rechten voor het houden van andere dieren dan varkens (en kippen) eventueel had kunnen inzetten en bovendien de mogelijkheid behield om die grondgebonden rechten met de grond te vervreemden. Deze rechten behiel­den daardoor in ieder geval een deel van hun waarde.&#13;
2.7 Verder geeft het hof zich er rekenschap van dat de in het arrest van 3 juli 2007 onder 2.18 bedoelde omstandigheid dat Van den Heuvel 1446 kg fosfaat grondgebonden mest­productierechten niet meer voor het houden van varkens kon aanwenden, in ieder geval niet voor het geheel een extra na­deel voor hem opleverde ten opzichte van het door het hof tevens vastgestelde verlies van 25% latente ruimte, omdat in de berekening van de omvang van die latente ruimte de grondgebonden productierechten reeds zijn verdisconteerd.&#13;
2.8 Het hof roept ten slotte in herinnering dat uit het verwij­zingsarrest van de Hoge Raad van 16 november 2001 volgt dat de omstandigheden die ook voor (alle) andere varkens­houders gelden, onvoldoende zijn om de conclusie te kun­nen dragen dat sprake is van een ‘excessive and disproporti­onal burden’. Naar het oordeel van het hof onderscheidt het geval van Van den Heuvel zich niet in een zodanige mate van dat van andere varkenshouders, dat van een zodanige ‘burden’ kan worden gesproken, alles in het licht van de eis van een ‘reasonable relationship of proportionality between the means employed and the aim sought to be realised’, als bedoeld in het verwijzingsarrest van de Hoge Raad onder 6.2.2. In dit verband waardeert het hof het onder 2.5 bedoel­de vermogensverlies als beperkt van omvang, zowel in ab­solute zin als gerelateerd aan het totaal van de door hem ter gelegenheid van de bedrijfsovername gedane investe­ring. Daarbij is aan het hof niet ontgaan dat de deskundige ook ander door Van den Heuvel als gevolg van de Whv ge­leden nadeel heeft vastgesteld, maar daarin onderscheidt hij zich niet van andere varkenshouders. Niet kan worden ge­zegd dat het geheel van de door Van den Heuvel als gevolg van de Whv geleden nadelen van zodanig gewicht is, dat een ‘fair balance’ met het algemeen belang ontbreekt, waar­bij het hof wat betreft bedoeld algemeen belang let op de doeleinden van de Whv zoals in het verwijzingsarrest van de Hoge Raad onder 3.1 sub viii, 4.3.2 en 6.2.3 aangeduid.&#13;
Lohuis&#13;
2.9 Het hof is bij zijn arrest van 3 juli 2007 tot de slotsom gekomen dat Lohuis door de maatregelen van de Whv on­evenredig is getroffen in zijn belangen en in zijn vermogen, zodat gezegd moet worden dat op hem een ‘excessive and disproportional burden’ rustte. Mede tegen de achtergrond van de ruimte die het hof heeft om van een eerdere gegeven eindbeslissing terug te komen, overweegt het hof met be­trekking tot de vordering van Lohuis thans nader als volgt.&#13;
2.10 Van hetgeen bij het arrest van 3 juli 2007 onder 2.10 is overwogen, komt het hof in zoverre terug dat het zich als­nog ervan rekenschap geeft dat het niet langer kunnen be­nutten van 218 kg (grondgebonden) mestproductierechten ten behoeve van het houden van varkens, in ieder geval niet voor het geheel een extra nadeel voor Lohuis opleverde ten opzichte van het door het hof tevens vastgestelde verlies van 34% latente ruimte, omdat in de berekening van de omvang van die latente ruimte de grondgebonden productierechten reeds zijn verdisconteerd.&#13;
2.11 Die omstandigheid leidt het hof echter niet tot een an­der oordeel. De omvang van het verlies van latente ruim­te is in het geval van Lohuis zeer groot geweest, namelijk 34% (zijnde bijna tweemaal zoveel als het door de gemid­delde varkenshouder geleden verlies van 18%). Daar komt bij dat Lohuis is gefrustreerd in de mogelijkheden om een investering van ƒ 60.000, - uit te nutten. Een en ander levert een ‘excessive and disproportional burden’ op, ook al had Lohuis de productierechten niet tegen betaling verworven en is dus geen sprake van het in het verwijzingsarrest van de Hoge Raad onder 7.3 ‘in het bijzonder’ aangeduide ge­val. Hierbij neemt het hof onder meer ook in aanmerking de doeleinden van de Whv zoals in het verwijzingsarrest van de Hoge Raad onder 3.1 sub viii, 4.3.2 en 6.2.3 bedoeld. Tus­sen het algemeen belang wat met die doeleinden is gemoeid en de bescherming van de individuele rechten van Lohuis bestaat geen ‘fair balance’.&#13;
2.12 In dit verband herinnert het hof eraan dat Lohuis – overeenkomstig de stellingen van de Staat – viel onder de per 1 juli 2000 alsnog geïntroduceerde categorie 11 van hardheidsgevallen van het Bhv, zij het ook dat hij toen van die regeling geen gebruik meer kon maken in verband met niet aan hem toe te rekenen omstandigheden. Het hof ver­wijst naar rechtsoverweging 2.5 van het arrest van 3 juli 2007. De regeling met betrekking tot hardheidsgevallen was juist bedoeld om varkenshouders die onevenredig zwaar werden getroffen tegemoet te komen en aldus een ‘fair ba­lance’ te bereiken tussen het algemeen belang enerzijds en de bescherming van individuele rechten anderzijds. De om­standigheid dat de regelgever gevallen als die van Lohuis alsnog (voor Lohuis zelf te laat) als een hardheidsgeval heeft aangemerkt, spoort dan ook met de beoordeling door het hof, namelijk dat die ‘fair balance’ in het geval van Lo­huis ontbreekt.&#13;
2.13 Hetgeen bij de voorgaande arresten met betrekking tot de vorderingen van Lohuis is overwogen, vult het hof met het voorgaande aan.&#13;
­2.14 De grieven in het principaal beroep slagen deels. Het incidenteel beroep faalt. Het hof zal, met vernietiging van het vonnis van de arrondissementsrechtbank te ’s-Gravenha­ge van 23 december 1998, voor recht verklaren dat de Staat zich schuldig heeft gemaakt aan een onrechtmatige daad je­gens Lohuis en dientengevolge jegens hem aansprakelijk is voor alle door hem geleden en nog te lijden schade nader op te maken bij staat. Het meer of anders gevorderde zal wor­den afgewezen. In de omstandigheid dat geïntimeerden alle door dezelfde advocaat worden bijgestaan ziet het hof aan­leiding om hen wat betreft de proceskosten met elkaar te vereenzelvigen. NVV c.s. zijn in het incidenteel beroep in het ongelijk gesteld, zodat zij de kosten van dat beroep die­nen te dragen. In het principaal beroep zijn NVV c.s. gro­tendeels maar niet geheel in het ongelijk gesteld. Het hof ziet aanleiding om NVV c.s. te veroordelen in een deel van de aan de zijde van de gevallen kosten groot € 1.800,-, met compensatie van die kosten voor het overige. Wat betreft de eerste aanleg zal het hof NVV c.s. veroordelen in een deel van de aan de zijde van de gevallen kosten groot € 600,-, met compensatie van die kosten voor het overige.&#13;
3 De beslissing&#13;
Het hof, recht doende in het principaal en het incidenteel be­roep:&#13;
vernietigt het vonnis van de arrondissementsrechtbank te ’s-Gravenhage van 23 december 1998 en doet opnieuw recht;&#13;
verklaart voor recht dat de Staat zich schuldig heeft gemaakt aan een onrechtmatige daad jegens geïntimeerden sub 5a en 5b en dientengevolge jegens hen aansprakelijk is voor alle door hen geleden en nog te lijden schade nader op te maken bij staat;&#13;
wijst af het meer of anders gevorderde;&#13;
veroordeelt NVV c.s. in een gedeelte van de aan de zijde van de gevallen kosten van het geding in eerste aanleg ad € 600,-, alsmede in een gedeelte van de aan de zijde van de gevallen kosten van het principaal beroep ad € 1.800,-, en compenseert de kosten van de eerste aanleg en het princi­paal beroep voor het overige;&#13;
veroordeelt NVV c.s. in de kosten van het incidenteel be­roep, tot aan deze uitspraak aan de zijde van de begroot op &#13;
€ 1.157,14 overeenkomstig het op die kosten toepasselijke liquidatietarief;&#13;
verklaart dit arrest wat betreft de hiervoor gegeven veroor­delingen uitvoerbaar bij voorraad.</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en J.G.J. Rinkes</auteurs><published>2010-04-01 00:00:00</published><modified>2010-04-01 00:00:00</modified><editiondate>2010-04-01</editiondate><htmlpath>https://denhollander.info/artikel/8460</htmlpath></article>
</articles></edition>
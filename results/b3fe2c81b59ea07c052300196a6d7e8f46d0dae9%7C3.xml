<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2001</searchword><id>4704</id><udhid>UDH:TvAR/4704</udhid><titel>A. / directeur RVV (TvAR 2001/5063)</titel><searchwords><searchword>TvAR 5/2001</searchword><searchword>TvAR 2001/5063</searchword><searchword>UDH:TvAR/4704</searchword></searchwords><attachments><attachment><name>2001_nr 5_Rechtspraak_5063.pdf</name><extention>pdf</extention><url>https://denhollander.info/download/4646/ci</url></attachment></attachments><inleiding>[Richtlijn (EEG) nr. 85/511 art. 2, 4, 5, 13;&#13;
Beschikking Cie EG van 27 maart 2001 art. 1&#13;
en 2; Gezondheids- en welzijnswet voor&#13;
dieren art. 15, 17, 21, 22, 24, 31, 111; Besluit&#13;
verdachte dieren art. 2; Regeling noodvaccinatie&#13;
mond- en klauwzeer 2001 art. 1]&#13;
&#13;
Ruiming en vooruitlopend hierop vaccinatie&#13;
aangezegd van de evenhoevige dieren op&#13;
verzoeksters bedrijf vanwege ligging van&#13;
een deel van dit bedrijf binnen twee kilometer&#13;
van een besmet primair bedrijf (in&#13;
Oosterwolde). Besluit gerechtvaardigd, nu&#13;
een niet als zeer gering aan te merken&#13;
gedeelte van de bedrijfsgebouwen binnen&#13;
de twee kilometerzone ligt. Gevraagde&#13;
voorziening geweigerd.</inleiding><content>UITSPRAAK OP HET VERZOEK OM VOORLOPIGE&#13;
VOORZIENING IN DE ZAAK VAN:&#13;
A. te Kamperveen,&#13;
verzoekster,&#13;
gemachtigde:&#13;
mr. E. Couwenberg, te Tilburg,&#13;
tegen&#13;
de directeur van de Rijksdienst voor de keuring&#13;
van Vee en Vlees,&#13;
verweerder,&#13;
gemachtigden:&#13;
mr. G.J. H. Houtzagers en mr. E.J. Daalder, te&#13;
Den Haag.&#13;
1 De procedure&#13;
Bij besluit van 29 maart 2001 heeft verweerder&#13;
aan verzoekster medegedeeld dat alle evenhoevige&#13;
dan wel voor mond- en klauwzeer&#13;
gevoelige dieren op het bedrijf van verzoekster&#13;
met ingang van 29 maart 2001 als verdacht&#13;
van mond- en klauwzeer worden aangemerkt,&#13;
alsmede dat ter bestrijding van het&#13;
mond- en klauwzeervirus en ter voorkoming&#13;
van verspreiding ervan het noodzakelijk is dat&#13;
alle evenhoevige dieren op het bedrijf van verzoekster&#13;
worden gedood en dat deze dieren,&#13;
in afwachting daarvan, worden gevaccineerd&#13;
tegen mond- en klauwzeer, over het precieze&#13;
tijdstip verzoekster nader zal worden geïnformeerd.&#13;
Tegen deze beslissing heeft verzoekster bij&#13;
brief van 30 maart 2001 een bezwaarschrift bij&#13;
verweerder ingediend.&#13;
Op 30 maart 2001 heeft verzoekster zich&#13;
eveneens tot de president van het College&#13;
gewend met het verzoek, bij wege van een&#13;
voorlopige voorziening, dit besluit van verweerder&#13;
te schorsen, dan wel een passende&#13;
voorlopige voorziening te treffen om onevenredig&#13;
nadeel te voorkomen.&#13;
[…]&#13;
2.2 Bij de beoordeling van het verzoek om&#13;
voorlopige voorziening gaat de president uit&#13;
van de volgende feiten en omstandigheden.&#13;
– Verzoekster exploiteert, in maatschapsverband,&#13;
een bedrijf aan de A.weg 1 te Kamperveen.&#13;
[…]&#13;
– Op 29 maart 2001 is in de omgeving van het&#13;
bedrijf aan de A.weg 1 van verzoekster, bij&#13;
een bedrijf te Oosterwolde (hierna: het primaire&#13;
bedrijf), een geval van de besmettelijke&#13;
dierziekte mond- en klauwzeer vastgesteld.&#13;
– Vervolgens heeft verweerder het bestreden&#13;
besluit genomen.&#13;
3 Het […] standpunt van verweerder&#13;
[…]&#13;
Op 18 maart 2001 zijn 47 bloedmonsters&#13;
genomen voor het uitvoeren van tests op het&#13;
mond- en klauwzeervirus bij dieren op een&#13;
bedrijf te Oosterwolde. Op grond van de&#13;
definitieve uitslag van die tests van 29 maart&#13;
2001 is het mond- en klauwzeervirus bij&#13;
bedoeld bedrijf vastgesteld. Het bedrijf van&#13;
verzoekster aan de A.weg 1 is gedeeltelijk&#13;
gelegen binnen een straal van 2 kilometer binnen&#13;
deze ziektehaard. […]&#13;
5 De beoordeling van het geschil&#13;
[…]&#13;
Voor het oordeel dat de beslissing van verweerder,&#13;
inhoudende dat het bedrijf van verzoekster&#13;
moet worden behandeld als een&#13;
bedrijf dat gelegen is binnen de 2 kilometerzone,&#13;
zodat overgegaan wordt tot aan doding&#13;
voorafgaande vaccinatie en tot doding van&#13;
dieren, onmiskenbaar onrechtmatig is, zodat&#13;
de voorgenomen maatregelen moeten worden&#13;
geschorst, ziet de president voorshands geen&#13;
plaats. Hij overweegt hier-omtrent dat het&#13;
uiteraard niet zo kan zijn dat in een geval het&#13;
onderhavige slechts geënt en/of gedood wordt&#13;
op het binnen de zone gelegen gedeelte. Er&#13;
van uitgegaan moet immers worden dat in&#13;
zo’n geval de contacten tussen mens en dier&#13;
en dieren onderling zodanig zijn dat het risico&#13;
van besmetting op het bedrijf voor alle voor&#13;
mond- en klauwzeer gevoelige dieren gelijk is,&#13;
zodat met betrekking tot deze dieren dezelfde&#13;
maatregelen aangewezen zijn.&#13;
Verweerder heeft, nu blijkens de overgelegde&#13;
kaarten een niet als zeer gering aan te merken&#13;
gedeelte van de bedrijfsgebouwen aan de&#13;
A.weg 1 van verzoekster binnen de 2 kilometerzone&#13;
ligt, in redelijkheid tot de slotsom&#13;
kunnen komen dat dit met zich brengt dat dit&#13;
gehele bedrijf als zodanig moet worden&#13;
behandeld. Dat de buurman net buiten de&#13;
zone ligt maakt vorenvermelde niet anders.&#13;
[…]&#13;
6 De beslissing&#13;
De president wijst het verzoek om een voorlopige&#13;
voorziening af.</content><legacyfootnotes/><footnotes><footnote/></footnotes><auteurs/><published>2001-03-24 00:00:00</published><modified>2001-03-24 00:00:00</modified><editiondate>2001-03-24</editiondate><htmlpath>https://denhollander.info/artikel/4704</htmlpath></article>
</articles></edition>
<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2020</searchword><id>16316</id><udhid>UDH:TvAR/16316</udhid><titel>Wetgeving en literatuur</titel><searchwords><searchword>TvAR 9/2020</searchword><searchword>UDH:TvAR/16316</searchword></searchwords><attachments><attachment><name>21244.pdf</name><extention>pdf</extention><url>https://denhollander.info/download/21244/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Vastgoedrecht&lt;/h4&gt;&lt;p&gt;‘De onbedoelde pachtovereenkomst in de huur- en vastgoedpraktijk’ is de titel van een artikel van Coen van Schaijk in VGR (Vastgoedrecht) 2020/4. Na geconstateerd te hebben dat de vastgoedpraktijk, bijvoorbeeld bij projectontwikkeling, nogal eens aanloopt tegen pachtsituaties, bespreekt hij onder meer de vaststellingsvraag en de kwalificatievraag aan de hand van HR 20 december 2019. Ook worden verschillen tussen pachtrecht en huurrecht behandeld.&lt;/p&gt;&lt;h4&gt;Pachtontbinding&lt;/h4&gt;&lt;p&gt;Het hof heeft in het laatste tussenarrest [pachter] toegelaten tot tegenbewijs van het voorshands bewezen geachte feit dat de gronden zijn onderverpacht, althans niet door [pachter] persoonlijk in gebruik zijn geweest gedurende een aantal jaren. Daarnaast moest [pachter] volledige openheid van zaken geven over het suikerquotum. Niet is komen vast te staan dat [pachter] is tekortgeschoten door onder te verpachten of het gepachte niet persoonlijk te gebruiken. De verder gestelde tekortkomingen leiden ook niet tot ontbinding. Het moet er voor worden gehouden dat [pachter] over niet meer bietenquotum in Nederland beschikte dan hij heeft ingeleverd. De helft van het met het gepachte samenhangende quotum dient hij nog af te rekenen met [verpachter]. Verder gaat het hof uit van het door LNV betaalde bedrag. [verpachter] heeft aangevoerd dat [pachter] recht zal hebben gehad op een extra vergoeding van Cosun, maar daar houdt het hof geen rekening mee. Er zijn onvoldoende aanknopingspunten om dat als vaststaand aan te kunnen nemen. [pachter] zal worden veroordeeld om aan [verpachter] te voldoen 13.14.45/27.78.00 x € 5.147,09 : 2 = € 1.217,71. [pachter] heeft aangevoerd dat er geen sprake is van een tekortkoming omdat hij bij het einde van de pachtovereenkomst over vervangend quotum zou hebben kunnen beschikken. Vast staat echter dat hij het suikerquotum zonder toestemming heeft vervreemd en bij het einde van de pacht niet meer heeft kunnen overdragen aan [verpachter] . De tekortkoming van [pachter] oordeelt het hof echter niet zodanig dat deze de ontbinding van de pachtovereenkomst met alle gevolgen rechtvaardigt. De tekortkoming is relatief gering en ook het geldelijk daarmee gemoeide belang. Hof Arnhem-Leeuwarden 11-08-2020, ECLI:NL:GHARL:2020:6268&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Erfdienstbaarheid&lt;/h4&gt;&lt;p&gt;Is erfdienstbaarheid van weg door vermenging van art. 3:81 lid 3 BW teniet gegaan? Betekenis relatieve werking van de vermenging ten opzichte van opvolgende hypotheekhouder. Hof Den Bosch 11-08-2020, ECLI:NL:GHSHE:2020:2556&lt;/p&gt;&lt;p&gt;Eindarrest na bewijslevering (tussenarrest: ECLI:NL:GHARL:2019:5852). Geen erfdienstbaarheid door verjaring ontstaan. Hof Arnhem-Leeuwaarden 11-08-2020, ECLI:NL:GHARL:2020:6334&lt;/p&gt;&lt;h4&gt;Erfpacht&lt;/h4&gt;&lt;p&gt;Verkoop van gronden, erfpacht. Na bewijsvoering staan de door koper gestelde afspraken vast. Een ook overeengekomen opschortende voorwaarde (het beschikbaar houden van een erfkavel) staat echter aan nakoming in de weg. Het hof handhaaft zijn bindende eindbeslissing daarover. Hof Arnhem-Leeuwarden 11-08-2020, ECLI:NL:GHARL:2020:6335&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Jachtakte&lt;/h4&gt;&lt;p&gt;Akte geweigerd op basis van e-screener. Beroep gegrond. Rechtbank Noord-Nederland 13-08-2020, ECLI:NL:RBNNE:2020:2792&lt;/p&gt;&lt;p&gt;De korpschef heeft de jachtakte van eiser ingetrokken, omdat eiser het voorhanden hebben van wapens en munitie niet langer kan worden toevertrouwd. Uit het mutatierapport volgt dat er een proces-verbaal tegen eiser is opgemaakt in verband met een overtreding van art. 8, tweede lid, aanhef en onder a, van de Wvw 1994. Verweerder acht de inhoud van het mutatierapport terecht voldoende aanleiding om te twijfelen aan de betrouwbaarheid van eiser. De rechtbank is van oordeel dat verweerder in de omstandigheden van het geval, namelijk dat bij eiser meer dan het toegestane alcoholgehalte is geconstateerd, geen aanleiding heeft hoeven zien te volstaan met een schriftelijke waarschuwing. Het beroep is ongegrond. Rechtbank Limburg 24-08-2020, ECLI:NL:RBLIM:2020:6247&lt;/p&gt;&lt;h4&gt;Vitaal platteland&lt;/h4&gt;&lt;p&gt;In 2018 is het Interbestuurlijk Programma ‘Naar een Vitaal Platteland’ van start gegaan. In juli 2018 hebben de Minister van LNV, de voorzitter van het Interprovinciaal Overleg, de voorzitter van de Unie van Waterschappen en de portefeuillehouder landelijk gebied van de Vereniging van Nederlandse Gemeenten samenwerkingsafspraken ondertekend, waarin onder meer wordt aangegeven op welke vijftien ‘kansrijke gebieden’ de samenwerking zich zal richten en wat met de samenwerking wordt beoogd (&lt;span class="italic"&gt;Kamerstukken II&lt;/span&gt; 2018/19,&amp;nbsp;33&amp;nbsp;576, nr. 137). In deze vijftien gebieden is met de medeoverheden (en vaak ook maatschappelijke organisaties en ondernemers) gesproken over de opgaven in het gebied en de gewenste gezamenlijke aanpak, waarbij telkens de vraag is gesteld hoe we maximaal kunnen aansluiten bij de wensen en ideeën van de mensen die er wonen, werken en recreëren. Met als uitgangspunt een gelijkwaardig partnerschap heeft de Minister van LNV de betrokken partijen hierbij ruimte gelaten om ‘vanuit het gebied’ de focus en aanpak vorm te geven en zo gebiedsspecifieke invulling te geven, ook aan de landelijke beleidsdoelen. Dit heeft in 2019 geresulteerd in veertien zeer diverse gebiedsplannen, gedragen door energieke samenwerkingsverbanden. Het vijftiende gebied, Veluwe FoodValley, heeft ervoor gekozen zich eerst te richten op de Regio Deal FoodValley en is in het najaar 2019 gestart met het opstellen van een IBP-VP gebiedsplan. Dit gebied heeft ervoor gekozen om de activiteiten van dat IBP-VP gebiedsplan te bekostigen uit de Regio Deal FoodValley (&lt;span class="italic"&gt;Kamerstukken II&lt;/span&gt; 2019/20,&amp;nbsp;29&amp;nbsp;576, nr. 89). Voor de financiële bijdragen is nu een Regeling specifieke uitkering IBP-Vitaal Platteland gepubliceerd (&lt;span class="italic"&gt;Stcrt.&lt;/span&gt; 2020, nr. 44668.).&lt;/p&gt;&lt;h4&gt;Natuurvergunning&lt;/h4&gt;&lt;p&gt;Intrekking onherroepelijke vergunning met toepassing van art. 5.4 van de Wet natuurbescherming. Vergunning is niet verleend op grond van onjuiste of onvolledige gegevens. Dat eiser ten tijde van de aanvraag niet de betreffende melkveehouderij exploiteerde, is niet relevant voor een beoordeling van een aanvraag voor een natuurvergunning waarbij het gaat om de gevolgen van de exploitatie van een veehouderij op de natuurgebieden in de omgeving van de veehouderij (locatie- en activiteitgebonden) en niet om wie die veehouderij exploiteert, heeft geëxploiteerd of gaat exploiteren. Dat eisers aanvraag in strijd was met een geheime overeenkomst tussen de Provincie en de pachter brengt niet mee dat eiser onjuiste of onvolledige gegevens heeft verstrekt. Vergunning is niet verleend in strijd met wettelijke voorschriften, in het bijzonder zonder passende beoordeling. Eerst na het verlenen van de vergunning is de door verweerder bedoelde strijd met wettelijke voorschriften opgekomen doordat de Provincie de Buitenring in gebruik heeft genomen en daarbij de (stikstof)rechten van de melkveehouderij heeft ingezet als mitigerende maatregel. Eiser kan dus niet worden verweten dat de vergunningverlening heeft plaatsgevonden zonder passende beoordeling. Beroep gegrond. Rechtbank Limburg 20-08-2020, ECLI:NL:RBLIM:2020:6178&lt;/p&gt;&lt;h4&gt;Handhaving&lt;/h4&gt;&lt;p&gt;De Tweede Kamer is met een brief geïnformeerd over de voortgang van de uitwerking van het plan van aanpak versterking van toezicht en handhaving in het buitengebied. Het plan van aanpak is eind 2018 opgesteld naar aanleiding van de toegenomen druk op organisaties, die met toezicht en handhaving zijn belast in de buitengebieden. De bij die organisaties werkzame buitengewoon opsporingsambtenaren (BOA’s) handhaven niet alleen op natuurdoelen en overlastfeiten. Deze organisaties gaven destijds aan steeds meer geconfronteerd te worden met vraagstukken rondom openbare orde en andere vormen van criminaliteit en overlast, zoals wild crossen, stroperij en het dumpen van huishoudelijk en drugsafval. (&lt;span class="italic"&gt;Kamerstukken II&lt;/span&gt; 2019/20, 33576, nr. 194)&lt;/p&gt;&lt;h4&gt;Stikstof&lt;/h4&gt;&lt;p&gt;De voermaatregelen zijn van tafel. In plaats daarvan denkt de minister de noodzakelijke stikstofruimte voor de woningbouw en de zeven MIRT-projecten, van 3,6 mol/ha/jr, te leveren vanuit de bestaande maatregel warme sanering van de varkenshouderij, waarvan al een deel voor 2020 gereserveerd was. Het kabinet heeft besloten om een deel van de opbrengst van de warme sanering – die bedoeld was voor het structurele pakket na 2020 – nu voor woningbouw en de zeven MIRT-projecten in te zetten. Het kabinet zal dit compenseren in het landbouwdeel van de structurele aanpak. (&lt;span class="italic"&gt;Kamerstukken I&lt;/span&gt; 2019/20, 25224, nr. V). Zie voor een schriftelijk overleg over de sanering: &lt;span class="italic"&gt;Kamerstukken I&lt;/span&gt; 2019/20, 35347. nr. P.&lt;/p&gt;&lt;h4&gt;Gelijkberechtiging&lt;/h4&gt;&lt;p&gt;Er is een uitspraak van het EU-Hof van Justitie inzake de steun aan terreinbeherende organisaties (EU Hof, 3 september 2020, zaak C-817/18, ECLI:EU:C:2020:637). De uitspraak van het Gerecht in eerste aanleg wordt bevestigd, het beroep van de TBO’s is niet gegrond. Voor de voorgeschiedenis zie A.D.L. Knook - Wanneer vormt steun voor natuurbeheerders staatssteun?, &lt;span class="italic"&gt;TvAR&lt;/span&gt; 2019/4.&lt;/p&gt;&lt;h2&gt;Marktordening&lt;/h2&gt;&lt;h4&gt;Percelen&lt;/h4&gt;&lt;p&gt;Op de door verweerder overgelegde en ter zitting digitaal getoonde luchtfoto’s uit 2015 zijn duidelijk – door appellante ingetekende – zandpaden waarneembaar op de percelen 1, 16, 24 en 25. Het College acht het niet aannemelijk dat sprake is van grasland, zoals appellante betoogt. De paden hebben een duidelijk afwijkende kleur, grijsachtig, ten opzichte van de omringende gronden, die als grasland, respectievelijk snijmais zijn goedgekeurd. Verweerder heeft hiermee afdoende gemotiveerd dat de desbetreffende zandpaden niet-subsidiabel zijn en de zandpaden terecht afgekeurd. Ten aanzien van de gedeelten van de percelen 1, 16, 24, 25, 26 en 31 waarop volgens verweerder zand zichtbaar is, is het College van oordeel dat uit de desbetreffende luchtfoto’s duidelijk blijkt dat sprake is van zand. De afgekeurde delen zijn met name op de zomerfoto’s 2015 (de lage resolutiefoto’s) bruin- dan wel grijsachtig van kleur en hebben een duidelijk afwijkende structuur ten opzichte van de delen van deze percelen die wel als subsidiabel zijn aangemerkt. Verweerder heeft de desbetreffende perceelgedeelten dan ook terecht afgekeurd. Het voorgaande leidt tevens tot de conclusie dat verweerder de percelen 16, 24 en 25 terecht heeft gesplist. De beroepsgrond van appellante slaagt niet. CBB 04-08-2020, ECLI:NL:CBB:2020:504&lt;/p&gt;&lt;p&gt;Op de door verweerder overgelegde en ter zitting digitaal getoonde luchtfoto’s uit 2018 (van maart, respectievelijk april 2018) van de percelen 917, 1027 en 1028 zijn omvangrijke – door appellante ingetekende – verruigde delen van percelen waarneembaar. Grote delen van deze percelen zijn bruingekleurd en hebben een duidelijk afwijkende, wollige structuur. Dit duidt op verruiging. Wat betreft perceel 917 hecht het College ook waarde aan het feit dat appellante ter zitting heeft erkend dat perceel 917 breed wordt omzoomd met riet en dat er pitrussen groeien. Beroep ongegrond. CBB 04-08-2020, ECLI:NL:CBB:2020:506&lt;/p&gt;&lt;p&gt;Delen van perceel afgekeurd omdat pitrus overheersend gewas is; onderscheid perceel in subsidiabele en niet-subsidiabele delen is mogelijk. Delen pitrus duidelijk te onderscheiden. CBB 19-08-2020, ECLI:NL:CBB:2020:563&lt;/p&gt;&lt;p&gt;Intrekking betalingsrechten en herberekening basis- en vergroeningsbetaling; verruiging; beroep op evenredigheid- en vertrouwensbeginsel slaagt niet. CBB 18-08-2020, ECLI:NL:CBB:2020:564&lt;/p&gt;&lt;p&gt;Afwijzing aanvraag voor extra betalingsrechten voor 2018 uit de Nationale Reserve. Het gaat om een door de wetgever getroffen herstelmogelijkheid, voor percelen waarvoor in 2015, 2016 of 2017 geen betalingsrechten waren toegekend omdat de provincie er een N-code aan gegeven had. Appellante voldoet niet aan de voorwaarden voor deze herstelmogelijkheid. Beroep ongegrond. CBB 18-08-2020, ECLI:NL:CBB:2020:565&lt;/p&gt;&lt;h4&gt;Jonge boeren&lt;/h4&gt;&lt;p&gt;Afwijzing aanvraag voor extra betaling jonge landbouwers voor het jaar 2018, omdat de als jonge landbouwer opgegeven persoon niet voldoet aan het vereiste dat hij beschikt over een blokkerende zeggenschap. Uit de tussen de maten gesloten overeenkomst volgt namelijk dat de opgegeven persoon het aangaan van rechtshandelingen door de andere maat, die een waarde van € 5.000,- te boven gaan, niet kan tegenhouden. Beroep ongegrond. CBB 18-08-2020, ECLI:NL:CBB:2020:566&lt;/p&gt;&lt;p&gt;Afwijzing aanvraag voor uitbetaling betalingsrechten, vergroeningsbetaling en extra betaling jonge landbouwers voor het jaar 2018, omdat de aanvrager op 15 mei 2018 niet als agrarisch ondernemer in het handelsregister van de Kamer van Koophandel was ingeschreven. Op 6 juni 2018 is namelijk geregistreerd dat zijn onderneming ten gevolge van faillissement op 15 mei 2018 is opgeheven. De ondernemer voert aan dat hij de uitoefening van zijn landbouwactiviteiten (teelt, oogst en verkoop van de teelt van tulpenbollen en lelies) ook na 15 mei 2018 heeft voortgezet en daardoor dus ook ná het faillissement nog steeds als landbouwer actief was. Dit leidt het College tot het oordeel dat het faillissement niet tot gevolg heeft gehad dat de ondernemer in 2018 geen landbouwactiviteiten meer heeft verricht of dat dit niet meer zijn voornaamste activiteit zou zijn geweest. Beroep gegrond. CBB 18-08-2020, ECLI:NL:CBB:2020:567&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Randvoorwaardenkorting 3%; beroep op art. 6 EVRM; geen punitieve sanctie; redelijke termijn gaat niet lopen vanaf opmaken rapport van bevindingen; geen reden tot verlaging korting. CBB 18-08-2020, ECLI:NL:CBB:2020:569&lt;/p&gt;&lt;h2&gt;Dieren&lt;/h2&gt;&lt;h4&gt;Covid-19&lt;/h4&gt;&lt;p&gt;Er is door de Tweede Kamer een aantal moties aangenomen over nertsen en slachthuizen. In een brief reageert de minister (&lt;span class="italic"&gt;Kamerstukken II&lt;/span&gt; 2019/20, 28286, nr. 1120). Vooral: nader onderzoek, overleg, vinger aan de pols. Diverse zaken wat betreft SARS-CoV-2 infecties bij nertsen komen aan de orde in &lt;span class="italic"&gt;Kamerstukken II&lt;/span&gt; 2019/20 25295, nr. 1121. De minister gaat in op de nieuwe besmettingen, de resultaten van het screeningsonderzoek, de wijze waarop zij de monitoring van nertsenbedrijven voortzet en het oplossen van enkele knelpunten op bedrijven. Tevens wordt een samenvatting gegeven van de terugkoppeling van de welzijnscommissie dierziekten over het verloop van de ruimingen. Tenslotte: de stand van zaken van het onderzoek bij bedrijfsmatig gehouden konijnen in relatie tot SARS-CoV-2 en op de toezegging over onderzoek naar de rol van vitamine D.&lt;/p&gt;&lt;h4&gt;Gezondheid&lt;/h4&gt;&lt;p&gt;De nieuwe Europese diergezondheidsverordening wordt 21 april 2021 van toepassing. Op dat moment zal de Gezondheids- en welzijnswet voor dieren en alle daarop gebaseerde regelgeving worden ingetrokken en worden de nationale diergezondheidsregels op de Wet dieren gebaseerd. Net als onder de oude diergezondheidsregels blijven nationale regels noodzakelijk. Een ontwerpbesluit - het Besluit diergezondheid - met de nieuwe nationale regels voor diergezondheid staat voor consultatie. &lt;/p&gt;&lt;h4&gt;Pluimvee&lt;/h4&gt;&lt;p&gt;Boetes door de NVWA opgelegd aan pluimveeslachterij voor vlees verontreinigd met feces, gal of kropinhoud. Uitspraak van de rechtbank na beantwoording prejudiciële vragen door het Hof van Justitie over de Europese hygiënevoorschriften in Verordening 853/2004. Volgens het Hof mag er na het schoonmaken geen enkele zichtbare verontreiniging meer op het pluimveekarkas zitten. De rechtbank oordeelt dat de NVWA terecht de boetes heeft opgelegd, ook als sprake is van slechts kleine plekjes verontreiniging en dat de wijze van controleren door de NVWA, namelijk de karkassen van de slachtlijn halen en de lichaamsholte controleren, is toegestaan. Rechtbank Rotterdam 27-08-2020, ECLI:NL:RBROT:2020:7507. Zie ook ECLI:NL:RBROT:2020:7504 e.v.a.&lt;/p&gt;&lt;h4&gt;Kippen&lt;/h4&gt;&lt;p&gt;Art. 3.4, eerste lid, van de Wet dieren en art. 3.22, eerste lid, art. 3.23, eerste lid, en art. 3.24, derde lid, van de Regeling dierlijke producten. Last onder bestuursdwang en kostenbesluit. Begunstigingstermijn niet korter dan noodzakelijk om de overtreding te kunnen opheffen. Beroep ongegrond, CBB 25-08-2020, ECLI:NL:CBB:2020:581&lt;/p&gt;&lt;h2&gt;Planten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;De Gezondheidsraad heeft een «Vervolgadvies gewasbescherming en omwonenden» uitgebracht. Dit advies is op verzoek van de regering opgesteld en een vervolg op het advies dat de Gezondheidsraad heeft uitgebracht in 2014. Hierna is een uitgebreid blootstellingsonderzoek (OBO) en een gezondheidsverkenning uitgevoerd door het RIVM. De resultaten van deze onderzoeken waren de aanleiding om de Gezondheidsraad opnieuw om advies te vragen over de actuele stand van kennis over de gezondheidsrisico’s van blootstelling aan gewasbeschermingsmiddelen. De Gezondheidsraad concludeert dat vooralsnog onzeker is in hoeverre de (extra) blootstelling aan chemische gewasbeschermingsmiddelen die telers, hun gezinnen en omwonenden in ons land ondervinden door hun werk of vanuit de woonomgeving, resulteert in een hoger gezondheidsrisico. (&lt;span class="italic"&gt;Kamerstukken II&lt;/span&gt; 2019/20, 27858, nr. 512)&lt;/p&gt;&lt;h4&gt;Buxus&lt;/h4&gt;&lt;p&gt;Een plantenexportbedrijf moet de factuur van ruim 80.000 euro van een kweker betalen voor 30.000 buxusplanten, ondanks het feit dat er slakken in de planten zaten. Rechtbank Amsterdam 19-08-2020, ECLI:NL:RBAMS:2020:4063&lt;/p&gt;&lt;h4&gt;Calypso&lt;/h4&gt;&lt;p&gt;Verzoek openbaarmaking stukken toelating gewasbeschermingsmiddel. CBB: Art. 63 van de Gewasbeschermingsmiddelenverordening 1107/2009 en art. 66 van de Biocidenverordening 528/2012 zijn geen uitputtende openbaarmakingsregelingen waarvoor de Wob wijkt. Sinds de inwerkingtreding van deze laatste verordening met ingang 1 september 2013 bevat de Wgb geen enkele vertrouwelijkheidsregeling meer en vanaf dat moment ontbreekt een uitputtende openbaarmakingsregeling in de Wgb op grond waarvan de Wob zou moeten wijken. Het College hanteert deze datum dan ook als tijdstip met ingang waarvan zijn hiervóór weergegeven rechtspraak wijzigt. Dit betekent dat het College zich onbevoegd acht te oordelen over beroepen die betrekking hebben op verzoeken om openbaarmaking, zoals hier aan de orde, en die na 1 september 2013 bij het College zijn ingediend, omdat vanaf dat moment het toetsingskader voor deze verzoeken niet de Wgb, maar de Wob is. CBB 18-08-2020, ECLI:NL:CBB:2020:555&lt;/p&gt;&lt;h2&gt;Milieurecht&lt;/h2&gt;&lt;h4&gt;Mestbeleid&lt;/h4&gt;&lt;p&gt;De Tweede Kamer is geïnformeerd over twee jaarlijkse rapportages over het mestbeleid, mede in relatie tot de derogatie. Het gaat om: Het rapport «Landbouwpraktijk en waterkwaliteit op landbouwbedrijven aangemeld voor derogatie 2018», door het Rijksinstituut voor Volksgezondheid en Milieu (RIVM) en Wageningen Economic Research en De «Rapportage Nederlands Mestbeleid 2019», door de Rijksdienst voor Ondernemend Nederland (RVO.nl) en de Nederlandse Voedsel- en Warenautoriteit (NVWA). &lt;span class="italic"&gt;Kamerstukken II&lt;/span&gt; 2019/20, 33037, nr. 270.&lt;/p&gt;&lt;h4&gt;Stalemissies&lt;/h4&gt;&lt;p&gt;Een rapportage van Rebel Economics &amp; Transactions ‘ Een nieuw systeem van stalbeoordeling; Hoe verbeteren we het proces voor beoordeling van emissies in stallen?’ is naar de Tweede Kamer gezonden. Het rapport heeft een analyse gemaakt van vergelijkbare systemen in andere sectoren (bijvoorbeeld de auto-industrie) en op beoordelingssystemen voor stalemissies in vijf andere Europese landen, namelijk Duitsland, Denemarken, Frankijk, het Verenigd Koninkrijk en Vlaanderen. Hieruit zijn lessen getrokken voor het ontwerpen van een aantal varianten op het huidige systeem. Het rapport gaat vervolgens in op de toetsing van de varianten die heeft plaatsgevonden met een brede groep betrokkenen vanuit de overheid, wetenschap, meetinstanties, fabrikanten en de veehouderij. Doel van deze toetsing was om vanuit de varianten ontwerpprincipes te formuleren voor een eventueel nieuw systeem. Het rapport beschrijft vervolgens de contouren voor een geheel nieuw stelsel voor regulering van luchtemissies aan de hand van deze ontwerpprincipes:&lt;/p&gt;&lt;ul&gt;&lt;li class="streepjes"&gt;De overheid stuurt primair op het realiseren van emissiedoelen op bedrijfsniveau en niet op het in gebruik hebben van bepaalde emissiereducerende technieken als een middel.&lt;/li&gt;&lt;li class="streepjes"&gt;Het kunnen uitvoeren van realtime metingen van emissies met sensoren is essentieel voor het realiseren van de sturing op doelen en is ook een voorwaarde voor de sturing door de veehouder en de borging van de milieuprestaties richting de vergunningverlener.&lt;/li&gt;&lt;li class="streepjes"&gt;Een meer integrale benadering bij de beoordeling van de emissies vanuit stallen c.q. het realiseren van emissiedoelen is wenselijk. Het meenemen van bijvoorbeeld de emissies van broeikasgassen ligt op termijn voor de hand. De totale scope van het stelsel dient wel hanteerbaar te blijven.&lt;/li&gt;&lt;li class="streepjes"&gt;Met sturen op doelen krijgen veehouders een sterke prikkel om resultaten te behalen. Doelen kunnen niet alleen worden bereikt door inzet van techniek maar ook door management- en voermaatregelen. Ondersteuning van veehouders hierbij met kennis en tools door de overheid is noodzakelijk.&lt;/li&gt;&lt;li class="streepjes"&gt;Passend bij een systeem waarbij de overheid stuurt op emissiedoelen is het neerleggen van meer verantwoordelijkheid bij de producent voor de prestaties van de techniek. Het ligt dan voor de hand om de toetsing van nieuwe staltechnieken bij de markt te beleggen, bijvoorbeeld door private certificering van staltechnieken.&lt;/li&gt;&lt;li class="streepjes"&gt;De beoordeling van technieken kan worden versneld als er alternatieve testmethoden beschikbaar zijn, zoals meten onder geconditioneerde omstandigheden in kleinere proefopstellingen en door gebruik van modellen.&lt;/li&gt;&lt;/ul&gt;&lt;p&gt;       (&lt;span class="italic"&gt;Kamerstukken II&lt;/span&gt; 2019/20, 28973, nr. 345)&lt;/p&gt;&lt;h4&gt;Vergunning&lt;/h4&gt;&lt;p&gt;Bij besluit van 27 november 2018 heeft het college van burgemeester en wethouders van Reusel-De Mierden opnieuw geweigerd aan de maatschap een omgevingsvergunning te verlenen voor het vervangen van luchtwassers in de varkensstallen van de inrichting op het perceel [locatie] te Reusel en het uitbreiden van de inrichting met vleesvarkens en rundvee. De maatschap exploiteert een varkens- en melkrundveehouderij op het perceel. Op 1 juli 2016 heeft zij een omgevingsvergunning voor de activiteit ‘milieu’ aangevraagd voor onder meer het uitbreiden van het aantal varkens en runderen en het vervangen van de luchtwassers in de varkensstallen. Bij besluit van 15 augustus 2017 heeft het college de gevraagde vergunning geweigerd omdat niet wordt voldaan aan de afstandseisen voor melkrundvee in de Verordening veehouderij en geurhinder gemeente Reusel-De Mierden 2013 en omdat de uitbreiding van het aantal varkens en runderen leidt tot overschrijding van de adviesgrenswaarden voor endotoxinen. Beroep gegrond, maar rechtsgevolgen in stand gelaten. ABRvS 26-08-2020, ECLI:NL:RVS:2020:2054&lt;/p&gt;&lt;h4&gt;Besluit gebruik meststoffen&lt;/h4&gt;&lt;p&gt;het ontwerpbesluit houdende wijziging van het Besluit gebruik meststoffen ter uitvoering van het zesde actieprogramma Nitraatrichtlijn en tot wijziging van het Uitvoeringsbesluit Meststoffenwet teneinde een grondslag op te nemen voor het uitsluitend verstrekken van gegevens via de elektronische weg is in het kader van de wettelijk voorgeschreven voorhangprocedure (art. 92 van de Wet bodembescherming) naar de Tweede Kamer gestuurd. (&lt;span class="italic"&gt;Kamerstukken II 2019/20, 33037, nr. 372)&lt;/span&gt;&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Het van toepassing zijnde wettelijke kader biedt geen aanknopingspunt voor het standpunt van appellante (inschaarder) dat verweerder bij haar het excretieforfait had moeten toepassen van de melkveehouder (uitschaarder) wiens koeien zij in 2015 tijdelijk heeft gehouden. De forfaitere productienorm per melkkoe moet worden vastgesteld door de hoeveelheid op het bedrijf geproduceerde koemelk te delen door het gemiddeld aantal gehouden melkkoeien. Zo heeft verweerder het excretieforfait ook berekend. CBB 06-08-2020, ECLI:NL:CBB:2020:560&lt;/p&gt;&lt;p&gt;Naar het oordeel van het College heeft appellante niet aannemelijk gemaakt dat zij door het fosfaatrechtenstelsel een individuele en buitensporige last draagt. Appellante beschikte op 2 juli 2015 niet over de voor de uitbreiding van haar veestapel vereiste vergunning(en). Appellante is met haar investeringen niet alleen vooruitgelopen op de eerst na de peildatum verkregen Nbw-vergunning, maar die vergunning stelt haar bovendien niet in staat om de beoogde dieraantallen – waarop zij haar investeringen heeft gebaseerd – te houden. CBB 04-08-2020, ECLI:NL:CBB:2020:497&lt;/p&gt;&lt;p&gt;Het beroep op de startersregeling is terecht afgewezen. Het College stelt vast dat appellante het bedrijf op de oude locatie heeft beëindigd en vervolgens heeft verplaatst naar de nieuwe locatie en daar heeft uitgebreid. Van het starten van een nieuw bedrijf is dan ook geen sprake. Een beroep op de knelgevallenvoorziening van art. 72a van het Uitvoeringsbesluit slaagt evenmin nu het veebestand op de oude locatie lager was dan op de nieuwe locatie. Omdat is gebleken dat verweerder bij de vaststelling van het fosfaatrecht van appellante is uitgegaan van onjuiste dieraantallen wordt het fosfaatrecht zelf voorziend hoger vastgesteld. CBB 04-08-2020, ECLI:NL:CBB:2020:494&lt;/p&gt;&lt;p&gt;Een oorzakelijk verband tussen de door appellante aangedragen alternatieve peildatum en het intreden van de buitengewone omstandigheid ontbreekt. Verweerder is, voor wat betreft de dieraantallen, terecht van de door haar gehanteerde alternatieve peildatum uitgegaan. Er is geen voorts geen aanleiding 2018 te hanteren als representatieve melkproductie omdat dit niet aansluit bij de buitengewone omstandigheid. Verweerder is terecht van de melkproductie in 2010 uitgegaan. CBB 04-08-2020, ECLI:NL:CBB:2020:495&lt;/p&gt;&lt;p&gt;De beroepsgrond van appellante dat verweerder ten onrechte heeft nagelaten haar bezwaar aangaande een op haar rustende individuele en buitensporige last te beoordelen slaagt niet. Verweerder heeft, gelet op de manier waarop appellante haar bezwaar heeft ingestoken, uit mogen gaan van de gedachte dat, omdat hij in de beslissing op bezwaar aan het primaire bezwaar tegemoetkomt en de knelgevallenregeling toepast, hij op het subsidiaire bezwaar (de gestelde individuele en buitensporige last) niet meer hoefde te beslissen. Appellante heeft in beroep niet aannemelijk gemaakt dat op haar een individuele en buitensporige last rust. CBB 04-08-2020, ECLI:NL:CBB:2020:496&lt;/p&gt;&lt;p&gt;Beroep tegen het niet-tijdig nemen van het besluit niet-ontvankelijk. Art. 28 van de Dienstenwet en art. 4:20 Awb maken niet dat bij uitblijven beslissing op aanvraag van altijddurende en onvoorwaardelijke ontheffing op grond van art. 38 van de Msw sprake is van een positieve beslissing. In wat appellante heeft aangevoerd bestaat voorts geen grond voor de conclusie dat het in de Msw opgenomen fosfaatrechtenstelsel in strijd is met hogere regelgeving, noch dat dit stelsel een toetsing aan algemene rechtsbeginselen niet kan doorstaan. Het fosfaatrechtenstelsel is niet in strijd met art. 1 van het EP. Voor zover appellante betoogt dat art. 19l van de Nbw onvoldoende is gehandhaafd, staat dat er niet aan in de weg dat de wetgever, gelet op de problemen waarvoor hij zich gesteld heeft gezien, ervoor mocht kiezen een stelsel vorm te geven als vervat in de Msw. Van ongeoorloofde staatssteun is geen sprake. Appellante heeft niet aannemelijk gemaakt dat van een hogere melkproductie moet worden uitgegaan. Niet ten onrechte is een korting van 8,3% opgelegd. Van een individuele en buitensporige last is geen sprake. CBB 04-08-2020, ECLI:NL:CBB:2020:507&lt;/p&gt;&lt;p&gt;Dat uit art. 19l van de Nbw volgt dat een ieder voldoende zorg in acht moet nemen voor de instandhouding van een op grond van die wet aangewezen gebied of een Natura 2000-gebied en een ieder verplicht is om handelingen achterwege te laten waarvan hij weet of redelijkerwijs kan vermoeden dat daardoor nadelige gevolgen kunnen worden veroorzaakt, niet dat het in de Msw opgenomen fosfaatrechtenstelsel buiten toepassing moet worden gelaten. Voor zover appellant betoogt dat art. 19l van de Nbw onvoldoende is gehandhaafd, staat dat er niet aan in de weg dat de wetgever, gelet op de problemen waarvoor hij zich gesteld heeft gezien, ervoor mocht kiezen een stelsel vorm te geven als vervat in de Msw. De individuele melkveehouder is belanghebbende bij dat besluit tot vaststelling van zijn fosfaatrecht; hij is geen belanghebbende bij het besluit tot vaststelling van het fosfaatrecht van een andere melkveehouder en evenmin belanghebbende in een procedure over dat besluit. Het primaire besluit hoefde dan ook niet aan andere melkveehouders bekend te worden gemaakt, terwijl besluiten tot vaststelling van fosfaatrechten van andere melkveehouders niet aan appellante bekend hoefden te worden gemaakt. Van strijd met art. 6 van het EVRM is geen sprake. Appellant heeft niet aannemelijk gemaakt dat het fosfaatrechtenstelsel een individuele en buitensporige last op hem legt. Dat appellant, door de vaststelling van het fosfaatrecht, de aan haar verleende vergunningen niet volledig kan benutten, is daarvoor onvoldoende. CBB 04-08-2020, ECLI:NL:CBB:2020:510&lt;/p&gt;&lt;p&gt;Anders dan verreweg de meeste bedrijven, is appellante al in een vroeg stadium – vanaf 2011 – daadwerkelijk meer koeien te gaan melken. Bovendien heeft zij daarbij niet geschuwd om meer dan haar quotum te produceren en de daaruit voortvloeiende superheffing als aanloopverlies in de bedrijfsstrategie in te calculeren. Die strategie was onmiskenbaar riskant. Dat is ook gebleken toen appellant eind 2014 tijdelijk de strategie moest los laten, omdat de aanloopverliezen te groot dreigden te worden. De door appellante zelf gekozen bedrijfsstrategie is door de invoering van het fosfaatrechtenstelsel slechts in beperkte mate beïnvloed, maar was zodanig riskant dat een relatief kleine tegenvaller tot een structureel verlieslatende exploitatie leidt. Met andere woorden, appellante heeft hoog spel gespeeld en daarbij was haar inzet er op gericht beperkende overheidsmaatregelen vóór te zijn. Ook al staat het een ondernemer als appellante vrij om deze (zeer) riskante bedrijfsstrategie te voeren, de gekozen bedrijfsstrategie en daaruit voortvloeiende investeringsbeslissingen voldoen niet aan de eis van navolgbaarheid. CBB 04-08-2020, ECLI:NL:CBB:2020:498&lt;/p&gt;&lt;p&gt;Appellant heeft niet aannemelijk gemaakt dat het fosfaatrechtenstelsel op hem een individuele en buitensporige last legt. Het uitgangspunt is dat appellant zelf de risico’s draagt die zijn verbonden aan zijn investeringsbeslissingen. Hij kan de nadelige gevolgen van een door hem genomen beslissing om uit te breiden in beginsel niet afwentelen op het collectief. In wat appellante heeft aangevoerd, ziet het College geen aanleiding om hier van dat uitgangspunt af te wijken. CBB 04-08-2020, ECLI:NL:CBB:2020:508&lt;/p&gt;&lt;p&gt;Appellante heeft de uitbreidingsplannen ingezet in september 2013, vooruitlopend op verlening van een Nbw-vergunning (na de peildatum). Deze uitbreidingsbeslissing is, mede bezien in het licht van de afschaffing van het melkquotum en de maatregelen die in verband met die afschaffing te verwachten waren – waarover het College in de uitspraak van 23 juli 2019 (onder 6.7.5.4) heeft geoordeeld – niet navolgbaar. Verzoek om schadevergoeding op grond van art. 8:88 Awb wegens onrechtmatige primaire besluitvorming afgewezen omdat niet aannemelijk is gemaakt dat sprake was van gederfde inkomsten die rechtstreeks voortvloeiden uit het onrechtmatige primaire besluit. CBB 04-08-2020, ECLI:NL:CBB:2020:513&lt;/p&gt;&lt;p&gt;Appellante exploiteert een jongvee-opfokbedrijf. De peildatum viel volgens appellante in een dip in de bedrijfsvoering vanwege de beëindiging van één van de opfokcontracten. In zijn uitspraak van 15 oktober 2019 (ECLI:NL:CBB:2019:489) heeft het College geoordeeld dat in geval een bedrijfscyclus afwijkt van de bedrijfsvoering van een standaard melkveehouderij, er aanleiding kan zijn om aan te nemen dat de toepassing van de peildatum een individuele en buitensporige last oplevert omdat het systeem voor de toekenning van fosfaatrechten, dat uitgaat van een enkele dag als peildatum, geen rekening houdt met die cyclus. Er dient dan wel vastgesteld te kunnen worden hoeveel dieren deel uitmaken van de standaard bedrijfscyclus. Uit de door appellante overgelegde stukken kan dat niet worden afgeleid, aangezien die stukken (rundveestaten) betrekking hebben op een periode waarin de uitbreiding al was ingezet. De stelling ter zitting dat voor 2015 jaarlijks 30-60 dieren werden gehouden heeft appellante niet onderbouwd. Die stelling is bovendien niet consistent met hetgeen daarover in het beroepsschrift is opgemerkt (groei van 13-25 dieren naar 250 dieren) en de omstandigheid dat 30-60 dieren in de uitbreidingsfase pas eind 2015-eind 2016 werden behaald. Het College oordeelt dat geen aanleiding bestaat om aan te nemen dat de toepassing van de peildatum een individuele en buitensporige last oplevert. CBB 04-08-2020, ECLI:NL:CBB:2020:517&lt;/p&gt;&lt;p&gt;Het aantal fosfaatrechten dat aan appellante is toegekend is te laag vastgesteld. Het College is met verweerder van oordeel dat appellante met betrekking tot de verzuiveling ten behoeve van kaas, ijs, boter, karnemelk alsmede de huisverkoop van melk onvoldoende bewijs heeft overgelegd om te kunnen concluderen dat de door haar gestelde 373.862 kg melk daadwerkelijk is geproduceerd. Het beroep slaagt ten aanzien van het eigen gebruik van melk door appellante. Het eigen gebruik van melk ligt 730 kg hoger dan eerder aangenomen, omdat het gezin in 2015 bestond uit vijf personen in plaats van drie. Het aantal fosfaatrechten wordt verhoogd naar 2.113 kg. (was 2085 kg.) CBB 04-08-2020, ECLI:NL:CBB:2020:511&lt;/p&gt;&lt;p&gt;Appellant is er niet in geslaagd bewijs te leveren dat hij een nieuw gestart bedrijf voert. Verweerder heeft terecht geen aanleiding gezien het fosfaatrecht van appellant op grond van art. 72, eerste lid, van het Uitvoeringsbesluit Meststoffenwet te verhogen nu niet wordt voldaan aan alle in art. 72, tweede lid, van het Uitvoeringsbesluit genoemde voorwaarden. CBB 04-08-2020, ECLI:NL:CBB:2020:516&lt;/p&gt;&lt;p&gt;Termijnoverschrijding niet verschoonbaar. Het is de eigen verantwoordelijkheid van appellante als professionele veehouder om al dan niet via een gemachtigde op de hoogte te zijn van de geldende wet- en regelgeving en tijdig een bezwaarschrift in te dienen. Dat zij pas onlangs heeft vernomen van voor haar, naar haar zeggen, belangrijke informatie over deze wet- en regelgeving, is, wat daar verder ook van zij, een omstandigheid die voor haar eigen rekening en risico komt. Hetzelfde geldt voor de omstandigheid dat de gemachtigde van appellante haar niet zou hebben geïnformeerd dat de overdracht niet juist is ingevuld of dat zij bezwaar moest maken tegen de registratie van verweerder. Ook dit betreft de eigen verantwoordelijkheid van appellante. CBB 04-08-2020, ECLI:NL:CBB:2020:512&lt;/p&gt;&lt;p&gt;Het College wil wel aannemen dat appellante door het fosfaatrechtenstelsel financieel stevig wordt geraakt, maar dat alleen is onvoldoende om een individuele en buitensporige last aan te nemen. Hoewel de verplaatsing van het melkveebedrijf wenselijk was, was deze verplaatsing, anders dan appellante heeft aangevoerd, niet gedwongen. Daar komt bij dat appellante fors wilde uitbreiden. Gezien het moment in tijd waarop de beslissing tot verplaatsing en uitbreiding is genomen en het ontbreken van een bedrijfseconomische noodzaak voor een uitbreiding in deze omvang of andere dwingende redenen daartoe, acht het College die beslissing niet navolgbaar. Het feit dat appellante reeds in 2012 een kleine 3 ha grond in de buurt van de boogde nieuwe locatie had aangekocht, maakt dit niet anders. Appellante had ten tijde van haar uitbreidingsplannen een zekere mate van voorzichtigheid kunnen en moeten betrachten en zich moeten realiseren dat de verplaatsing en uitbreiding van het melkveebedrijf meer dan de gebruikelijke ondernemersrisico’s met zich zou brengen. CBB 04-08-2020, ECLI:NL:CBB:2020:523&lt;/p&gt;&lt;p&gt;Appellante voldoet niet aan alle in art. 72a, eerste lid, van het Uitvoeringsbesluit Msw gestelde cumulatieve voorwaarden. Anders dan appellante betoogt, hoefde verweerder geen rekening te houden met de nog niet gerealiseerde uitbreidingen. Geen sprake van een individuele en buitensporige last. De in verband met de bedrijfsverplaatsing gedane investeringen dateren naar zeggen van appellante van na 2 juli 2015. Volgens vaste rechtspraak van het College over investeringen na de peildatum bestaat in die gevallen in beginsel geen ruimte om een schending van art. 1 van het EP aan te nemen. Daar komt bij dat het in dit geval gaat om forse investeringen, die mede zien op een – nagenoeg – verdubbeling van de veestapel, terwijl de noodzaak van een zo omvangrijke uitbreiding niet is gebleken. Dat appellante haar plannen niet eerder heeft kunnen realiseren omdat zij naar haar zeggen moest wachten op de afwikkeling van de onteigeningsprocedure, maakt dit niet anders. Voor zover appellante ter zitting heeft bepleit dat de concrete uitwerking van het stelsel nog niet bekend was op het moment van haar investeringen, overweegt het College dat het risico dat de op 2 juli 2015 genomen productiebeperkende maatregelen het rendement van de investeringen onder druk zou zetten, wel voorzienbaar was. CBB 04-08-2020, ECLI:NL:CBB:2020:520&lt;/p&gt;&lt;p&gt;Het College volgt verweerder in zijn standpunt dat er in het geval van appellante geen sprake was van het starten van een nieuw bedrijf. Op het bedrijf van appellante is reeds eerder een melkveehouderij geëxploiteerd, destijds door [naam 1] en diens broer en vervolgens door enkel [naam 1]. Het bedrijf wordt momenteel geëxploiteerd door [naam 1] en [naam 2]. Op het bedrijf is tot 2010 melk geproduceerd. Dat in de periode 2011 tot aan 2013 geen melk is geproduceerd, maar - zoals ter zitting is aangegeven - ongeveer 5 rosékalveren hobbymatig werden gehouden, doet aan het voorgaande niet af. Voor zover er al in verband met deze hobbymatig gehouden rosékalveren sprake is van een omschakeling van vleesvee naar melkvee betreft het enkel een verandering van de exploitatie. Dit kan niet worden aangemerkt als het starten van een nieuw bedrijf. Verder heeft appellante niet voldaan aan de voorwaarde uit de startersregeling dat wordt beschikt over een voor 2 juli 2015 aan haar verleende omgevingsvergunning voor het oprichten van een bedrijf voor het houden van melkvee of een melding als bedoeld in art. 1.10 van het Activiteitenbesluit Milieubeheer voor het houden van melkvee heeft gedaan. De Hinderwetvergunning kan hiermee niet op één lijn worden gesteld. CBB 04-08-2020, ECLI:NL:CBB:2020:521&lt;/p&gt;&lt;p&gt;Tussen partijen resteert alleen als geschil of appellant op 2 juli 2015 één melkkoe hield. Verweerder gaat daar bij de toepassing van de Regeling fosfaatreductieplan 2017 wel van uit en heeft het referentiegetal dienovereenkomstig aangepast. Ter zitting kon verweerder hierover geen uitleg geven. Daarin ziet het College aanleiding het er voor te houden dat appellant naast het jongvee op 2 juli 2015 één melkkoe hield. Deze beroepsgrond slaagt. Het vervangingsbesluit berust op een verkeerde feitelijke grondslag en is daarmee in strijd met art. 72, derde lid, van het Uitvoeringsbesluit. Het College verhoogt zelf het fosfaatrecht. CBB 04-08-2020, ECLI:NL:CBB:2020:524&lt;/p&gt;&lt;p&gt;Appellante heeft met haar investeringen het risico genomen dat productiviteitsmaatregelen haar beoogde bedrijfsvoering (deels) zouden belemmeren. Die beslissing op dat moment is daarom niet navolgbaar. Dat appellante al in 2009 is begonnen met het maken van plannen voor de bouw van een nieuwe ligboxenstal maakt dat niet anders, nu pas in 2013 uitvoering is gegeven aan die plannen. Dat de bank de uitbreiding (toch) heeft gefinancierd, laat onverlet dat appellante als ondernemer zelf verantwoordelijk blijft voor de door haar genomen uitbreidingsbeslissing. Appellante heeft overtuigend geschetst dat de depressie van [naam 5] een grote impact heeft gehad op de bedrijfsvoering en dat daardoor de voorgenomen groei van de veestapel is belemmerd. De ziekte en het daaropvolgende overlijden van [naam 5] kunnen echter niet afdoen aan het oordeel dat de beslissing tot uitbreiding niet navolgbaar is. CBB 04-08-2020, ECLI:NL:CBB:2020:525&lt;/p&gt;&lt;p&gt;De beslissing van appellante om het bedrijf uit te breiden moet worden gezien als ondernemersbeslissing waaraan risico’s inherent zijn en waarvan appellante in beginsel zelf de nadelige gevolgen draagt. Het College hanteert als uitgangspunt dat de individuele melkveehouder zelf de gevolgen van die risico’s draagt; deze kan hij niet afwentelen op het collectief. In wat appellante heeft aangevoerd ziet het College geen aanleiding om van dit uitgangspunt af te wijken. Zoals het College eerder heeft overwogen speelt bij de navolgbaarheid van de investeringsbeslissing het moment waarop de beslissing wordt genomen een belangrijke rol. Naarmate de beslissing verder in de tijd is gelegen, zal deze minder snel navolgbaar zijn. Appellante had ten tijde van het aangaan van haar verplichtingen in 2012 en 2013 dus een zekere mate van voorzichtigheid moeten betrachten. Het College wil wel aannemen dat de uitbreidingsplannen van appellante vertraging hebben opgelopen door de ziekte en tijdelijke arbeidsongeschiktheid van de vennoot, maar zij had haar plannen in 2013 opnieuw moeten beoordelen naar de omstandigheden van dat moment. Appellante heeft haar plannen echter doorgezet teneinde ook de zoon na het behalen van diens diploma in 2016 fulltime in het bedrijf te laten werken. Op zich zelf acht het College de wens van appellante om de zoon in het bedrijf te betrekken wel begrijpelijk, maar dat neemt niet weg dat moet worden geoordeeld dat de beslissingen van appellante om uit te breiden en die uitbreiding door te zetten, gelet op het moment waarop zij die beslissingen heeft genomen en de mate van uitbreiding met de daarmee gemoeide investeringen, niet navolgbaar zijn. CBB 04-08-2020, ECLI:NL:CBB:2020:493&lt;/p&gt;&lt;p&gt;Vordering tot levering van fosfaatrechten. Eiser procedeert in eigen naam ten behoeve van onbekend gebleven kopers, eiser niet-ontvankelijk, omdat levering niet kan plaatsvinden aan een niet met name genoemde procespartij en fosfaatrechten naar hun aard niet geleverd kunnen worden aan eiser, nu deze geen landbouwer is. Rechtbank Limburg 05-08-2020, ECLI:NL:RBLIM:2020:5692&lt;/p&gt;&lt;p&gt;Het College volgt appellante niet in het betoog dat in haar geval voor de bepaling van de grondgebondenheid moet worden uitgegaan van de feitelijke melkproductie en een daarmee verband houdende lagere fosfaatexcretie. Art. 74, vierde lid, en art. 74, eerste lid, in samenhang met tabel II van Bijlage D, van de Uitvoeringsregeling bieden hiervoor geen ruimte. Deze ruimte ligt, anders dan appellante meent, evenmin besloten in art. 33Ab, vierde lid, van de Msw, gelet op de systematische samenhang van deze bepaling met art. 21b, eerste lid en art. 23, derde lid, van de wet. Het betoog van appellante dat voor haar Jersey-jongvee moet worden uitgegaan van een lagere fosfaatexcretie slaagt evenmin. Verweerder heeft het fosfaatrecht overeenkomstig de ter zake geldende regelgeving vastgesteld. Daarbij zijn de forfaitaire excretienormen uit bijlage D van de Uitvoeringsregeling toegepast. Het fosfaatrechtenstelsel gaat uit van een toekenningssysteem dat mede is gebaseerd op de diergebonden forfaitaire gehalten in bijlage D. Deze forfaits zijn per definitie gegeneraliseerd, omdat de werkelijke waarden van koeras tot koeras variëren. Zoals het College eerder heeft overwogen is het gebruik van gegeneraliseerde, forfaitaire tarieven omwille van de werkbaarheid in de praktijk niet ontoelaatbaar. CBB 11-08-2020, ECLI:NL:CBB:2020:522&lt;/p&gt;&lt;p&gt;Het beroep op de knelgevallenregeling faalt. Het College volgt verweerder in zijn standpunt dat appellant aannemelijk heeft gemaakt dat hij in 2015 ziek was, maar dat appellant niet aannemelijk heeft gemaakt dat hij al sinds 2013 ziek was. De door appellant overgelegde stukken bieden voor dit standpunt geen steun. Als bewijs zijn niet toereikend de verklaringen van de huisarts, cardioloog, zus, veearts en de resultaten van het bevolkingsonderzoek van het UMCG. Enerzijds omdat deze niet kunnen worden aangemerkt als afkomstig van ter zake deskundig te achten personen (zus van appellant, veearts), anderzijds omdat deze onvoldoende inzicht bieden in appellants gezondheidstoestand in augustus 2013, nu hij zich pas in de loop van 2015 tot de huisarts en de cardioloog heeft gewend. CBB 11-08-2020, ECLI:NL:CBB:2020:526&lt;/p&gt;&lt;p&gt;Appellante heeft de bezwaartermijn ruim overschreden en als reden aangegeven niet te beschikken over de kennis om te kunnen begrijpen wat het fosfaatrechtenstelsel voor haar bedrijf betekent. Ter zitting heeft [naam 2] ook aangegeven analfabeet te zijn. Het College ziet hierin geen grond om de termijnoverschrijding verschoonbaar te achten. Uitgangspunt is dat het tot de eigen verantwoordelijkheid van appellante behoort om zorg te dragen voor de behartiging van haar belangen en daartoe de nodige maatregelen te treffen. CBB 11-08-2020, ECLI:NL:CBB:2020:527&lt;/p&gt;&lt;p&gt;Appellante heeft ervoor gekozen het bedrijf gestaag uit te bouwen. Op het moment dat is begonnen met de bouw van ligboxen en een financieringsovereenkomst is gesloten voor de uitbreiding van de stal en het plaatsen van een tweede melkrobot, was voorzienbaar dat productiebeperkende maatregelen zouden kunnen volgen om de fosfaatuitstoot terug te brengen. Geen noodzaak tot uitbreiding gebleken. Geen sprake van een individuele en buitensporige last. Appellante is geen knelgeval als bedoeld in art. 12, tweede lid, van de Regeling. Uitbreiding als zodanig wordt niet aangemerkt als bijzondere omstandigheid. Appellante kan ook niet worden aangemerkt als starter, omdat zij in 2010 is begonnen met melken. CBB 11-08-2020, ECLI:NL:CBB:2020:531&lt;/p&gt;&lt;p&gt;De vernieling van de jongveestal heeft enkel invloed gehad op het aantal stuks gehouden jongvee ouder dan een jaar en niet op het aantal melkkoeien en kalveren. De tekst van art. 23, zesde lid, van de Msw verhindert niet om in zo’n geval gebruik te maken van twee peildata, namelijk één voor de melkkoeien en het jongvee jonger dan een jaar (hier 2 juli 2015) en één voor het jongvee ouder dan een jaar (hier 7 november 2013). De berekening van het fosfaatrecht blijft ook dan gestoeld op het daadwerkelijk (op 2 juli 2015, respectievelijk 7 november 2013) gehouden aantal dieren. Zonder de vernieling van de jongveestal zou appellant zijn jongvee ouder dan een jaar zelf hebben gehouden. De vernieling van de jongveestal dwong hem dat jongvee uit te scharen en de inrichting van het fosfaatstelsel heeft tot gevolg dat hij daardoor de met die dieren samenhangende fosfaatrechten misloopt. De wetsgeschiedenis maakt expliciet duidelijk dat het verlies van het fosfaatrecht als gevolg van die gedwongen uitscharing in de knelgevallenregeling kan worden gecompenseerd. Beroep gegrond. CBB 11-08-2020, ECLI:NL:CBB:2020:528&lt;/p&gt;&lt;p&gt;Appellante voldoet niet aan de voorwaarden voor toepassingen van de knelgevallenregeling als bedoeld in art. 72a, van het Uitvoeringsbesluit vanwege ontbreken causaal verband tussen de bijzondere omstandigheid enerzijds en het tijdelijk houden van minder melkvee op 2 juli 2015 anderzijds. Appellante heeft volgens verweerder niet aannemelijk gemaakt dat het voor haar noodzakelijk was om de veestapel te verkleinen als gevolg van de natuur- en infraprojecten. Beroep op 1 EP slaagt evenmin. Appellant heeft niet voldaan aan zijn bewijslast. Appellante heeft geen inzicht gegeven in de bedrijfseconomische gevolgen van de invoering van het fosfaatrechtstelsel en heeft haar stelling dat zij meer dan andere ondernemers wordt geraakt niet onderbouwd. Er is geen enkel inzicht in de bedrijfsvoering, de financiën, de gestelde investeringen of bijzonderheden van het bedrijf. Dit strookt ook met hetgeen appellante in haar beroepschrift heeft uiteengezet – en voorts ter zitting naar voren heeft gebracht – te weten dat zij geen energie en kosten in deze betreffende onderbouwing heeft willen steken. Toekenning schadevergoeding wegens overschrijding redelijke termijn als bedoeld in art. 6 van het EVRM. CBB 11-08-2020, ECLI:NL:CBB:2020:532&lt;/p&gt;&lt;p&gt;Op de peildatum was geen sprake van een aan appellante verleende omgevingsvergunning voor het oprichten van een bedrijf voor het houden van melkvee of over een door haar ingediende melding als bedoeld in art. 1.10 van het Activiteitenbesluit Milieubeheer voor het houden van melkvee. Gelet hierop voldoet appellante niet aan een van de cumulatieve voorwaarden van art. 72, tweede lid, van het Uitvoeringsbesluit. Op de peildatum beschikte appellante nog niet over alle benodigde vergunningen. Uit de jurisprudentie van het College volgt dat in een dergelijk geval in beginsel geen ruimte is om een individuele en buitensporige last aan te nemen. Daarnaast geldt dat de investeringen van appellante in het bedrijf (ligboxenstal, melkrobots) overwegend zijn gedaan na de peildatum 2 juli 2015. Ingevolge vaste rechtspraak van het College komen deze investeringen geheel voor rekening en risico van appellante, gelet op het kenbaarheid van het fosfaatrechtenstelsel na die datum. Maar ook de investering in de aankoop van vee van maart 2015 is, gezien het tijdstip, mede bezien in het licht van de afschaffing van het melkquotum en de maatregelen die in verband met die afschaffing te verwachten waren, niet navolgbaar. CBB 11-08-2020, ECLI:NL:CBB:2020:537&lt;/p&gt;&lt;p&gt;Anders dan appellante stelt biedt art. 23, vierde lid, van de Msw bij een volledige overname niet de mogelijkheid de fosfaatrechten naar wens en zonder afroming te verdelen. CBB 11-08-2020, ECLI:NL:CBB:2020:538&lt;/p&gt;&lt;p&gt;Beroep op de knelgevallenregeling in verband met dierziekte en bouwwerkzaamheden slaagt niet. De drempel van 5% wordt niet gehaald.. Geen sprake van een individuele en buitensporige last in de zin van art. 1 EP. Beroep ongegrond. CBB 11-08-2020, ECLI:NL:CBB:2020:547&lt;/p&gt;&lt;p&gt;Appellante beschikte op 2 juli 2015 niet over een aan haar verleende omgevingsvergunning voor het oprichten van een bedrijf voor het houden van melkvee of een door haar ingediende melding als bedoeld in art. 1.10 van het Activiteitenbesluit Milieubeheer voor het houden van melkvee. Reeds hierom voldoet appellante niet aan de cumulatieve voorwaarden van de startersregeling. Het College acht de beslissing van appellante om te investeren in de overname van de boerderij van de overleden oom, gelet op het tijdstip daarvan, februari 2015, mede bezien in het licht van de afschaffing van het melkquotum en de maatregelen die in verband met die afschaffing te verwachten waren, niet navolgbaar. Appellante had op het moment van de aankoop van de boerderij een zekere mate van voorzichtigheid kunnen en moeten betrachten en zich moeten realiseren dat deze investering voor haar meer dan de gebruikelijke risico’s met zich zou brengen. CBB 11-08-2020, ECLI:NL:CBB:2020:541&lt;/p&gt;&lt;p&gt;Bij de toepassing van de knelgevallenregeling wordt een vergelijking gemaakt tussen de bedrijfssituatie op het moment van intreden van de buitengewone omstandigheid en de bedrijfssituatie op de peildatum. Daarbij is het aan appellante om aan te tonen wat de alternatieve peildatum moet zijn. In de melding bijzondere omstandigheden heeft appellante 1 januari 2011 opgegeven als datum van ingang van gezondheidsproblemen bij de vennoot. Eerst in beroep heeft appellante aangevoerd dat een datum in 2004 als alternatieve peildatum moet worden gehanteerd, omdat deze vennoot al vanaf 2005 problemen met zijn gezondheid heeft. Appellante heeft echter nagelaten de door haar gewenste peildatum nader te specificeren. Verder heeft appellante met de overgelegde stukken onvoldoende onderbouwd waarom juist naar een alternatieve peildatum in 2004 moet worden gekeken. De invloed van het in 2005 spelende gezondheidsprobleem van de vennoot op de bedrijfsvoering vergt zonder meer een nadere toelichting, die evenwel ontbreekt. Dit zo zijnde komt aan de landbouwtellingsgegevens verder geen zelfstandige betekenis toe. Het College is dan ook van oordeel dat appellante niet heeft aangetoond dat een alternatieve peildatum in 2004 moet worden gehanteerd. CBB 11-08-2020, ECLI:NL:CBB:2020:545&lt;/p&gt;&lt;p&gt;Appellant beschikte op de peildatum van 2 juli 2015 niet over de vereiste NB-vergunning voor het beoogde aantal melkkoeien en jongvee. Hierdoor is in beginsel geen ruimte om aan te nemen dat sprake is van een inbreuk op art. 1 van het EP. Op het moment dat is geïnvesteerd in nieuwe landbouwgrond, was bovendien voorzienbaar dat productiebeperkende maatregelen zouden kunnen volgen om de fosfaatuitstoot terug te brengen. Geen noodzaak tot uitbreiding gebleken. Geen sprake van een individuele en buitensporige last. Appellant is geen knelgeval als bedoeld in art. 12, tweede lid, van de Regeling. Niet voldaan aan de 5%-voorwaarde. Beoogde groei kan niet worden meegenomen bij de knelgevallenregeling. CBB 18-08-2020, ECLI:NL:CBB:2020:556&lt;/p&gt;&lt;p&gt;Beroep op de knelgevallenregeling in verband met dierziekte slaagt niet. De drempel van 5% wordt niet gehaald. De omvang van het geding omvat niet meer dan het beroep op de knelgevallenregeling. De beroepsgrond dat het fosfaatrechtenstelsel een individuele en buitensporige last (IBL) op appellante legt, kan in deze procedure niet (meer) aan de orde komen. CBB 18-08-2020, ECLI:NL:CBB:2020:558&lt;/p&gt;&lt;p&gt;Het fosfaatrechtenstelsel voorziet niet in de mogelijkheid om per 1 januari 2018 het fosfaatrecht van appellant, die geen zelfzuivelaar is, anders vast te stellen (zonder zelfzuivelnorm) dan het fosfaatrecht dat hij krijgt uit (gedeeltelijke) overname op 1 januari 2017 van een beëindigd bedrijf, dat wel een zelfzuivelaar was. Verweerder heeft bij het vaststellen van het fosfaatrecht dan ook terecht de zelfzuivelnorm toegepast. CBB 18-08-2020, ECLI:NL:CBB:2020:557&lt;/p&gt;&lt;p&gt;Verweerder heeft zich terecht op het standpunt gesteld dat niet is gebleken dat de aanleg van de N18 er toe heeft geleid dat appellante op 2 juli 2015 tijdelijk minder melkvee hield of over minder fosfaatruimte beschikte. De knelgevallenregeling van art. 72a, eerste lid, van het Uitvoeringsbesluit is daarom niet van toepassing. Het College volgt verweerder in zijn standpunt dat appellante niet aannemelijk heeft gemaakt dat het fosfaatrechtenstelsel een individuele en buitensporige last (IBL) op haar legt. CBB 18-08-2020, ECLI:NL:CBB:2020:562&lt;/p&gt;&lt;p&gt;Geen individuele en buitensporige last. Van belang is dat appellanten in 2014 hebben geïnvesteerd in de aankoop van een melkveebedrijf om hun droom om een eigen melkveehouderij te exploiteren te verwezenlijken. Op zitting is helder toegelicht waarom appellanten voor zichzelf wilden beginnen. Van een bedrijfseconomische noodzaak of andere dwingende reden voor het doen van die investeringen is echter niet gebleken. Gelet daarop en gezien het moment in tijd waarop de investeringen zijn gedaan gaat de vergelijking van appellanten met de situatie die heeft geleid tot de uitspraak van het College van 23 juli 2019 (ECLI:NL:CBB:2019:301) niet op. Het College acht de investeringsbeslissingen van appellanten, mede bezien in het licht van de afschaffing van het melkquotum en de maatregelen die in verband met die afschaffing te verwachten waren waarover het College in de uitspraak van 23 juli 2019 (onder 6.7.5.4) heeft geoordeeld, niet navolgbaar. Het had voor melkveehouders al vanaf het moment dat bekend werd dat het melkquotum zou worden afgeschaft en bijgevolg een einde zou komen aan de begrenzing van mestproductie voor rundvee, redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Al in 2013 is gewaarschuwd dat (dreigende) overschrijding van het fosfaatproductieplafond kon leiden tot productiebeperkende maatregelen, waaronder dierrechten. Ook daarna zijn in aanloop naar de afschaffing van het melkquotum nog verschillende soortgelijke waarschuwingen vanuit de markt en de overheid gevolgd. Appellanten hadden daarom ten tijde van hun uitbreidingsplannen een zekere mate van voorzichtigheid kunnen en moeten betrachten en zich moeten realiseren dat de uitbreiding voor hen meer dan de gebruikelijke ondernemersrisico’s met zich zou brengen. CBB 25-08-2020, ECLI:NL:CBB:2020:577&lt;/p&gt;&lt;p&gt;Appellante heeft aangegeven dat vijf koeien als categorie 120 waren geregistreerd om de dieren buiten de melkcontrole te houden, maar dat deze dieren tot aan het moment van afvoer werden gemolken. Verweerder is ter bepaling van het aantal melk- en kalfkoeien op de alternatieve peildatum terecht uitgegaan van (de koekaarten in) de CRV-rundveestaat. Het beroep van appellante dat verweerder bij de toepassing van de knelgevallenregeling is uitgegaan van de verkeerde dieraantallen en het verkeerd gemiddelde aantal melk- en kalfkoeien dat appellante in 2012 heeft gehouden slaagt daarom niet. CBB 25-08-2020, ECLI:NL:CBB:2020:576&lt;/p&gt;&lt;p&gt;De omstandigheid dat binnen het stelsel niet is voorzien in een categoriale regeling voor bedrijven, die financiële verplichtingen zijn aangegaan om te kunnen uitbreiden en deze uitbreiding op 2 juli 2015 nog niet volledig hadden gerealiseerd, levert op zichzelf geen strijd op met art. 1 van het EP. Ook is geen sprake van een schending van het eigendomsrecht op het niveau van de regeling. Verder heeft appellante niet aannemelijk gemaakt dat het fosfaatrechtenstelsel een individuele en buitensporige last op haar legt. Appellante heeft in 2014 de uitbreiding van haar bedrijf in gang gezet en wenste te groeien van 45 melk- en kalfkoeien en 35 stuks jongvee naar 106 melk- en kalfkoeien en 80 stuks jongvee. Gezien het moment en de omvang van de uitbreiding en het ontbreken van een bedrijfseconomische noodzaak of andere dwingende redenen voor het doen van die investeringen acht het College die beslissingen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren, niet navolgbaar. CBB 25-08-2020, ECLI:NL:CBB:2020:578&lt;/p&gt;&lt;p&gt;Appellante voldoet niet aan de voorwaarden van art. 72, tweede lid, aanhef en onder a en c, van het Uitvoeringsbesluit, zodat zij op grond van die bepaling niet als nieuw gestart bedrijf kan worden aangemerkt. Beroep op IBL tardief en niet onderbouwd en slaagt niet. CBB 25-08-2020, ECLI:NL:CBB:2020:580&lt;/p&gt;&lt;p&gt;Appellante heeft terecht geen fosfaatrechten gekregen voor het door haar uitgeschaarde jongvee. In het geval van uitgeschaarde dieren gaat het voor toekenning van fosfaatrechten niet om wie de eigenaar was van het melkvee op de peildatum van 2 juli 2015, maar om de feitelijke houder van de dieren. De I&amp;R-registratie is in beginsel leidend. CBB 25-08-2020, ECLI:NL:CBB:2020:579&lt;/p&gt;&lt;p&gt;Het voorlopige oordeel van de rechtbank dat uit de jurisprudentie kan worden afgeleid dat de waarde van de fosfaatrechten aan de opfoknemer toekomt, is in het arrest van 28 april 2020 van gerechtshof Den Bosch (ECLI:NL:GHSHE:2020:1449) bevestigd. De rechtbank is van oordeel dat in het geval van eiser en gedaagde sprake is van opfok. Gedaagde bracht zijn geïnsemineerde vee van een jaar oud bij eiser onder en nam het na negen maanden, terug en bracht aansluitend nieuw jongvee. Daardoor was er continue jongvee van gedaagde op het bedrijf van eiser aanwezig. Van een tijdelijke situatie van inscharing waarin min of meer toevallig op de peildatum vee op zijn bedrijf aanwezig was, was hier geen sprake. Eiser wordt bewijs opgedragen dat bij de koopovereenkomst in 2017 is overeengekomen dat het restantbedrag (voor de fosfaatrechten) verschuldigd is als en voor zover uit de jurisprudentie duidelijk wordt dat de waarde van de fosfaatrechten in zijn geheel aan de opfokker toekomt. Rechtbank Noord-Nederland 02-09-2020, ECLI:NL:RBNNE:2020:2976&lt;/p&gt;&lt;p&gt;Appellante heeft niet aannemelijk gemaakt dat het fosfaatrechtenstelsel op haar een individuele en buitensporige last legt. Het uitgangspunt is dat appellante zelf de risico’s draagt die zijn verbonden aan haar investeringsbeslissingen. Zij kan de nadelige gevolgen van een door haar genomen beslissing om uit te breiden in beginsel niet afwentelen op het collectief. In wat appellante heeft aangevoerd, ziet het College geen aanleiding om hier van dat uitgangspunt af te wijken. Het College acht niet aannemelijk dat de gezondheidssituatie van de moeder en schoondochter bij de beslissing tot omschakeling van varkenshouderij naar melkveehouderij in 2009 een doorslaggevende rol heeft gespeeld. Deze omschakeling lijkt veeleer te zijn ingegeven door bedrijfseconomische motieven. Appellante kan aan art. 33Aa van de Msw niet rechtstreeks het recht ontlenen op omzetting van varkensrechten naar fosfaatrechten. Weliswaar biedt dit artikel de mogelijkheid om bij amvb regels te stellen over het omzetten van een productierecht, maar daaraan heeft de wetgever (vooralsnog) geen invulling gegeven (zie onder meer ook de uitspraken van het College van 9 januari 2019 (ECLI:NL:CBB:2019:5) en 16 juli 2019 (ECLI:NL:CBB:2019:288)). Appellante kan haar varkensrechten wel verkopen en van de opbrengst daarvan fosfaatrechten kopen. CBB 01-09-2020, ECLI:NL:CBB:2020:592&lt;/p&gt;&lt;p&gt;Gebleken is dat verweerder grotendeels meegaat in de stelling van appellante dat haar fosfaatruimte onjuist is vastgesteld. Ten aanzien van perceel X overweegt het College dat het door appellante overgelegde monsteranalyseverslag niet volledig is waardoor het perceel terecht ingedeeld is in categorie hoog. Ten aanzien van perceel X overweegt het College dat het perceel onvolledig is bemonsterd en daarom moet worden ingedeeld in categorie hoog. Naar het oordeel van het College blijkt dat een hoek van het perceel X niet in het analyseverslag is ingetekend. Dit betekent dat het perceel X, ten onrechte, niet volledig is bemonsterd, zoals voorgeschreven in bijlage L behorende bij art. 103a van de Uitvoeringsregeling Msw. Het analyseverslag ten aanzien van het perceel X is derhalve niet geldig. Verweerder heeft derhalve ook het perceel X terecht ingedeeld in categorie hoog. Het beroep van appellante op art. 1 EP slaagt evenmin. In dat verband is van belang dat appellante, ter compensatie voor het afstoten van haar varkenstak, in 2013 en 2015 grote financiële verplichtingen is aangegaan. Zo heeft appellante in 2013 geïnvesteerd in de aankoop van grond en in 2015, vlak voor de peildatum, geïnvesteerd in de realisatie van een nieuwe jongveestal. Gezien het tijdstip waarop de investeringen zijn gedaan acht het College die beslissingen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren waarover het College in de uitspraak van 23 juli 2019 (onder 6.7.5.4) heeft geoordeeld, niet navolgbaar. CBB 01-09-2020, ECLI:NL:CBB:2020:591&lt;/p&gt;&lt;p&gt;Het beroep van appellanten op de knelgevallenregeling faalt. Het College ziet evenwel, evenmin als verweerder, een oorzakelijk verband tussen de door appellanten gestelde oorzaak, de ziekte van [naam 2] (longembolieën) en de veebezetting op 21 januari 2015. Het bestreden besluit is niet in strijd met art. 1 van het EP. Gesteld noch gebleken is dat er een specifieke noodzaak was tot uitbreiding. Verweerder heeft dan ook terecht opgemerkt dat het bedrijf van appellanten niet afwijkt van andere bedrijven die met het oog op het afschaffen van het melkquotum zijn gaan uitbreiden. CBB 01-09-2020, ECLI:NL:CBB:2020:593&lt;/p&gt;&lt;p&gt;Omschakeling van een gemengd bedrijf naar een melkveehouderij, art. 1 EP, geen omzetting van varkensrechten. Beroep ongegrond. CBB 01-09-2020, ECLI:NL:CBB:2020:589&lt;/p&gt;&lt;p&gt;Zoals verweerder terecht, mede onder verwijzing naar de uitspraken van 25 juni 2019, heeft opgemerkt, vallen stierkalveren jonger dan één jaar die niet worden gehouden voor de melkveehouderij niet onder de definitie sub 2 van art. 1, onder kk, van de Msw. De uitzondering voor roodvleesstieren en fokstieren waarop appellant zich beroept ziet alleen op de categorie sub 3 van art. 1, onder kk, van de Msw. Dat blijkt niet alleen uit de precieze tekst van dit artikel, maar ook uit het gegeven dat de uitzondering in de laatste zinsnede sub 3 evident alleen betrekking kan hebben op de sub 3 bedoelde categorie en niet ook op de sub 2 omschreven categorie, omdat zij daar sowieso al niet onder vallen. CBB 01-09-2020, ECLI:NL:CBB:2020:594&lt;/p&gt;&lt;p&gt;Het College stelt vast dat appellante op de peildatum 2 juli 2015 beschikte over een Nbw-vergunning voor het houden van 139 melk- en kalfkoeien en 34 stuks jongvee (op locatie 2). Zoals het College eerder heeft geoordeeld, is in gevallen als het onderhavige, waarin op de peildatum nog niet over alle voor het rechtsgeldig functioneren van de uitbreiding benodigde vergunningen wordt beschikt en op het verkrijgen van een of meer van die vergunningen is vooruitgelopen met het doen van al dan niet omkeerbare investeringsbeslissingen, in beginsel geen ruimte is om aan te nemen dat sprake is van een schending van art. 1 van het EP. Dat, zoals appellante heeft aangevoerd, niet moet worden uitgegaan van een beoogd aantal van 220 melk- en kalfkoeien en 34 stuks jongvee maar van een beoogd aantal van 184 melk- en kalfkoeien en 17 stuks jongvee maakt dat niet anders. Ook voor het houden van dat aantal dieren beschikte appellante op de peildatum niet over de benodigde Nbw-vergunning. Het College ziet in het door appellante aangevoerde geen aanleiding om van dit beginsel af te wijken. CBB 01-09-2020, ECLI:NL:CBB:2020:596&lt;/p&gt;&lt;p&gt;Uit de door appellante overgelegde stukken is gebleken dat zij in de periode van 2012 tot en met 2014 actief heeft gezocht naar bedrijven en locaties waar zij haar melkbedrijf voort zou kunnen zetten. Het College acht het begrijpelijk dat appellante vlak voor en ook na de peildatum niet heeft geïnvesteerd in de verplaatsing van haar melkveebedrijf gelet op de aankondiging en de latere inwerkingtreding van het fosfaatrechtenstelsel. Dat laat echter onverlet dat appellante op geen enkele wijze aannemelijk heeft gemaakt dat zij in de periode vanaf de oplevering van het melkveebedrijf op de oude locatie, op 30 september 2015, tot 19 maart 2019, de datum van het bestreden besluit, nog steeds melkvee wilde gaan houden op een andere locatie. Niet is gebleken dat zij in die periode op zoek is geweest naar een ander bedrijf. Appellante heeft aangevoerd dat een bedrag voor de aankoop van fosfaatrechten niet in schadeloosstelling van € 745.000, - was inbegrepen en dat zij daarom de lasten van investering in een ander bedrijf niet kon dragen. Zij heeft dat echter niet aannemelijk gemaakt. Dat het houden van minder, in dit geval geen, melkvee op de peildatum van tijdelijke aard was, zoals appellante heeft betoogd, is daarom niet gebleken. In dat verband is het College van oordeel dat verweerder zich met juistheid op het standpunt heeft gesteld dat appellante niet voldoet aan de voor de toepassing van art. 72a van het Uitvoeringsbesluit geldende voorwaarde dat als gevolg van de aanleg of onderhoud van publieke infrastructuur sprake is van een tijdelijk lager aantal dieren. Zoals het College eerder heeft overwogen (zie de uitspraak van 18 augustus 2020, (ECLI:NL:CBB:2020:558) ten aanzien van de toepassing van art. 23, zesde lid, van de Msw, gaat het bij de toepassing van art. 72a Uitvoeringsbesluit om een besliscomponent die verweerder behoort te betrekken bij de vaststelling van het fosfaatrecht en dient verweerder, in geval een tijdige melding bijzondere omstandigheden wordt ontvangen na de primaire besluitvorming daarom in beginsel het primaire besluit tot vaststelling van het fosfaatrecht te herzien. De omvang van het geding beperkt zich dan, net als bij de toepassing van art. 23, zesde lid Msw, tot de vraag of verweerder met toepassing van art. 72a van het Uitvoeringsbesluit, het besluit van 3 januari 2018 had moeten herzien. In dit geval heeft verweerder echter geen besluit tot vaststelling van het fosfaatrecht genomen omdat er geen melkvee aanwezig was op de peildatum en moet de tijdige melding bijzondere omstandigheden ook worden aangemerkt als een verzoek om vaststelling van het fosfaatrecht. Voor zover appellante beoogt te betogen dat zij een individuele en buitensporige last draagt, is dit een beroepsgrond die in deze procedure aan de orde kan komen. Appellante heeft deze beroepsgrond echter op geen enkele wijze onderbouwd, zodat deze evenmin slaagt. CBB 01-09-2020, ECLI:NL:CBB:2020:595&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;De Regeling is voorzienbaar. Geen sprake van een individuele en buitengewone last. CBB 04-08-2020, ECLI:NL:CBB:2020:509&lt;/p&gt;&lt;p&gt;Termijn melding bijzondere omstandigheden. Knelgeval. Dierziekte. Gewekte verwachtingen. CBB 04-08-2020, ECLI:NL:CBB:2020:505&lt;/p&gt;&lt;p&gt;Verweerder heeft de door appellante na 1 april 2017 op het bedrijf aangevoerde vrouwelijke vleeskalveren terecht betrokken bij het bepalen van het maandgemiddelde. De door appellante aangevoerde omstandigheden maken niet dat verweerder gebruik had moeten maken van de hardheidsclausule. CBB 04-08-2020, ECLI:NL:CBB:2020:515&lt;/p&gt;&lt;p&gt;Wet bescherming persoonsgegevens: geen inbreuk. CBB 04-08-2020, ECLI:NL:CBB:2020:514&lt;/p&gt;&lt;p&gt;Knelgevallenregeling. Niet aannemelijk gemaakt dat sprake is van een individuele en buitensporige last. CBB 11-08-2020, ECLI:NL:CBB:2020:536. Zie ook: ECLI:NL:CBB:2020:533; ECLI:NL:CBB:2020:536; ECLI:NL:CBB:2020:540; ECLI:NL:CBB:2020:542; ECLI:NL:CBB:2020:544&lt;/p&gt;&lt;p&gt;Bedrijf terecht als niet-grondgebonden aangemerkt, dieraantallen juist vastgesteld. CBB 11-08-2020, ECLI:NL:CBB:2020:535&lt;/p&gt;&lt;p&gt;Omzetting varkenshouderijtak in melkveehouderijtak, fosfaatruimte voor varkens wordt niet meegenomen bij vaststelling referentieaantal, geen individuele buitensporige last, oplegging geldsommen niet onredelijk. CBB 11-08-2020, ECLI:NL:CBB:2020:539&lt;/p&gt;&lt;p&gt;Bedrijfsoverdracht. Beroep gegrond. CBB 11-08-2020, ECLI:NL:CBB:2020:543&lt;/p&gt;&lt;p&gt;Appellante heeft ervoor gekozen om haar bedrijf met eigen aanwas te laten groeien. Op het moment dat een financieringsovereenkomst is gesloten en is begonnen met de bouw van de stal, was voorzienbaar dat productiebeperkende maatregelen zouden kunnen volgen om de fosfaatuitstoot terug te brengen. Er is geen noodzaak tot uitbreiding gebleken. Geen sprake van een individuele en buitensporige last. Op grond van de art. 4:86 en 4:87 van de Algemene wet bestuursrecht is een betalingsverplichting ontstaan. CBB 18-08-2020, ECLI:NL:CBB:2020:568&lt;/p&gt;&lt;p&gt;Verrekening; herberekening geldsommen; geen gebruik gemaakt van de in art. 11 van de Regeling opgenomen voorziening voor het in- en uitscharen van vee; bestraffend karakter heffingen; niet aannemelijk gemaakt dat sprake is van een individuele buitensporige last. CBB 25-08-2020, ECLI:NL:CBB:2020:574&lt;/p&gt;&lt;p&gt;Schadevergoedingsuitspraak, overschrijding redelijke termijn. CBB 25-08-2020, ECLI:NL:CBB:2020:573&lt;/p&gt;&lt;p&gt;Regeling Fosfaatreductieplan 2017, niet voldaan aan voorwaarden knelgevallenregeling, geen toepassing hardheidsclausule, overschrijding redelijke termijn. CBB 01-09-2020, ECLI:NL:CBB:2020:582&lt;/p&gt;&lt;p&gt;Appellante heeft niet aannemelijk gemaakt dat zij als gevolg van de tenuitvoerlegging van de Regeling een individuele en buitensporige last te dragen heeft, zodat sprake is van strijdigheid met art. 1 van het EP. Dat sprake is van twee aparte bedrijfsonderdelen of -locaties is niet van belang bij de beoordeling of appellante een individuele en buitensporige last te dragen heeft. Het bedrijf dient in zijn totaliteit te worden beoordeeld, waarbij inzicht nodig is in al haar bedrijfsmatige gegevens en omstandigheden. Uit de scenariovergelijking in het deskundigenrapport kan niet worden afgeleid dat sprake is van een buitensporige last, alleen al omdat daarbij ten onrechte als uitgangspunt is genomen dat na afschaffing van het melkquotum uitbreiding zonder beperkingen mogelijk zou zijn. Zoals het College eerder ook in het kader van het fosfaatrechtenstelsel heeft geoordeeld (uitspraak van 3 september 2019, ECLI:NL:CBB:2019:380) mist een dergelijk scenario, waarbij voorbij wordt gegaan aan productiebeperkende maatregelen zoals in de Regeling opgenomen, realiteitswaarde. CBB 01-09-2020, ECLI:NL:CBB:2020:588&lt;/p&gt;&lt;p&gt;Dat geen hoogdrachtige runderen konden worden afgevoerd, maakt niet dat sprake was van overmacht. Ook geen sprake van een individuele buitensporige last. Vertraging in het vergunningentraject en bedrijfsopvolging zijn geen bijzondere omstandigheden. Financieel rapport mist realiteitswaarde, want correspondeert niet met de vergunde aantallen. Regeling is niet in strijd met art. 1 van de Nitraatrichtlijn. Regeling beoogt geen uitvoering te geven aan doelstellingen Nitraatrichtlijn, maar beoogt fosfaatproductie terug te brengen om derogatie te behouden. Geen overschrijding redelijke termijn wegens aan appellante toerekenbaar gedrag. CBB 01-09-2020, ECLI:NL:CBB:2020:587&lt;/p&gt;&lt;p&gt;Voorzienbaarheid maatregelen, beroep ongegrond. CBB 01-09-2020, ECLI:NL:CBB:2020:586&lt;/p&gt;&lt;p&gt;Jongveegetal. Opgelegde heffingen zijn niet in strijd met art. 1 EP. CBB 01-09-2020, ECLI:NL:CBB:2020:584; zie ook ECLI:NL:CBB:2020:583&lt;/p&gt;&lt;p&gt;Niet in geschil is dat de vleeskalveren op 11 april 2017 zijn aangevoerd op het bedrijf van appellante. Deze runderen vallen niet onder de in het beleid genoemde uitzondering, waardoor deze runderen onder de werking van de Regeling vallen. Anders dan appellante aanvoert, bestaat er geen grond voor het oordeel dat verweerder de na 1 april 2017 op het bedrijf van appellante aangevoerde vleeskalveren bij de berekening van de geldsommen over de periodes 2 tot en met 5 buiten beschouwing had moeten laten. Verweerder heeft met het hiervoor in 6.1 en 6.2 weergegeven beleid, voor zover de Regeling niet voorzienbaar was voor melkveehouders met een vleesveetak, zoals appellante, een uitzondering gemaakt via art. 13, derde lid, van de Landbouwwet, op grond waarvan hij in door hem te bepalen gevallen of groepen van gevallen tot gehele of gedeeltelijke ontheffing kan overgaan van hetgeen ingevolge de Regeling verschuldigd is. Uit de uiteenzetting onder 6.1 en 6.2 blijkt dat verweerder bewust en weloverwogen een beperkte uitzondering heeft gemaakt voor melkproducerende bedrijven met een vleesveetak. Dat hij geen aanleiding heeft gezien in verdergaande mate van de Regeling af te wijken, is niet onredelijk te achten (vergelijk de uitspraak van het College van 30 juni 2020, ECLI:NL:CBB:2020:429). Het was voor appellante vanaf periode 2 voorzienbaar wat zij moest doen of nalaten om geldsommen op grond van de Regeling te voorkomen. Reeds om die reden hoefde verweerder in hetgeen appellante naar voren heeft gebracht geen aanleiding te zien om de in art. 13, derde lid, van de Landbouwwet neergelegde hardheidsclausule toe te passen. Het betoog faalt. CBB 01-09-2020, ECLI:NL:CBB:2020:585&lt;/p&gt;&lt;p&gt;De Regeling voorziet niet in het verlies van de heffingsbevoegdheid na de intrekking van de beschikking waarmee de heffing is opgelegd. Met het nemen van de primaire besluiten heeft verweerder immers het opleggen van heffingen hervat en daarmee de Regeling met terugwerkende kracht van toepassing verklaard voor appellante. CBB 01-09-2020, ECLI:NL:CBB:2020:590. Zie ook ECLI:NL:CBB:2020:598&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;WOZ waarde varkenshouderij en heffingsmaatstaf onroerendezaakbelastingen gebruiker niet-woning. De heffingsambtenaar maakt de WOZ waarde aannemelijk; hij heeft wat betreft de varkensstallen de kengetallen uit de Taxatiewijzer getoetst aan de hand van regionale verkoopcijfers. Deze geanalyseerde verkoopcijfers bieden voldoende steun voor de kengetallen uit de Taxatiewijzer. De door de heffingsambtenaar gehanteerde methodiek is te meer bruikbaar omdat in zijn analyse ook regionale verkopen zijn betrokken van na de waardepeildatum. De waarde berekend volgens de methodiek in bijlage 4 van de Taxatiewijzer wordt door het hof verworpen; de eenheidsprijs per m² stal bevindt zich op een punt binnen een bandbreedte van ruim € 100 en is niet inzichtelijk. De heffingsmaatstaf voor de onroerendezaakbelastingen gebruiker niet-woning moet worden vastgesteld op ‘de op de voet van hoofdstuk IV van de Wet waardering onroerende zaken voor de onroerende zaak vastgestelde waarde’ verminderd met de waarde van de woondelen. Hof verwijst naar zijn uitspraak van 19 juli 2018, ECLI:NL:GHSHE:2018:3063 en het arrest van de Hoge Raad van 3 juni 2016, ECLI:NL:HR:2016:1040. Voor de zogenaamde ‘procentuele benadering’ zoals bepleit door de heffingsambtenaar en gevolgd door de rechtbank is in de wet, wetsgeschiedenis noch jurisprudentie steun te vinden. Hof Den Bosch, 16-07-2020, ECLI:NL:GHSHE:2020:2245&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Wie interesse heeft in de ideeën van de Tweede Kamer over de video-landbouwraad van 8 ju7ni, leze het verslag van een schriftelijk overleg: &lt;span class="italic"&gt;Kamerstukken II&lt;/span&gt; 2019/20, 21501-32, nr. 1238.&lt;/p&gt;&lt;h2&gt;Diversen&lt;/h2&gt;&lt;h4&gt;Tractor&lt;/h4&gt;&lt;p&gt;Ongeval waarbij tractor over bromfietser heenreed bij naar links afslaan. Onvoldoende gekeken of de weg vrij was. Ernstige verkeersfout, maar onvoldoende voor schuld in de zin van art. 6 WVW, dus vrijspraak. Wel veroordeling voor art. 5 WVW (gevaarzetting), maar geen straf of maatregel opgelegd. Rechtbank Zeeland-West-Brabant 06-08-2020, ECLI:NL:RBZWB:2020:3616&lt;/p&gt;&lt;h4&gt;Demonstratie&lt;/h4&gt;&lt;p&gt;De voorzieningenrechter oordeelt dat er geen reden is om het besluit te schorsen van de Veiligheidsregio IJsselland om Farmers Defence Force te verbieden te demonstreren met landbouwvoertuigen. Rechtbank Overijssel 15-07-2020, ECLI:NL:RBOVE:2020:2419&lt;/p&gt;</content><legacyfootnotes/><footnotes><footnote/></footnotes><auteurs/><published>2020-10-02 09:05:09</published><modified>2020-10-02 10:17:38</modified><editiondate>2020-10-02</editiondate><htmlpath>https://denhollander.info/artikel/16316</htmlpath></article>
</articles></edition>
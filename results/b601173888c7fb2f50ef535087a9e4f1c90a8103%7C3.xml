<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1995</searchword><id>5015</id><udhid>UDH:TvAR/5015</udhid><titel>Schrijver / Produktschap voor Zuivel (TvAR 1995/4754)</titel><searchwords><searchword>TvAR 7/1995</searchword><searchword>TvAR 1995/4754</searchword><searchword>UDH:TvAR/5015</searchword></searchwords><attachments><attachment><name>1995_nr 7_Rechtspraak_4754.pdf</name><extention>pdf</extention><url>https://denhollander.info/download/4955/ci</url></attachment></attachments><inleiding>Verordening (EEG) nr. 857/84, art. 3bis; Verordening (EEG) nr. 3950/92, art. 11; &#13;
Verordening (EEG) nr. 536/93, art. 2; &#13;
Beschikking superheffing 1993, art. 9; &#13;
Beschikking superheffing SLOM-deelnemers&#13;
&#13;
Verzoek om voorlopige voorziening inzake vaststelling maximaal toegestane vetgehalte (m.t.v.) van melk, geleverd door ex-Slom-deelneemster, wier melkproduktie in april 1992 is hervat. Verweerder heeft verzoeksters m.t.v., na aanvankelijke registratie op basis van het in de eerste 12 maanden na hervatting van de melkproduktie gerealiseerde vetgehalte, met een beroep op art. 2, lid 1, sub d van Verordening (EEG) nr. 536/93 verlaagd.&#13;
Naar het oordeel van de Voorzitter moet aan beide in deze uitzonderingsbepaling omschreven voorwaarden zijn voldaan, wil daaraan toepassing kunnen worden gegeven en is dat in het onderhavige geval ten onrechte gebeurd omdat aan één van deze voorwaarden, te weten dat de (melk)referentiehoeveelheid volledig uit de nationale reserve afkomstig moet zijn, niet is voldaan. Volgt schorsing.</inleiding><content>Uitspraak op de voet van het bepaalde bij arti-kel 65 van de Wet administratieve rechtspraak bedrijfsorganisatie in de zaak van:&#13;
J.G.A. Schrijver-Groote Stroek wonende te&#13;
Raalte, verzoekster,&#13;
gemachtigden: G.A.M. Schrijver en W. Klein-&#13;
langevelsloo,&#13;
tegen&#13;
het Produktschap voor Zuivel, zetelend te Rijswijk, verweerder, gemachtigde: mr. F.G.P. Diermanse.&#13;
1. Het verloop van de procedure&#13;
Bij brief van 2 november 1993 heeft verweer-der verzoekster geïnformeerd omtrent het maximaal toegestane vetgehalte, behorend bij de haar op grond van de Beschikking super-heffing SLOM-deelnemers (hierna: BSD) toe-gewezen specifieke referentiehoeveelheid (melk).&#13;
Tegen de in deze brief vervatte mededeling heeft verzoekster bij brief van 23 november 1993 bij verweerder een bezwaarschrift inge-diend.&#13;
Voorts heeft zij de Voorzitter van het Col-lege bij een op 29 november 1993 door deze ontvangen brief kennelijk beoogd te verzoe-ken de mededeling van 2 november 1993 te schorsen en bij wege van voorlopige voorzie-ning te bepalen dat verzoekster bij de betaling van superheffing dient te worden behandeld als ware aan de haar toegewezen referentie-hoeveelheid een maximaal toegestaan vetge-halte van 7,05% verbonden.&#13;
Verweerder heeft op 7 en 8 december 1993 op de zaak betrekking hebbende stukken overgelegd.&#13;
Het verzoek om een voorlopige voorzie-ning is behandeld ter openbare terechtzitting van 9 december 1993, waar partijen bij ge-machtigde zijn verschenen en hun standpunt nader hebben toegelicht.&#13;
2. De vaststaande feiten&#13;
Op grond van de gedingstukken en het ver-handelde ter terechtzitting staan de volgende feiten en omstandigheden ten processe vast.&#13;
- Aan verzoekster is, bij besluit van 11 no- vember 1991, en voor een periode die eindig de op 30 juni 1993, een voorlopige specifieke referentiehoeveelheid van 32 040 kg op grond van de BSD toegewezen. Daarbij is haar on- der meer meegedeeld dat:&#13;
- het maximaal toegestane vetgehalte (ook wel genoemd: representatief vetgehalte en re- ferentievetgehalte; hierna m.t.v.) zou worden vastgesteld over de leveringen in de periode van 12 maanden, te rekenen vanaf het tijdstip van aanvang van de leveringen; en&#13;
- de voorlopige toewijzing eerst dan defi- nitief zou worden, wanneer verzoekster uiter- lijk 30 juni 1993 zou hebben aangetoond dat door haar in een aaneensluitende periode van 12 maanden in het tijdvak, dat eindigde op 30 juni 1993, tenminste 80% van de voorlopige toewijzing ook daadwerkelijk zou zijn gepro- duceerd en geleverd.&#13;
- Verzoekster heeft de melkleveranties aan haar zuivelfabriek (Salland B.V. te Dalfsen; hierna Salland) in april 1992 hervat. - Bij brief van 21 april 1993 heeft ver weerder verzoekster - kennelijk in afwachting&#13;
van nadere gegevens van verzoeksters zuivel-fabriek - onder meer meegedeeld dat op haar naam, over zowel de heffingsperiode 1992/1993 als die van 1993/1994, een m.t.v., behorend bij haar melkreferentiehoeveelheid, van 4,00% - bij benadering het landelijk ge-middeld m.t.v. - staat geregistreerd.&#13;
- Op 4 juni 1993 heeft verzoekster op het daartoe strekkende meldingsformulier ver- klaard de produktie en de afleveringen te heb ben hervat op 1 april 1992 en in de periode van 10 mei 1992 tot en met 10 mei 1993 27 347 kg melk te hebben geproduceerd en afgeleverd.&#13;
Ter staving van deze gegevens heeft zij bij die gelegenheid onder meer overgelegd:&#13;
- een overzicht van de in de periode april&#13;
1992 tot en met mei 1993 geleverde melk, in- clusief het vetgehalte daarvan;&#13;
- kopieën van de tweewekelijkse melkafre- keningen van Salland over dezelfde periode.&#13;
In een begeleidend schrijven, gedateerd 30 mei 1993, heeft verzoekster onder meer ver-klaard te rekenen 'op een spoedige definitieve toewijzing tegen 7,05% vet'.&#13;
- Bij brief van 22 juni 1993 heeft Salland verweerder onder meer meegedeeld dat het vetgehalte van de door verzoekster over de eerste 12 maanden na hervatting, op 4 april 1992, van de melkleverantie 6,87% bedraagt.&#13;
- Bij brief van 9 juli 1993 heeft verweer der verzoekster meegedeeld dat de registratie van het m.t.v., behorend bij verzoeksters melkreferentiehoeveelheid, voor de heffings- periode 1993/1994 is gewijzigd van 4% in 6,87%.&#13;
- Bij brief van 15 juli 1993 heeft Salland verweerder verzocht het toegewezen m.t.v. te wijzigen van 6,87% in 7,05%, omdat de eer ste melkleverantie niet op 4 april 1992, maar op 1 april 1992 zou hebben plaatsgevonden.&#13;
- Bij brief van 6 augustus 1993 heeft ver weerder verzoekster meegedeeld voormelde registratie van 9 juli 1993 te wijzigen conform het verzoek van 15 juli 1993.&#13;
- Bij besluit van 10 september 1993 is ver zoekster naar aanleiding van haar melding van 6 juni 1993 meegedeeld dat de op 11 no- vember 1991 voorlopige toegewezen melkre- ferentiehoeveelheid is omgezet in een definitieve.&#13;
- Bij de hierna in rubriek 3 van deze uit spraak weergegeven brief van 2 november&#13;
1993 heeft verweerder verzoekster nader geïnformeerd omtrent het aan haar referentie hoeveelheid verbonden m.t.v.&#13;
- Deze brief is voor Salland aanleiding ge- weest verzoekster bij brief van 23 november 1993 onder meer mee te delen vanaf 4 decem- ber 1993 geen melk meer van verzoekster af te nemen, aangezien verzoekster de haar toe gewezen referentiehoeveelheid voor de hef- fingsperiode 1993/1994, rekening houdend met de inhoud van voormelde brief van 2 no- vember 1993, al heeft overschreden en Sal- land aansprakelijk is voor de af te dragen superheffing.&#13;
- Bij brief van 23 november 1993 heeft verzoekster bij verweerder bezwaar gemaakt tegen de in diens brief van 2 november 1993 vervatte mededeling.&#13;
3. De mededeling van 2 november 1993&#13;
Bij de brief van 2 november 1993 heeft ver-weerder verzoekster als volgt meegedeeld:&#13;
'Hierbij delen wij u het volgende mede.&#13;
In verordening (EEG) nr. 536/93 van de commissie is in artikel 2, lid 2 een specifieke bepaling opgenomen voor producenten die een volledig nieuw quotum toegekend hebben gekregen en die na 1 april 1992 met melkle-veranties zijn begonnen. Deze bepaling houdt in dat het gemiddelde vetgehalte van de melk die tijdens de eerste twaalf maanden van de activiteit wordt geleverd als maximaal toege-staan vetgehalte behorend bij het fabrieksquo-tum moet worden vastgesteld voor deze veehouders.&#13;
Dit vetgehalte mag echter niet hoger zijn dat het nationaal gemiddelde vetgehalte van de in de lidstaat in de referentieperiode van twaalf maanden verzamelde melk, tenzij de producent elk jaar bewijst dat hij in zijn vee-beslag meikrassen houdt waarvoor het aan-houden van een hoger vetgehalte gerechtvaar-digd is, daar anders het representatieve vetgehalte op het nationaal gemiddelde gehalte van de in de lid-staat in de referentieperiode van twaalf maanden verzamelde melk wordt vastgesteld.&#13;
Wij zijn bezig om deze regels uit te werken naar de Nederlandse uitvoeringspraktijk. Wij zullen daar zo spoedig mogelijk nadere be-kendheid aan geven.&#13;
Aangezien u, volgens onze informatie valt binnen de categorie veehouders die voor het eerst na 1 april 1992 melk hebben geleverd, menen wij er goed aan te doen u van het bo-venstaande op de hoogte te stellen. U dient er rekening mee te houden dat bij de berekening van de heffing na afloop van de heffingsperi-ode geen rekening wordt gehouden met een bovengemiddelde maximaal toegestaan vetge-halte als de koeien die dat hoge vetgehalte kunnen geven inmiddels zijn afgestoten.&#13;
Wij vertrouwen u hiermede in dit stadium voldoende te hebben geïnformeerd.'&#13;
Waar in de brief wordt verwezen naar 'ar-tikel 2, lid 2', wordt kennelijk bedoeld artikel 2, eerste lid, onder d, van Verordening (EEG) nr. 536/93 van de Commissie van 9 maart 1993 (Pb. EG nr. 57).&#13;
4. De argumenten van verzoekster Verzoekster heeft de volgende argumenten -in de kern samengevat - aangevoerd.&#13;
4.1. Verzoekster zich primair op het standpunt gesteld dat verweerder buiten zijn bevoegdhe- den is getreden door verzoeksters m.t.v. lager vast te stellen, terwijl de toepasselijk geachte bepaling van Verordening (EEG) nr. 536/93 in Nederland nog niet in (gepubliceerde) uit voeringsregelgeving is omgezet.&#13;
Verzoekster kende deze bepaling nog niet eens en mocht er daarom van uitgaan dat de basisregel - het m.t.v. is het gemiddelde vet-gehalte van de in de eerste 12 maanden na hervatting van de melkproduktie geleverde melk - op haar van toepassing is.&#13;
4.2. Subsidiair heeft verzoekster zich op het standpunt gesteld dat zij niet behoort tot de categorie gevallen, die ingevolge het bepaalde bij artikel 2, eerste lid, onder d, van Verorde- ning (EEG) nr. 536/93 in aanmerking behoren te komen voor een lager m.t.v. dan waarop zij aanspraak kunnen ontlenen ingevolge het be- paalde bij artikel 2, eerste lid, eerste volzin.&#13;
In de eerste plaats beschikt zij niet over een 'volledig uit de nationale reserve afkom-stige referentiehoeveelheid'. De specifieke re-ferentiehoeveelheden van producenten als verzoekster, die zijn toegewezen ingevolge Verordening (EEG) nr. 1639/91 van de Raad van 13 juni 1991 (Pb. EG nr. L 150, blz. 35), zijn immers voor een deel afkomstig uit de communautaire reserve.&#13;
In de tweede plaats behoort zij niet tot de groep producenten 'die na 1 april 1992 met hun activiteit zijn begonnen'. Onder het be-grip 'activiteit' dient kennelijk meer te wor-den verstaan dan het beperkte begrip 'leverantie', terwijl zij kan aantonen dat zij al eind maart 1992 melkgevende koeien heeft gekocht. Voor zover onder 'activiteit' toch 'leverantie' dient te worden verstaan, stelt verzoekster zich op het standpunt dat zij die op 1 april 1992, en dus niet na 1 april 1992 heeft hervat. Blijkens zijn schrijven van 6 au-&#13;
gustus 1993 gaat ook verweerder van deze da-tum (1 april 1992) uit.&#13;
4.3. Een spoedeisend belang bij de gevraagde voorlopige voorziening is gelegen in de om-standigheid dat haar zuivelfabriek, zoals blijkt uit de brief van 23 november 1993 aan ver-zoekster, kennelijk uitgaat van de juistheid van de mededeling van 2 november 1993, de financiële positie van verzoekster blijkens een overgelegd accountantsrapport voorts niet zo-danig is dat zij de melkleverantie tot 1 april 1994 kan staken, en verzoeksters bank ten-slotte niet bereid is een garantie te stellen.&#13;
5. Het verweer&#13;
Verweerder heeft ter zake van de door ver-zoekster naar voren gebrachte argumenten het volgende - samengevat weergegeven - ver-weer gevoerd.&#13;
5.1. Anders dan wellicht uit de brief van 2 no- vember 1993 zou kunnen worden afgeleid, is de totstandkoming van nadere nationale regel geving ter uitvoering van artikel 2, eerste lid, onder d, van Verordening (EEG) nr. 536/93 volgens verweerder niet nodig. Artikel 9 van de Beschikking superheffing 1993 (Stc. nr. 60) biedt voldoende grondslag voor het ne- men van een beslissing als de onderhavige.&#13;
5.2. Artikel 2, eerste lid, onder d, van Veror- dening (EEG) nr. 536/93 is wel van toepas sing op producenten met een specifieke (SLOM-)referentiehoeveelheid als verzoek ster. Ook al zijn deze referentiehoeveelheden deels afkomstig uit de communautaire reser- ve, uiteindelijk zijn zij overgedragen aan de nationale reserves van de lid-staten en daaruit verdeeld. Dit standpunt vindt bevestiging in een schrijven van de zijde van de Europese Com-missie van 16 november 1993 omtrent de uit-leg van voormelde bepaling, waarin ook de zgn. Slommers worden genoemd.&#13;
Onder 'activiteit' dient te worden verstaan '(melk)leverantie aan de zuivelfabriek'. In het geval van verzoekster is die hervat op 4 april 1992, dus na 1 april 1992. Verweerder was aanvankelijk uitgegaan van de mededeling van Salland van 15 juli 1993 dat de eerste le-verantie op 1 april 1992 had plaatsgevonden, maar deze mededeling bleek betrekking te hebben op de eerste melkgift in de melktank. Bewijs voor de stelling dat de leverantie aan Salland op 1 april 1992 is hervat, ontbreekt. 6. De beoordeling van het verzoek&#13;
6.1. Ingevolge het bepaalde bij artikel 65, eer ste lid, van de Wet administratieve recht spraak bedrijfsorganisatie (hierna: Wet arbo) kan in alle zaken, waarin het belang van de verzoeker een onverwijlde voorziening bij voorraad vordert, deze bij met reden omkleed verzoekschrift in afwachting van de beslissing in de hoofdzaak, dan wel tijdens de behande- ling van een beroep- of bezwaarschrift indien van het besluit op het beroep of bezwaar be- roep op het College open zal staan, aan de Voorzitter van het College een voorlopige voorziening vragen.&#13;
6.2. Naar het oordeel van de Voorzitter be- helst de brief van 2 november 1993 de mede deling van het besluit tot intrekking van het besluit van 6 augustus 1993, waarbij de regi- stratie van het m.t.v., behorend bij verzoek sters referentiehoeveelheid voor de heffings- periode 1993/1994, overeenkomstig haar verzoek was gewijzigd in 7,05%. Niet in ge schil is dat producenten als verzoekster be- lang hebben bij registratie van een hoog m.t.v., aangezien daarmee, wanneer uiteinde lijk in enige heffingsperiode een lager vetge- halte wordt gerealiseerd, meer melk heffing- vrij kan worden geleverd dan de (melk) referentiehoeveelheid, uitgedrukt in kg, toe laat. Voormelde intrekking dient naar het oor-deel van de Voorzitter dan ook te worden aan-gemerkt als besluit in de zin van artikel 4, tweede lid, onder a, van de Wet arbo, waar-door verzoekster rechtstreeks in haar belang is getroffen en waartegen - gelet op het bepaal-de bij artikel 32a, eerste lid, van dezelfde Wet - bezwaar bij verweerder kan worden ge-maakt en - vervolgens - beroep bij het Colle-ge kan worden ingesteld.&#13;
6.3. Onderzocht zal derhalve dienen te wor- den of plaats is voor het oordeel dat verzoek ster, hangende de beslissing op het ingediende bezwaarschrift, door onverkorte uitvoering van het bestreden besluit onevenredig wordt benadeeld in verhouding tot de met die uit voering te dienen belangen. Dienaangaande overweegt de Voorzitter als volgt.&#13;
6.4. Het gaat in deze zaak om de uitleg van met name artikel 2 van Verordening (EEG) nr. 536/93. Deze bepaling luidt - voor zover thans van belang - als volgt: ' 1. De kenmerken van de melk, waaronder het vetgehalte, die als representatief in de zin van artikel 11 van Verordening (EEG) nr. 3950/92 worden beschouwd, zijn die welke bij de op&#13;
31 maart 1993 beschikbare individuele refe-rentiehoeveelheid behoren.&#13;
Bij wijziging van de individuele referentie-hoeveelheid gelden de volgende bepalingen:&#13;
(...)&#13;
d) voor producenten die over een volledig uit de nationale reserve afkomstige referentie-hoeveelheid beschikken en die na 1 april 1992 met hun activiteit zijn begonnen, geldt als re-presentatief vetgehalte van de melk het ge-middelde vetgehalte van de melk die tijdens de eerste twaalf maanden van hun activiteit wordt geleverd. Het representatieve vetgehalte mag echter niet hoger zijn dan het nationale gemiddelde vetgehalte van de in de Lid-Staat in de referentieperiode van twaalf maanden verzamelde melk, tenzij de producent elk jaar bewijst dat hij in zijn veebeslag meikrassen houdt waarvoor het aanhouden van een hoger vetgehalte gerechtvaardigd is, daar anders het representatieve vetgehalte op het nationale ge-middelde gehalte van de in de Lid-Staat in de referentieperiode van twaalf maanden verza-melde melk wordt vastgesteld.&#13;
2. Om de in artikel 3 bedoelde eindafreke-ning van de heffing op te stellen, wordt voor elke producent het gemiddelde vetgehalte van de door hem geleverde melk en/of melkequi-valenten vergeleken met het representatieve vetgehalte waarover hij beschikt:&#13;
- indien een positief verschil wordt gecon stateerd, wordt de geleverde hoeveelheid melk of melkequivalent verhoogd met 0,18% voor elke 0,1 gram melkvet meer per kilo gram melk;&#13;
- indien een negatief verschil wordt gecon stateerd, wordt de geleverde hoeveelheid melk of melkequivalent verminderd met 0,18% voor elke 0,1 gram melkvet minder per kilogram melk.' Aan deze bepaling dient verweerder inge-volge het bepaalde bij artikel 9 van de Be-schikking superheffing 1993 uitvoering te geven, althans voor zover het gaat om de vast-stelling van het m.t.v.&#13;
Verordening (EEG) nr. 536/93 strekt tot wijziging en vervanging van Verordening (EEG) nr. 1546/88 en, voor wat betreft artikel 2 voormeld, tot uitvoering van artikel 11 van Verordening (EEG) nr. 3950/92 van de Raad van 28 december 1992 (Pb. EG nr. L 405). Bij laatstvermelde Verordening is gewijzigd en vervangen Verordening (EEG) nr. 857/84. 6.5. Artikel 2 van Verordening (EEG) nr. 536/93 heeft rechtstreekse werking in alle Lid-Staten, hetgeen wil zeggen dat omzetting of nadere uitvoeringsregelgeving op nationaal niveau niet is vereist. Het primaire betoog van verzoekster faalt derhalve. 6.6. Aan de orde is vervolgens de vraag of verzoekster - aan wie een specifieke (SLOM)-referentiehoeveelheid is toegekend op grond van het bij Verordening (EEG) nr. 1639/91 gewijzigde artikel 3bis van Verordening (EEG) nr. 857/84 - behoort tot de in artikel 2, eerste lid, onder d, van Verordening (EEG) nr. 536/93 omschreven categorie producenten.&#13;
Naar het oordeel van de Voorzitter volgt uit de bewoordingen van deze bepaling dat voldaan moet zijn aan zowel de voorwaarde betreffende de herkomst van de referentiehoe-veelheid als de voorwaarde betreffende het tijdstip van aanvang van de 'activiteit', wil het m.t.v. - in afwijking van de in de eerste alinea van het eerste lid vervatte hoofdregel - kun-nen worden onderworpen aan het regime van de tweede volzin van het onder d vermelde. Nu het hier om een afwijking van een hoofd-regel gaat, dient deze bepaling restrictief te worden geïnterpreteerd.&#13;
Met betrekking tot de eerste voorwaarde overweegt de Voorzitter als volgt.&#13;
Vaststaat dat, ingevolge het bepaalde bij Verordening (EEG) nr. 1639/91 van de Raad van 13 juni 1991 (Pb. EG nr. L 150, blz. 29) en Verordening (EEG) 2061/91 van de Com-missie van 12 juli 1991 (Pb EG nr. L 187), de gegarandeerde hoeveelheid van onder meer Nederland met het oog op de uitvoering van artikel 3bis voormeld voor de heffingsperiode 1991/1992 is aangevuld vanuit de communau-taire reserve. Enige aanwijzing, dat deze ver-hoging niet mocht worden of niet is gebruikt voor de toewijzing van specifieke referentie-hoeveelheden als die aan verzoekster, ont-breekt. De enkele omstandigheid dat ingevolge Verordening (EEG) nr. 1639/91 specifieke referentiehoeveelheden, die voor-dien in bepaalde situaties terug dienden te gaan naar de communautaire reserve, voor-taan terug dienden te gaan naar de nationale reserve, kan niet als zodanige aanwijzing wor-den aangemerkt, nu die verandering dient te worden beschouwd in het licht van de invoe-ring, bij dezelfde Verordening en met het oog op het tegengaan van een verstoring van het evenwicht op de zuivelmarkt, van de moge-lijkheid voor Lid-Staten om ten behoeve van de toewijzing van specifieke (SLOM-)refe-rentiehoeveelheden voortaan een nationale re-serve op te bouwen. De brief van de Commissie van 16 november 1993 kan al&#13;
evenmin als aanwijzing in voormelde zin gel-den, reeds omdat deze brief, voor zover de ca-tegorie SLOM-producenten erin wordt genoemd, uitsluitend betrekking heeft op de in artikel 2, eerste lid, onder a en b, van Ver-ordening (EEG) nr. 536/93 omschreven -voor de toepassing van het bepaalde onder d irrelevante - situaties.&#13;
Onder die omstandigheden kan de conclu-sie geen andere zijn, dan dat verweerder ten onrechte heeft geoordeeld dat de aan verzoek-ster toegewezen specifieke referentiehoeveel-heid 'volledig uit de nationale reserve afkomstig' is en dat het m.t.v., behorend bij verzoeksters referentiehoeveelheid, bepaald dient te worden aan de hand van de in de eer-ste alinea van het eerste lid van artikel 2 van Verordening (EEG) nr. 536/93 vervatte hoofd-regel, ingevolge waarvan dient te worden be-schouwd als m.t.v., het vetgehalte dat bij de op 31 maart 1993 beschikbare referentiehoe-veelheid behoort. Op grond van de in de hef-fingsperiode 1992/1993 geldende regel, vervat in artikel 12, eerste lid, tweede alinea, derde gedachtenstreepje, van Verordening (EEG) nr. 1546/88, brengt dit mee dat de eer-ste 12 maanden van produktie bepalend zijn voor de vaststelling van het m.t.v.. De subsi-diaire grief van verzoekster treft derhalve doel. Of in het onderhavige geval is voldaan aan de tweede voorwaarde van artikel 2, eer-ste lid, onder d, van Verordening 536/93, be-hoeft, gelet op het vorenoverwogene, niet meer te worden onderzocht. 6.7. In die omstandigheden moet worden aangenomen dat er een reële kans bestaat dat het College te zijner tijd, rechtdoende in de hoofdzaak indien het bezwaar ongegrond wordt verklaard en verzoekster daartegen beroep instelt, zal oordelen dat het besluit van 6 augustus 1993 ten onrechte bij het bestreden besluit is ingetrokken.&#13;
Nu de aanwezigheid van een spoedeisend belang bij de gevraagde voorlopige voorzie-ning door verweerder niet is betwist en door verzoekster ook overigens voldoende aanne-melijk is gemaakt, is er aanleiding tot het tref-fen van na te melden voorlopige voorziening.&#13;
7. Beslissing&#13;
De Voorzitter:&#13;
- schorst verweerders besluit van 2 no-vember 1993 totdat onherroepelijk op het be-zwaarschrift van verzoekster is beslist danwei totdat de procedure anderszins tot een einde is gekomen;&#13;
- bepaalt dat verzoekster voor de betaling van superheffing over de heffingsperiode 1993/1994 en volgende dient te worden be handeld met inachtneming van het in ver weerders besluit van 6 augustus 1993 gestelde;&#13;
- gelast dat verweerder het door verzoek ster gestorte griffierecht ad f 40,- aan ver zoekster vergoedt;&#13;
- wijst af hetgeen overigens is gevorderd.</content><legacyfootnotes/><footnotes><footnote/></footnotes><auteurs/><published>1995-07-01 00:00:00</published><modified>1993-12-16 00:00:00</modified><editiondate>1995-07-01</editiondate><htmlpath>https://denhollander.info/artikel/5015</htmlpath></article>
</articles></edition>
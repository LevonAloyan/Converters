<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1996</searchword><id>5822</id><udhid>UDH:TvAR/5822</udhid><titel>Gronden voor publiekrechtelijke bedrijfsorganisatie in de agrarische sector. Preadvies voor de Vereniging voor Agrarisch Recht</titel><searchwords><searchword>TvAR 4/1996</searchword><searchword>UDH:TvAR/5822</searchword></searchwords><attachments><attachment><name>1996_nr 4_Artikel_HirschBallin.pdf</name><extention>pdf</extention><url>https://denhollander.info/download/5753/ci</url></attachment></attachments><inleiding>'Ik geloof, dat er niets groters denkbaar is, dan wanneer men verantwoordelijkheid leert krij-gen.' (A.S. Talma tijdens de christelijk sociale conferentie in 1905, geciteerd bij P.AJ.M. Steenkamp, De gedachte der bedrijfsorganisatie in protestants christelijke kring, diss. Tilburg 1951, blz. 192.)&#13;
HOOFDSTUK 1 - DE PUBLIEKRECHTELIJKE BEDRIJFSORGANISATIE IN DE NEDERLANDSE RECHTSORDE&#13;
1.1. Inleiding en probleemstelling&#13;
Dat de publiekrechtelijke bedrijfsorganisatie (PBO) juridisch goed gefundeerd is, lijdt geen twijfel. Sinds 1922 bevat de Grondwet een bepaling over (functionele) lichamen met ver-ordenende bevoegdheid, en de in 1938 in de Grondwet verankerde uitgebreidere regeling van lichamen van beroep en bedrijf is bij de algehele grondwetsherziening van 1983 in hoofdzaak bevestigd. De vaststelling van een grondwettelijke bepaling in 1922 hield ver-band met de discussie over een deswege gestrand voorstel van de antirevolutionaire mi-nister A.S. Talma (Minister van Landbouw, Nijverheid en Handel in het kabinet Heemskerk, 1908-1913); dit voorstel voorzag in de instelling van Bakkersraden met ver-ordenende bevoegdheid ten aanzien van de nachtarbeid van bakkers.1 De huidige consti-tutionele grondslag van de PBO is volstrekt duidelijk. Artikel 134 van de Grondwet bepaalt:&#13;
1. Bij of krachtens de wet kunnen openbare lichamen voor beroep en bedrijf en andere openbare lichamen worden ingesteld en opgeheven.&#13;
2. De wet regelt de taken en de inrichting van deze openbare lichamen, de samenstelling en bevoegdheid van hun besturen, alsmede de openbaarheid van hun vergaderingen. Bij of krachtens de wet kan aan hun besturen verordenende bevoegdheid worden ver leend. 3. De wet regelt het toezicht op deze besturen. Vernietiging van besluiten van deze besturen kan alleen geschieden wegens strijd met het recht of het algemeen belang.&#13;
De inrichting van de PBO wordt sinds 1950 geregeld door de Wet op de bedrijfsorganisatie (Stb. K 22). Hoewel de PBO - anders dan velen in 1950 voor ogen stond - zich niet heeft ontwikkeld tot een algemeen model van ordening van het sociaal-economisch leven, vervult zij een belangrijke en door velen gewaardeerde rol in grote delen van de agrarische sector en tevens in een reeks belangrijke takken van het niet-agrarische midden- en kleinbedrijf.&#13;
Na de acties tegen de heffingen van het Landbouwschap in 1963 (met Hollandsche Veld als brandpunt) heeft het Landbouwschap zijn positie ten opzichte van de sector weten te herstellen en gedurende lange tijd weten te consolideren. Het Landbouwschap werd de stabiele kern van de belangenbehartiging voor de agrarische sector, in een nauwe institutionele en personele relatie met het georganiseerde agrarische bedrijfsleven. Blijkens een uitgebreid onderzoek van het IVA (Instituut voor Sociaal-wetenschappelijk Onderzoek) te Tilburg, uitgevoerd in opdracht van de regering2, geniet het functioneren van de PBO in de praktijk waardering en is er geen reden verder te gaan dan een strakkere structurering en vereenvoudiging van procedures. In de conclusies van het onderzoek werd gesteld 'dat coördinatie door zelfregulering op een geschikt niveau gecombineerd met een sterke nadruk op autonomie van ondernemen, vrijwilligheid van instelling en flexibiliteit wat betreft de optuiging met verordenende bevoegdheden, belangrijke karakteristieken zijn van dit bestuurlijk model.' De onderzoekers kwamen dan ook tot de bevinding dat de PBO niet slechts op 'collectivistische waarden' is gebaseerd, maar ook 'een flinke dosis oriëntatie op individualistische waarden' omvat. Dat leidt ertoe dat de PBO niet aantoonbaar marktbeperkend is. Registratie, prijsinformatie en participatie aan Europese netwerken leiden ertoe dat de PBO integendeel een belangrijke marktondersteunende functie vervult.3&#13;
In het IVA-rapport worden drie rollen van de PBO onderscheiden: de verordenende rol, de belangenbehartigende rol en de dienstverlenende rol. Inzake de belangenbehartiging wordt in het IVA-rapport opgemerkt dat daarvoor 'de ondernemers- en werknemersorganisaties het functioneel alternatief vormen.4&#13;
Vooral sinds de aaneensluiting van de ondernemersorganisaties in de land- en tuinbouw in LTO-Nederland (de Federatie van Land- en Tuinbouworganisaties in Nederland) wordt nog maar door weinigen een rechtvaardiging aanwezig geacht voor een publiekrechtelijke organisatie en financiering van deze taak. Ten aanzien van de dienstverlening voor voorlichting en onderzoek wordt gewezen op de mogelijkheid van verzelfstandiging, of althans doorberekening van kosten. De verordenende taak (waartoe in dit verband ook de vaststelling en inning van heffingen wordt gerekend) wordt meestal als een onvermijdelijke taak van de PBO gezien.&#13;
Ook een zeer recente bestuurskundige studie, geëntameerd vanuit de Rijksuniversiteit Leiden, bevestigt dat de PBO een zinvol deel van het Nederlandse staatsbestel vormt:&#13;
'Uit dit boek komt duidelijk naar voren dat er voor de bedrijfslichamen een toekomst&#13;
dient te zijn weggelegd. Wanneer ideologische vooringenomenheid ter zijde wordt geschoven blijkt bij nuchtere analyse dat bedrijfslichamen een positieve bijdrage kunnen&#13;
leveren aan een gezonde werking van de economie.'5&#13;
De waardering voor de PBO binnen de betrokken sectoren heeft de PBO echter maar in beperkte mate een goede naam bij de buitenwacht bezorgd. Voor een deel kan deze onbemindheid het gevolg zijn van onbekendheid buiten de sociaal-economisch betrokken kringen, voor een deel ook van politieke opvattingen omtrent veranderingen in het landbouwbeleid. Een rol spelen echter ook spanningen tussen de ondernemers- en werknemersorganisaties in de agrarische sector, en veranderingen van opvattingen over het belang van de PBO. Op 22 september 1995 gaven de voedingsbonden van FNV en CNV uitvoering aan hun eerdere aanzegging dat zij de samenwerking met de in 1995 nieuw gevormde ondernemersorganisatie LTO Nederland in het Landbouwschap zouden beëindigen wanneer geen overeenstemming zou kunnen worden bereikt over een nieuwe CAO voor de tuinbouw. De voorstellen daarvoor van de vakbeweging werden door de leden van de sector tuinbouw van LTO Nederland niet aanvaard. Als gevolg daarvan loopt thans de procedure tot opheffing van het Landbouwschap; het bestuur daarvan heeft inmiddels een plan voor de geleidelijke beëindiging van de werkzaamheden opgesteld. De meningsvorming is in diverse kringen op gang; zo publiceerde een door de Sociaal-Economische Raad en de produkt- en bedrijfschappen ingestelde werkgroep in februari 1996 een brochure met voorstellen voor modernisering van de PBO.6&#13;
De regering beraadt zich intussen over de toekomst van de publiekrechtelijke bedrijfs-organisatie. De aanzet daarvoor is trouwens al veel eerder gegeven, namelijk toen de Tweede Kamer op 22 juni 1993 een motie-Wiebenga c.s. aanvaardde waarin de regering de neutraal gestelde, maar toch niet van betekenis ontblote vraag werd gesteld, 'het functioneren van de Publiekrechtelijke Bedrijfsorganisatie op korte termijn te doen onderzoeken, en de kamer uiterlijk voor Prinsjesdag 1995 van haar bevindingen op de hoogte te stellen'.7 De uitvoering van die motie had in 1995 tot de reeds genoemde rapportage van het Tilburgs onderzoeksinstituut IVA geleid, waarin aan de hand van een takenanalyse was geconcludeerd dat de PBO zeker reden van bestaan had gehouden, maar wel vernieuwd zou moeten worden. Aanvankelijk ontstond de indruk dat binnen de regeringscoalitie werd gedacht aan een ontmanteling van de PBO. Latere uitspraken - zowel van de fractievoorzitter van de VVD als van de zijde van de ministers van Sociale Zaken en Werkgelegenheid en van Landbouw, Natuurbeheer en Visserij - hebben echter duidelijk gemaakt dat een zo vergaande ingreep niet te verwachten is. Intussen is ook beraad binnen de PBO en in de kringen van het georganiseerde bedrijfsleven op gang gekomen, en ligt een grondige herziening van het stelsel het meest in de rede.&#13;
Dientengevolge moet worden geconcludeerd dat de PBO, alle waardering van betrokkenen uit de agrarische sector zelf, geen vaste grond meer onder de voeten heeft.8 De bestaansgrond en de inrichting staan tegelijkertijd ter discussie. De strekking van dit preadvies is niet, een blauwdruk voor een herzien PBO-stelsel in de agrarische sector op tafel te leggen, al zullen wel enkele mogelijke ontwikkelingslijnen worden aangegeven. Dit preadvies betreft de gronden waarop de PBO heeft berust en in de toekomst zal hebben te berusten. Daartoe zal in dit preadvies worden nagegaan welke kracht de motieven die na de Tweede Wereldoorlog golden bij de vorming van de PBO, thans nog hebben, welke ver-anderingen in de sociaal-economische en de juridische orde van de samenleving van invloed zijn op de PBO, en welke betekenis aan een publiekrechtelijke organisatie van het bedrijfsleven toekomt binnen een rechtsbestel dat steeds meer internationaal vervlochten raakt.</inleiding><content>1.2. Sociaal-economische ordening&#13;
Nu marktwerking weer opgang maakt als uitgangspunt van wetgevingsbeleid is het van belang onder ogen te zien dat het ontstaan van de publiekrechtelijke bedrijfsorganisatie -waarvan de geschiedenis teruggaat tot de Wet van 2 mei 1897 (Stb. 141) tot oprichting van Kamers van Arbeid - samenhangt met zorgen over het functioneren van de vrije markt. Van Eijkern en Balkenstein beschrijven dit in hun standaardwerk over de Wet op de bedrijfsorganisatie als volgt:&#13;
'Het in de negentiende eeuw alom verbreide geloof, dat de slechts door minimale be-perkingen van privaat- en strafrecht belemmerde werking van het prijsmechanisme voor het economisch verkeer automatisch moest voeren tot een optimum, zowel uit sociaal-economisch als uit zedelijk oogpunt, werd aanvankelijk geschokt, en ten slotte goeddeels verlaten. (...) In de eerste plaats (...) deed zich steeds opnieuw en in steeds sterkere mate beperking van de mededinging door monopolievorming en door afspraken voor. (...) In de tweede plaats (...) omdat naar zich langzaam baan brekende inzichten de gevolgen van de werking der vrije concurrentie ten opzichte van economisch zwakke marktpartijen uit zedelijk oogpunt rampzalig waren en hulp aan die partijen mitsdien geboden was.'9&#13;
Het overheersende motief bij de instelling van de PBO was inderdaad, de sociaal-economische ordening zo te doen plaatsvinden dat deze rechtstreeks aansloot bij de organisatiepatronen in het bedrijfsleven. Daarmee werd beoogd, bescherming te bieden aan zwakke marktpartijen en houvast te geven voor het functioneren van de markt als geheel, zonder over te gaan op een socialistisch maatschappijtype.&#13;
1.3. De inbedding van de PBO in de communautaire rechtsorde&#13;
Het EEG-Verdrag (thans: EG-Verdrag) is sinds zijn inwerkingtreding op 1 januari 1958 van grote invloed geweest op het functioneren van de PBO in de agrarische sector. Het ge-meenschappelijke landbouwbeleid heeft, als feitelijke hoofdfunctie gekregen, de inko-menspositie van de producenten te beschermen tegen de werking van de gemeenschappelijke markt.10 Daarin speelde de prijsinterventiepolitiek zeker in de eerste twee decennia, maar in hoge mate ook daarna een sleutelrol. Naderhand is getracht de gevolgen van de prijsinterventies te beperken door een landbouwstructuurbeleid te ontwikkelen, maar ook dit bleef behept met de politieke en maatschappelijke noodzaak de inko-menspositie van de boeren te ontzien. Subsidies en heffingen zijn daardoor bij uitstek de instrumenten van het gemeenschappelijk landbouwbeleid geworden en tot op heden gebleven.&#13;
De totstandkoming van een gemeenschappelijke markt voor landbouwprodukten is aldus - figuurlijk en letterlijk - betaald met een in hoge mate dwingende, kostbare marktordening. 'Het heffingen- en subsidierecht van de gemeenschappelijke landbouwpolitiek toont aan, dat individuele vrijheid zowel door heffingen als subsidies in vergaande mate kan worden beperkt door het feitelijke ontbreken van uitwijkmogelijkheden. In veel gevallen kan de ondernemer voor de uitoefening van zijn economische activiteit niet anders dan zich onderwerpen aan deze heffingen of subsidies, met al de daaraan verbonden voorwaarden.'11&#13;
Terecht wijst Barents hier op het feitelijke ontbreken van uitwijkmogelijkheden. Door de verbondenheid van de agrarische produktie met de grond, kan de markt hier niet op dezelfde manier functioneren als bij veel andere economische activiteiten. Dat verklaart, althans ten dele, dat geharmoniseerd beleid hier niet de gestalte kan aannemen van versterkte marktwerking, maar slechts van versterkte marktordening.&#13;
De aan het Europese landbouwbeleid12 eigen collectivistische tendens harmonieert met de structuur van de PBO. In de Nederlandse competentieverdeling viel de uitvoering van de Europese richtlijnen en verordeningen op agrarisch gebied aan de PBO toe. Dat was echter niet de enige consequentie van de totstandkoming van het EEG-Verdrag. Herhaaldelijk werden vragen opgeworpen betreffende de verenigbaarheid van de PBO en haar besluiten met het EG-recht. Deze beide punten waren enkele jaren geleden voor de SER aanleiding, een onderzoek te doen instellen. In het rapport13 wordt over de medebewindstaken ingevolge artikel 96 van de Wet op de bedrijfsorganisatie opgemerkt dat deze tot nu toe het karakter dragen van meer of minder moeizame implementatie van wat al besloten was. De vraag wordt echter dringender of de PBO niet invloed zou moeten kunnen uitoefenen op de totstandkoming van secundair gemeenschapsrecht.14&#13;
Juridische vragen naar de verenigbaarheid van het handelen van PBO-lichamen met het communautaire recht doen zich met name voor bij de daden van vrij bestuur zoals voorlichting, subsidiëring, collectieve reclame en dergelijke. De basis hiervoor vormt artikel 71 van de wet. Gemeenschapsrechtelijk is de cruciale vraag of de PBO-lichamen hier als staatsorganen optreden, dan wel 'als ondernemingen op de markt, wat het geval kan zijn bij arbeidsbemiddeling en reclame.'15 Het zijn deze laatste taken, waarvoor zich nu - in de vorm van een herverdeling van taken met de ondernemersorganisatie LTO-Nederland - , de mogelijkheid van functiescheiding voordoet. Dat kan behulpzaam zijn bij het voorkomen van conflicten met het communautaire recht. 2.1. Van algemeen naar specifiek&#13;
Sinds de PBO in 1950 een systematische wettelijk verankering kreeg, heeft zij een aantal ingrijpende transformaties ondergaan. Voor een belangrijk deel hebben deze zich zowel in de agrarische sector als bij de produkt- en bedrijfschappen van het overige midden- en kleinbedrijf voorgedaan. In dit preadvies zal de aandacht uiteraard worden gericht op de ontwikkelingen in de agrarische sector.&#13;
Een voor alle andere ontwikkelingen in hoge mate bepalende transformatie betreft de funderende visie op de PBO. Na de Eerste Wereldoorlog en in versterkte mate sinds de eco-nomische wereldcrisis aan het eind van de jaren twintig zochten velen naar een nieuwe ordening van het maatschappelijk leven. Als alternatief zowel voor de wisselvalligheid en hardheid van een zuiver kapitalistisch systeem als voor de centrale controle over de samenleving als geheel in het staatssocialisme werden denkbeelden ontwikkeld over een organieke structuur van zelfbesturende bedrijfstakken. Weliswaar was er verschil van opvattingen over de relatie tot de (nationale) overheid en over de omvang van de bevoegdheden (met name de vraag of de verordenende bevoegdheid naast het economische ook het sociale beleid zou moeten betreffen), maar zowel in katholieke en protestants-christelijke kring als in sociaal-democratische kring groeide consensus over de inrichting van een publiekrechtelijke bedrijfsorganisatie.16 De inrichting van paritair of tripartiet samengestelde bestuursorganen vormde daarvan een gemeenschappelijk kenmerk.17&#13;
Als gevolg van de omhelzing van corporatistische denkbeelden18 door nationaal-socia-lisme en fascisme en het misbruik ervan - ook tijdens de Bezetting - als beheersingsin-strument heeft de publiekrechtelijke bedrijfsorganisatie bij sommigen de reputatie gekregen, een - om die reden - verwerpelijke concurrent te zijn van de parlementaire democratie.19&#13;
Het beslissende punt is hierbij, of de bedrijfsorganisatie wordt gezien als een politieke of als een sociaal-economische ordening. Na de Tweede Wereldoorlog is de toekenning van verordenende bevoegdheden aan het bedrijfsleven in Nederland doorgaans opgevat als een sociaal-economische ordening. De relatie met de taak van de wetgever werd tot stand gebracht via de advisering door de Sociaal-Economische Raad. Dat deze Raad in dit opzicht een adviserende rol kreeg, bevestigt het afscheid van gedachten over een corporatieve kamer van het parlement. Situaties waarin regering of parlement zich politiek verschool achter de 'eigen waarde' van een door de Raad uitgebracht advies, stuitten op kritiek.20 2.1. Van algemeen naar specifiek&#13;
Sinds de PBO in 1950 een systematische wettelijk verankering kreeg, heeft zij een aantal ingrijpende transformaties ondergaan. Voor een belangrijk deel hebben deze zich zowel in de agrarische sector als bij de produkt- en bedrijfschappen van het overige midden- en kleinbedrijf voorgedaan. In dit preadvies zal de aandacht uiteraard worden gericht op de ontwikkelingen in de agrarische sector.&#13;
Een voor alle andere ontwikkelingen in hoge mate bepalende transformatie betreft de funderende visie op de PBO. Na de Eerste Wereldoorlog en in versterkte mate sinds de eco-nomische wereldcrisis aan het eind van de jaren twintig zochten velen naar een nieuwe ordening van het maatschappelijk leven. Als alternatief zowel voor de wisselvalligheid en hardheid van een zuiver kapitalistisch systeem als voor de centrale controle over de samenleving als geheel in het staatssocialisme werden denkbeelden ontwikkeld over een organieke structuur van zelfbesturende bedrijfstakken. Weliswaar was er verschil van opvattingen over de relatie tot de (nationale) overheid en over de omvang van de bevoegdheden (met name de vraag of de verordenende bevoegdheid naast het economische ook het sociale beleid zou moeten betreffen), maar zowel in katholieke en protestants-christelijke kring als in sociaal-democratische kring groeide consensus over de inrichting van een publiekrechtelijke bedrijfsorganisatie.16 De inrichting van paritair of tripartiet samengestelde bestuursorganen vormde daarvan een gemeenschappelijk kenmerk.17&#13;
Als gevolg van de omhelzing van corporatistische denkbeelden18 door nationaal-socia-lisme en fascisme en het misbruik ervan - ook tijdens de Bezetting - als beheersingsin-strument heeft de publiekrechtelijke bedrijfsorganisatie bij sommigen de reputatie gekregen, een - om die reden - verwerpelijke concurrent te zijn van de parlementaire democratie.19&#13;
Het beslissende punt is hierbij, of de bedrijfsorganisatie wordt gezien als een politieke of als een sociaal-economische ordening. Na de Tweede Wereldoorlog is de toekenning van verordenende bevoegdheden aan het bedrijfsleven in Nederland doorgaans opgevat als een sociaal-economische ordening. De relatie met de taak van de wetgever werd tot stand gebracht via de advisering door de Sociaal-Economische Raad. Dat deze Raad in dit opzicht een adviserende rol kreeg, bevestigt het afscheid van gedachten over een corporatieve kamer van het parlement. Situaties waarin regering of parlement zich politiek verschool achter de 'eigen waarde' van een door de Raad uitgebracht advies, stuitten op kritiek.20 Ondanks de beperking van de rol der bedrijfsorganisatie tot een sociaal-economisch or-deningskader behield de opzet in twee opzichten een constitutionele rang; dit was trouwens in overeenstemming is met de in § 1.1 genoemde uitdrukkelijke grondwetsbepalingen. Ten eerste werd het bestaan van deze autonomie van het bedrijfsleven in het algemeen opgevat als een deel der staatsinrichting, en niet als een ondersteuning van zelfregulering van het bedrijfsleven21. Ten tweede werd de publiekrechtelijke bedrijfsorganisatie destijds opgezet met de ambitie deze tot het algemene ordeningskader van de Nederlandse economie te maken. De Sociaal-Economische Raad werd daarbij gezien als 'een lichaam voor het bedrijfsleven als geheel'.22&#13;
Die ambitie van een PBO die vrijwel de hele Nederlandse economie overdekt, werd eerst door de loop der gebeurtenissen uitgehold, en is thans geheel verlaten. Pas in 1954 -vier jaren na de totstandkoming van de Wet op de bedrijfsorganisatie - werden de eerste bedrijfslichamen in de zin van deze wet ingesteld23; ingevolge overgangsbepalingen waren echter voordien nog wel - zij het in aanvaardbaar gemaakte vorm - lichamen uit de tijdens de Bezetting ingevoerde structuur in stand gebleven.24 In de loop van de jaren vijftig nam het tempo van uitbreiding van de PBO af en werd 'duidelijk dat niet het héle bedrijfsleven behoefte had aan een PBO.'25&#13;
Op dit moment is duidelijk dat de PBO slechts ten aanzien van een specifiek deel van het Nederlandse bedrijfsleven in een behoefte voorziet. Bakker concludeert dat vrijwel alle schappen zijn ingesteld voor sectoren waar het midden- en kleinbedrijf dominant is (hetgeen zowel binnen als buiten de agrarische sector geldt), en relatief veel voor bedrijfstakken waar de kwaliteit van het produkt in verband met de volksgezondheid zwaar weegt. Hij verklaart dit uit de behoefte aan een dwingend stelsel van samenwerking om het risico wanfree riders weg te nemen.26&#13;
2.2. Van integrerend naar completerend&#13;
Tot de oorspronkelijke doelstellingen van de Wet op de bedrijfsorganisatie behoorde het, de economische factoren kapitaal en arbeid in een duurzame synthese te brengen. Met het oog daarop zijn de bevoegdheden die aan de bedrijfslichamen konden worden toegekend, in artikel 93 ruim omschreven. Soms - bij voorbeeld door het CNV - werd gesteld dat de bedrijfstak een gemeenschap is. Bedrijfsorganisatie betekende volgens Ruppert, in 1946 sprekend als voorzitter van het CNV, 'het vorm geven aan het beginsel, dat het bedrijf (de bedrijfstak) een gemeenschap is, die souverein in eigen kring is en die derhalve zelf de rechtsregels moet stellen, welke in die gemeenschap behoren te gelden.' 27 Met de publiekrechtelijke regeling werden dus de bedrijfsgenoten als het ware tot een hechtere een heid gesmeed, die in hun geheel - als gemeenschap - in relatie zouden treden tot andere gemeenschappen in de samenleving.&#13;
Dit beeld van een bedrijfstak c.q. van ondernemingen als een samenhangende en daardoor ook min of meer afgeschermde gemeenschap past niet meer in het huidige sociaal-economische bestel. In de produktie en de handel zijn wisselende relaties het normale beeld geworden. De PBO moet met deze variëteit rekening houden. In de memorie van antwoord betreffende de in 1992 in de Wet op de bedrijfsorganisatie aangebrachte wijzigingen werd door de regering uitdrukkelijk opgemerkt 'dat de Wet op de Bedrijfsorganisatie het mogelijk maakt per sector of bedrijfstak een geheel eigen invulling aan de rol van een bedrijfslichaam te geven. '28 De pretentie van een gelijkvormig stelsel is daarmee expliciet verlaten.&#13;
Deze transformatie van de verhouding PBO - bedrijfsgenoten beantwoordt aan een opener opvatting van gemeenschap, ook buiten de economische sfeer. Het bij een gemeenschap (bij voorbeeld in culturele zin) behorende onderscheid (difference) mag - aldus een principieel betoog van Iris Marion Young - niet worden verabsoluteerd tot anders-zijndan-anderen (otherness).29 Een meer vloeiend, maar daarom zeker niet betekenisloos begrip van 'difference' laat ruimte voor geschakeerde betrekkingen tussen de diverse groepen.30 Dat geldt onmiskenbaar ook voor het huidige, nationaal en internationaal vervlochten economische leven, mede onder invloed van de Europese eenwording zeker ook in de agrarische sector. Aan die toenemende vervlechting draagt ook bij dat agrarische produkten als resultaat van technische ontwikkelingen over veel grotere afstanden en tijdspannes 'vers' kunnen worden gehouden en overgebracht.&#13;
In een zich zo ontwikkelend netwerk is de rol van de PBO niet meer ten volle integrerend; elke integratie draagt immers een voorlopig en veranderlijk karakter. Eerder heeft de PBO in zulke verhoudingen completerend betekenis.&#13;
2.3. Van normerend naar faciliterend&#13;
Bij de oorspronkelijke opzet van de PBO lag een sterke nadruk op de normerende functie. De verordenende bevoegdheid werd, ook blijkens de grondwetsbepaling, als de wezenlijke karakteristiek beschouwd. Het huidige aanzien van de bedrijfslichamen is anders:&#13;
'Soms functioneren de bedrijfslichamen als schokdemper voor structurele problemen van een sector; soms als springplank om exportmarkten open te breken; soms als tolk/vertaler van technologische vernieuwingen; soms als pleitbezorger bij de overheid; soms als instrument van diezelfde overheid om in de sector nationaal of Europees be-leid uit te voeren. In de praktijk ligt de nadruk meer op het creëren van mogelijkheden dan op het beperken van gedragsalternatieven voor de betrokken bedrijven.'31&#13;
Ook in het IVA-rapport is gewezen op de 'marktondersteuning' die van de PBO uitgaat. Het rapport 'Aan de slag' bepleit met nadruk, bij de herstructurering uit te gaan van het beginsel van de marktwerking. Alleen als het publiekrechtelijke karakter expliciet kan worden gemotiveerd, zou de PBO moeten optreden. Hoewel normstelling onmiskenbaar een taak van de PBO moet blijven, is haar rol ten opzichte van het dragen van eigen verant-woordelijkheid door de bedrijfsgenoten vooral faciliterend geworden.&#13;
HOOFDSTUK 3 - EEN HERNIEUWDE FUNDERING&#13;
3.1. Primaat van de politiek, de markt of de samenleving?&#13;
Aan het begin van de jaren negentig ontbrandde in de Nederlandse politiek hevige kritiek op de 'stroperigheid' van besluitvorming. Deze werd geweten aan de langdurige procedures van consultatie van belanghebbenden en de daarin ingebedde onderhandelingen. Deze wijze van besluitvorming had tot gevolg dat beleidsvoornemens pas lang nadat ze waren opgekomen en bovendien alleen in danig afgezwakte vorm tot uitvoering kwamen. Dit werd geweten aan een te grote invloed van maatschappelijke organisaties, met als conclusie dat 'herstel van het primaat van de politiek'32 zou moeten plaatsvinden.&#13;
Het is de vraag of deze schuldtoewijzing vanuit 'de politiek' in alle opzichten terecht was. Waren vertraging en halfslachtigheid niet veeleer het gevolg van onderlinge verdeeldheid tussen en binnen politiek partijen die regeringsverantwoordelijkheid droegen, met als gevolg dat het aantrekkelijk werd om buiten de politiek 'coalities' te sluiten met maatschappelijke organisaties?&#13;
Wat hier ook van zij, in de politiek en in het bijzonder in de Tweede Kamer werd een aantal voorstellen geformuleerd om de 'greep' van de politiek op besluitvormingsprocessen te versterken. In het kielzog daarvan werd ook de invloed van de publiekrechtelijke bedrijfsorganisatie ter discussie gesteld. F. Bolkestein kritiseerde de PBO als een belasting van zowel de parlementaire democratie als de markteconomie; sociale innovatie zou door de instituties van de overlegeconomie worden belemmerd.33&#13;
Dat leidde echter niet zonder meer tot negatieve conclusies over het voortbestaan van de PBO. Uit de in § 1.1 reeds genoemde motie - Wiebenga bleek wel dat de Tweede Kamer aan haar representatieve legitimatie voorrang (primaat) ontleende ten opzichte van de vertegenwoordiging van het bedrijfsleven in de PBO. In zekere zin ligt dit voor de hand: tenslotte dankt de PBO haar bestaan aan besluiten van de (grond)wetgever. Toch is deze benadering een andere dan die van een consequent gehanteerd subsidiariteitsbeginsel: dat beginsel volgend is immers niet de vraag of de nationale wetgever bepaalde taken met een gerust hart kan 'overlaten' aan de PBO, maar of de dichter bij de betrokken gelegen normstelling 'in eigen kring' zozeer tekortschiet dat ingrijpen van hoger hand nodig en gerechtvaardigd is.&#13;
Wie het vervolg van de politieke discussie over het voortbestaan van de PBO overziet, kan drie verschillende houdingen constateren. De ene is die waarbij de (nationale, parlementair gelegitimeerde) politiek de PBO ziet als een door haar op tijdelijke basis ingeschakelde hulpconstructie, die kan worden opgeheven zodra er niet langer behoefte aan bestaat. De andere is die waarbij de PBO wordt gezien als een van de organisatievormen die uit de maatschappij voortkomen, echter niet - zoals bij privaatrechtelijke samenwerkingsvormen - op grond van contractuele maar op grond van wettelijk voorgeschreven wederkerigheid. De derde mogelijke benadering gaat ervan uit dat de PBO maar beter kan worden opgeheven.&#13;
Men kan intussen niet om de constatering heen dat de Amerikaanse, strikt op marktwerking berustende modellen van het arbeidsbestel bij voorbeeld ook in de Nederlandse politiek opgang maken. Het is dan goed onder ogen te zien welke zorgen in de Verenigde Staten leven. Anthony Lewis, redacteur van de New York Times, schreef onlangs over 'the social consequences of the ruthless new economy: the loss of community, the rootless fa-mily, the fraying of hope'. Om wille van het sociale gehalte van de samenleving moeten niet alle kaarten op meer marktwerking worden gezet. 'A culture provides the values of community and caring; if the society does not supply them, the market certainly will not.'34 Dat pleit ervoor om inzake de sociaal-economische orde het primaat noch aan de politiek, noch aan de markt te laten, maar aan de samenleving, opgebouwd uit velerlei, met elkaar verweven personen, groepen en verbanden.&#13;
3.2. De waarde van het functionele principe in een beweeglijke economie&#13;
De ontwikkeling van nationale markten riep in de 19de eeuw de behoefte op, afscheid te nemen van de belemmeringen als gevolg van nog overgebleven gildestructuren, tollen en interne rechtsverscheidenheid. Max Weber bracht dit tot uitdrukking toen hij erop wees dat in een stelsel van rationele algemene wetgeving iedereen als 'burger' wordt aangesproken en bestuur berekenbaar is.35 Sindsdien was de berekenbaarheid van de nationale wetgeving en de eenheid van daarop gebaseerde rechtsbedeling een solide grondslag voor economische ontwikkeling.&#13;
De ontwikkeling van de markt op Europese schaal (als 'binnenmarkt' van de Europese Gemeenschap) en, mede dankzij de Uruguay-ronde, op mondiale schaal, leidt ertoe dat de nationale rechtsorde teruggeworpen wordt op een bescheidener rol. Beïnvloeding van de marktverhoudingen kan nauwelijks nog haar doel zijn, en afscherming van de nationale markt ten opzichte van die van de andere lid-Staten al helemaal niet meer. Ondernemingen, ondernemers en in toenemende mate ook werknemers bewegen zich op een transnationale36 markt. Zij vormen steeds meer hun eigen netwerken, die hun samenhang ontlenen aan eigendomsverhoudingen (zoals bij multinationals), aan contractuele relaties en aan culturele banden over grenzen heen.&#13;
Netwerken kunnen echter niet bestaan zonder institutionele knooppunten, zoals concern-hoofdkantoren, beurzen (bij voorbeeld de talrijke World Trade Centers), veilingen en rechtscolleges. Normstelling ten aanzien van economische verkeer verschuift naar organen van de economische unies (bij voorbeeld de richtlijnen en verordeningen van de EG) en - zij het in bescheiden mate - de vrijhandelszones. Voor het overige grijpt het handelsverkeer terug op de normerende werking van algemene rechtsbeginselen, in het bijzonder die van het aansprakelijkheidsrecht. In verscheidene economische sectoren leidt deze ontwikkeling tot een grotere ver-plaatsbaarheid van activiteiten. Hele fabrieken worden naar andere landen overgebracht als de arbeidskosten daartoe aanleiding geven, maar ook werknemers verplaatsen zich over grote afstanden. De dienstverlening op het gebied van de financiën, evenals die in de informatievoorziening is nauwelijks meer aan een plaats gebonden.&#13;
Deze globalisering van economie en communicatie heeft ver reikende gevolgen voor recht en beleid van afzonderlijke staten. Een territoriale afbakening van publiekrechtelijke bevoegdheden verliest betekenis: marktordening per staat is er immers niet meer bij. Als een afzonderlijke staat ver uit de pas loopt met het eigen territoir betreffende regelgeving, provoceert hij een verplaatsing van economische activiteiten. Dit ervaringsfeit dwingt tot liberalisering in het sociaal-economisch beleid (hetgeen internationaal dan ook de over-heersende tendens is). Tegelijk moeten wel internationaal beperkingen worden gesteld om te voorkomen dat overheden toegeven aan hun voorspelbare neiging, investeringen te lokken met behulp van subsidies en fiscale faciliteiten.&#13;
Voor de agrarische produktie ligt dit uiteraard heel anders, omdat zij doorgaans aan de grond is gebonden en veel van de bedrijven als gezinsbedrijven nog steeds in hoge mate zonder of bijna zonder vast personeel werken. (Geheel onbekend is de verplaatsing van produktie intussen ook daar niet.) 'Anders dan in industrieel georganiseerde bedrijfstakken heeft in de landbouw, gegeven deze gezinsbedrijfsstructuur, het overgrote deel van de ingezette arbeid een vaste-kostenkarakter, evenals de onmisbare factor grond.'37 Ook daar echter is een internationale markt van produkten ontstaan, zodat alleen met behulp van beschermingsconstructies (invoerverboden, heffingen en subsidies) nog zoiets als een nationale c.q. Europese markt kan functioneren. Na moeizame onderhandelingen heeft de Uruguay-ronde tot een redelijke mate van liberalisering van de internationale agrarische handel geleid.38 Als gevolg van budgettaire problemen, uitbreiding van de Europese Unie en internationale afspraken erodeert de mogelijkheid van de afscherming echter steeds verder. Zou het huidige landbouwbeleid van de Europese Unie tot tien nieuwe lidstaten worden uitgebreid, dan zou dat in 2005 extra uitgaven in de orde van 26 miljard gulden veroorzaken.39 Ook voor de agrarische sector geldt dus, dat steeds meer ondernemerschap in een veranderlijke omgeving wordt vereist.&#13;
In zo'n situatie zijn individueel opererende kleine aanbieders uiterst kwetsbaar. De mo-gelijkheid in onderhandelingen als grote marktpartij 'een vuist te maken', ontberen zij, en evenmin kunnen zij - zoals grote concerns - systematisch gezamenlijke middelen inzetten ter versterking van hun marktpositie (via marketing en innovatie). 'De ondernemer in de landbouw is prijsnemer; de marktprijzen zijn voor hem/haar een gegeven grootheid.' m&#13;
Het belang van een voor de gehele agrarische sector bindende, dus publiekrechtelijk verankerde organisatie betreft in deze nieuwe verhoudingen juist de toerusting om op een beweeglijke en in hoge mate grenzeloze markt te opereren. Deze gronden voor PBO in de agrarische sector verschillen van de historische fundering ter ordening van een vast om-grensde binnenlandse markt. De functie verschilt, maar het functionele beginsel bij de toedeling van bevoegdheden blijft geldig, wint het eigenlijk zelfs van het territoriale beginsel, omdat het zich richt op de functionaliteit van de agrarische sector in een geïnterna-tionaliseerde markt.&#13;
Hieruit valt af te leiden welke taken door de bedrijfslichamen ook in de komende tijd ter hand moeten worden genomen:&#13;
• uitvoering van Europese regelgeving, waarbij de vertrouwdheid met de sector onnodi ge fricties kan helpen voorkomen;&#13;
• vaak als onderdeel van het vorenstaande, maar soms ook daarbuiten: afbakening van het domein van vrije concurrentie door het stellen van grenzen ter bescherming van 'derde' belangen (met name voedselkwaliteit, arbeidsomstandigheden, milieu, transpa rantie van de markt - allemaal belangen die bij een teugelloze concurrentie sluitpost worden);&#13;
• evenwichtige verhoudingen in de produktieketens, waarbij de PBO vooral van nut is om de schakels in de keten waar veel kleine bedrijven opereren een evenredige invloed te verzekeren;&#13;
• beveiliging tegen voor de bedrijfstak specifieke 'rampen' (risico's die een normaal be drijfsrisico te boven gaan) zoals besmettelijke dier- en plantenziektes;&#13;
• voorzien in die behoeften van een op de internationale markt georiënteerde, innovatie ve bedrijfsvoering die de mogelijkheid van individuele of vrijwillig samenwerkende kleine bedrijven te boven gaan, met name onderzoek en voorlichting ten behoeve van kwaliteitsverbetering en innovatie in de bedrijfsvoering.&#13;
Wanneer we deze opsomming nog eens naast de zelforganisatie leggen waartoe grote, in-ternationaal opererende ondernemingen in staat zijn, dan kunnen we constateren dat die grote ondernemingen voor een flink deel van de opgesomde taken zeer wel hun eigen voorzieningen kunnen treffen, bij voorbeeld via 'public affairs' -activiteiten in Brussel en Den Haag (lobbying) en hun afdelingen voor research &amp; development. De veelheid van kleine bedrijven in de agrarische primaire produktie kan dat niet en vrijwillige afspraken zouden door free riders worden uitgebuit. De klassieke grond voor een publiekrechtelijke regeling is bescherming van degenen die niet voor zichzelf kunnen opkomen. Nu komt dus als belangrijke grond voor publiekrechtelijke regeling naar voren dat deze mensen de kans geeft tezamen wèl verantwoordelijkheid te nemen voor hun bedrijven.&#13;
3.3. Aanbevelingen voor de wetgeving&#13;
De conclusie die ik in dit preadvies trek is dan ook dat de PBO voor de agrarische sector, gelet op de huidige veranderingsprocessen, van grote betekenis kan zijn. Dat vereist uiteraard wel een werkwijze en een interne structuur die beantwoorden aan de overgang van ordening naar toerusting. Die overgang heeft bij voorbeeld consequenties voor de verdeling van middelen en aandacht tussen ondersteuning van de bestaande bedrijfsvoering enerzijds, en bevordering van innovatie en kwaliteit in ruime zin anderzijds. Ze heeft ook consequenties voor de fijnmazigheid van een indeling in produktschappen; die zou plaats moeten maken voor een flexibeler opzet, bij voorbeeld door de vorming van enkele grote hoofdproduktschappen. Dit hoofdproduktschappen kunnen dan zeer wel zelf bepalen welke sectorbesturen nodig zijn om een direct contact met de afzonderlijke bedrijfstakken te verzekeren. Dit preadvies is echter geen organisatie-advies. Inzake de organisatorische aspecten beperk ik mij daarom tot de vorenstaande uitgangspunten. Inzake de wetgeving zijn systematiek en timing van belang. De Wet op de bedrijfsorganisatie is toe aan een grondige herziening. Intussen dringt de tijd, vooral als gevolg van de inmiddels in gang gezette procedure tot opheffing van het Landbouwschap. Spoedige duidelijkheid en eventueel een interimvoorziening zullen nodig zijn om te voorkomen dat de noodzakelijke uitvoering van taken er tijdens het veranderingsproces bij inschiet. Ten aanzien van de taken van het Landbouwschap als 'horizontaal' lichaam van de agrarische primaire produktie zal dit lastig zijn, maar niet onmogelijk. In afwachting van de instelling van een lichaam of orgaan dat hierin voorziet, zal ofwel gebruik moeten worden gemaakt van de bestaande structuur van het Landbouwschap in opheffing, of anders van een samenwerkingsorgaan in de zin van artikel 109 van de Wet op de bedrijfsorganisatie. Aan de laatste mogelijkheid is echter op het punt van de competentie - gelet op artikel 112 - de complicatie verbonden is, dat niet in de hele agrarische sector produktschappen werkzaam zijn.&#13;
Voor de herziening van de Wet op de bedrijfsorganisatie acht ik de volgende punten van belang.&#13;
A. De Sociaal-Economische Raad. Afgezien van de Raad van State is de Sociaal-Econo mische Raad het enige adviescollege dat niet als gevolg van de * woestijnwet' - het wets voorstel Opheffing van het adviesstelsel in zaken van algemeen verbindende voorschriften en beleid van het Rijk (Herzieningswet adviesstelsel)41 - wordt opgeheven om de weg vrij te maken voor een nieuw adviesorgaan. In de memorie van toelichting bij de voorgestelde Kaderwet adviescolleges42 heeft de regering op goede gronden geoor deeld dat bij de Sociaal-Economische Raad de bestuurlijke taken overwegen ten opzichte van de adviestaken. Toch zal er behoefte bestaan aan een herziening van de bepalingen over taak en functioneren van de Sociaal-Economische Raad in relatie tot de bepalingen van de voorgestelde Kaderwet.&#13;
B. Representatie. Ook de herziene wetgeving op de bedrijfsorganisatie zou van een stelsel van vertegenwoordiging van de 'bedrijfsgenoten' - de betrokken ondernemers en werkne mers - moeten uitgaan. Soms wordt vervanging van de huidige bedrijfslichamen door zelfstandige bestuursorganen bepleit. Zelfstandig bestuursorgaan in de definitie van Boxum, De Ridder en Scheltema is 'een functioneel gedecentraliseerd publiekrechtelijk orgaan van de centrale overheid dat met een bestuurstaak is belast, zonder dat er een hië rarchische ondergeschiktheid aan een minister aanwezig is.'43 De clausule dat het orgaan tot de centrale overheid moet behoren, geeft aan dat deze auteurs de in de artikelen 133 en 134 van de Grondwet bedoelde openbare lichamen niet onder de zelfstandige bestuursor ganen begrijpen.&#13;
De aanduiding van bedrijfslichamen als lichamen - en niet slechts als tot de centrale overheid behorende zelfstandige organen - duidt op een belangrijk punt, namelijk dat het hier gaat om collectieven waartoe, net als tot (deel)staten, provincies en gemeenschappen, als groep aangeduide personen behoren. In artikel 102, eerste lid, van de Wet op de be-drijfsorganisatie is deze groep omschreven als de kring van subjecten voor wie de veror-deningen van een bedrijfslichaam bindende kracht hebben: 'de natuurlijke en rechtspersonen, die de ondernemingen, waarvoor het lichaam is ingesteld, drijven, alsmede voor de personen, werkzaam bij die ondernemingen.' Het tweede lid kent een mogelijkheid tot verruiming, ingevolge de instellingsverordening, tot andere subjecten voor zover zij handelingen verrichten die bedrijfsmatig plegen te worden verricht in de ondernemingen waarvoor het lichaam is ingesteld.&#13;
Hieruit blijkt dat deze vorm van functionele decentralisatie niet uitsluitend 'van bovenaf' (dus door de instellingswetten en -besluiten) wordt gelegitimeerd, maar via representatie der leden ook 'van onderop'. Alleen zolang die gedachte kan worden gevolgd, is het acceptabel het hoger toezicht een beperkte rol te geven. Een zelfstandig bestuursorgaan dat niet aan de betrokken groep zijn democratische legitimatie kan ontlenen, moet ten volle onder ministeriële verantwoordelijkheid werken.&#13;
Wanneer - zoals hier bepleit - de PBO zich nog meer dan thans gaat richten op het on-dersteunen van initiatief en verantwoordelijkheid - en dus niet op een van buitenaf komende besturende rol -, is er des te meer reden vast te houden aan het representatieve karakter van zijn organen. Vervanging door zelfstandige bestuursorganen in strikte zin ligt dan niet in de rede.&#13;
C. Een nieuwe opzet van de produkt- en bedrijfschappen. De geschetste sociaal-economische positie van de land- en tuinbouwbedrijven maakt het aanbevelenswaardig een PBO-structuur te hebben voor de aan het slot van § 3.2. aangegeven taken die het belang van afzonderlijke bedrijven te boven gaan, maar wel in het belang zijn van de bedrijfstak als geheel.&#13;
Het gaat hier om taken die een publiekrechtelijke, dus niet van de vrije instemming der betrokkenen afhankelijke besluitvorming en financiering vereisen. Die horen dus in een publiekrechtelijke context thuis, terwijl andere door de PBO vervulde taken, zoals het onder de aandacht brengen van specifieke belangen, beter door privaatrechtelijke verenigingen zoals LTO-Nederland kan geschieden. De PBO is immers deel van de Staat, en normstelling en financiering mogen alleen worden gericht op publieke taken.&#13;
Het 'nieuwe' in de context van de PBO betreft de transnationale werking van de markt, alsook de openheid ten opzichte van andere belangen dan het gebruikelijke eigen be-drijfs(tak)belang. Daarom behoeft de PBO niet alleen een eenduidige en duurzame bevestiging, maar ook een doordachte interne vernieuwing. In de vroegere verhoudingen kon het uitgangspunt zijn dat werkgevers en werknemers een bedrijfsgemeenschap vormden. Nu bevinden de werkgevers zich - soms met, soms tegenover - de werknemers in een krach-tenveld waartoe ook andere belangen behoren, met name die van andere schakels in de produktieketen, van het milieu, en van consumenten.44 Dat maakt het aanbevelenswaardig de PBO minder dan voorheen op te zetten als een institutionele afspiegeling van een veronderstelde duurzame gemeenschap van werkgevers en werknemers. Ook hier past het beeld van het netwerk met knooppunten beter. Op deze knooppunten kunnen PBO-instituties worden ingericht waarvan het voortbestaan en functioneren niet afhankelijk mag zijn van duurzame goede verhoudingen tussen (bij voorbeeld) werkgevers en werknemers. De in 1992 in de Wet op de bedrijfsorganisatie aangebrachte wijzigingen45 leidden ertoe dat de instelling en opheffing van bedrijfsli-chamen niet langer bij wet of algemene maatregel van bestuur geschiedt, maar bij verordening van de Sociaal-Economische Raad, met dien verstande dat voor instelling van een bedrijfslichaam ministeriële goedkeuring vereist is (artikelen 67 -70). De Raad dient de representatieve organisaties van ondernemers en werknemers te horen. Op het eerste gezicht houdt deze wetswijziging een versterking van de positie van de PBO in: zij heeft zelf - via haar 'toporgaan', de Sociaal- Economische Raad - de bevoegdheden tot instelling en opheffing in handen gekregen. In feite heeft deze wetswijziging echter de feitelijke afhankelijkheid van de PBO-lichamen ten opzichte van de organisaties bevestigd: de publiekrechtelijke structuur valt uit wanneer de 'sociale partners' haar niet langer over en weer wensen te behouden. Wanneer de huidige discussie tot een bevestiging van de geherstructureerde PBO leidt, zou men er goed aan doen ook aan deze kwetsbare flank aandacht te besteden. Overwogen zou moeten worden, weer te bepalen dat slechts de wetgevende macht beslist over instelling, samenvoeging of opheffing van een lichaam, en daar dan ook de reële beslissingsbevoegdheid te houden.&#13;
D. Vervanging van het Landbouwschap. Dit moet ook bij het regelen van de vervanging van het Landbouwschap in het oog worden gehouden. Op dit moment staat ter discussie in hoeverre nog kan worden aangesloten bij de oude opzet; radicale alternatieven, zoals het overhevelen van alle te handhaven taken van het Landbouwschap naar de produkt- schappen en/of naar het Ministerie van Landbouw, Natuurbeheer en Visserij doen op geld.&#13;
Een van de bezwaren tegen de oude PBO-structuur is misschien juist de valse suggestie van een permanente harmonie tussen de vertegenwoordigde organisaties. Deze moeten echter de vrijheid hebben een conflict zo nodig ten einde toe uit te vechten, zonder dat dit het bestaan van een publiekrechtelijke institutie bepaalt. De opheffing van het Landbouwschap als gevolg van het conflict over een c.a.o. is dus niet alleen een uitvloeisel van een vorm van actie; deze opheffing laat ook zien dat een gelijktijdig pretenderen van een harmoniemodel en van een conflictmodel vastloopt. De wetgever kan geen harmoniemodel afdwingen.&#13;
Wegens de veranderingen in de betekenis van de PBO ZOU bij de vervanging van het Landbouwschap een nieuwe opzet kunnen worden overwogen, die meer aan de netwerk-conceptie beantwoordt. In zo'n netwerk zou een coördinerend bedrijfslichaam voor de primaire agrarische produktie passen, waar over gemeenschappelijke belangen van de agrarische ondernemers door hun vertegenwoordigers wordt beslist, over scholing en ar-beidsomstandigheden daarentegen door werkgevers en werknemers tezamen, en over heffingen en onderwerpen met extern belang door beiderlei vertegenwoordigers samen met -wellicht - 'Kroonleden'.&#13;
E. Democratisering. In de recente discussie zijn ook gedachten naar voren gekomen over interne en externe democratisering van de PBO, bij voorbeeld het houden van verkiezingen voor de besturen van bedrijfslichamen en het uitbreiden van het ministerieel toezicht op de PBO. Het laatste zou trouwens een terugkeer zijn van de in 1992 ingeslagen weg, toen het toezicht op de bedrijfslichamen juist bij de regering werd weggehaald en ondergebracht bij de Sociaal-Economische Raad. De bevindingen in dit preadvies wijzen echter niet sterk in die richting. De wijze waarop de bedrijfslichamen hun taak vervullen geniet in het algemeen waardering, maar de PBO ZOU beter moeten kunnen inhaken op de ingrijpende transformaties van de agrarische sector. De gronden voor publiekrechtelijke bedrijfsorganisatie in de landbouw zijn veranderd, en dat betekent dat zij op meer veranderlijke omstandigheden moet kunnen anticiperen. Of het kopiëren van een politiek represenatiemodel daarvoor behulpzaam is, valt te betwijfelen. Belangrijker lijkt mij het laten varen van een overmaat aan eigen beleidsambities en openheid ten opzichte van ontwikkelingen. De Algemene wet bestuursrecht is reeds van toepassing, en dus geldt ook een (eventueel rechterlijk) toezicht op de houdbaarheid van motieven.&#13;
F. Taken. Artikel 93 bevat een lange reeks mogelijke bevoegdheden van de bedrijfslicha- men. Deze omvatten de volle breedte van sociaal-economische onderwerpen, waaronder vakopleiding en lonen en andere arbeidsvoorwaarden. In de praktijk wordt slechts van een beperkt deel der bevoegdheden gebruik gemaakt.De loonvorming is bij voorbeeld, on- danks de in het tweede lid onder j geopende mogelijkheid, geen taak van de PBO gewor- den. Bij deze opsomming valt op dat de onderliggende conceptie van de bedrijfstak kennelijk sterk naar binnen is gericht. Een selectievere taakomschrijving is op een aantal punten wenselijk en mogelijk; de in hoofdstuk II aangeduide transformaties geven daartoe ook aanleiding. Toch zal een aanzienlijk deel van de in artikel 93 vermelde bevoegdheden met het oog op de uitvoering en handhaving van Europese regelgeving nodig blijven.&#13;
G. Werkwijze. Mogelijkheden voor een beter functioneren van de PBO zijn ook te vinden in de werkwijze van de bedrijfslichamen. Bij de parlementaire behandeling van de wets- wijziging van 1992 kwam de vraag aan de orde of de regelgeving door de bedrijfslicha- men in de voorgestelde omvang noodzakelijk is.46 Het is inderdaad niet uitgesloten dat juist door de rechtstreekse toegang van de bedrijfsgenoten tot de wetgeving daarvan een te intens instrumenteel gebruik wordt gemaakt.47 Een verschil met de uitoefening van wetgevende bevoegdheden op nationaal, provinciaal en gemeentelijk niveau is dat daar al tijd enigerlei vorm van feitelijk dualisme tussen bestuur en volksvertegenwoordiging be- staat. Dat is zowel bij regelgeving die (mede) door het vertegenwoordigend orgaan wordt vastgesteld als bij gedelegeerde regelgeving van belang. De monistische structuur van de bedrijfslichamen lokt geen (zelfkritische houding in de regelgeving uit. Discussies over periodieke wetsevaluaties, alternatieve reguleringsvormen en horizonbepalingen plegen dan ook aan de bedrijfslichamen voorbij te gaan.&#13;
Dit zou voor de wetgever aanleiding kunnen zijn, een algemene horizonbepaling vast te stellen, bij voorbeeld in die zin dat een verordening telkens na vijfjaren vervalt, tenzij het bestuur van het bedrijfslichaam na vaststelling van een evaluatierapport voor het einde van die termijn besloten heeft, de verordening wederom vast te stellen.&#13;
Artikel 100 van de Wet op de bedrijfsorganisatie verplicht ertoe, ontwerp-verordeningen openbaar te maken. Toetsbaarheid van de (gepubliceerde) motivering kan daardoor worden ondersteund, maar die motivering wordt niet voorgeschreven. Daarvoor zal het echter van belang kunnen zijn dat de rechter vanaf 1999 op grond van de Algemene wet bestuursrecht de gelegenheid zal krijgen, beroepen tegen algemeen verbindende voorschriften te ontvangen (zie de overgangsbepaling inzake artikel 8:2).&#13;
SLOT&#13;
Een herziening van de Wet op de bedrijfsorganisatie is van zo grote betekenis omdat ze een grondslag geeft aan het - op een aantal terreinen - verplicht gezamenlijk optrekken van ieder afzonderlijk (betrekkelijk) kleine, economisch kwetsbare agrarische ondernemers. Dit betekent dat de PBO niet alleen 'nog steeds' van betekenis is, maar vooral een uit haar geschiedenis voortgekomen betekenis voor de toekomst heeft. Bij haar totstandkoming lag de betekenis in de ordening van een op zichzelf overzichtelijke markt, nu ligt haar betekenis in de toerusting voor een onoverzichtelijke en veranderlijke markt. Toen lag de betekenis in het bevorderen van stabiliteit, nu in het mogelijk maken van flexibiliteit - maar zowel in de oude als in de nieuwe situatie zodanig dat niet de door hun kleine schaal kwetsbare marktpartijen het loodje leggen. De hier ontwikkelde gronden voor vernieuwing van de PBO in de agrarische sector zijn er dan ook vooral op gericht dat men binnen deze sector, in toch al in veel opzichten moeilijke tijden, verantwoordelijkheid voor de eigen bedrijfsvoering kan dragen. Dat is de eis die past bij een evenwichtige relatie tussen overheid, markt en samenleving.</content><legacyfootnotes>1. W.G. Verkruisen in P.W.C. Akkermans / A.K. Koekkoek (red.), De Grondwet, Een artikelsgewijs com-mentaar, 2de druk, Zwolle 1992, blz. 1163; P.J. Oud, Honderd jaren, Een eeuw van staatkundige vormgeving in Nederland, 9de druk, bewerkt door J. Bosmans, Assen 1987, blz. 203.&#13;
2. K. ten Have, V. Bekkers, A. Nagelkerke en P. Stoppelenburg, Het schap de maat genomen, Evaluatie-on-derzoek naar het functioneren van deprodukt- en bedrijfschappen, 's-Gravenhage 1995.&#13;
3. A.w., blz. 21-2.&#13;
4. A.w., blz. 97.&#13;
5. G.S.A. Dijkstra, F.M. van der Meer en J.W. van der Meer (red.), Produktschappen en Bedrijfschappen Onderzocht, Het functioneren van bedrijfslichamen als intermediaire bestuur, Alphen aan den Rijn 1995, blz. 360.&#13;
6. Aan de slag. Naar een gezamenlijke agenda voor de toekomst van de produkt- en bedrijfschappen, 's-Gra- venhage 1996.&#13;
7. H 1992-1993, 21427, nr. 45.&#13;
8. Zie bij voorbeeld ook de kritiek van A. Heertje, Publiekrechtelijke Bedrijfsorganisatie na 50 jaar, in: Eco nomisch-Statistische Berichten 23 augustus 1995, blz. 742-745.&#13;
9. W.J. van Eijkern en GJ. Balkenstein, De Wet op de Bedrijfsorganisatie, 2de druk, Alphen aan den Rijn 1955, blz. 3.&#13;
10. Kapteyn (R. Barents) blz. 684.&#13;
11. A.w. (R. Barents), blz. 692.&#13;
12. Zie over de doelstellingen artikel 39 van het EG-Verdrag; daaruit blijkt een oriëntatie op de agrarische sector zelf, met verwaarlozing van externe effecten. Vgl. ook de Nota 'Gemeenschappelijk Landbouwbe-leid op langere termijn' van de Minister van Landbouw, Natuurbeheer en Visserij d.d. 1 februari 1996 (II 1995-1996, 24596, nr. 1).&#13;
13. P.B. Gaasbeek, J.W. van de Gronden e.a., De publiekrechtelijke bedrijfsorganisatie en het Europeesrech-telijke kader, 's-Gravenhage (Sociaal-Economische Raad) 1994.&#13;
14. A.w., blz. 314.&#13;
15. A.w., blz. 18.&#13;
16. Zie F J.H.M, van der Ven, Economische en sociale opvattingen in Nederland (De Nederlandse volkshuis houding tussen twee wereldoorlogen, deel IV), Utrecht 1947; P.A.J.M. Steenkamp, De gedachte der be drijfsorganisatie in protestants christelijke kring, diss. Tilburg, Kampen 1951.&#13;
17. Zie bij voorbeeld het bij Van der Ven (a.w., blz. FV-50-51) vermelde rapport 'Bedrijfsorganisatie en me dezeggenschap', uitgebracht door een commissie van NVV en SDAP, waarin werd voorgesteld publiek rechtelijke bedrijfsorganen in te stellen, samengesteld voor telkens een derde uit vertegenwoordigers van werkgevers, van werknemers en van de overheid.&#13;
18. Vgl. bij voorbeeld E. Brongersma, De opbouw van een corporatieven staat, Het nieuwe Portugal, 3de druk, Utrecht 1942.&#13;
19. Vgl. over deze reputatie Dijkstra c.s., a.w.t blz. 1, en R.B. Andeweg, Van corporatisme naar étatisme?, in: SEW 6 (1986), blz. 388 e.v.&#13;
20. Vgl. G.H. Scholten, De Sociaal-Economische Raad en de ministeriële verantwoordelijkheid (diss. Univ. v. Amsterdam), Meppel 1968, blz. 518.&#13;
21. Zie over de mogelijkheid van met algemeen-verbindendverklaring ondersteunde regeling op eigen initia tief van de bedrijfsgenoten A. van Oven, Privaatrechtelijke bedrijs-organisatie (inaugurele rede R.U. Groningen), Zwolle 1950. Van Oven kritiseert de naar zijn oordeel onwaarachtige voorstelling van zaken door de regering bij de parlementaire behandeling van de Wet op de bedrijfsorganisatie als zou deze een bevestiging zijn van de samenwerking van ondernemers- en arbeiders-organisaties (zie blz. 23).&#13;
22. W.F. de Gaay Fortman, Enkele opmerkingen over het ontwerp van wet op de bedrijfsorganisatie, blz. 254, in: Sociaal Maandblad 1949, blz. 254-262.&#13;
23. W.R.A. Bakker in Dijkstra c.s., a.w., blz. 40.&#13;
24. Van Eijkem / Balkenstein, a.w.t blz. 38.&#13;
25. A.w., blz. 41.&#13;
26. A.w., blz. 47-48.&#13;
27. Geciteerd bij Steenkamp, a.w., blz. 131.&#13;
28. Zie de inleiding van J.G. de Jong bij Wet op de bedrijfsorganisatie (Editie Schuurman &amp; Jordens, deel 135-1), 7de druk, Zwolle 1993, blz. XXVHI-XXIX.&#13;
29. Iris Marion Young, Together in Difference: Transforming the Logic of Group Political Conflict, in: Will Kymlicka, ed., TheRights ofMinority Cultures, Oxford 1995, blz. 155-176.&#13;
30. A.w.,blz. 161.&#13;
31. H.A.A. Scholtz in Dijkstra c.s., a.w., blz. 55.&#13;
32. H. Daalder, Van oude en nieuwe regenten, Politiek in Nederland, Amsterdam 1995, blz. 270-271.&#13;
33. Het heft in handen, Essays, blz. 67 en 74.&#13;
34. Anthony Lewis, Facing the Human Debris of America's Downsizing Binge, in: International Herald Tri bune, 9 maart 1996.&#13;
35. Wirtschaft und Gesellschaft, Grundrifi der verstehenden Soziologie, 5de druk, Tübingen 1980, blz. 125 en 129.&#13;
36. Dit woord vorm ik naar analogie van transmuraal om aan te duiden dat de markt zich zowel binnen als buiten de nationale afbakeningen afspeelt.&#13;
37. J. de Hoogh, Waarom eigenlijk landbouwpolitiek?, blz. 6, in: J. de Hoogh en HJ. Silvis (red.), EU-land- bouwpolitiek van binnen en van buiten, Wageningen 1994, blz. 1-13.&#13;
38. De Hoogh, a.w., blz. 1.&#13;
39. Heinz Heek, Ost-Enveiterung kommt EU teuer zu stenen, in: Die Welt 13 maart 1996.&#13;
40. De Hoogh, a.w., blz. 10.&#13;
41. H 1994-1995, 24232 nrs. 1-3, ingediend op 26 juni 1995 en ten tijde van het schrijven van dit preadvies aanhangig bij de Eerste Kamer.&#13;
42. H 1995-1996, 24503, nrs. 1-3.&#13;
43. J.L. Boxum, J. de Ridder en M. Scheltema, Zelfstandige bestuursorganen in soorten, Deventer 1989, blz. 16.&#13;
44. Vgl. over de gebrekkige betrokkenheid van consumentenbelangen ThJ.M. van Mierlo, Consumentena-specten van de publiekrechtelijke bedrijfsorganisatie, mede in relatie tot de Warenwet, in: Consumenten-recht 1989, nr.1, blz. 3-13.&#13;
45. Wet van 24 juni 1992, Stb. 409.&#13;
46.&#13;
47.&#13;
Deze vraag werd door de CDA-fractie in de Tweede Kamer opgeworpen. Zie De Jong. a.w., blz. XLJ. Vgl. over de bezwaren van zulk gebruik van wetgeving mijn artikel 'Rechtsvorming door wetgeving, Aanzet voor een post-instrumentalistische wetgevingstheorie', in: Bouwrecht 1989, nr. 7, blz. 487-494; tevens in Rechtsstaat &amp; beleid, Een keuze uit het werk van mr. E.M.H. Hirsch Ballin, Zwolle 1991, blz. 403-416.&#13;
</legacyfootnotes><footnotes><footnote/></footnotes><auteurs>Prof. dr. E.M.H. Hirsch Ballin</auteurs><published>1996-04-01 00:00:00</published><modified>1995-09-29 00:00:00</modified><editiondate>1996-04-01</editiondate><htmlpath>https://denhollander.info/artikel/5822</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>5776</id><udhid>UDH:TvAR/5776</udhid><titel>Herstructureringswet: noodzakelijk en rechtmatig. Interventie jaarvergadering Vereniging voor Agrarisch Recht</titel><searchwords><searchword>TvAR 7/8/1998</searchword><searchword>UDH:TvAR/5776</searchword></searchwords><attachments><attachment><name>1998_nr 78_Artikel_Haije.pdf</name><extention>pdf</extention><url>https://denhollander.info/download/5707/ci</url></attachment></attachments><inleiding>1.&#13;
Inleiding&#13;
Het initiatief van de Vereniging voor Agrarisch recht om dit actuele onderwerp - de Wet herstructurering varkenshouderij1 - te agenderen, valt toe te juichen. De wet heeft ook de afgelopen maanden reeds de nodige aandacht van de agrarisch-rechtsge-leerden gekregen. Ik doel in het bijzonder op het artikel van de heren Snijders, Bruil en de Haan in het februarinummer van het NJB2, waarvan dezelfde maand een uitge-breidere versie werd gepubliceerd in Agrarisch recht? Dit heeft ertoe bijgedragen dat een aantal belangrijke juridisch-dogmatische onderwerpen die aan de wet raken, in de Eerste Kamer uitvoerig aan de orde is geweest.4 De regering heeft aldus de gelegen-heid gekregen op die punten uitgebreid haar zienswijze naar voren te brengen en te onderbouwen.5 Er heeft zo een afgewogen oordeelsvorming in de Eerste Kamer kun-nen plaatsvinden. Voor de rechtsvorming zijn de gevoerde discussies van groot belang, ondermeer waar de Staten-Generaal de regering hebben gevolgd in haar inter-pretatie van art. 14 van de Grondwet (Gw) én in haar interpretatie van de toepasse-lijkheid en reikwijdte van een aantal algemene rechtsbeginselen. Op die punten is de discussie afgerond nu de rechter ingevolge art. 120 Gw de formele wet niet aan de Grondwet en aan algemene rechtsbeginselen mag toetsen.6 Interessant blijft de uitkomst van de rechterlijke toetsing van de wet aan het EG-verdrag en aan het EVRM.7</inleiding><content>2.&#13;
Algemene aspecten van het stelsel van varkensrechten&#13;
Het preadvies van Walda8 is een adequate weergave van de inhoud van het wettelijke stelsel van varkensrechten waar de praktijk goed mee uit de voeten zal kunnen.9 Een hele prestatie, dit preadvies, want ik ben het met Walda eens dat met name in hoofd-stuk II van de wet, houdende regels ter bepaling van de hoogte van het varkensrecht op het tijdstip van inwerkingtreding van de wet, soms sprake is van hogere juridische algebra. De milieuwetgeving begint wat dat betreft overeenkomsten te vertonen met het fiscale recht en de socialezekerheidswetgeving. De moeilijke leesbaarheid van hoofdstuk II hangt er direct mee samen dat de wetgever zeer precies - in de formele wet zelf - heeft aangegeven hoe op basis van de aantallen varkens in de referentiejaren en rekening houdend met diverse tussentijdse bedrijfsmutaties de hoogte van het var-kensrecht moet worden bepaald. Dat valt natuurlijk toe te juichen: de formele wet als belangrijkste vindplaats van het recht; geen kaderwetgeving!10 Blijkens de uitstekende weergave van Walda staat het wat complexe karakter van de wetsartikelen er niet aan in de weg dat de hoogte van het varkensrecht rechtstreeks uit de wet kan worden afgeleid. Belangrijk ook is dat de wet eigenlijk geen ruimte voor interpretatie biedt. De rechtszekerheid is dus niet in het geding. Ik zie - anders dan Bruil in zijn pre-advies11 - dan ook weinig kans dat de feitelijke mededeling die de varkenshouders van het Bureau Heffingen van het ministerie van LNV zullen ontvangen over de hoogte van het bij dat Bureau geregistreerde varkensrecht, door het College van Beroep voor het bedrijfsleven12 als een voor bezwaar en beroep vatbare beslissing zou worden aan-gemerkt. Dit geldt temeer nu de wet geen bestuursorgaan heeft aangewezen dat ter zake beslissingsbevoegd zou zijn.13 Het zou me verbazen als het College van Beroep zou afwijken van de lijn die het sedert 199014 aanhoudt ten aanzien van de mestpro-ductierechten, waarvan de hoogte naar zijn oordeel rechtstreeks uit de Meststoffen-wet voortvloeit.15 Dit terwijl die wet - zeker waar zij teruggrijpt op de Interimwet beperking varkens- en pluimveehouderijen - hier en daar wél ruimte voor bestuurlijke afwegingen biedt. Dit laat onverlet dat de complexiteit van de Wet herstructurering varkenshouderij een goede voorlichting en informatievoorziening door de overheid van groot belang maakt. In dat licht is ook het preadvies van Walda uiterst waardevol. Walda heeft in zijn preadvies enkele kleinere onvolkomenheden van de wet aange-geven, die onder meer het gevolg zijn van amendering door de Tweede Kamer. Deze onvolkomenheden betreffen de in het nieuwe art. 55a Meststoffenwet voorziene cor-rectie van de mestproductierechten, die plaatsvindt in verband met het feit dat deze productieplafonds voor varkens volledig worden vervangen door de varkensrechten.16 Ik heb uit het Agrarisch Dagblad van 25 april jl. en het weekblad De Boerderij van 28 april jl. begrepen dat in de ontwerp-amvb Hardheidsgevallen17 voor twee van de door Walda genoemde onvolkomenheden een voorziening wordt getroffen, namelijk:&#13;
- een voorziening tegen het vervallen van latente productieruimte binnen het niet- gebonden mestproductierecht voor varkens en kippen op gemengde bedrijven, voor zover deze aan andere diersoorten dan varkens zou kunnen worden toegerekend;&#13;
- een voorziening ter voorkoming dat ook niet-gebonden mestproductierechten voor andere diersoorten, zoals runderen en kalkoenen, worden verlaagd bij de introductie van het varkensrecht.18&#13;
Ik neem aan dat het ministerie van LNV ook voor de overige kennelijke onvolko-menheden een pragmatische oplossing zal vinden.&#13;
3.&#13;
Uitbreiding onder de Meststoffenwet en de Wet verplaatsing mestproductie&#13;
Een kanttekening zou ik willen plaatsen bij de suggestie die uit het preadvies spreekt, als zou na en zelfs dóór de invoering in 1994 van de Wet verplaatsing mestproductie19 nog een flinke toename van het aantal varkens hebben plaatsgevonden. Uit de CBSstatistieken blijkt dat de belangrijkste toename van het aantal varkens heeft plaatsge-vonden tussen 1984 en 1994, namelijk van 11 miljoen naar 15 miljoen stuks, en dat dit aantal daarna licht is afgenomen tot 14,5 miljoen in 1996. De toename van het aantal varkens na 1984 vond vooral plaats onder het regime van de Interimwet beperking varkens- en pluimveehouderijen, die nog belangrijke uitbreidingsmogelijkheden bood.20 Ook onder de Meststoffenwet kon nog uitbreiding plaatsvinden: door het in gebruik nemen van grondgebonden mestproductierechten of van latente productie-ruimte én door de mogelijkheid van omwisseling van kippen naar varkens. Kennelijk als gevolg van marktomstandigheden is van deze mogelijkheden na 1993 niet of nau-welijks gebruik gemaakt.&#13;
Nu maatregelen worden doorgevoerd om te komen tot een reductie van de mest-productie met 14 miljoen kilogram fosfaat in de periode tot 2000, zou op individuele bedrijven echter wél een grote druk ontstaan om de uitbreidingsmogelijkheden die de bestaande wetgeving biedt alsnog te gaan benutten. Daarmee zou de realisatie van deze taakstelling worden gefrustreerd. Om dat te voorkomen is in de Wet herstructu-rering varkenshouderij voor de hoogte van het varkensrecht aangesloten bij het gemiddelde aantal dieren dat blijkens de opgave van de varkenshouder op het bedrijf werd gehouden in het referentiejaar 1996 (of 1995), komt de latente ruimte binnen het mestproductierecht voor varkens en kippen te vervallen en kunnen voor varkens niet langer productierechten worden ontleend aan het enkele bezit van landbouwgrond. Met het varkensrecht komt ook de mogelijkheid van omschakeling van kippen naar varkens binnen het mestproductierecht te vervallen.&#13;
4.&#13;
Doelstelling van het stelsel van varkensrechten&#13;
In hun preadviezen spreken Walda en Bruil er hun bevreemding over uit dat de rege-ring het niet aandurft de productieplafonds los te laten, terwijl in hun beleving het systeem van heffingen bij een ontoelaatbaar mineralenverlies op bedrijven - het zoge-noemde Minas21 - toch zou zijn bedoeld als een voldoende prikkel om de mestpro-ductie binnen de perken te houden. Deze bevreemding verbaast mij.&#13;
Al zo'n vier a vijf jaar geleden is door twee projectgroepen van overheid en land-bouwbedrijfsleven gezamenlijk - onder auspiciën van de Inspectie voor de Rechts-handhaving van het ministerie van Justitie - aangegeven dat de verliesnormen voor fosfaat en stikstof van Minas - evenals de 'oude' fosfaatgebruiksnormen voor mest22 alleen kunnen worden gehandhaafd als er sprake is van evenwicht op de mestmarkt. Ook bij de kamerbehandeling van Minas is steeds aangegeven dat Minas uitsluitend kan worden ingevoerd onder de voorwaarde dat via een ander instrumentarium dit evenwicht wordt verzekerd23 Wordt er in Nederland meer aan mest geproduceerd dan aan eindgebruikers in Nederland of in het buitenland kan worden afgezet, dan leidt de schaarste aan afzetmogelijkheden voor de overschotmest van de veehouderij tot zulke hoge afzetprijzen dat handhaving van de normen onvoldoende is verzekerd. De boe-ren zullen dan oneigenlijke wegen zoeken om zonder hoge afzetkosten van hun over-schotmest af te komen, wat grootschalige overbemesting tot gevolg zal hebben. Het laatste dat de veehouders zullen doen is dieren afstoten om hun overproductie te voor-komen, want daarmee is direct het economisch saldo in het geding. Ook een verhoging van de heffing over mineralenverliezen kan dat niet afdwingen: een hoge heffing zal de fraudedruk alleen maar groter maken. Er moet een aanvullend instrument worden ingezet dat direct stuurt op de omvang van de mestproductie en op het aantal dieren.&#13;
Dat is precies de reden waarom in de Integrale Notitie mest- en ammoniakbeleid24 van 1995 een herstructureringsparagraaf is opgenomen waarin aanvullende maatrege-len worden voorzien om op de omvang van de mestproductie te sturen. Vastgesteld werd namelijk dat na 2000 daadwerkelijk door de voorziene aanscherping van de ver-liesnormen van Minas een landelijk niet-plaatsbaar mestoverschot zal ontstaan dat vrijwel geheel, voor 14 miljoen kilogram fosfaat, kan worden toegerekend aan de var-kenshouderij. Na jarenlang onderzoek van allerlei alternatieven - die alle onvoldoen-de oplossing bleken te bieden - en een uitgebreide discussie daarover met parlement en bedrijfsleven, die de doctrine kennelijk heeft gemist, is uiteindelijk gekozen voor het pakket van maatregelen van de Wet herstructurering varkenshouderij: een combi-natie van een generieke korting, opkoop, 'afroming' van varkensrechten bij verhande-ling en veevoermaatregelen.25 Hierdoor wordt verzekerd dat het evenwicht op de mestmarkt bewaard en de mestafzetprijzen betaalbaar blijven. En dat is de situatie waarbij de heffingen van Minas kunnen afdwingen dat de overschotmest van de bedrijven op verantwoorde wijze wordt afgezet.&#13;
Het stelsel van varkensrechten is daarmee ook een noodzakelijke, aanvullende maatregel in de zin van de EG-Nitraatrichtlijn26: een maatregel die verzekert dat Minas zijn werk doet en overeenkomstig de richtlijn de nitraatbelasting naar het oppervlakte- en grondwater als gevolg van het mestgebruik terugbrengt.27&#13;
5. Terugwerkende kracht?&#13;
Een deel van het preadvies van Bruil wordt gewijd aan het thema van de terugwer-kende kracht. De gedachte zou daarbij kunnen postvatten dat de wet onrechtmatig is wegens strijdigheid met het nulla poena-beginsel.28 De Wet herstructurering varkens-houderij heeft met terugwerkende kracht echter niets van doen, formeel noch mate-rieel. De wet treedt gewoon op 1 september 1998 in werking. Vanaf dat moment mogen gemiddeld niet méér varkens worden gehouden dan het nieuwe varkensrecht toelaat.29 Tót het tijdstip van inwerkingtreding kan iedereen het aantal varkens hou-den waarvoor het oude mestproductierecht ruimte biedt, zonder dat daar ingevolge de wet later in materiële zin negatieve consequenties aan worden verbonden.&#13;
Zou de wet van het ene op het andere moment, zonder rekening te houden met de situatie in het verleden en zonder overgangsregeling, überhaupt het houden van var-kens verbieden, dan zou iedereen dat onbehoorlijk vinden, maar de gedachte van for-mele of materiële terugwerkende kracht zou in niemand opkomen. De begripsver-warring ontstaat doordat de wetgever voor de hoogte van het varkensrecht juist wel rekening houdt met de situatie in het verleden. De wetgever grijpt terug op het aantal varkens in 1996 of 1995 en corrigeert deze aantallen onder meer voor tussentijdse transacties met niet-gebonden mestproductierechten, zij het dat verwerving van rech-ten na 9 juli 1997 niet meer kan leiden tot een hoger varkensrecht en bij de vervreem-der wel leidt tot een lager varkensrecht.30 Daarmee is 10 juli 1997 feitelijk het referen-tiemoment. Deze techniek van een referentiemoment in het verleden is al bij andere quotastelsels toegepast, onder meer bij de melkquota en de mestquota. De achterlig-gende reden is duidelijk: het voorkomen van anticipatie-effecten waarmee de effecti-viteit van de wet zou worden ondergraven. Gebruikmaking van deze techniek is door de rechterlijke macht geaccepteerd.31 De vraag die zich bij de toelaatbaarheid van der-gelijke technieken voordoet, is of de wetgever wel handelt conform algemene rechts-beginselen zoals voorzienbaarheid en rechtszekerheid.32 Daar ben ik het met Bruil over eens, maar met terugwerkende kracht heeft dat niets van doen. Hoewel art. 120 Gw eraan in de weg staat dat de wet op dit punt door de rechter wordt getoetst, ben ik ervan overtuigd dat deze toetsing voor de wetgever in het onderhavige geval posi-tief zou uitpakken. Gegeven de voortdurende aanscherpingen van de mestwetgeving, gegeven de herstructureringsparagraaf van de Integrale Notitie mest- en ammoniak-beleid en de in dat verband gevoerde discussies met het landbouwbedrijfsleven en de Tweede Kamer, gegeven de expiratiedatum die oorspronkelijk in de Wet verplaatsing mestproductie was opgenomen en de bij de behandeling van Minas in de Tweede Kamer gevoerde discussie over de overstap van een systeem van mestproductierech-ten naar afzetrechten,33 geldt ten algemene dat de varkenshouders er nimmer op mochten vertrouwen dat de mestproductierechten in deze vorm en omvang zouden blijven voortbestaan. Wat betreft de bepaling van de hoogte van het varkensrecht is vrijwel over de gehele linie rekening gehouden met niet alleen de feitelijke situatie in 1995 of 1996, maar ook met voornemens tot uitbreiding van vóór 10 juli 1997. Waar desondanks sprake zou zijn van onbillijkheden van overwegende aard, biedt de reeds genoemde amvb Hardheidsgevallen uitkomst. Middels de kabinetsbrief van 10 juli 1997 inzake de structuurverandering in de varkenshouderij,34 persberichten en indivi-duele berichtgeving van het Bureau Heffingen is voorts algemeen bekend gemaakt dat verwerving van mestproductierechten na 10 juli 1997 niet leidt tot een hoger varkens-recht voor de verkrijger, maar wel tot een correctie van het varkensrecht van de ver-vreemder.35 Daarmee is op alle punten recht gedaan aan de eisen van voorzienbaar-heid en rechtszekerheid, zoals deze in de rechtspraak worden ingevuld.36 6.&#13;
EG-recht&#13;
Op het punt van de eventuele strijdigheid van het stelsel van varkensrechten met het EG-recht, in het bijzonder de gemeenschappelijke marktordening voor varkens,37 wil ik kort zijn. Ik vind dat de wetgever op dat punt aan de hand van een uitgebreide ana-lyse van de jurisprudentie van het Hof van Justitie van de EG een evenwichtig en genuanceerd betoog houdt, waaraan het preadvies van Bruil mijns inziens overigens geen recht doet. Het betoog van de regering komt erop neer dat de ruimte voor maat-regelen als quotering binnen het EG-recht weliswaar beperkt is, maar dat dat onverlet laat dat deze maatregelen toelaatbaar zijn als zij niet de strekking hebben om van de marktordening af te wijken of daar inbreuk op te maken en als zij geen gevolgen heb-ben voor de goede werking van de marktordening.38 De regering motiveert uitgebreid dat de maatregelen niet worden ingegeven door overwegingen van markt- en prijsbe-leid, maar dat het gekozen samenstel van maatregelen in de Nederlandse situatie de enige effectieve mogelijkheid is om zeker te stellen dat de noodzakelijke verminde-ring van de door overbemesting veroorzaakte milieubelasting wordt gerealiseerd, en dat deze maatregelen niet verder gaan dan strikt noodzakelijk is. Het gaat daarbij bovendien om milieudoelstellingen die niet alleen op nationaal niveau zijn gesteld, maar die ook in de EG-Nitraatrichtlijn zijn neergelegd. De regering maakt aanneme-lijk dat de maatregelen geen nadelige effecten hebben voor de goede werking van de gemeenschappelijke marktordening waar het niet functioneren van de daarin opgeno-men markt- en prijsregeling betreft, welke regeling overigens zelf geen quotumstelsel kent. Wat betreft het aan de marktordening ten grondslag liggende beginsel van Vrije toegang tot de markt' of 'vrijheid van vestiging' sluit zij enig effect niet uit, maar meent zij - zoals ook de Raad van State in zijn advies suggereerde - dat eventuele belemmeringen worden gerechtvaardigd door de rule of reason39, nu de maatregelen geschikt, noodzakelijk en proportioneel zijn ter bereiking van de beoogde doelstellin-gen en niet-discriminatoir naar nationaliteit zijn. Wat betreft het tevens aan de markt-ordening ten grondslag liggende beginsel van het vrije handelsverkeer tussen lidsta-ten, is duidelijk dat de import van varkens niet door deze maatregelen wordt geraakt, en dat eventuele beperkingen ten aanzien van het uitgaande goederenverkeer niet lei-den tot een bevoordeling van de nationale productie of de binnenlandse markt en derhalve eveneens toelaatbaar moeten worden geacht.40 41 Ik zie niet dat de wetgever hier een onaanvaardbaar risico heeft genomen dat het stelsel van varkensrechten wegens strijdigheid met het EG-Verdrag door de rechter onverbindend zou worden verklaard. Er heeft kennelijk ook overleg met vertegen-woordigers van de bewaker van het EG-Verdrag - de Commissie van de Europese Gemeenschappen - plaatsgevonden. Overigens kent Nederland al sedert 1985 een productieplafond voor varkens42 en worden in Nederland en in andere landen al sinds jaar en dag productiebeperkingen in vergunningen gesteld. Tot op heden is de EG-rechtelijke toelaatbaarheid van dergelijke beperkingen geen punt van discussie geweest.&#13;
7.&#13;
Schadeloosstelling in verband met onteigening&#13;
Tot slot wil ik ingaan op het vraagstuk van schadeloosstelling, dat is opgeworpen in verband met het feit dat niet het gehele mestproductierecht voor varkens en kippen wordt omgezet in varkensrechten: door de 10%-korting en het vervallen van de latente productieruimte gaat een deel van dit productierecht - dat als gevolg van zijn verhandelbaarheid ook het karakter van een vermogensrecht heeft gekregen - verlo-ren. Bruil stelt in zijn preadvies dat er sprake is van "onteigening" van vermogens-rechten en meent dat daarvoor een vergoeding moet worden betaald, in ieder geval waar het het deel van de 10%-korting betreft. Hij stelt een bedrag van ƒ 50,- per kg fosfaat voor en sluit daarmee kennelijk aan bij de vermogensschade.&#13;
De vraag die dan natuurlijk primair moet worden gesteld is óf er wel sprake is van vermogensschade. Walda geeft in zijn preadvies aan dat nu reeds contractueel prijzen voor varkensrechten worden afgesproken overeenkomend met ƒ 70,- per kilogram fosfaat. Bij fokzeugenrechten zou het omgerekend om ƒ 150,- per kg fosfaat gaan. Ook het LEI/CPB hanteert dit soort bedragen bij de analyse van de herstructure-ringsmaatregelen op sociaal-economische effecten.43 Als je deze prijzen afzet tegen de prijs die omgerekend gemiddeld in de periode van juli 1996 tot juli 1997 in het con-centratiegebied Zuid werd betaald, namelijk ƒ 46,- per kilogram fosfaat, dan lijkt mij dat de vermogensschade als gevolg van de korting en het vervallen van de latente ruimte binnen het mestproductierecht in het algemeen ruimschoots wordt gecompen-seerd door de veel hogere vermogenswaarde van het varkensrecht.44 Interessant is natuurlijk wat rechtens ten aanzien van de schadeplicht van de over-heid zou gelden in de in het algemeen wat hypothetische situatie dat er wél sprake zou zijn van vermogensschade.&#13;
Artikel 14 van de Grondwet&#13;
Art. 14 lid 1 Gw kunnen we voor deze toets inmiddels buiten beschouwing laten, nu beide Kamers der Staten-Generaal de regering hebben gevolgd in het standpunt dat de wet niet in strijd komt met het in dat artikellid bepaalde, namelijk - voor zover hier relevant - dat onteigening alleen tegen vooraf verzekerde schadeloosstelling kan geschie-den. De regering heeft daarbij een historisch en een systematisch argument gehanteerd.45 Wat betreft de Grondwetsgeschiedenis: de voorganger van art. 14 lid 1 zag oor-spronkelijk alleen op onteigening van voor menselijke beheersing vatbare stoffelijke zaken; art. 151 Gw 1887 refereerde uitdrukkelijk aan het begrip 'eigendom'. Bij de Grondwetswijziging van 1922 werd het begrip 'onteigening' ingevoerd, waarbij de regering destijds aangaf dat dat begrip ook betrekking had op de onteigening van rechten, zonder overigens aan te geven welke rechten zij daarbij voor ogen had.46 Gegeven de in 1910 en 1920 doorgevoerde wijzigingen van de Onteigeningswet moet zij daarbij met name hebben gedacht aan eigendom, beperkt zakelijke rechten en rechten van intellectuele eigendom, zoals het octrooirecht. De regering heeft bij de behandeling van de Wet herstructurering varkenshouderij in een genuanceerd betoog aangegeven dat, hoewel de parlementaire behandeling van de Grondwetsherziening van 1983 aanleiding zou kunnen geven voor een meer beperkte uitleg van art. 14 lid l,47 zij kan meegaan in deze ruimere uitleg, die kennelijk ook door de meeste fracties van de Eerste Kamer werd aangehouden.48 Zij vermocht echter niet in te zien dat ook mestproductierechten, die louter een beleidsinstrument vormen dat sturend is voor het gedrag van de betrokken agrariër, zouden moeten worden gevat onder de door de Grondwet beschermde rechten, die alle een absoluut karakter hebben.&#13;
Het systematische argument dat de regering hanteerde was dat art. 14 lid 1 ziet op de situatie dat zaken aan de overheid worden overgedragen ten behoeve van het alge-meen belang. 'Onteigening' is daarbij een titel van verkrijging.49 De overheid verkrijgt iets wat zij zelf niet heeft en wat zij gaat benutten in het algemeen belang, bijvoor-beeld grond ten behoeve van de aanleg van een weg.50 Dat maakt ook precies het onderscheid met art. 14 lid 3, dat op vernietiging, onbruikbaar maken van eigendom en het beperken van het eigendomsrecht ziet. De Wet herstructurering varkenshoude-rij strekt duidelijk niet tot een overdracht van mestproductierechten aan de over-heid,51 maar tot het tenietdoen van - een deel van de - productierechten, zodat ook om die reden art. 14 lid 1 niet van toepassing is.&#13;
De regering meende overigens wél dat het vervallen van een deel van de mestpro-ductierechten onder de reikwijdte van het derde lid van art. 14 Gw kan vallen; niet zozeer omdat er productierechten worden vernietigd - want dat zijn immers niet als zodanig door art. 14 Gw beschermde rechten - maar omdat mét die gedeeltelijke ver-nietiging de varkenshouder onder omstandigheden in zijn bedrijfsuitoefening wordt beperkt. Dat kan dus een beperking van zijn eigendom inhouden: een beperking van het genot van opstallen en grond. Daarmee ontstaat echter nog geen schadeplicht, want die stelt de grondwetgever in het derde lid afhankelijk van een regeling bij of krachtens wet. Voor een dergelijke regeling zag de regering geen aanleiding, ook niet vanuit de algemene rechtsbeginselen.&#13;
Algemene rechtsbeginselen&#13;
De algemene rechtsbeginselen die tot een schadeloosstelling zouden kunnen nopen, zijn in casu die van de égalité devant les charges publiques, een verbijzondering van het gelijkheidsbeginsel, en het beginsel van 'redelijkheid en billijkheid'.&#13;
Bij het eerste beginsel gaat het erom dat een naar verhouding kleine groep niet har-der mag worden getroffen door overheidsmaatregelen dan andere groepen die in ver-gelijkbare omstandigheden verkeren. Is sprake van een onevenredige - buiten het normale risico vallende en op een beperkte groep burgers drukkende - schade die is ontstaan door uitoefening van een publiekrechtelijke bevoegdheid, dan is de overheid gehouden compensatie te verlenen.52 Aanspraak op schadevergoeding op grond van dit beginsel wordt niet snel aangenomen, onder meer niet als in een groot aantal gevallen schade wordt geleden en er een eindeloze gradatie in aard en omvang van de schade is.53 Wat betreft de varkenssector in relatie tot andere veehouderijsectoren heeft de regering aangevoerd dat het niet-plaatsbare landelijke mestoverschot van 14 miljoen kilogram geheel wordt veroorzaakt door en moet worden toegerekend aan de varkenshouderij.54 Deze verkeert dus niet in dezelfde omstandigheden als andere vee-houderijsectoren. Binnen de varkenssector wordt eenieder gelijkelijk getroffen door de generieke korting en in principe ook - zij het dat daar sprake is van glijdende schaal - door het vervallen van de latente ruimte binnen het mestproductierecht. Voor hardheidsgevallen wordt bovendien bij amvb op grond van art. 25 van de wet een regeling getroffen.&#13;
Wat betreft de redelijkheid en billijkheid is het argument van de regering kort gezegd het argument dat hiervoor in par. 5 ten aanzien van de voorzienbaarheid van de maatregel werd aangehaald, namelijk dat de varkenshouders er - gegeven de voort-durende aanscherpingen in het mestbeleid sedert 1984, de herstructureringsparagraaf van de Integrale Notitie en de discussies over het vervallen en vervangen van mest-productierechten door andersoortige instrumenten - nimmer op mochten vertrou-wen dat de mestproductierechten in deze vorm en omvang zouden blijven voort-bestaan. Daar komt bij dat de maatregel wordt getroffen in het belang van de sector zelf, die immers het eerst de nadelen ondervindt van een onevenwichtige mestmarkt en deze onevenwichtigheid bovendien zelf veroorzaakt. Tot slot is sprake van een maatregel die gefaseerd wordt doorgevoerd, eenieder in beginsel gelijkelijk treft en proportioneel is. Ook hier zijn de Staten-Generaal de regering gevolgd.&#13;
EVRM&#13;
Blijft over de toetsing aan het eerste protocol van het EVRM, dat in art. 1 het recht op ongestoord genot van zijn eigendom beschermt en dat bepaalt dat ontneming van eigendom alleen kan geschieden in het algemeen belang, onder voorwaarden voorzien in de wet, en in overeenstemming met de algemene beginselen van internationaal recht. Blijkens art. 1 tast dit op geen enkele wijze het recht van staten aan tot regule-ring van eigendom in overeenstemming met het algemeen belang.&#13;
In de jurisprudentie van het Europese Hof voor de Rechten van de Mens (EHRM) zijn geen uitspraken te vinden die betrekking hebben op het inperken van productie-rechten. De lijn van de jurisprudentie is wel dat het eigendomsbegrip ruim moet worden opgevat, zodat niet op voorhand kan worden uitgesloten dat productierechten daaronder moeten worden begrepen. Zou dat laatste het geval zijn, dan brengt dat op zichzelf ook nog geen schadeplicht met zich. Het protocol zelf rept überhaupt niet over schade-vergoeding, maar het EHRM, toetsend aan de internationale rechtsbeginselen, heeft in verschillende zaken uitgemaakt dat fair balance55 bij ontneming van eigendom in principe moet leiden tot een redelijke schadevergoeding. Die lijn is gevolgd bij een aantal zaken waarbij sprake was van ontneming van stoffelijke zaken: bijvoorbeeld bij de zaak van de Holy Monasteries, waar het ging om de onteigening van complete kloos-ters door de Griekse regering tegen een volstrekt ontoereikende schadevergoeding.56&#13;
Bij een aantal zaken waarbij echter uitsluitend sprake was van de inperking van het genot van stoffelijke zaken, van regulering van de eigendom, oordeelde het Hof dat schadeplicht niet aan de orde was. Zo is in verschillende zaken waarbij een exploita-tievergunning werd ingetrokken, door het Hof uitgemaakt dat er geen recht op scha-devergoeding bestaat, ook al leidde die intrekking tot vergaande aantasting van eco-nomische belangen, die op zichzelf door het Hof overigens kennelijk wel onder het begrip 'eigendom' van art. 1 van het protocol werden gevat. Van belang werd daarbij geacht dat de eigendom - in het bijzonder kennelijk de stoffelijke zaken - als gevolg van de maatregel niet geheel onbruikbaar en waardeloos was geworden.57&#13;
De regering brengt het stelsel van varkensrechten onder deze categorie van zaken waarbij slechts sprake was van de regulering van het gebruik van eigendom. Dit is overigens ook in lijn met het preadvies van Bruil, die aangeeft dat de regering om haar doel te bereiken voor hetzelfde geld voor het instrument van de vergunning had kun-nen kiezen. De regering wijst er in dit verband op dat zowel de mestproductierechten als varkensrechten uitsluitend een instrument zijn ter beperking van de productie-capaciteit van veehouderijen. De invoering van de varkensrechten leidt weliswaar tot een iets lager productieplafond dan dat van de mestproductierechten, maar daarmee worden de percelen en stallen en de varkenshouderijen niet waardeloos. Daarbij wijst zij erop dat op zichzelf de inperking van de mogelijkheid tot het houden van varkens geenszins onvoorzienbaar was in het licht van het gevoerde mest- en milieubeleid.&#13;
Zou het Hof dit betoog niet volgen en tot het oordeel komen dat in casu helemaal geen sprake is van regulering van eigendom maar van het ontnemen ervan, dan is de Staat slechts schadeplichtig indien en voor zover de maatregel zonder compensatie disproportioneel zou zijn in verhouding tot het belang van de individuele burger. Er zal, als gezegd, sprake moeten zijn van een fair balance. Mijns inziens kan schadever-goeding achterwege blijven op basis van dezelfde, hiervoor aangegeven argumentatie waarom de algemene rechtsbeginselen van de égalité devant les charges puhliques en van de 'redelijkheid en billijkheid' een dergelijke verplichting niet met zich brengen in combinatie met het feit dat slechts een deel van het mestproductierecht komt te vervallen en met het feit dat, hoe je het ook wendt of keert, de primaire doelstelling van het instrument van de mestproductierechten altijd productiebeperking is geweest en het karakter van vermogensrecht slechts een bijkomend gevolg van het verhandel-baar worden van deze rechten is geweest.&#13;
8.&#13;
Slot&#13;
De rechter zal het ons uiteindelijk leren of het betoog van de regering ten aanzien van de schadeloosstelling overeind kan blijven. Geruststellend voor de regering is dat het Hof voor de rechten van de mens staten een ruime beoordelingsruimte laat bij de vraag óf en in welke mate financiële compensatie moet plaatsvinden.58 Geruststellend is ook dat het Hof van Justitie van de Europese Gemeenschappen in de zaak Bostock afstand heeft genomen van het zogenoemde Wachauf-arrest,59 dat De Haan, Snijders en Bruil steeds aanhalen ten bewijze dat het in het communautaire recht gewaarborgde recht van eigendom ook ziet op melkquota, een qua karakter met mestproductierechten vergelijkbaar recht. Het ging in het Wachauf-arrest overigens om een zeer specifieke situatie, die op geen enkele wijze te vergelijken is met het kor-ten van het mestproductierecht en het vervallen van de latente ruimte daarbinnen, en bovendien geldt de uitspraak alleen voor de communautaire rechtsorde. Maar voor de beeldvorming is het arrest niet geheel zonder betekenis, nu het Hof van Justitie van de EG zich bij de bescherming van de fundamentele rechten als onderdeel van de communautaire rechtsorde immers laat leiden door de constitutionele tradities die de lidstaten gemeen hebben. Daarom moet het voor de overheid niet onwelkom zijn dat het Hof van Justitie in de zaak Bostock volledig afstand heeft genomen van het Wachauf-arrest, door daarbij uit te maken dat het in het communautaire recht gewaarborgde recht van eigendom niet het recht omvat een voordeel als de in het kader van een gemeenschappelijke marktordening toegekende referentiehoeveelheid te verhandelen. Het Hof concludeert "dat de bescherming van het recht van eigen-dom niet inhoudt, dat een Lid-Staat verplicht is een regeling in te voeren die voorziet in een door de verpachter aan de vertrekkende pachter te betalen schadevergoeding, noch dat de pachter er rechtstreeks een recht op schadeloosstelling aan kan ontle-nen". Klare taal dunkt mij.&#13;
Het meest geruststellend voor de regering moet echter de bij aanvang van par. 7 gedane vaststelling zijn, namelijk dat er in het algemeen geen sprake van vermogens-schade zal zijn.</content><legacyfootnotes>1. Stb. 1998, 236. Inwerkingtredingsdatum: 1 september 1998; zie KB van 21 april 1998, Stb. 237.&#13;
2. P. de Haan, G.M.F. Snijders, D.W. Bruil, 'Wet herstructurering varkenshouderij onrechtmatig en ondoelmatig', NJB 1998, p. 256 e.v.&#13;
3. 'Varkensrecht of varkensonrecht?' Agr.r. 1998, p. 59 e.v.&#13;
4. Een concept van het in noot 3 aangehaalde artikel werd bij wijze van open brief aan de leden van de Eerste Kamer toegezonden.&#13;
5. Zie: de memorie van antwoord en de nadere memorie van antwoord (EK 1997-98, 25 746, nrs. 192c en 192f). De Haan, Snijders en Bruil hebben hun argumentatie nog eens herhaald in 'Nadere memorie van antwoord: herhaling van zetten en misverstanden', Agr.r. 1998, p. 278 e.v.&#13;
6. Prof. mr. P.A. Stein zag in zijn bijdrage op 8 mei 1998 wel ruimte voor een rechterlijke toetsing, nu de wet naar zijn opvatting eigenlijk als een 'bestuurlijke maatregel' moet worden aangemerkt. Ik volg hem daarin niet. Art. 120 Gw maakt geen onderscheid al naar gelang in de inhoud van de formele wet. Bovendien kan een in een algemeen verbindend voorschrift van regering en Staten-Generaal gezamen lijk neergelegd generiek uitbreidingsverbod voor varkens moeilijk als 'bestuurlijke maatregel' worden aangemerkt.&#13;
7. Europees Verdrag tot bescherming van de rechten van de mens en de fundamentele vrijheden.&#13;
8. H.C.A. Walda, 'Productiebeperking in de varkenshouderij: het stelsel van varkensrechten', Agr.r. 1998, p. 206 e.v.&#13;
9. Ik heb buiten een enkele onvolkomenheid in de weergave van de Meststoffenwet (Mw) en de Wet ver plaatsing mestproductie (Wvm) de volgende kleine kanttekeningen bij de weergave van het stelsel van varkensrechten:&#13;
- Voetnoot 58: door verwerving van latente ruimte na 9 juli 1997 kan de kippenhouder wél meer kippen houden, overeenkomstig de Wvm. De verkoper krijgt evenwel een lager varkensrecht: art. 12 Wet her structurering varkenshouderij (Whv).&#13;
- Par. 4.3: de ruimte die binnen het grondgebonden mestproductierecht vrijkomt, wordt niet via de krachtens art. 1 lid 3 Wvm gestelde regels in mindering gebracht van de niet-gebonden mestproductie rechten voor de verschillende diersoorten. Dat artikellid verschaft daarvoor geen basis. De in dit ver band wel relevante voorziening is neergelegd in art. 15 leden 1 en 2 Whv. Art. 57 Mw staat los van de varkensrechten.&#13;
- Par. 5.3: niet het niet-gebonden mestproductierecht voor varkens en kippen geldend op het tijdstip van inwerkingtreding van de wet is bepalend voor grondgebonden deel van het varkens-/fokzeugen- recht, maar het niet-gebonden mestproductierecht geldend in 1996 (of 1995). Naar verluidt wordt bij amvb krachtens art. 33 Whv geregeld dat als het varkens-/fokzeugenrecht is vergroot door toepassing van art. 8 leden 4 en 5 en art. 9 en 10 Whv, deze vergroting niet als grondgebonden deel van het varkens- /fokzeugenrecht wordt aangemerkt.&#13;
- Par. 5.4: samenvoeging van bedrijven is geen "bedrijfsoverdracht" (art. 20 Whv): er is sprake van over gang van varkensrechten van de oorspronkelijke bedrijven naar het door samenvoeging ontstane bedrijf (art. 18 Whv).&#13;
- Ten onrechte wordt in de slotparagraaf de suggestie gewekt als zou het grondgebonden deel van het fokzeugenrecht dat ingevolge art. 16 lid 2 Whv niet-verhandelbaar is, direct worden bepaald door art. 6 lid 3 Whv. Hiervoor is echter uitsluitend art. 1 onderdeel p bepalend. Het kan daarbij, bijvoorbeeld als tussentijds bedrijfsmutaties hebben plaatsgevonden, om een ander aantal varkenseenheden gaan dan het aantal dat ingevolge art. 6 lid 3 Whv buiten de 10%-korting valt.&#13;
10 . In par. 2.6 van de memorie van antwoord is uitgebreid weerlegd dat de Whv het karakter van een kader-wet zou hebben. 11. D.W. Bruil, 'Enkele aspecten van de Wet herstructurering varkenshouderij', Agr.r. 1998, p. 189 e.v.&#13;
12. De bevoegde rechter ingevolge art. 34 Whv.&#13;
13. De mogelijkheid van ambtshalve vaststelling van het varkensrecht door de minister van LNV, voorzien in art. 26 Whv, is afhankelijk van invulling bij ministeriële regeling en beoogt blijkens de memorie van toelichting (TK 1997-98, 24 782, nr. 3) met name om in hele specifieke gevallen waar in bepaalde straf zaken telkens discussie mogelijk blijkt over het varkensrecht, deze vaststelling uit het strafproces te halen en daaraan voorafgaand via het administratiefrechtelijke spoor af te handelen.&#13;
14. Zie o.m.: uitspraak College van Beroep voor het bedrijfsleven van 21 september 1990, nr. 89/0340/ 60/178.&#13;
15. In de praktijk betekent dit dat de strafrechter bij de beoordeling of het uitbreidingsverbod van art. 55 Mw is overtreden, mede vaststelt wat de hoogte van het mestproductierecht is. De belanghebbende kan voorts bij de burgerlijke rechter een verklaring voor recht met betrekking tot de hoogte van zijn mestproductierecht vragen.&#13;
16. Zie par. 4.2, 5.1 en 6.2 van het preadvies.&#13;
17. Ontwerp-Besluit hardheidsgevallen herstructurering varkenshouderij. Het ontwerp lag 18 mei nog voor advies bij de Raad van State. Inmiddels is het Besluit vastgesteld en geplaatst in Stb. 368.&#13;
18. De amvb Hardheidsgevallen zal daartoe mede een basis moeten vinden in art. 55 lid 6 Mw.&#13;
19. Stb. 1993,686.&#13;
20. Stb. 1985, 1. Ingevolge deze wet was buiten de concentratiegebieden van varkenshouderijen nog uitbrei ding en nieuwvestiging mogelijk. Ook binnen de concentratiegebieden was nog zekere uitbreiding mogelijk binnen de bestaande stalruimte en bij bedrijven die al voor indiening van het desbetreffende wetsvoorstel bij de Tweede Kamer uitbreidingsplannen hadden, blijkens aangevraagde milieu- en bouw vergunningen en aantoonbare investeringsverplichtingen. Bovendien werd - evenals in de opvolgende Meststoffenwet van 1987 - in het algemeen uitgegaan van de meest gunstige teldatum voor de vaststel- ling van het in het verleden gehouden aantal dieren ten opzichte waarvan geen uitbreiding mocht plaats vinden en - anders dan in de Wet herstructurering varkenshouderij (art. 6 en 7) - niet van het jaargemid- delde. Hierdoor ontstond latente productieruimte die kon worden opgevuld.&#13;
21. Bij wet van 2 mei 1997 (Stb. 360) per 1-1-1998 opgenomen in een nieuw hoofdstuk IV van de Mest stoffenwet.&#13;
22. Deze krachtens de Wet bodembescherming gestelde normen golden tot 1-1-1998 en waren neergelegd in het Besluit gebruik dierlijke meststoffen en het Besluit kwaliteit en gebruik overige organische meststoffen.&#13;
23. Zie par. 1 en 7 van hoofdstuk II van de memorie van toelichting bij het wetsvoorstel houdende wijziging van de Meststoffenwet (TK 1995-96, 24 782, nr. 3) en Handelingen II 1996-1997, nr. 52, p. 3913.&#13;
24. TK 1995-96, 24 445, nrs. 1 e.v.; Handelingen II 1995-96, nr. 41, p. 3246-3257.&#13;
25. Op de doelstelling en achtergrond van het stelsel van varkensrechten en de in dit verband in het verle- den gevoerde discussies en onderzochte alternatieven is ook zeer uitvoerig ingegaan bij de kamerbehan- deling van het voorstel voor de Wet herstructurering varkenshouderij. Zie o.m. de subpar. 2.1 en 2.2 van de eerder geciteerde memorie van antwoord en de daarin opgenomen verwijzingen. Daarbij komt ook uitgebreid aan de orde waarom juist de varkenshouderij aan de lat staat voor de taakstelling van 14 mil- joen kg fosfaat, namelijk in verband met het feit dat het overgrote deel van het landelijke mestoverschot door de varkenshouderij wordt veroorzaakt, dat de mindere kwaliteit van varkensmest maakt dat deze veel moeilijker is af te zetten dan bijvoorbeeld pluimveemest en dat de varkenssector het eerst de pro- blemen met de mestafzet zal ondervinden, en in verband met het feit dat de varkenssector de mest, anders dan de pluimveesector, niet kan exporteren. De pluimveesector, die een aanmerkelijk kleinere bijdrage levert aan het landelijke mestoverschot dan de varkenssector, staat daarbij overigens aan de lat voor een taakstelling van 20 miljoen kg fosfaat!&#13;
26. Richtlijn nr. 91/676/EEG van de Raad van de Europese Gemeenschappen van 12 december 1991 inzake de bescherming van water tegen verontreiniging door nitraten uit agrarische bronnen (PbEG L 375).&#13;
27. Art. 5 lid 4 van de richtlijn ziet op de reguliere maatregelen om aan de doelstellingen van de richtlijn te voldoen, waartoe in Nederland onder meer Minas en de krachtens de Wet bodembescherming gestelde regels gerekend moeten worden. Art. 5 lid 5 ziet op de noodzakelijke aanvullende maatregelen die lid staten dienen te treffen als aanstonds duidelijk is dat de reguliere maatregelen alléén niet voldoende zijn om de doelstellingen van de richtlijn te realiseren. In Nederland moet onder meer het stelsel van var kensrechten als zodanige aanvullende maatregel worden gezien. Zie de eerder geciteerde par. 2.1 van de memorie van antwoord aan de Eerste Kamer. De wet beoogt dus niet direct door een reductie van de varkensstapel de nitraatbelasting terug te brengen, hoewel een verminderde nitraatproductie daaraan natuurlijk bijdraagt. Het terugbrengen van de nitraatbelasting is echter primair de functie van Minas. Het stelsel van varkensrechten moet vooral verzekeren dat Minas effectief is. De passage in het pread- vies van Bruil dat nergens duidelijk is gemaakt wat precies het effect van deze wet op de nitraatbelasting van grond en oppervlaktewater is, is niet erg op zijn plaats, zeker niet nu ook reeds in de memorie van toelichting en de nota naar aanleiding van het verslag van de Tweede Kamer uitgebreid op de doelstel ling en de effecten van de maatregel in het licht van de nitraatrichtlijn was ingegaan.&#13;
28. Dit onder meer in art. 16 Gw, art.1 lid 1 WvSr en art. 7 lid 1 EVRM neergelegde beginsel komt erop neer dat niet anders dan krachtens een aan de begane handeling voorafgaande wetsbepaling, houdende strafbaarstelling van die handeling, straf kan worden opgelegd.&#13;
29. Zie voor 1998 de overgangsregeling neergelegd in art. 41 Whv.&#13;
30. Zie art. 8 leden 4 en 5 en art. 9, 10, 11 en 12 Whv.&#13;
31. Bij de mestquota voor konijnenhouders is de kwestie van in het verleden gelegen teldata uitdrukkelijk aan de orde geweest in een civiele procedure voor de rechtbank en het gerechtshof te 's-Gravenhage. In de uitspraak van de rechtbank d.d. 10 november 1993, rolnr. 92/8552, en de uitspraak in hoger beroep van het hof d.d. 26 januari 1995, rolnr. 94/0333, werd het teruggrijpen op een teldatum in het verleden niet onrechtmatig geoordeeld.&#13;
32. De eis voor de eis van voorzienbaarheid o.m.: HR 7 maart 1979, NJ 1979, 319/AB 1979, 218 en HR 24 oktober 1984, NJ 1985, 190.&#13;
33. Zie o.m. Handelingen II 1996-97, nr. 52, p. 3912 en 3913.&#13;
34. TK 1996-97, 25 448, nr. 1.&#13;
35. De pijn zit hem bij Bruil echter vooral in het feit dat varkenshouders die in 1994 mestproductierechten hebben aangekocht, deze ingevolge de wet niet omgezet zien in varkensrechten als zij deze rechten in 1995 of 1996 nog niet hebben benut voor het houden van varkens. Deze varkenshouders kochten - zo stelt Bruil - in 1994 de mestproductierechten in de veronderstelling dat zij die ook zouden kunnen gaan gebruiken, hetgeen volgens het toen geldende recht ook het geval was. Je kunt je echter afvragen of de wetgever wel rekening moet houden met de wel erg ongebruikelijk situatie dat reeds op voorhand in mestproductierechten wordt geïnvesteerd die kennelijk zelfs twee jaar later nog niet in gebruik kunnen worden genomen. Belangrijker nog is dat iedereen die in 1994 rechten aankocht, dit deed in de weten schap dat per 1-1-1997 de Wvm zou vervallen en de mestproductierechten waardeloos zouden worden. Zij konden deze rechten dan ook in drie jaar fiscaal afschrijven. Eerst in september 1995 is een wets- voorstel ingediend om de expiratiedatum uit de Wvm te halen (TK 1995-96, 24 426, nrs. 1-2). Toch wordt voor deze situatie een voorziening getroffen in de eerder aangehaalde amvb Hardheidsgevallen.&#13;
36. Zie over de terugwerkende kracht par. 3.2 van de memorie van antwoord en par. 3.2 van de nadere memorie van antwoord.&#13;
37. Verordening (EEG) nr. 2795/75 houdende een gemeenschappelijke ordening der markten in de sector varkensvlees (PbEG nr. L 182).&#13;
38. Vgl. onder meer de zaken Pigs and Bacon Commission (HvJ 177/78, Jur. 1979, p. 2161), Pigs Marketing Board (HvJ 83/78, Jur. 1978, p. 2347), Jongeneel Kaas (HvJ 237/83, Jur. 1984, p. 483) en - zeer expliciet - Holdijk (HvJ 141-143/81, Jur. 1982, p. 1310).&#13;
39. Zie o.m. zaak Gebhard (HvJ 55/94, Jur. 1995, p. 4165).&#13;
40. Vgl. de zaken Groenveld (HvJ 15/79, Jur. 1979, p. 3409), Holdijk (HvJ 141-143/81, Jur. 1982, p. 1310), Jongeneel Kaas (HvJ 237/83, Jur. 1984, p. 483) en Delhaize (HvJ 47/90, Jur. 1992, p. 3669).&#13;
41 . De hoofdlijnen van het betoog van de regering zijn nog eens weergegeven in par. 6.1 van de nadere memorie van antwoord. Eerder werd al in par. 7.1 van de memorie van antwoord en in hoofdstuk 6 van de memorie van toelichting uitgebreid op de verhouding tot het EG-recht ingegaan. Als ik het goed zie, wordt het betoog van de regering dat het EG-recht de nodige ruimte biedt voor maatregelen als de onderhavige gedeeld door De Haan, Snijders en Bruil in hun in noot 3 aangehaalde artikel, alsook door mr. B.S. ten Kate in zijn advies aan de Nederlandse Vakbond voor Varkenshouders (zie par. 6.1 van de&#13;
vervolg 41 -&#13;
nadere memorie van antwoord) en door mr. H.J. Bronkhorst in diens interventie bij de jaarvergadering van 8 mei 1998. Laatste was ook uitdrukkelijk van mening dat de vrijheid van vestiging hier niet in het geding is. De twijfel zit hem bij de betrokken juristen in de vraag of met het stelsel van varkensrechten niet feitelijk een doelstelling op het vlak van markt- en prijsbeleid wordt nagestreefd, zonder dat zij overigens aangeven welke doelstelling dat dan zou zijn en hoe het stelsel van varkensrechten tot het bereiken van die doelstelling zou kunnen bijdragen. In par. 2.1 en 2.2 van de memorie van antwoord is door de regering echter uitgebreid betoogd dat de redengeving van de maatregel, zoals ook reeds in de memorie van toelichting was aangegeven, primair is gelegen op het vlak van milieu en secundair op het vlak ruimtelijke kwaliteit en dierenwelzijn. In de kabinetsbrief van 10 juli 1997, die ingaat op een heel scala van problemen in de varkenshouderij en op een heel scala van maatregelen, staat ten aanzien van deze specifieke maatregel niets anders te lezen.&#13;
42. Interimwet beperking varkens- en pluimveehouderijen.&#13;
43. Rapport Economische aspecten bij herziene voorstel Herstructurering Varkenshouderij van het Land bouw Economisch Instituut en het Centraal Planbureau, februari 1998.&#13;
44. De hoge waarde van de varkensrechten en fokzeugenrechten is overigens niet verbazend: als gevolg van de wettelijke maatregelen is er enerzijds sprake van een grotere schaarste aan productierechten voor varkens, terwijl er anderzijds in verband met de 10%-korting in de eerste periode een grote vraag naar de rechten zal zijn.&#13;
45. Zie over de schadeloosstelling in het licht van art. 14 Gw, algemene rechtsbeginselen en het EVRM uit gebreid par. 4 van de memorie van antwoord en par. 4 van de nadere memorie van antwoord.&#13;
46. TK 1920-21, 451, nr. 12, p. 15.&#13;
47. Toen is een discussie gevoerd over de reikwijdte van art. 14 lid 3 Gw. Dat lid maakt het recht op schade vergoeding of een tegemoetkoming in de schade bij vernietiging of onbruikbaar maken van eigendom of de beperking van het eigendomsrecht in het algemeen belang door het bevoegde gezag afhankelijk van het feit of ter zake al dan geen regeling bij of krachtens wet is getroffen. De regering gaf aan dat art. 14 lid 3 Gw weliswaar is toegespitst op het eigendomsrecht, maar dat dit niet uitsluit dat het in het derde lid bepaalde ook ten aanzien van andere rechten "zal worden gevolgd" (TK 1975-76, 13 872, nr. 3, p. 47). Daaruit zou kunnen worden afgeleid dat het derde lid zelf alleen op eigendom ziet en dus op stoffelijke zaken. Niet duidelijk is waarom het eerste lid op een ruimer object zou zien dan het derde lid van art. 14. Ook sprak de regering ten aanzien van het eerste lid met betrekking tot onteigening over "de ver plichting van de burger goederen af te staan welke de overheid in het algemeen belang nodig heeft" (TK 1976-77, 13 872, nr. 11, p. 3-4). In 1983 stond het begrip 'goederen' voor voor menselijke beheersing vatbare stoffelijke zaken en niet voor vermogensrechten.&#13;
48. De regering merkte daarover in de nadere memorie van antwoord op: "Waar de geschiedenis van de Grond wet geen eenduidig beeld geeft zullen regering en Staten-Generaal telkens gezamenlijk de aan de orde zijn wetsvoorstellen tegen het licht van de Grondwet moeten beoordelen en in dat kader de Grondwet moeten interpreteren, waarbij ook in ogenschouw moet worden genomen dat de interpretatie van de grondrechten door de wetgever in de loop der tijd kan wijzigen (zie bijv. TK 1975-76, 13 872, nr. 3)." In haar interpretatie heeft de regering het overigens niet over het huurrecht en het pachtrecht. Deze rechten lenen zich als zoda- nig niet voor onteigening in de zin van art. 14 lid 1 Gw, maar gegeven het - qua bescherming van de huur der/pachter - pseudo-zakelijke karakter van deze rechten, zouden deze rechten bij 'vernietiging' in geval van onteigening van de zaak zelf naar mijn mening door art. 14 lid 3 Gw kunnen worden beschermd&#13;
49. Vgl. art. 3:80 BW.&#13;
50. Dit overigens in lijn met de in noot 47 weergegeven uitleg van art. 14 lid 1 bij de Grondwetsherziening van 1983. Ook professor Stein meende in zijn bijdrage op de jaarvergadering van de Vereniging voor Agrarisch Recht van 8 mei 1998 dat juist het ontbreken van enige overdracht aan de overheid in de weg staat aan de toepasselijkheid van art. 14 lid 1 Gw.&#13;
51. De wetgever beschikt in principe ook over een onuitputtelijk reservoir van dergelijke rechten en behoeft deze niet via 'onteigening' te verwerven. Ook heeft zij andere instrumenten tot haar beschikking - zoals de vrijstelling of ontheffing - om mestproductie te kunnen laten plaatsvinden. Dat illustreert dat het 'productierecht', dat feitelijk alleen in de relatie tot de overheid relevantie heeft, überhaupt qua karakter niet binnen het kader van art. 14 Gw past.&#13;
52. Dit leerstuk is uitdrukkelijk door de Afdeling bestuursrechtspraak van de Raad van State erkend (uit spraak van 6 mei 1997, AB 1979, 229) en ligt in feite ook ten grondslag aan het arrest van de Hoge Raad in de zaak Staat/Leffers (uitspraak van 19 januari 1991, NJ 1992, 638).&#13;
53. Vgl. Conclusie A-G Koopmans bij het arrest van Hoge Raad van 18 april 1997, NJ 1997, 456: het moet gaan om een specifieke, "naar verhouding kleine groep", zoals de Hoge Raad ook in Staat/Leffers over woog.&#13;
54. Zie noot 25.&#13;
55. Vgl. EHRM 30-11-1994, zaak Sporrong en Lönroth, Serie A, Vol. 192.&#13;
56. EHRM, 9-12-1994, Serie A, Vol 301A.&#13;
57. EHRM 7-7-1989, zaak Tre Traktörer, Serie A, Vol. 159; EHRM 18-2-1991, zaak Fredin, Serie A, Vol. 192.&#13;
58. Vgl. EHRM 21-2-1986, zaak James, Serie A, Vol 98B, par. 46.&#13;
59. HvJ 5/88, Jur. 1989, p. 2609.</legacyfootnotes><footnotes><footnote/></footnotes><auteurs>Mr. R. Haije</auteurs><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/5776</htmlpath></article>
</articles></edition>
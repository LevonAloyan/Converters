<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2012</searchword><id>9993</id><udhid>UDH:TvAR/9993</udhid><titel>Rechtspraak 5697. Blaauboer/Schagen (TvAR 2012/5697)</titel><searchwords><searchword>TvAR 7/8/2012</searchword><searchword>TvAR 2012/5697</searchword><searchword>UDH:TvAR/9993</searchword></searchwords><attachments><attachment><name>TvAR2012_07_08_09_5697.pdf</name><extention>pdf</extention><url>https://denhollander.info/download/8635/ci</url></attachment></attachments><inleiding>Met grond die in 1983 reeds in gebruik was bij het bedrijf is melkquotum gaan samenhangen, ook al was de gebruiker toen nog geen pachter. Aanvullende werking redelijkheid en billijkheid. &#13;
</inleiding><content>1 Het geding in eerste aanleg &#13;
Voor het geding in eerste aanleg verwijst het hof naar de in­houd van de vonnissen van 28 april 2010 en 15 september 2010, die de pachtkamer van de rechtbank Alkmaar, sector kanton, locatie Alkmaar, tussen appellant in het principaal beroep (hierna: Blaauboer) als gedaagde en geïntimeerde in dat beroep (hierna: de Gemeente) als eiseres heeft gewezen. Van genoemd vonnis van 15 september 2010 is een fotoko­pie aan dit arrest gehecht. &#13;
2 Het geding in hoger beroep &#13;
2.1 Het verloop van de procedure blijkt uit: &#13;
––de dagvaarding in hoger beroep van 29 september 2010; &#13;
––de memorie van grieven; &#13;
––de memorie van antwoord, tevens memorie van grie­ven in het incidenteel beroep; &#13;
––de memorie van antwoord in het incidenteel beroep. &#13;
2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald. &#13;
3 De vaststaande feiten &#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast. &#13;
3.2 Bij schriftelijke en door de grondkamer goedgekeurde pachtovereenkomst heeft de Gemeente sinds 1 januari 1966 aan Dirk Blaauboer (hierna: Blaauboer sr.) verpacht perce­len grasland ter grootte van in totaal 1.86.66 ha (hierna: het verpachte). &#13;
3.3 Blaauboer heeft enige tijd samen met Blaauboer sr. in de vorm van de vennootschap onder firma D. Blaauboer en Zn. een melkveehouderijbedrijf geëxploiteerd. Per 1 janua­ri 1983 heeft Blaauboer het bedrijf van zijn vader overgeno­men en is de vennootschap beëindigd. &#13;
3.4 In 1984 is aan Blaauboer melkquotum toegekend. Aan Blaauboer sr. is geen melkquotum toegekend. &#13;
3.5 Bij vonnis van 7 november 2000 heeft de pachtkamer van het kantongerecht Alkmaar Blaauboer als pachter in de plaats van zijn vader gesteld. &#13;
3.6 Blaauboer is eind 2004 gestopt met de melkproductie en heeft het tot zijn bedrijf behorende melkquotum verkocht. &#13;
4 De motivering van de beslissing in hoger beroep &#13;
4.1 De Gemeente heeft zich in dit geding op het stand­punt gesteld dat met het verpachte melkquotum samenhing en heeft in verband met de verkoop door Blaauboer van het melkquotum ontbinding van de pachtovereenkomst ge­vorderd en schadevergoeding nader op te maken bij staat. Blaauboer heeft primair zich op het standpunt gesteld dat met het verpachte geen melkquotum samenhing en heeft subsidiair (zie de toelichting door zijn raadsman ter zitting bij gelegenheid van de comparitie van partijen in eerste aan­leg onder 7) zich erop beroepen dat voor zover dit anders is, hij (zo begrijpt het hof:) bereid en in staat is om bij het ein­de van de pacht de aan de Gemeente toekomende hoeveel­heid melkquotum aan haar ter beschikking te stellen. In dat verband heeft hij zich bereid verklaard om, voor zover de pachtkamer dat noodzakelijk zou achten, voor de nakoming van die verplichting zekerheid te stellen. &#13;
4.2 Bij het bestreden vonnis heeft de pachtkamer in eerste aanleg overwogen dat melkquotum met het gepachte samen­hangt (rechtsoverweging 4.2). Vervolgens heeft de pachtka­mer in eerste aanleg de vorderingen van de Gemeente afge­wezen op de grond dat niet vaststaat dat Blaauboer bij het einde van de pacht aan zijn verplichtingen ter zake van het melkquotum niet kan voldoen (rechtsoverweging 4.3). &#13;
4.3 Met zijn grief in het principaal beroep richt Blaauboer zich uitsluitend tegen de overweging dat met het gepach­te melkquotum samenhangt. De strekking van het principaal beroep is dus te voorkomen dat bedoelde overweging tus­sen partijen gezag van gewijsde verkrijgt. Met haar grief in incidenteel beroep stelt de Gemeente zich op het standpunt dat haar vorderingen ten onrechte zijn afgewezen. Het hof zal het principaal en het incidenteel beroep gezamenlijk be­spreken. &#13;
4.4 De verpachter die een vordering instelt ter zake van het melkquotum, draagt de stelplicht en bewijslast ter zake van de feiten waaruit volgt dat met het verpachte quotum samen­hangt. Wel dient de pachter, in verband met de omstandig­heid dat hij bij uitstek op de hoogte is van en toegang heeft tot de in dit verband relevante gegevens, zijn betwisting van bedoelde samenhang zodanig te motiveren, dat de verpach­ter zowel met het oog op haar stelplicht als op eventuele be­wijslevering voldoende aanknopingspunten heeft. Het hof verwijst naar zijn arrest van 6 oktober 2009, LJN BJ9745. &#13;
4.5 De Gemeente heeft zich op het standpunt gesteld dat er­van moet worden uitgegaan dat het verpachte in 1983 (het referentiejaar dat de basis vormt van de toekenning van het melkquotum in 1984) reeds bij Blaauboer ten behoeve van diens melkveebedrijf in gebruik is geweest en volgens haar is dit voldoende om te kunnen concluderen dat met het ver­pachte melkquotum samenhangt. &#13;
4.6 Blaauboer heeft zijn betwisting van de stellingen van de Gemeente op twee manieren gemotiveerd. In de eerste plaats heeft hij aangevoerd dat, ook al zou Blaauboer sr. het door de Gemeente aan hem verpachte in 1983 aan Blaauboer in gebruik hebben gegeven, daarmee op hem geen verplichting ter zake van melkquotum is komen te rusten, omdat hij eerst in 2000 pachter is geworden. In de tweede plaats heeft hij aangevoerd dat Blaauboer sr. het aan hem verpachte in 1983 nog zelf gebruikte. &#13;
4.7 Wat betreft het eerste heeft de Gemeente zich, althans zo leest het hof de stukken, niet op het standpunt gesteld dat de (latente) verplichtingen met betrekking tot het melkquotum dat dankzij het gebruik van het verpachte was toegekend, aanvankelijk op Blaauboer sr. rustten (niettegenstaande de omstandigheid dat het quotum aan diens zoon werd toege­kend) en vervolgens door de indeplaatsstelling in 2000 op Blaauboer zijn overgegaan. In verband met het verbod van aanvullen van feitelijke gronden van art. 24 Wetboek van Burgerlijke Rechtsvordering zal het hof dan ook niet onder­zoeken of op die grond (thans nog steeds) melkquotum met het gepachte samenhangt. &#13;
4.8 Wat betreft hetzelfde punt heeft de Gemeente zich er wél op beroepen dat de omstandigheid dat Blaauboer (vol­gens de Gemeente) reeds in 1983 de gronden in gebruik had en aldus vooruitliep op zijn indeplaatsstelling die uiteinde­lijk in 2000 zijn beslag heeft gekregen, tot gevolg moet heb­ben dat buiten beschouwing blijft dat Blaauboer in 1983 en 1984 nog geen pachter was. Die stelling heeft de Gemeente bij gelegenheid van de comparitie van partijen in eerste aan­leg betrokken (pleitaantekeningen mr. Abma, 3e blad) en bij memorie van antwoord in het principaal beroep onder 3.2 en 4.1 (laatste alinea) nader uitgewerkt. Naar het hof begrijpt impliceert die nadere uitwerking (naar volgt uit het gebruik van onder meer de woorden “Het kan niet zo zijn…”) dat de Gemeente zich in dit verband mede beroept op de aanvul­lende en/of beperkende werking van redelijkheid en billijk­heid. &#13;
4.9 Blaauboer heeft op deze nadere uitwerking van de stel­ling van de Gemeente nog niet gereageerd. Het hof zal hem in de gelegenheid stellen om dat bij akte alsnog te doen. &#13;
4.10 Vooruitlopend op hetgeen het hof na de akte van Blaau­boer zal beslissen, wijst het hof op het volgende. Art. 7 lid 1 van de Verordening (EEG) nr. 857/84, zoals gewijzigd bij Verordening (EEG) nr. 590/85, bepaalde dat bij overdracht van het bedrijf de overeenkomstige referentiehoeveelheid aan de koper, huurder of erfgenaam wordt overgedragen. Verder bepaalde het vierde lid van dat art. 7 dat in het ge­val van het verstrijken van een pachtovereenkomst zonder dat de pachter recht heeft op verlenging van de pacht on­der soortgelijke voorwaarden, de lidstaten kúnnen bepalen dat de referentiehoeveelheid die overeenkomt met het be­drijf waarop de pacht betrekking heeft, ter beschikking van de vertrekkende pachter wordt gesteld, indien hij voorne­mens is de melkproductie voort te zetten. Het Hof van Justi­tie van de Europese Gemeenschappen heeft op 13 juli 1989 (5/88, Wachauf/BRD, AB 1992, 14) geoordeeld dat de leden 1 en 4 van art. 7 tezamen gelezen aantonen dat de gemeen­schapswetgever de referentiehoeveelheid aan het einde van de pacht in beginsel wilde laten terugkeren naar de verpach­ter, die opnieuw de beschikking over het bedrijf verkrijgt, onverminderd de mogelijkheid voor de lidstaten om de refe­rentiehoeveelheid geheel of gedeeltelijk aan de vertrekkende pachter toe te kennen. Aldus bestaat naar de bedoeling van de gemeenschapswetgever een onmiddellijk verband tussen het door de verpachter aan de pachter ter beschikking gestel­de bedrijf – in de zin van het geheel van productie-eenhe­den die door de producent (gedurende de pacht: de pachter) worden beheerd en die op het geografisch grondgebied van de Gemeenschap zijn gevestigd (art. 12 onder d van Veror­dening (EEG), nr. 857/84) – en het melkquotum. In verband met het beginsel van conforme interpretatie dat de verhou­ding tussen het nationale recht en het gemeenschapsrecht beheerst, is een en ander van belang bij de beoordeling van het standpunt van de Gemeente en haar beroep op de aan­vullende en/of beperkende werking van redelijkheid en bil­lijkheid. Het hof nodigt partijen uit om zich over een en an­der mede uit te laten, Blaauboer bij de hiervoor bedoelde akte en de Gemeente bij antwoordakte. &#13;
4.11 Het hof zal de overige geschilpunten reeds bij dit tus­senarrest beslissen, zodat voor partijen duidelijk is wat voortzetting van het geding nog kan opleveren (met een minnelijke regeling als alternatief). &#13;
4.12 Zoals onder 4.6 reeds kort is aangeduid, voert Blaau­boer ook aan dat Blaauboer sr. het verpachte in 1983 nog zelf gebruikte. In dit verband heeft hij in eerste aanleg bij akte onder meer kaartmateriaal, meitellingegevens en boek­houdrapporten overgelegd, waarop de Gemeente bij ant­woordakte heeft gereageerd. Mede in verband met de om­standigheid dat de beide percelen die tot het verpachte behoren (destijds met de kadastrale nummers 131 en 134), volgens het door Blaauboer zelf overgelegde kaartmateriaal (productie 1 bij de akte van 23 juni 2010), naast respectie­velijk tussen percelen liggen die in 1983 tot zijn bedrijf be­hoorden, lag (en ligt) het op de weg van Blaauboer om de aard van het beweerde gebruik door zijn vader ook inhou­delijk te omschrijven. Tot en met de memorie van grieven heeft hij dat nagelaten. Bij memorie van antwoord in het in­cidenteel beroep onder 5 heeft hij alsnog aangevoerd dat Blaauboer sr. na 1982 op het verpachte “wat schapen” zou hebben gehouden. In zoverre is zijn standpunt echter onvol­doende gemotiveerd. De Gemeente heeft bij haar antwoor­dakte van 21 juli 2010 (onder 3) erop gewezen dat volgens de jaarstukken over 1983 (productie 13 bij de akte van 23 juni 2010, p. 5) door Blaauboer sr. ontvangen “Schapenpre­mie” in mindering is gebracht op de schuld van Blaauboer aan Blaauboer sr. en opgemerkt dat uit die boeking volgt dat Blaauboer sr. zijn gehele onderneming heeft overgedragen (met inbegrip van de schapenhouderij, waarop de bedoelde premie ziet). Niettemin heeft Blaauboer de zojuist bedoelde boeking niet van een begrijpelijke toelichting voorzien. &#13;
4.13 Uit het voorgaande volgt dat de stelling van Blaauboer dat Blaauboer sr. het verpachte in 1983 zelf nog gebruik­te, onvoldoende is gemotiveerd, zodat het hof daaraan voor­bij gaat. &#13;
4.14 In incidenteel beroep is aan de orde of de pachtkamer in eerste aanleg de vorderingen van de Gemeente tot ont­binding en schadevergoeding terecht heeft afgewezen. Bei­de partijen nemen in dat verband tot uitgangspunt de huidige rechtspraak van deze kamer, die hetgeen de pachter tijdens de looptijd van de pachtovereenkomst met betrekking tot het melkquotum doet en nalaat in de sleutel van art. 6:80 Bur­gerlijk Wetboek plaatst. Het hof verwijst naar zijn arrest van 9 november 2010, LJN BO3607. &#13;
4.15 Vergeefs beroept de Gemeente zich erop dat het hier gaat om de definitieve vervreemding van het gehele quotum, vanwege definitieve staking van de melkproductie. Anders dan waarvan de Gemeente uitgaat, kan Blaauboer aan zijn verplichting om bij gelegenheid van het einde van de pacht zoveel melkquotum op te leveren als met het gepachte sa­menhangt, ook voldoen door te zijner tijd eerst een zodani­ge hoeveelheid quotum aan te kopen. Zoals onder 4.1 reeds is overwogen, heeft Blaauboer gesteld bereid en in staat te zijn om bij het einde van de pacht de aan de Gemeente toe­komende hoeveelheid melkquotum aan haar ter beschikking te stellen en heeft hij zich in dat verband bereid verklaard &#13;
om, voor zover de pachtkamer dat noodzakelijk zou achten, voor de nakoming van die verplichting zekerheid te stellen. De Gemeente is op het aanbod tot zekerheidsstelling niet in­gegaan en heeft evenmin betwist dat Blaauboer de financiële middelen heeft om te zijner tijd quotum aan te kopen. Mede in verband met de (relatief) beperkte omvang van het met het verpachte samenhangende quotum (volgens de stellin­gen van de Gemeente, antwoordakte van 21 juli 2010 onder 9, gaat het om 13.265 kg, terwijl het in 1984 in totaal aan Blaauboer toegekende quotum 259.755 kg bedroeg), ziet het hof geen aanleiding om ambtshalve aan Blaauboer op te dra­gen om zekerheid te stellen. De grief in het incidenteel be­roep faalt dus. &#13;
4.16 Het hof zal, alvorens nader te beslissen, de zaak naar de rol verwijzen overeenkomstig hetgeen onder 4.9 en 4.10 is overwogen. &#13;
5 De beslissing &#13;
Het hof, recht doende in het principaal en het incidenteel be­roep: &#13;
verwijst de zaak naar de rol van 1 november 2011 voor akte aan de zijde van Blaauboer overeenkomstig hetgeen onder 4.9 en 4.10 is overwogen; &#13;
houdt iedere verdere beslissing aan. &#13;
Arrest van 17 april 2012 &#13;
1 Het verloop van het geding &#13;
1.1 Voor het verloop van het geding tot aan het arrest van 20 september 2011 (hierna: het tussenarrest) verwijst het hof naar dat arrest. &#13;
1.2 Naar aanleiding van het tussenarrest hebben partijen zich elk bij akte nader over de zaak uitgelaten. &#13;
1.3 Vervolgens hebben partijen andermaal de stukken voor het wijzen van arrest aan het hof overgelegd en heeft het hof arrest bepaald. &#13;
2 Voorgezette motivering van de beslissing in hoger beroep &#13;
2.1 Na het tussenarrest staat nog ter beoordeling het beroep van de Gemeente op de aanvullende en/of beperkende wer­king van redelijkheid en billijkheid (zie het tussenarrest on­der 4.8). 2.2 Blaauboer heeft bij zijn akte houdende uitlating zich beperkt tot, kort samengevat, de volgende stellingen: &#13;
a. Eerst in 2000 is een pachtovereenkomst tot stand geko­men tussen de Gemeente en Blaauboer, hoewel Blaauboer sr. voor het overige het bedrijf al in 1983 aan hem had over­gedragen. &#13;
b. Dit was een gevolg van de houding van de Gemeente, die voorwaarden stelde aan pachtoverneming door Blaauboer, namelijk dat Blaauboer zou afzien van zijn wettelijk recht op schadevergoeding bij pachtbeëindiging of -ontbinding in geval van bestemmingswijziging. &#13;
c. Blaauboer sr. bleef steeds enige bemoeienis met het be­drijf van Blaauboer behouden. &#13;
d. Blaauboer sr. betaalde de pacht zelf en onderhield met de Gemeente contacten over de pachtovereenkomst. &#13;
e. Tot 1994 hield Blaauboer sr. in privé schapen en ontving in 1987 voor 55 schapen ooipremie. &#13;
f. Blaauboer sr. gebruikte het gepachte voor het weiden van zijn schapen. &#13;
2.3 Het hof heeft er in het tussenarrest onder 4.12 reeds op gewezen dat de beide percelen die tot het verpachte beho­ren naast respectievelijk tussen percelen liggen die in 1983 tot het bedrijf van Blaauboer behoorden en overwogen dat in verband daarmee het op de weg van Blaauboer ligt om de aard van het beweerde gebruik door zijn vader voldoen­de inhoudelijk te omschrijven. In dezelfde alinea heeft het hof geoordeeld over een boeking in 1983 van door Blaau­boer sr. ontvangen “Schapenpremie” in mindering op de schuld van Blaauboer aan Blaauboer sr. Bij zijn akte hou­dende uitlating heeft Blaauboer de achtergronden van deze boeking (nog steeds) niet begrijpelijk toegelicht. Volgens Blaauboer (akte onder 11) betreft het waarschijnlijk een be­taling van de Dienst Regelingen, dan wel een rechtsvoor­ganger daarvan, die na de overname van het bedrijf abusie­velijk niet aan Blaauboer, maar aan zijn vader is gedaan. Wat de achtergrond van de bedoelde betaling door de Dienst Regelingen kan zijn geweest, vermeldt Blaauboer niet en hij licht ook niet toe waarom de betaling geboekt is met de om­schrijving “Schapenpremie”. Uitgaande van die omschrij­ving werd ook de schapenhouderij vanaf 1983 voor rekening van Blaauboer en niet voor rekening van Blaauboer sr. uit­geoefend. Weliswaar voert Blaauboer aan dat Blaauboer sr. in 1987 ooipremie zou hebben ontvangen, maar in het licht van de boeking in 1983 had hij ook in moeten gaan op de vraag of Blaauboer sr. die ooipremie heeft behouden en of (ook) die premie mogelijk in mindering is gebracht op een schuld van Blaauboer aan Blaauboer sr. Gelet op een en an­der moeten de hiervoor onder d, e en f bedoelde stellingen van Blaauboer buiten beschouwing blijven. &#13;
2.4 Bij de beoordeling van het beroep van de Gemeente op de beperkende en/of de aanvullende werking van redelijk­heid en billijkheid moet aldus ervan worden uitgegaan (1) dat de verpachte percelen reeds in het referentiejaar 1983 bij Blaauboer ten behoeve van diens melkveebedrijf in ge­bruik waren, ook al werd hij zelf eerst in 2000 formeel pach­ter, en (2) dat dus mede dankzij die percelen aan hem melk­quotum is toegekend. Zoals door het hof bij het tussenarrest onder 4.10 is gememoreerd, bestaat naar de bedoeling van de gemeenschapswetgever een onmiddellijk verband tussen het door de verpachter ter beschikking gestelde bedrijf (hier de verpachte percelen) en het melkquotum. Blaauboer heeft dat bij zijn akte houdende uitlating ook niet bestreden. Ge­let op een en ander brengt de aanvullende werking van re­delijkheid en billijkheid met zich dat Blaauboer bij gelegen­heid van het einde van de pachtovereenkomst een met de omvang van het verpachte evenredig gedeelte van zijn melk­quotum aan de Gemeente ter beschikking dient te stellen, waartegenover hij aanspraak kan maken op een vergoeding van de helft van de waarde van dat quotum. In dit verband geeft voor het hof de doorslag dat de feitelijke omstandig­heden van het geval – het gebruik van de verpachte percelen door Blaauboer in het referentiejaar, de toekenning van een quotum dat is afgestemd op de mede dankzij die percelen gerealiseerde melkproductie en een teruggave van dit deel van het bedrijf door Blaauboer aan de Gemeente in het ka­der van een (inmiddels tussen hen tot stand gekomen) pacht­overeenkomst – niet wezenlijk verschillen van het geval dat Blaauboer reeds in het jaar van toekenning van het quotum (1984) behalve grondgebruiker ook formeel pachter zou zijn geweest. De omstandigheid dat de Gemeente in onderhan­delingen met Blaauboer en Blaauboer sr. (onredelijke) voor­waarden heeft gesteld voor een medewerking aan de (min­nelijke) indeplaatsstelling van Blaauboer, kan daaraan niet afdoen; die omstandigheid houdt met de kwestie van het melkquotum onvoldoende verband om gewicht in de schaal te kunnen leggen. &#13;
2.5 De slotsom is dat de grief in het principaal beroep faalt. Bij het tussenarrest (onder 4.15) heeft het hof reeds geoor­deeld dat ook het incidenteel beroep faalt. Bij haar laat­ste akte heeft de Gemeente vermeld dat de pachtovereen­komst per 1 september 2011 is ontbonden en als productie een vonnis van de pachtkamer van de rechtbank Alkmaar, sector kanton, locatie Alkmaar, van 31 augustus 2011 over­gelegd. Naar het hof begrijpt is de strekking van de bedoel­de vermelding niet dat de Gemeente de (grondslag van) haar eis aanvult. Volgens het slot van de akte zal de aanspraak van de Gemeente ter zake van het melkquotum immers als een verrekenpost in de schadeloosstelling (ex art. 7:377 lid 3 Burgerlijk Wetboek) moeten worden opgenomen, wat ver­onderstelt dat de Gemeente ervan uitgaat dat die aanspraak in het onderhavige geding niet (meer) aan de orde is. Bij deze stand van zaken kan in het midden blijven of eiswij­ziging in dit stadium van de procedure al dan niet mogelijk zou zijn geweest. &#13;
2.6 Het hof zal het bestreden vonnis bekrachtigen, naar volgt uit hetgeen is overwogen met aanvulling van de gron­den. Blaauboer dient de kosten van het principaal beroep te dragen en de Gemeente die van het incidenteel beroep. &#13;
3 De beslissing &#13;
Het hof, recht doende in het principaal en het incidenteel be­roep: &#13;
bekrachtigt het vonnis van de pachtkamer van de rechtbank Alkmaar, sector kanton, locatie Alkmaar, van 15 september 2010; &#13;
veroordeelt Blaauboer in de kosten van het principaal be­roep, tot op deze uitspraak aan de zijde van de Gemeente be­groot op € 640,- voor griffierecht en op € 1.341,- voor sala­ris overeenkomstig het liquidatietarief; &#13;
veroordeelt de Gemeente in het incidenteel beroep, tot op deze uitspraak aan de zijde van Blaauboer begroot op € 670,50 voor salaris overeenkomstig het liquidatietarief. &#13;
Dit arrest is gewezen door mrs. W.L. Valk, G.P.M. van den Dungen en Th.C.M. Willemse en de deskundige leden ing. L.L.M. de Lorijn en ir. H.B.M. Duenk, en is in tegenwoor­digheid van de griffier in het openbaar uitgesproken op 17 april 2012. &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, G.P.M. van den Dungen en Th.C.M. Willemse en de deskundige leden ing. L.L.M. de Lorijn en ir. H.B.M. Duenk</auteurs><published>2012-08-01 00:00:00</published><modified>2012-08-01 00:00:00</modified><editiondate>2012-08-01</editiondate><htmlpath>https://denhollander.info/artikel/9993</htmlpath></article>
</articles></edition>
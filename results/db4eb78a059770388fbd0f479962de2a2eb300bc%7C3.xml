<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2009</searchword><id>7724</id><udhid>UDH:TvAR/7724</udhid><titel>De modernisering van de Successiewet en de betekenis daarvan voor de agrarische sector</titel><searchwords><searchword>TvAR 1/2009</searchword><searchword>UDH:TvAR/7724</searchword></searchwords><attachments><attachment><name>TvAR-1_Art2.pdf</name><extention>pdf</extention><url>https://denhollander.info/download/5219/ci</url></attachment></attachments><inleiding>1. Inleiding&#13;
Op 24 oktober 2008. stuurde staatssecretaris De Jager een&#13;
notitie naar de Tweede Kamer waarin hij zijn plannen ontvouwde&#13;
over modernisering van de Successiewet. De huidige&#13;
Successiewet dateert van 1956. Volgens de staatssecretaris&#13;
is de wet in zijn huidige opzet verouderd en gevoelig&#13;
voor constructies. Ook vindt de staatssecretaris de wet veel&#13;
te ingewikkeld. Het ligt in de bedoeling door aanpassing&#13;
van de Successiewet constructies te bestrijden waardoor de&#13;
belastingopbrengst zal toenemen. Het daarmee binnenkomende&#13;
bedrag aan belastingopbrengsten wil de staatssecretaris&#13;
investeren in tariefsverlaging en verhoging van de vrijstellingen&#13;
hetgeen tot het resultaat moet leiden van een&#13;
meer evenwichtige verdeling en tot een vergroting van het&#13;
maatschappelijk draagvlak voor de successie- en schenkingsbelasting.&#13;
Omdat de successiebelasting van oudsher van&#13;
groot belang is voor de agrarische sector, met name bij de&#13;
bedrijfsopvolging, zal ik hieronder de belangrijkste punten&#13;
uit de notitie bespreken.</inleiding><content>2. Uitgangspunten van de staatssecretaris&#13;
Sinds zijn gastcollege aan de Universiteit van Tilburg op 14&#13;
april 2008, waarin de staatssecretaris de contouren van een&#13;
nieuwe Successiewet heeft geschetst, heeft hij van verschillende&#13;
kanten, uit de wetenschap, maar ook van burgers en&#13;
organisaties, reacties op zijn plannen gekregen. Dit heeft&#13;
ertoe geleid dat hij die wijzigingen in de Successiewet zal&#13;
aanbrengen, waar veel draagvlak voor is. Dat betekent dat&#13;
de staatssecretaris een voorstel aankondigt om binnen de&#13;
bestaande Successiewet 1956 en budgetneutraal binnen het&#13;
geheel van de belastingopbrengsten (dus niet beperkt tot de&#13;
successieopbrengsten) de tarieven te verlagen, de tariefstructuur&#13;
en het stelsel van vrijstellingen te vereenvoudigen en&#13;
daar waar nodig de wet aan te passen om de ontgaansmogelijkheden&#13;
te pareren. En belangrijk voor de agrarische bedrijfsopvolging:&#13;
uit het oogpunt van het prioriteit geven&#13;
aan ondernemerschap vereenvoudiging van de bedrijfsopvolgingsregeling.&#13;
3. Tarieven en vrijstellingen&#13;
Het voorstel van de staatssecretaris is de huidige tariefstructuur&#13;
te vereenvoudigen. Hij wil het aantal tariefgroepen en&#13;
tariefschrijven (31 respectievelijk 7) terugbrengen, de tarieven&#13;
aanpassen en de drempelvrijstellingen omzetten in&#13;
voetvrijstellingen. In de huidige Successiewet wordt uitgegaan&#13;
van drempelvrijstellingen. Bij overschrijding van de drempelvrijstelling wordt het gehele bedrag van de verkrijging&#13;
belast. De vrijstelling vervalt dan geheel.&#13;
De staatssecretaris stelt de volgende tarieven en vrijstellingen&#13;
voor: Er worden dus maar twee tariefgroepen voorgesteld. Eén&#13;
groep voor de naaste familieleden (de partner en de kinderen)&#13;
en één groep voor alle overige familieleden en derden.&#13;
De staatssecretaris motiveert dit met het feit dat de verzorgingsgedachte&#13;
vooral in de meest directe familiesfeer een rol&#13;
speelt en dat het principe van de bevoorrechte verkrijging teruggejuist&#13;
een grotere rol speelt naarmate de verwantschap afneemt.&#13;
De kleinkinderen gaan er in het voorstel op achteruit.&#13;
Onder het huidig recht vallen zij evenals kinderen in tariefgroep&#13;
1, zij het dat er een opslag van 60% op dat percentage&#13;
wordt gelegd. In het nieuwe stelsel komen zij in de&#13;
(hogere)tweede groep terecht. Bovendien wordt hun vrijstelling&#13;
van thans ruim € 10.000 gereduceerd tot € 2.000.&#13;
De staatssecretaris merkt over de positie van de kleinkinderen&#13;
op: ‘Ik ben overigens bereid de evenwichtigheid rond de&#13;
positie van kleinkinderen in het kader van genoemde generation&#13;
skipping in de nieuwe opzet te bezien’. De vraag is&#13;
wat de staatssecretaris daarmee bedoelt. Bedoelt hij dat de&#13;
gehele positie van de kleinkinderen mogelijk wordt herzien&#13;
of – zoals in de wandelgangen wordt gehoord – dat alleen&#13;
de positie van de kleinkinderen die bij wege van plaatsvervulling&#13;
(dus in de plaats van hun ouders) erven, wordt herzien.&#13;
Ik hoop het eerste. In veel gevallen zal het nalaten aan&#13;
kleinkinderen vooral een aardige geste van de grootouders&#13;
zijn, veel meer dan het generation skippen waar de staatssecretaris&#13;
over rept. Deze sympathieke wijze van nalaten dient&#13;
mijns inziens niet de kop ingedrukt te worden en zal niet&#13;
tot substantiële verliezen in belastingheffing leiden.&#13;
De volgende vereenvoudiging die de staatssecretaris wil aanbrengen&#13;
is het terugbrengen van het aantal tariefschijven&#13;
van zeven naar twee, een enorme vereenvoudiging derhalve.&#13;
De staatssecretaris stelt dat de grens van de eerste tariefschijf&#13;
(€ 125.000) zodanig gekozen is dat voor kinderen in combinatie&#13;
met de nieuwe voetvrijstelling (van 19.000) de&#13;
nieuwe tarieflijn van het successierecht integraal onder de&#13;
huidige tarieflijn blijft. Tot een verkrijging van € 125.000&#13;
wordt men er dus niet slechter van. Daar staat tegenover&#13;
dat men in tariefgroep I vanaf € 125.000 in het hogere (ten&#13;
opzichte van het huidige successierecht) tarief van 20% valt.&#13;
Dit tarief wordt weer aanmerkelijk gunstiger bij verkrijgingen&#13;
die thans in het 27% tarief vallen (vanaf € 910.163).&#13;
Met name bij de bedrijfsopvolging waar het om hoge waarden&#13;
gaat, vooral waar het onroerend goed transacties betreft,&#13;
zal dit nog wel eens zoden aan de dijk kunnen zetten.&#13;
Nog aanmerkelijker zijn de verlagingen met betrekking tot&#13;
de thans in de tariefgroep 2 en 3 vallende personen, dus&#13;
broers en zusters (tariefgroep 2), nichten, neven en overige&#13;
derden (tariefgroep 3). In tariefgroep 3 kon het heffingspercentage&#13;
oplopen van 41% tot 68%. Deze hoge tarieven acht&#13;
de staatssecretaris maatschappelijk niet meer van deze tijd.&#13;
Tariefgroep 2 en 3 worden in het voorstel van de staatssecretaris&#13;
samengevoegd tot tariefgroep 2 met een heffingspercentage&#13;
van 30% tot € 125.000 en 40% daarboven.&#13;
4. Vrijstellingen, nader bezien&#13;
De grootste vrijstelling blijft toekomen aan de langstlevende&#13;
partner. De staatssecretaris stelt voor om de partnervrijstelling&#13;
te verhogen tot € 600.000. Ter vereenvoudiging zal de&#13;
staatssecretaris het partnerbegrip stroomlijnen, waarbij een&#13;
wederzijdse zorgplicht een belangrijk criterium zal zijn. Hij&#13;
merkt daarbij op dat het in de rede ligt dat volwassen kinderen&#13;
die met hun ouder(s) samenwonen niet langer als&#13;
partner kunnen kwalificeren. De zoon die nog altijd inwonend&#13;
is bij zijn ouders geldt dus voor het successierecht niet&#13;
als partner. Daarnaast vervangt de staatssecretaris de drempelvrijstellingen&#13;
door voetvrijstellingen. Voor alle kinderen gaat deze&#13;
vrijstelling € 19.000 bedragen. De staatssecretaris verwacht&#13;
dat als gevolg daarvan het aantal kinderen dat daadwerkelijk&#13;
successierecht verschuldigd is met ongeveer een kwart zal&#13;
afnemen.&#13;
Voor alle overige verkrijgers, die zich dus in tariefgroep 2&#13;
bevinden, stelt de staatssecretaris een vrijstelling van&#13;
€ 2.000 voor. Dit bedrag komt overeen met de huidige&#13;
vrijstelling voor derdenverkrijgers. De groep die hier echter&#13;
ook onder valt zijn de hierboven besproken kleinkinderen.&#13;
De vrijstellingen voor het schenkingsrecht verschillen niet&#13;
substantieel van de huidige vrijstellingen, ze worden vooral&#13;
afgerond, € 5.000 per jaar voor kinderen, € 24.000 voor&#13;
de eenmalige vrijstelling voor kinderen in de leeftijd van 18&#13;
tot 35 jaar. Voor de overige verkrijgers is een voetvrijstelling&#13;
van € 2.000 beschikbaar (thans € 2.734 drempelvrijstelling).&#13;
5. De bedrijfsopvolgingsregeling&#13;
De bedrijfsopvolgingsregeling bejegent de staatssecretaris&#13;
positief. De staatssecretaris constateert vooraf – terecht –&#13;
dat heffing en betaling van schenkings- en successierecht de&#13;
continuïteit van ondernemingen in gevaar kan brengen. De&#13;
huidige regeling om deze bedrijfsopvolging te faciliteren is&#13;
per 2002 zo ingekleed dat er een gedeeltelijke vrijstellingsregeling&#13;
in de Successiewet is opgenomen met daaraan gekoppeld&#13;
een betalingsregeling in de Invorderingswet 1990.&#13;
De staatssecretaris wil deze faciliteiten handhaven, maar de&#13;
uitvoering vereenvoudigen. Daarom worden in zijn voorstel&#13;
de bepalingen rondom de bedrijfsopvolging samengevoegd&#13;
en vereenvoudigd. Daarnaast worden beleidsbesluiten zoveel&#13;
mogelijk gecodificeerd, hetgeen mijns inziens voor de&#13;
praktijk veel duidelijkheid biedt. Het systeem van conserverende&#13;
aanslagen2 wordt vervangen door een systeem waarin&#13;
slechts een aanslag wordt opgelegd voor het bedrag dat&#13;
moet worden betaald. Thans is het zo dat de bedrijfsopvolgingsregeling&#13;
de voorwaarde kent dat de onderneming door&#13;
de verkrijger vijf jaar wordt voortgezet. Volgens de staatssecretaris&#13;
leert de ervaring sinds de invoering van de regeling&#13;
in 2002 dat het leeuwendeel van de verkrijgers de verkregen&#13;
onderneming inderdaad ten minste vijf jaar voortzet. Het&#13;
huidige systeem legt daarmee conserverende aanslagen op&#13;
waarvan het overgrote deel na vijf jaar weer wordt teruggedraaid. De staatssecretaris wil een systeem introduceren&#13;
waarin de belastingplichtige alleen een aanslag wordt opgelegd&#13;
voor de verschuldigde belasting. Inzichtelijk zal worden&#13;
gemaakt hoeveel belasting alsnog verschuldigd is, indien&#13;
de onderneming niet wordt voortgezet.&#13;
De omvang van de faciliteit blijft hetzelfde, hetgeen erop&#13;
neerkomt dat indien aan de voorwaarden wordt voldaan&#13;
25% van het verkregen ondernemingsvermogen belast&#13;
wordt. Over die 25% belaste verkrijgingen is wanneer het&#13;
om verkrijgingen (erven en schenken) in de gezinssfeer gaat,&#13;
bij het door de staatssecretaris voorgestelde tarief slechts&#13;
maximaal 5% recht verschuldigd.&#13;
De staatssecretaris bespreekt de bedrijfsopvolgingsfaciliteit&#13;
tamelijk uitgebreid.&#13;
Hij spreekt over een ‘royale’ tegemoetkoming die wordt gerechtvaardigd&#13;
door het belang die dit kabinet, evenals de&#13;
vorige kabinetten, hecht aan de onbelemmerde voortzetting&#13;
van ondernemingen in het kader van de stimulering van de&#13;
economische bedrijvigheid.&#13;
Door de verlaging van de tarieven zal volgens de staatssecretaris&#13;
het effect van de faciliteit nog toenemen in die zin dat&#13;
het effectief een nog lager percentage wordt.&#13;
Dit lijkt alleen maar positief nieuws. Toch een kritische&#13;
noot. Door de ruime faciliteiten bij overlijden wordt een&#13;
ondernemer ontmoedigd om reeds tijdens leven zijn bedrijf&#13;
aan de volgende generatie over te dragen, hetgeen om andere&#13;
redenen (doorstroming jongere generatie, voorkoming&#13;
erfrechtelijke problemen) ongewenst kan zijn. Weliswaar&#13;
gelden de bedrijfsopvolgingsfaciliteiten ook bij schenking&#13;
tijdens leven, maar daar zijn weer andere nadelen aan verbonden.&#13;
Zo gelden bijvoorbeeld geen faciliteiten voor de&#13;
inkomstenbelasting.3 Het ware wenselijk als de staatssecretaris&#13;
de bedrijfsopvolging tijdens leven op gelijke wijze faciliteert.&#13;
6. Doelvermogens&#13;
Mede om bovengenoemde maatregelen te financieren wil&#13;
de staatssecretaris de doelvermogens ‘aanpakken’. Met doelvermogens&#13;
duidt de staatssecretaris op de Anglo-Amerikaanse&#13;
trust, de Nederlandse familiestichting en buitenlandse&#13;
familiestichtingen zoals Stiftungen, Anstalts, Antilliaanse&#13;
Stichtingen Particulier Fonds, foundations etc. De&#13;
staatssecretaris constateert dat deze doelvermogens in toenemende&#13;
mate gebruikt worden om belastingheffing te ontgaan,&#13;
waardoor bij de heffing van inkomstenbelasting en&#13;
schenkings- en successierecht een heffingsvacuüm ontstaat&#13;
dat volgens de staatssecretaris niet past in het fiscale stelsel.&#13;
De staatssecretaris wil wetgeving maken waarin het doelvermogen&#13;
genegeerd wordt. Ieder doelvermogen wordt toegerekend&#13;
aan degene die het doelvermogen heeft ingesteld. Bij&#13;
hem wordt het doelvermogen ook in de heffing betrokken.&#13;
7. Overige maatregelen&#13;
In de eerste plaats wil de staatssecretaris de diverse mogelijkheden&#13;
die de huidige Successiewet biedt om belasting te&#13;
ontduiken, tegengaan.&#13;
Hij noemt daar een aantal voorbeelden:&#13;
– uitkeringen uit levensverzekering waarbij het verzekerde&#13;
lijf zelf als verzekeraar optreedt zullen in de heffing&#13;
worden betrokken4; – verkoop met uitgestelde levering waarbij de waardestijging&#13;
van het verkochte goed buiten de heffing wordt&#13;
gehouden.5 Dit is een constructie die ook in de agrarische&#13;
sector nogal eens gehanteerd wordt ten behoeve&#13;
van de bedrijfsopvolger. Het voordeel hiervan is dat de&#13;
koopprijs gefixeerd is, maar de eigenlijke overdracht in&#13;
de toekomst gelegen is. Bij de plannen van de staatssecretaris&#13;
wordt dit dus fiscaal onaantrekkelijk;&#13;
– herroepelijke schenkingen, dus schenkingen die door de&#13;
schenker achteraf nog teruggedraaid kunnen worden.&#13;
Wat de staatssecretaris hiermee bedoelt is niet geheel&#13;
duidelijk daar ook thans herroepelijke schenkingen in&#13;
de heffing zijn betrokken. Waarschijnlijk bedoelt hij de&#13;
situatie die ontstaat nadat de herroeping heeft plaatsgevonden&#13;
en er een mogelijke teruggave van successierecht&#13;
wordt gecreëerd6;&#13;
– het eigenlijke gebruik van faciliteiten door in het zicht&#13;
van overlijden vermogensbestanddelen aan te kopen&#13;
waarvoor deze faciliteiten gelden (bijvoorbeeld vermogen&#13;
dat onder de bedrijfsopvolgingsfaciliteit of de Natuurschoonwet&#13;
valt). De staatssecretaris denkt aan de&#13;
eis van twee jaar bezit voorafgaand aan het overlijden.&#13;
8. Vereenvoudiging en uniformering&#13;
De staatssecretaris wil bij waardering voor het schenkingsen&#13;
successierecht aansluiten bij de waardering zoals die&#13;
geldt voor de inkomstenbelasting.&#13;
Een ander voorbeeld van uniformering is het aanpassen van&#13;
het partnerbegrip.&#13;
Voorts komt er een gestandaardiseerde elektronische aangiftemodule&#13;
zoals bij de inkomstenbelasting in gebruik is.&#13;
Ook het recht van overgang zal mede in het licht van de jurisprudentie&#13;
van het Europese Hof van Justitie worden aangepast.&#13;
9. Defiscalisering overbedelingsschulden&#13;
De staatssecretaris heeft in zijn college op 14 april 2008&#13;
voorgesteld om bij de heffing van successierechten meer aan&#13;
te sluiten bij de economische realiteit, dus heffen wanneer&#13;
er daadwerkelijk verkregen wordt. Dat zou bijvoorbeeld bij&#13;
de wettelijke verdeling betekenen dat de successieheffing bij&#13;
de kinderen verschoven wordt naar het overlijden van de&#13;
laatste ouder.&#13;
Dit voorstel heeft reeds tot veel discussie aanleiding gegeven&#13;
hetgeen de staatssecretaris heeft doen besluiten dat de discussie&#13;
op dit punt nog nader uitgekristalliseerd moet worden. 10. Tenslotte&#13;
Met de voorstellen van de staatssecretaris komt er geen&#13;
nieuwe Successiewet. Het betreft vooralsnog wijzigingen&#13;
de bestaande wetgeving.&#13;
De wetgever wil hierbij prioriteit geven aan de verlaging&#13;
van de tarieven en de wijziging in de regelgeving waarvoor&#13;
een draagvlak te vinden is. De ministerraad heeft in ieder&#13;
geval al met de voorstellen ingestemd. De staatssecretaris&#13;
heeft toegezegd dat het wetsvoorstel naar verwacht in de&#13;
eerste helft van 2009 zal plaatsvinden. Het is de bedoeling&#13;
dat de wet 1 januari 2010 in werking treedt.&#13;
Voor de agrarische sector hebben de wijzigingen mijns inziens&#13;
een positieve invloed:&#13;
– de tarieven gaan vooral waar het om nalatenschappen&#13;
met een behoorlijke omvang gaat, omlaag;&#13;
– de vrijstellingen en de tariefstructuur worden vereenvoudigd;&#13;
– en vooral: de nieuwe vormgeving van de bedrijfsopvolgingsfaciliteit&#13;
die qua omvang gehandhaafd blijft (zelfs&#13;
in combinatie met de nieuwe tarieven) en qua uitvoering&#13;
vereenvoudigd wordt. Hier zou alleen de bedrijfsopvolging&#13;
tijdens leven wat meer gefaciliteerd dienen&#13;
worden.&#13;
Ik zou het voorstel dus (voorzichtig) positief willen ontvangen.</content><legacyfootnotes>* Tea Mellema-Kranenburg is notaris bij Van Heeswijk Notarissen NV&#13;
te Rotterdam en universitair hoofddocent aan de Universiteit Leiden.&#13;
1. Of vier tariefgroepen, indien de opslag van 60% voor kleinkinderen&#13;
in tariefgroep 1 als afzonderlijke tariefgroep wordt geteld.&#13;
2. Een conserverende aanslag is een aanslag die wordt opgelegd aan de&#13;
verkrijger van het bedrijfsvermogen. Deze aanslag wordt niet ingevorderd&#13;
als aan de voorwaarden van de bedrijfsopvolgingsfaciliteit wordt&#13;
voldaan (bijvoorbeeld: niet vervreemden binnen 5 jaar). De aanslag&#13;
wordt dus opgelegd ter bewaring van de rechten van de belastingdienst.&#13;
3. Zie ook J.P.M. Stubbé, Modernisering van de Successiewet FBN&#13;
2008/69.&#13;
4. Vergelijk HR 11 juli 2008, LJNBB 3898 en HR 11 juli 2008, LJN&#13;
BB4363.&#13;
5. Vergelijk HR 6 juni 2008, LJN BB3392.&#13;
6. Zie ook Stubbé t.a.p. p. 5.&#13;
</legacyfootnotes><footnotes><footnote/></footnotes><auteurs>mr. T.J. Mellema-Kranenburg</auteurs><published>2009-01-01 00:00:00</published><modified>2009-01-01 00:00:00</modified><editiondate>2009-01-01</editiondate><htmlpath>https://denhollander.info/artikel/7724</htmlpath></article>
</articles></edition>
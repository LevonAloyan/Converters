<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2019</searchword><id>15657</id><udhid>UDH:TvAR/15657</udhid><titel>Pacht. Hof Arnhem-Leeuwarden 11 september 2018. Van Ooijen/Van Ooijen. ECLI: NL: GHARL: 2018: 8127 (TvAR 2019/7988)</titel><searchwords><searchword>TvAR 6/2019</searchword><searchword>TvAR 2019/7988</searchword><searchword>UDH:TvAR/15657</searchword></searchwords><attachments><attachment><name>20479.pdf</name><extention>pdf</extention><url>https://denhollander.info/download/20479/ci</url></attachment></attachments><inleiding>&lt;p&gt;(mrs. Th.C.M. Willemse, F.J.P. Lock en S.B.&lt;/p&gt;&#13;
&lt;p&gt;Boorsma en de deskundige leden ir. W.G. Nijlant&lt;/p&gt;&#13;
&lt;p&gt;en ir. H.K.C. Roelofsen)&lt;/p&gt;&#13;
&lt;p&gt;&lt;strong&gt;Met noot J.W.A. Rheinfeld.&lt;/strong&gt;&lt;/p&gt;&#13;
&lt;p&gt;Ontvankelijkheid executeurs en deelgenoten in nalatenschappen&lt;/p&gt;&#13;
&lt;p&gt;&lt;strong&gt;1 Het geding in eerste aanleg&lt;/strong&gt;&lt;/p&gt;&#13;
&lt;p&gt;Voor het geding in eerste aanleg verwijst het hof naar de inhoud van de vonnissen van 19 januari 2016 en 14 juni 2016 die de pachtkamer te Leeuwarden (rechtbank Noord-Nederland) heeft gewezen.&lt;/p&gt;</inleiding><content>&lt;p&gt;&lt;strong&gt;2 Het verloop van het geding in hoger beroep&lt;/strong&gt;&lt;br /&gt;(na ambtshalve doorhaling van de zaak met&lt;br /&gt;zaaknummer 200.201.341/01)&lt;br /&gt;- de memorie van grieven; - de memorie van antwoord;&lt;br /&gt;- de akte uitlaat productie van Wim en Marga.&lt;br /&gt;2.1 Vervolgens hebben Wim en Marga de (aanvullende)&lt;br /&gt;stukken voor het wijzen van arrest aan het&lt;br /&gt;hof overgelegd en heeft het hof arrest bepaald.&lt;br /&gt;zaaknummer 200.201.341/02 blad 2 datum: 11 september&lt;br /&gt;2018&lt;br /&gt;2.2 Wim en Marga vorderen in het hoger beroep -&lt;br /&gt;kort samengevat - het vonnis van 14 juni 2016 te vernietigen&lt;br /&gt;en hun vorderingen alsnog toe te wijzen.&lt;br /&gt;&lt;strong&gt;3 De vaststaande feiten&lt;/strong&gt;&lt;br /&gt;Het hof gaat in hoger beroep uit van de volgende&lt;br /&gt;feiten:&lt;br /&gt;3.1 Partijen zijn broers en zus van elkaar. Op 8 januari&lt;br /&gt;1987 heeft hun vader de boerderij, bestaande&lt;br /&gt;uit erf, gebouwen en omliggende cultuurgronden,&lt;br /&gt;groot 24.77.40 ha, verpacht aan Inus. De pachtovereenkomst&lt;br /&gt;is door de Grondkamer goedgekeurd&lt;br /&gt;op 26 januari 1987. Op 22 juni 1990 heeft vader het&lt;br /&gt;erf, het woongedeelte en de bedrijfsopstallen met&lt;br /&gt;ondergrond, groot 1 ha, in eigendom overgedragen&lt;br /&gt;aan Inus.&lt;br /&gt;3.2 Vader is op 20 mei 1993 overleden waarbij aan&lt;br /&gt;moeder het vruchtgebruik van de roerende en onroerende&lt;br /&gt;zaken is gelegateerd. Moeder heeft de&lt;br /&gt;pachtovereenkomst met Inus voortgezet. De gronden&lt;br /&gt;zijn nadien betrokken geweest in een ruilverkaveling.&lt;br /&gt;3.3 Moeder is op 6 februari 2015 overleden. Wim en&lt;br /&gt;Marga zijn bij testament benoemd als executeurs.&lt;br /&gt;Zij hebben Inus verzocht om inzicht te bieden in&lt;br /&gt;zijn bedrijfsvoering, maar hij heeft aan dat verzoek&lt;br /&gt;geen gehoor gegeven.&lt;br /&gt;3.4 In eerste aanleg zijn partijen overeengekomen&lt;br /&gt;dat de pachtovereenkomst zal worden be&amp;euml;indigd&lt;br /&gt;per 1 januari 2018.&lt;br /&gt;4 Het geschil en de beslissing in eerste aanleg&lt;br /&gt;4.1 Wim en Marga hebben in eerste aanleg - na wijziging&lt;br /&gt;van eis - de betaling door Inus aan de erven&lt;br /&gt;van achterstallige, nog niet verjaarde pachtpenningen&lt;br /&gt;gevorderd ter hoogte van &amp;euro; 49.583,27 alsmede&lt;br /&gt;een verklaring voor recht dat Inus verjaarde vorderingen&lt;br /&gt;ter hoogte van &amp;euro; 56.703 onbetaald heeft gelaten,&lt;br /&gt;met zijn veroordeling tot betaling van de pacht&lt;br /&gt;vanaf 1 januari 2016 en de betaling van de economische&lt;br /&gt;waarde van het melkquotum. Tot slot hebben&lt;br /&gt;zij gevorderd dat Inus wordt veroordeeld om aan&lt;br /&gt;hen gegevens te verschaffen omtrent de verkoop&lt;br /&gt;van het melkquotum.&lt;br /&gt;4.2 De pachtkamer heeft bij vonnis van 14 juni 2016&lt;br /&gt;Wim en Marga niet-ontvankelijk verklaard in hun&lt;br /&gt;vorderingen tegen Ko en de vorderingen tegen Inus&lt;br /&gt;afgewezen onder compensatie van de proceskosten.&lt;br /&gt;5 De beoordeling van de grieven en de vordering&lt;br /&gt;5.1 Wim en Marga treden blijkens de inleidende&lt;br /&gt;dagvaarding op in hun hoedanigheid van executeurs&lt;br /&gt;van de nalatenschap van hun moeder en voor&lt;br /&gt;zover &amp;eacute;&amp;eacute;n van de vorderingen de nalatenschap&lt;br /&gt;van vader betreft, op grond van artikel 3:171 BW.&lt;br /&gt;De vorderingen richten zich tegen Inus. Ko is in&lt;br /&gt;de procedure betrokken als mede-erfgenaam. De &lt;/p&gt;&#13;
&lt;p&gt;pachtkamer heeft geoordeeld dat Wim en Marga&lt;br /&gt;niet-ontvankelijk zijn in hun vorderingen tegen Ko&lt;br /&gt;en daar hebben zij niet tegen gegriefd.&lt;br /&gt;5.2 In hoger beroep gaat het om de vorderingen&lt;br /&gt;tegen Inus. Het hoger beroep keert zich tegen de&lt;br /&gt;afwijzing door de pachtkamer van de vorderingen&lt;br /&gt;tegen Inus tot betaling van achterstallige pachtbetalingen&lt;br /&gt;en de door hem gerealiseerde waarde&lt;br /&gt;van het melkquotum. De tweede grief betreft een&lt;br /&gt;geldvordering van de gemeenschap op de grondslag&lt;br /&gt;dat Inus melkquotum van vader zou hebben vervreemd.&lt;br /&gt;Het gaat dan ook alleen nog om geldvorderingen&lt;br /&gt;ten behoeve van de gemeenschap op Inus als&lt;br /&gt;deelgenoot van de gemeenschap.&lt;br /&gt;5.3 Vorderingen van de gemeenschap op een deelgenoot&lt;br /&gt;dienen bij de verdeling aan de orde te komen&lt;br /&gt;(art. 3:184 BW), waartoe eventueel dan ook een beslissing&lt;br /&gt;door de (gewone) rechter kan worden ingeroepen&lt;br /&gt;(art. 3:185 BW). Dat kan anders zijn indien&lt;br /&gt;de vordering zich naar zijn aard er niet voor leent&lt;br /&gt;om in de verdeling te worden betrokken of indien&lt;br /&gt;het instellen van de rechtsvordering geen uitstel&lt;br /&gt;kan lijden (laatstelijk Hoge Raad 6 april 2018, ECLI:&lt;br /&gt;NL: HR: 2018: 535). Daarvan is in dit geval niet gebleken.&lt;br /&gt;Voorts zijn er onvoldoende aanknopingspunten&lt;br /&gt;gesteld of gebleken die meebrengen dat het hof&lt;br /&gt;(thans) vanwege zijn bijzondere deskundigheid van&lt;br /&gt;het pachtprijzenbesluit c.a. ter voorlichting van de&lt;br /&gt;verdelingsrechter de pachtprijs (nader) zou moeten&lt;br /&gt;vaststellen. De geschillen tussen partijen liggen&lt;br /&gt;voornamelijk op het vlak van verplichtingen uit de&lt;br /&gt;pachtverhouding tussen moeder en Inus, althans&lt;br /&gt;een vermeende afstand van recht door moeder en&lt;br /&gt;de omvang van het gepachte in relatie tot de pachtprijs.&lt;br /&gt;Ook in het geschil omtrent afdracht van de&lt;br /&gt;economische waarde van het melkquotum is geen&lt;br /&gt;bijzondere pachtexpertise nodig. Vast staat dat&lt;br /&gt;geen melkquotum samenhangt met het gepachte&lt;br /&gt;(zie daarvoor het in het bestreden vonnis onder 2.3&lt;br /&gt;vermelde citaat uit de pachtovereenkomst) en Inus&lt;br /&gt;en Ko hebben bestreden dat vader beschikte over&lt;br /&gt;melkquotum. Voor zover Wim en Marga de vorderingen&lt;br /&gt;hebben ingesteld namens de gemeenschap&lt;br /&gt;kunnen zij daarin dan ook niet bij de pachtkamer&lt;br /&gt;worden ontvangen.&lt;br /&gt;5.4 Voor zover Wim en Marga optreden in hun hoedanigheid&lt;br /&gt;van executeurs van de nalatenschap&lt;br /&gt;geldt het volgende. Artikel 4:147 lid 1 BW bepaalt:&lt;br /&gt;&amp;ldquo;De executeur is bevoegd door hem beheerde goederen&lt;br /&gt;te gelde te maken, voor zover dit nodig is voor de tot zijn&lt;br /&gt;taak behorende voldoening van schulden der nalatenschap&lt;br /&gt;en de nakoming der hem opgelegde lasten.&amp;rdquo; De&lt;br /&gt;vorderingen waar het in dit geding om gaat, zijn&lt;br /&gt;door Wim en Marga beheerde goederen van de&lt;br /&gt;gemeenschap. Het is het hof niet gebleken dat er&lt;br /&gt;schulden zijn van de nalatenschap of lasten in de&lt;br /&gt;voormelde zin, zodat van de bevoegdheid van Wim&lt;br /&gt;en Marga om in hun hoedanigheid van executeurs&lt;br /&gt;de onderhavige vorderingen te gelde te maken&lt;br /&gt;vooralsnog niet is gebleken.&lt;br /&gt;5.5 Uit het voorgaande volgt vooralsnog dat Wim en&lt;br /&gt;Marga niet in hun vorderingen bij de pachtkamer&lt;br /&gt;kunnen worden ontvangen. Voordat het hof daarop&lt;br /&gt;beslist, zullen Wim en Marga in de gelegenheid&lt;br /&gt;worden gesteld om zich (uitsluitend) daarover bij&lt;br /&gt;akte uit te laten. Inus en Ko zullen daarop bij antwoordakte&lt;br /&gt;mogen reageren.&lt;br /&gt;6 De beslissing&lt;br /&gt;Het hof, recht doende in hoger beroep:&lt;br /&gt;verwijst de zaak naar de rol van 9 oktober 2018 voor&lt;br /&gt;akte aan de zijde van Wim en Marga zoals bedoeld&lt;br /&gt;in rechtsoverweging 5.5;&lt;br /&gt;houdt verder iedere beslissing aan.&lt;/p&gt;&#13;
&lt;p&gt;&lt;br /&gt;&lt;strong&gt;Noot&lt;/strong&gt;&lt;br /&gt;Tot een nalatenschap kunnen vorderingsrechten&lt;br /&gt;behoren. De erfgenamen in een nalatenschap hebben,&lt;br /&gt;anders dan onder het oude BW het geval was,&lt;br /&gt;gezamenlijk &amp;eacute;&amp;eacute;n vorderingsrecht (art. 6:15 lid 2 BW).&lt;br /&gt;Dat vorderingsrecht kan een recht zijn op betaling&lt;br /&gt;van een geldbedrag uit overeenkomst of&lt;br /&gt;uit een andere verbintenis. In deze zaak betrof&lt;br /&gt;het vorderingen uit hoofde van een pachtovereenkomst&lt;br /&gt;tussen vader, na diens overlijden voortgezet&lt;br /&gt;door moeder en na haar overlijden voortgezet&lt;br /&gt;door de erfgenamen als verpachter en zoon Inus als&lt;br /&gt;pachter.&lt;br /&gt;De kwestie in het kort: Wim en Marga, erfgenamen&lt;br /&gt;in de nalatenschappen van hun vader (overleden in&lt;br /&gt;1993) en moeder (overleden in 2015) hebben bij de&lt;br /&gt;pachtkamer gevorderd dat hun broer Inus tot betaling&lt;br /&gt;van achterstallige pachtbetalingen en de door&lt;br /&gt;hem gerealiseerde waarde van het melkquotum&lt;br /&gt;overgaat. Daarnaast hebben zij een bedrag groot &amp;euro;&lt;br /&gt;56.703 van hun broer gevorderd op de grondslag dat&lt;br /&gt;Inus melkquotum van vader zou hebben vervreemd&lt;br /&gt;(zie r.o. 5.1). Zij treden hierbij op van (gezamenlijk&lt;br /&gt;bevoegde) executeurs in de nalatenschap van hun&lt;br /&gt;moeder en als deelgenoten in de bijzondere gemeenschap&lt;br /&gt;op grond van artikel 3:171 BW jo. artikel&lt;br /&gt;3:189 lid 2 BW. De pachtkamer heeft de vorderingen&lt;br /&gt;afgewezen. In hoger beroep heeft het hof vooralsnog&lt;br /&gt;beslist dat Wim en Marga niet in hun vorderingen&lt;br /&gt;bij de pachtkamer kunnen worden ontvangen,&lt;br /&gt;onder verwijzing naar de rol van 9 oktober 2018,&lt;br /&gt;waar Wim en Marga in de gelegenheid zullen worden&lt;br /&gt;gesteld om zich daarover bij akte uit te laten&lt;br /&gt;(zie r.o. 5.5). Op 28 mei 2019 (ECLI: NL: GHARL: 2019:&lt;br /&gt;4607) heeft het hof eindarrest gewezen volgens de&lt;br /&gt;lijnen van dit tussenarrest. De niet-ontvankelijkheid&lt;br /&gt;is daarmee bevestigd.&lt;br /&gt;In deze zaak hebben de erfgenamen twee &amp;lsquo;petten&amp;rsquo;&lt;br /&gt;op, namelijk de pet van deelgenoot in de nalatenschap&lt;br /&gt;van vader, waarop de bepalingen van de gemeenschapstitel&lt;br /&gt;3.7 BW van toepassing zijn en de&lt;br /&gt;pet van executeurs in de nalatenschap van moeder,&lt;br /&gt;waarop de bepalingen van de executeursafdeling&lt;br /&gt;4.5.6 BW van toepassing zijn. Een civielrechtelijke&lt;br /&gt;symbiose van de boeken 3 en 4 BW is dus nodig om&lt;br /&gt;deze erfrechtelijke vertegenwoordigingskwestie &amp;ndash;&lt;br /&gt;en daarmee de vraag naar de ontvankelijkheid in&lt;br /&gt;dit pachtgeding &amp;ndash; te kunnen beantwoorden. Daarbij&lt;br /&gt;zal achtereenvolgens het optreden in de nalatenschap&lt;br /&gt;van vader en moeder worden behandeld.&lt;br /&gt;1. Optreden in nalatenschap vader&lt;br /&gt;Het instellen van rechtsvorderingen die verband&lt;br /&gt;houden met vorderingsrechten (in casu: het in rech&lt;/p&gt;&#13;
&lt;p&gt;te vorderen van veroordeling tot betaling van achterstallige&lt;br /&gt;pachtbetalingen, alsmede betaling van&lt;br /&gt;gerealiseerde meerwaarde van het melkquotum en&lt;br /&gt;een rechtsvordering in verband met een geldvordering&lt;br /&gt;wegens tussentijdse vervreemding van het&lt;br /&gt;melkquotum door broer Inus) valt onder het beheer&lt;br /&gt;van de nalatenschap. De hoofdregel van artikel&lt;br /&gt;3:170 BW leert dat dit beheer door de erfgenamen&lt;br /&gt;gezamenlijk geschiedt, tenzij de erfgenamen in onderling&lt;br /&gt;overleg een andersluidende regeling zijn&lt;br /&gt;overeengekomen of de kantonrechter een andersluidende&lt;br /&gt;regeling heeft getroffen (art. 3:168 BW).&lt;br /&gt;Daarnaast maakt artikel 3:171 BW het mogelijk dat&lt;br /&gt;iedere erfgenaam afzonderlijk bevoegd is tot het&lt;br /&gt;instellen van rechtsvorderingen ter verkrijging&lt;br /&gt;van een rechterlijke uitspraak ten behoeve van de&lt;br /&gt;gemeenschap, tenzij een specifieke regeling anders&lt;br /&gt;bepaalt. De wetgever heeft voor deze solistische bevoegdheid&lt;br /&gt;gekozen, omdat een erfgenaam niet van&lt;br /&gt;de overige erfgenamen afhankelijk dient te zijn indien&lt;br /&gt;hij een rechtsvordering wenst in te stellen ten&lt;br /&gt;behoeve van de nalatenschap.&lt;br /&gt;De regeling van artikel 3:171 BW is geschreven voor&lt;br /&gt;de gemeenschap en spreekt over &amp;lsquo;deelgenoot&amp;rsquo;. Deze&lt;br /&gt;bepaling geldt op grond van artikel 3:189 lid 2 ook&lt;br /&gt;voor de gemeenschap van een nalatenschap en de&lt;br /&gt;andere daar genoemde bijzondere gemeenschappen.&lt;br /&gt;In artikel 3:171 is bepaald dat iedere deelgenoot&lt;br /&gt;in beginsel zelfstandig bevoegd is tot het instellen&lt;br /&gt;van rechtsvorderingen en het indienen van verzoekschriften.&lt;br /&gt;De rechtsvordering of het verzoek&lt;br /&gt;moet dan wel zijn gericht op het verkrijgen van een&lt;br /&gt;uitspraak van de rechter ten behoeve van de nalatenschap.&lt;br /&gt;In de (proces))praktijk blijkt toepassing van artikel&lt;br /&gt;3:171 lastiger dan een eerste blik op de wetstekst&lt;br /&gt;wellicht doet vermoeden. De Hoge Raad heeft zich&lt;br /&gt;daar al dikwijls over moeten buigen. Het tot op&lt;br /&gt;heden laatste arrest van de Hoge Raad in deze rij&lt;br /&gt;is van 6 april 2018, ECLI: NL: HR: 2018: 535, door het&lt;br /&gt;hof aangehaald in r.o. 5.3. Voor zover hier relevant&lt;br /&gt;heeft de Hoge Raad in gemeld arrest onder meer het&lt;br /&gt;volgende bepaald:&lt;br /&gt;&amp;lsquo;3.4.1 Art. 3:171, eerste volzin, BW bevat de regel&lt;br /&gt;dat, tenzij een regeling anders bepaalt, iedere&lt;br /&gt;deelgenoot bevoegd is tot het instellen van&lt;br /&gt;rechtsvorderingen en het indienen van verzoekschriften&lt;br /&gt;ter verkrijging van een rechterlijke&lt;br /&gt;uitspraak ten behoeve van de gemeenschap.&lt;br /&gt;Deze regel ziet in beginsel slechts op vorderingen&lt;br /&gt;en verzoeken ten behoeve van de gemeenschap&lt;br /&gt;tegen derden en niet op vorderingen en&lt;br /&gt;verzoeken ten behoeve van de gemeenschap tegen&lt;br /&gt;een deelgenoot. Laatstgenoemde vorderingen&lt;br /&gt;en verzoeken dienen immers op de voet van&lt;br /&gt;de art. 3:184 BW en 3:185 BW in de verdeling&lt;br /&gt;van de gemeenschap te worden betrokken.&lt;br /&gt;Een uitzondering op het vorenstaande is gerechtvaardigd&lt;br /&gt;indien een vordering of een verzoek&lt;br /&gt;ten behoeve van de gemeenschap tegen een&lt;br /&gt;deelgenoot zich niet ervoor leent in de verdeling&lt;br /&gt;van de gemeenschap te worden betrokken (vgl.&lt;br /&gt;HR 8 september 2000, ECLI: NL: HR: 2000:&lt;br /&gt;AA7043, NJ 2000/604, rov. 3.6.4). In een dergelijk&lt;br /&gt;geval kan de vordering of het verzoek tegen&lt;br /&gt;de deelgenoot wel op de voet van art. 3:171 BW&lt;br /&gt;worden ingesteld, respect ievelijk ingediend.&lt;br /&gt;3.4.2 Het hof heeft terecht geoordeeld dat een&lt;br /&gt;uitzondering als hiervoor in 3.4.1 bedoeld, zich&lt;br /&gt;in dit geval niet voordoet. (&amp;hellip;). Het onderdeel&lt;br /&gt;faalt derhalve.&amp;rsquo;&lt;br /&gt;In de tekst van artikel 3:171 BW valt niet te lezen dat&lt;br /&gt;de rechtsvordering in beginsel alleen tegen derden&lt;br /&gt;en niet tegen mede-erfgenamen kan worden ingesteld.&lt;br /&gt;Toch heeft de Hoge Raad in het Cento-arrest&lt;br /&gt;(HR 8 september 2000, ECLI: NL: HR: 2000: AA7043,&lt;br /&gt;NJ 2000/604, door de Hoge Raad in de hiervoor&lt;br /&gt;weergegeven r.o. 3.4.2 van het arrest van 6 april&lt;br /&gt;2018 aangehaald) aldus beslist.&lt;br /&gt;In het Cento-arrest heeft de Hoge Raad eveneens geoordeeld&lt;br /&gt;dat &amp;lsquo;vorderingen van de gemeenschap op een&lt;br /&gt;deelgenoot bij de verdeling aan de orde kunnen komen&amp;rsquo;.&lt;br /&gt;Iets verderop in het arrest staat (r.o. 3.6.4.):&lt;br /&gt;&amp;lsquo;Het Hof heeft in dit verband met juistheid gewezen&lt;br /&gt;op de mogelijkheid de vordering op Cento&lt;br /&gt;in de verdeling te betrekken. Daaraan doet niet&lt;br /&gt;af dat, zoals het middel betoogt, betaling aan de&lt;br /&gt;gemeenschap voorafgaande aan de verdeling&lt;br /&gt;geboden kan zijn, nu noch uit het middel noch&lt;br /&gt;uit de toelicht ing blijkt waarom de vordering&lt;br /&gt;op Cento niet in de verdeling zou kunnen worden&lt;br /&gt;betrokken.&amp;rsquo;&lt;br /&gt;In de literatuur is daaruit wel afgeleid dat het instellen&lt;br /&gt;van een rechtsvordering op een mede-erfgenaam&lt;br /&gt;op grond van artikel 3:171 BW bij wijze van&lt;br /&gt;uitzondering toch mogelijk is als de vordering niet&lt;br /&gt;in de verdeling kan worden betrokken.&lt;br /&gt;In het arrest van 6 april 2018 geeft de Hoge Raad&lt;br /&gt;duidelijkheid en oordeelt met zoveel woorden dat&lt;br /&gt;het instellen van een rechtsvordering of het instellen&lt;br /&gt;van een verzoek tegen een mede-erfgenaam wel&lt;br /&gt;mogelijk is &amp;lsquo;indien een vordering of een verzoek ten&lt;br /&gt;behoeve van de gemeenschap tegen een deelgenoot zich&lt;br /&gt;niet ervoor leent in de verdeling van de gemeenschap te&lt;br /&gt;worden betrokken&amp;rsquo;. Dit oordeel wordt in r.o. 5.3 van de&lt;br /&gt;uitspraak van het pachthof herhaald.&lt;br /&gt;Erfgenamen moeten vorderingen van de nalatenschap&lt;br /&gt;op een van hen in beginsel dus in de verdeling&lt;br /&gt;van de nalatenschap betrekken. Die verdeling&lt;br /&gt;kunnen zij zelf tot stand brengen (art. 3:182 BW).&lt;br /&gt;Lukt dat niet, dan kan de rechter de verdeling vaststellen&lt;br /&gt;of de wijze van verdeling gelasten (art. 3:185&lt;br /&gt;BW). Vaak zal het gaan om een geldschuld van een&lt;br /&gt;erfgenaam aan de nalatenschap. De vordering op&lt;br /&gt;die erfgenaam kan dan worden toegedeeld aan&lt;br /&gt;een van de andere erfgenamen, maar meestal zal&lt;br /&gt;deze met toepassing van artikel 3:184 jo. 4:228 BW&lt;br /&gt;worden toegerekend op het aandeel van de erfgenaam-&lt;br /&gt;schuldenaar (gedwongen toerekening).&lt;br /&gt;In de kwestie die speelde voor het pachthof is niet&lt;br /&gt;gebleken dat de door Wim en Marga ingestelde&lt;br /&gt;rechtsvorderingen op hun broer Inus zich er naar&lt;br /&gt;hun aard niet voor lenen om in de verdeling van de&lt;br /&gt;gemeenschap te worden betrokken. Daarnaast zijn &lt;/p&gt;&#13;
&lt;p&gt;er, aldus het hof in r.o. 5.3, onvoldoende aanknopingspunten&lt;br /&gt;gesteld of gebleken die meebrengen&lt;br /&gt;dat het pachthof, vanwege diens bijzondere deskundigheid&lt;br /&gt;op het terrein van het pachtrecht, de in deze&lt;br /&gt;kwestie ontvankelijke gerechtelijke instantie is. De&lt;br /&gt;kwestie kan, aldus het hof, prima door de (gewone)&lt;br /&gt;verdelingsrechter worden opgelost. Wim en Marga&lt;br /&gt;zijn daarom niet ontvankelijk bij het pachthof&lt;br /&gt;in hun vorderingen betreffende de gemeenschap,&lt;br /&gt;zijnde de nalatenschap van vader.&lt;br /&gt;2. Optreden in nalatenschap moeder&lt;br /&gt;De hiervoor beschreven regeling van artikel 3:171&lt;br /&gt;BW blijft buiten toepassing zolang er een (afdoende&lt;br /&gt;bevoegde) executeur of vereffenaar optreedt. Beide&lt;br /&gt;functionarissen (met uitzondering van de begrafenisexecuteur,&lt;br /&gt;die op grond van art. 4:144 lid 1 BW&lt;br /&gt;slechts tot taak heeft de uitvaart van de overledene&lt;br /&gt;te verzorgen) zijn immers &amp;ndash; met uitsluiting van de&lt;br /&gt;erfgenamen &amp;ndash; belast met het beheer van de nalatenschap&lt;br /&gt;(art. 4:146/211 BW) en dus ook bevoegd tot&lt;br /&gt;het instellen van rechtsvorderingen ten behoeve&lt;br /&gt;van de nalatenschap. Een erfgenaam blijft dan zo&lt;br /&gt;nodig wel alleen bevoegd tot gewoon onderhoud of&lt;br /&gt;behoud van nalatenschapsgoederen en tot handelingen&lt;br /&gt;die geen uitstel kunnen lijden.&lt;br /&gt;Gaat het om geldvorderingen, dan is een beheersexecuteur&lt;br /&gt;bevoegd die vordering te gelde te&lt;br /&gt;maken (innen of instellen van een rechtsvordering&lt;br /&gt;tot betaling), maar alleen voor zover dat nodig is&lt;br /&gt;voor het betalen van de schulden van de nalatenschap&lt;br /&gt;(art. 4:147 lid 1 BW). In deze bepaling gaat het&lt;br /&gt;niet om de bevoegdheid tot te gelde maken als onderdeel&lt;br /&gt;van de beheerstaak (art. 4:144 BW), maar&lt;br /&gt;om een bevoegdheid specifiek gericht op de voldoening&lt;br /&gt;van de schulden van de nalatenschap. De executeur&lt;br /&gt;kan niet zomaar een schuldenaar aanspreken,&lt;br /&gt;maar is gebonden aan beperkingen (overleg&lt;br /&gt;met of toestemming van de erfgenamen, tenzij de&lt;br /&gt;erf later anders heeft bepaald; art. 4:147 lid 2-4 BW).&lt;br /&gt;Spreekt hij een erfgenaam-schuldenaar al dan niet&lt;br /&gt;in rechte aan, dan kan deze het verweer voeren dat&lt;br /&gt;tegeldemaking van de vordering op hem niet nodig&lt;br /&gt;is voor de betaling van schulden en dat deze vordering&lt;br /&gt;bij de verdeling aan de orde moet komen. Hetzelfde&lt;br /&gt;geldt bij vereffening (art. 4:215 lid 1-3 BW).&lt;br /&gt;Een beheersexecuteur is ook bevoegd de zogeheten&lt;br /&gt;wilsrechten die tot een nalatenschap behoren uit te&lt;br /&gt;oefenen. Hij kan al dan niet in rechte rechtshandelingen&lt;br /&gt;vernietigen, overeenkomsten ontbinden en&lt;br /&gt;daartoe rechtsvorderingen instellen. Hij kan dat&lt;br /&gt;zowel tegen een derde als tegen een erfgenaam, die&lt;br /&gt;partij is bij die rechtshandeling of overeenkomst&lt;br /&gt;doen. De executeur zal er daarbij wel op moeten letten&lt;br /&gt;dat het beheer hem slechts is gegeven met het&lt;br /&gt;oog op de voldoening van schulden en lasten die&lt;br /&gt;tijdens dat beheer behoren te worden voldaan, en&lt;br /&gt;dat vernietiging of ontbinding ook alleen met het&lt;br /&gt;oog daarop mogelijk is. B.M.E.M. Schols, Executele,&lt;br /&gt;(diss. Nijmegen), Deventer: Kluwer 2007, p. 333-370&lt;br /&gt;maakt een onderscheid tussen de extern werkende&lt;br /&gt;vertegenwoordigsmacht van de executeur en de&lt;br /&gt;slechts intern werkende bevoegdheidsbeperkingen.&lt;br /&gt;Het criterium &amp;lsquo;voldoening van schulden van de&lt;br /&gt;nalatenschap&amp;rsquo; zou daarbij als een interne beperking&lt;br /&gt;gezien kunnen worden, gelet op het feit dat het&lt;br /&gt;waarom van een transactie in het rechtsverkeer&lt;br /&gt;niet altijd even duidelijk is. Zie tevens HR 21 november&lt;br /&gt;2008, ECLI: NL: HR: 2008: BD5985, NJ 2009/116.&lt;br /&gt;Wim en Marga zijn door moeder in haar testament&lt;br /&gt;(gezamenlijk) tot executeurs benoemd (art. 4:142&lt;br /&gt;BW). Hun executeurstaken en &amp;ndash;bevoegdheden houden&lt;br /&gt;het beheer van de nalatenschap in, zodat zij&lt;br /&gt;zijn te karakteriseren als beheersexecuteurs. In die&lt;br /&gt;hoedanigheid wensen zij, in de nalatenschap van&lt;br /&gt;moeder, vorderingen tegen hun broer Inus in te&lt;br /&gt;stellen. Deze vorderingen behoren, zoals het pachthof&lt;br /&gt;in r.o. 5.4 terecht stelt, tot de onder het beheer&lt;br /&gt;van de executeurs vallende goederen van de nalatenschap,&lt;br /&gt;zodat het speelveld van artikel 4:147 lid&lt;br /&gt;1 BW wordt betreden. De (interne) bevoegdheidsbeperking&lt;br /&gt;van dit artikel, zoals hiervoor omschreven,&lt;br /&gt;leidt echter tot niet-ontvankelijkheid van deze&lt;br /&gt;vorderingen, omdat volgens het hof niet gebleken&lt;br /&gt;is van &amp;lsquo;schulden van de nalatenschap&amp;rsquo; of &amp;lsquo;lasten&amp;rsquo; die&lt;br /&gt;zouden moeten worden voldaan. Daardoor komen&lt;br /&gt;Wim en Marga niet door de poort van artikel 4:147&lt;br /&gt;lid 1 BW en zijn zij, in hun hoedanigheid van (beheers)&lt;br /&gt;executeurs, niet bevoegd de vorderingen op&lt;br /&gt;hun broer te gelde te maken.&lt;br /&gt;In beide nalatenschappen krijgen Wim en Marga,&lt;br /&gt;ten aanzien van het vertegenwoordigingsvraagstuk,&lt;br /&gt;zowel in dit tussenarrest als in het eindarrest&lt;br /&gt;van 28 mei 2019 (ECLI: NL: GHARL: 2019: 4607), nul&lt;br /&gt;op het rekest. De civielrechtelijke regelingen uit&lt;br /&gt;boek 3 en 4 BW, zoals hiervoor beschreven, zitten&lt;br /&gt;hen daarbij in de weg. De niet-ontvankelijkheid in&lt;br /&gt;de nalatenschap van vader had overigens in testamentaire&lt;br /&gt;zin kunnen worden voorkomen indien&lt;br /&gt;moeder in haar testament Wim en Marga niet&lt;br /&gt;tot beheersexecuteur, maar tot zogeheten &amp;lsquo;executeur-&lt;br /&gt;afwikkelingsbewindvoerder&amp;rsquo; te benoemen.&lt;br /&gt;Deze rechtsfiguur, geregeld in artikel 4:171 BW, kan&lt;br /&gt;ook in agrarische sferen een belangrijke positie&lt;br /&gt;bekleden bij de afwikkeling van (agrarische) nalatenschappen.&lt;br /&gt;De executeur-afwikkelingsbewindvoerder&lt;br /&gt;is bevoegd en verplicht om goederen van de&lt;br /&gt;nalatenschap te beheren en de schulden te voldoen,&lt;br /&gt;zonder de beperking van artikel 4:147 lid 1 BW. Deze&lt;br /&gt;executeur kan daarnaast de nalatenschap verdelen&lt;br /&gt;tussen de erfgenamen zonder dat hij of zij de medewerking&lt;br /&gt;nodig heeft van die erfgenamen. Dat zou&lt;br /&gt;voor Wim en Marga, in deze kwestie, de oplossing&lt;br /&gt;zijn geweest, uiteraard met de restrictie dat zij wel&lt;br /&gt;rekening en verantwoording over het door hen gevoerde&lt;br /&gt;beheer moeten af leggen op grond van het&lt;br /&gt;bepaalde in art. 4:151 BW.&lt;/p&gt;&#13;
&lt;p&gt;&lt;br /&gt;J.W.A. Rheinfeld&lt;/p&gt;</content><legacyfootnotes/><footnotes><footnote/></footnotes><auteurs>J.W.A. Rheinfeld</auteurs><published>2019-07-11 09:28:17</published><modified>2019-08-22 09:23:26</modified><editiondate>2019-07-11</editiondate><htmlpath>https://denhollander.info/artikel/15657</htmlpath></article>
</articles></edition>
<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1983</searchword><id>6432</id><udhid>UDH:TvAR/6432</udhid><titel>De invloed van bestemmingsplan en Hinderwet op de ontwikkeling van de intensieve veehouderij, ir. J.G.M. Helder, rapport no. 2.145 Landbouw-Economisch Instituut, Afd. Structuuronderzoek, juni 1981.</titel><searchwords><searchword>TvAR 1/1983</searchword><searchword>UDH:TvAR/6432</searchword></searchwords><attachments><attachment><name>1983_nr 1_Artikel_Drupsteen.pdf</name><extention>pdf</extention><url>https://denhollander.info/download/6214/ci</url></attachment></attachments><inleiding>In vergelijking met de industrie en bepaalde takken van handel vormde de landbouw&#13;
tot voor kort een bedrijfstak, die voor wat de vestiging en de uitoefening ervan, aan&#13;
weinig wettelijke beperking onderworpen was. Reeds meer dan een halve eeuw&#13;
bestaat er wetgeving voor de kwaliteit van landbouwprodukten, voor de pachtverhouding,&#13;
voor de ruilverkaveling/landinrichting. Maar in beginsel kon tot voor ±&#13;
1 5 jaar ieder, die zich daar toe geroepen voelde, op plaatsen die daarvoor in aanmerking&#13;
kwamen, een landbouw- of veeteeltbedrijf beginnen. Hij was daarbij niet&#13;
gebonden aan vestigingsvoorschriften of regels betreffende de aard en de omvang&#13;
van het bedrijf.&#13;
In het midden van de jaren '60 zijn echter twee grote wettelijke regimes op de&#13;
landbouw van toepassing geworden. In 1965 was dat het geval voor de Wet op de&#13;
Ruimtelijke Ordening met de bestemmingsplannen buitengebied, de daarin opgenomen&#13;
planvoorschriften en de daaraan gekoppelde aanlegvergunningstelsels en in&#13;
1967 door een Kroonuitspraak voor de Hinderwet.&#13;
In deze wettelijke regulering komt tot uiting, dat de landbouw niet langer uitgeoefend&#13;
wordt in een omgeving, die een éénzijdige agrarische funktie draagt. In het moderne&#13;
buitengebied strijden vele belangen om de voorrang, waarvan de landbouw er&#13;
één is, zij het zeker niet de minst belangrijke. Een zekere ordening van overheidswege&#13;
is dan noodzakelijk. Anderzijds wordt de wettelijke regulering ingegeven door de&#13;
karakterverandering, die de landbouw zelf heeft doorgemaakt. Trefwoorden zijn&#13;
hier schaalvergroting, mechanisering en intensivering. De negatieve effekten, die&#13;
door deze processen worden opgeroepen, vragen om een bepaalde mate van overheidstoezicht.&#13;
Pas in de loop van de jaren wordt duidelijk wat de betekenis voor de landbouw&#13;
is geweest van de invoering van de WRO en van het K.B. Kerkwijk. Die betekenis&#13;
kan men alleen achterhalen door serieus praktijkonderzoek. Nog al te vaak wordt&#13;
stemming gekweekt door uitspraken, waarvoor geen feitelijke grondslag te vinden&#13;
is. Met name de intensieve veehouderij staat hierbij in het middelpunt van de discussie.&#13;
Enerzijds zegt men, 'dat een boer geen kant meer op kan met al die bestemmingsplanvoorschriften&#13;
en vergunningen' en anderzijds, 'dat er aan de intensieve&#13;
veehouderij veel te weinig wordt gedaan'.&#13;
Het is daarom verheugend, dat het LEI de resultaten gepubliceerd heeft van een&#13;
onderzoek naar de mate, waarin bestemmingsplannen en de toepassing van de Hinderwet&#13;
van invloed kunnen zijn op de ontwikkelingsmogelijkheden van intensieve veehouderijbedrijven. De gegevens voor het onderzoek zijn verzameld in&#13;
1976 in 30 gemeenten, liggend in negen deelgebieden met een grote&#13;
intensiteit aan intensieve veehouderij (2 of meer sbe i.v. per ha cultuurgrond&#13;
per gemeente). In de keuzegemeenten zijn 4450 bedrijven met 10 of meer sbe&#13;
i.v. in het onderzoek betrokken. Hieronder vallen zowel&#13;
hoofdberoepsbedrijven als nevenberoepsbedrijven en zowel bedrijven&#13;
gespecialiseerd op intensieve veehouderij als bedrijven, waarbij de i.v. deel&#13;
van een gemengd bedrijf. Het rapport vermeldt in hoofdstuk 2 een aantal&#13;
kenmerken van de onderzochte bedrijven (bedrijfstype en omvang) en hun&#13;
bedrijfshoofden (hoofd/nevenberoep, leeftijd en opvolging). Hoofdstuk 3 en&#13;
4 vormen de kern van het rapport. In hoofdstuk 3 gaat het om de betekenis&#13;
van bestemmingsplannen en in hoofdstuk 4 om die van de Hinderwet.</inleiding><content>Een bestemmingsplan kan in twee opzichten van invloed zijn op de&#13;
ontwikkelingsmogelijkheden van intensieve veehouderijbedrijven. Allereerst&#13;
door de bestemming van het gebied, waarin het bedrijf ligt. Het blijkt dat&#13;
70% van de bedrijven ligt in een gebied met een enkelvoudige agrarische&#13;
bestemming, 16% in agrarisch gebied van landschappelijke waarde en 5% in&#13;
agrarisch gebied van grote landschappelijke waarde, terwijl 8% van de&#13;
bedrijven in de bebouwde kom ligt. In de tweede plaats kunnen de&#13;
planvoorschriften belemmeringen inhouden voor de bedrijfsontwikkeling.&#13;
De planvoorschriften kunnen betrekking hebben op de bebouwing, het&#13;
gebruik van de grond en het gebruik van de opstallen. De laatste groep is in&#13;
dit onderzoek niet van belang.&#13;
Voorschriften omtrent de bebouwing kunnen beperkend zijn, doordat ze&#13;
een maximale afmeting toestaan die kleiner is dan de optimale afmetingen&#13;
voor een rationele bedrijfsvoering. De voorschriften gelden zowel voor&#13;
nieuw te vestigen bedrijven als voor nieuwbouw en uitbreiding van bestaande&#13;
bedrijven. Het blijkt, dat voor 20% van de oppervlakte cultuurgrond en voor&#13;
ruim 20% van het aantal bestaande bedrijven voorschriften gelden, die&#13;
beperkend kunnen zijn. Het gaat dan om maximale nokhoogten, die een&#13;
beperking inhouden voor de bouw van krachtvoersilo's. De beperking&#13;
betreft uitsluitend de varkenshouderij, terwijl in het merendeel van de&#13;
gemeenten B. en W. vrijstelling kunnen verlenen van het verbod om hoger&#13;
te bouwen dan de maximale nokhoogte.&#13;
Voorschriften omtrent het gebruik van de grond kunnen beperkend zijn,&#13;
omdat ze de uitoefening, de uitbreiding of de vestiging van intensieve&#13;
veehouderijbedrijven aan banden kunnen leggen. Voor bestaande bedrijven&#13;
met intensieve veehouderij in het buitengebied geldt dat uitoefening van&#13;
intensieve veehouderij steeds is toegestaan. Voor minder dan 1% van de&#13;
bedrijven geldt dat uitbreiding aan beperkingen onderhevig is. Voor 13%&#13;
van de bestaande bedrijven zonder intensieve veehouderij in het buitengebied&#13;
geldt een verbod om met intensieve veehouderij als specialisatie te beginnen.&#13;
Doorgaans kunnen ze wel beginnen met intensieve veehouderij als onderdeel&#13;
van een gemengd bedrijf.&#13;
Gelden er voor bestaande bedrijven dus weinig beperkingen, vestiging van&#13;
nieuwe bedrijven voor intensieve veehouderij is slechts in een gering deel&#13;
van het buitengebied zonder beperkingen mogelijk. Op 23% van de&#13;
oppervlakte cultuurgrond is nieuwvestiging toegestaan, op 7% slechts na&#13;
vrijstelling door B. en W., op 54% slechts na planwijziging of uitwerking&#13;
door B. en W. en op 16% is vestiging uitgesloten. Deze cijfers geven echter een vertekend beeld, want de regionale verschillen&#13;
zijn hier zeer groot. Terwijl in Overijssel, Gelderland en Oost-Utrecht nergens nieuwvestiging&#13;
zonder meer is toegestaan, kan dat in Brabant op 39% en in Noord-&#13;
Limburg op 69% van de oppervlakte cultuurgrond.&#13;
Afzonderlijke aandacht verdienen de bedrijven met intensieve veehouderij in en&#13;
nabij de bebouwde kom. Aangenomen is dat in de bebouwde kom uitbreiding en&#13;
vestiging uitgesloten is. Doordat het planologisch regime voor de bebouwde kom in&#13;
de meeste gemeenten verre van volledig en up to date is ligt de werkelijke situatie&#13;
genuanceerder. In een zone van 250 tot 300 m grenzend aan de bebouwde kom -&#13;
bestemd tot agrarisch kernrandgebied - is vestiging van nieuwe bedrijven uitgesloten;&#13;
bestaande bedrijven hebben i.h.a. wel zekere uitbreidingsmogelijkheden. 14%&#13;
van de bedrijven ligt in een agrarisch kernrandgebied.&#13;
Een samenvatting van de gegevens levert op dat er voor 79% van de bedrijven en&#13;
78% van de oppervlakte cultuurgrond geen beperkingen gelden. Voor 19% van de&#13;
oppervlakte en 20% van de bedrijven geldt een mogelijk beperkende bouwhoogte,&#13;
terwijl voor 2% van de oppervlakte en 1% van de bedrijven de uitbreiding aan beperkingen&#13;
onderhevig kan zijn. Rekening houdend met de mogelijkheid van vrijstelling&#13;
of planwijziging gelden er voor 6% van de bedrijven beperkingen, waarop geen&#13;
uitzondering mogelijk is, voor 7,5% bestaat de uitzonderingsmogelijkheid wel, terwijl&#13;
voor nog weer eens 7,5% de betekenis van de beperkende voorschriften vrijwel&#13;
nihil is. Op 14% van de cultuurgrond mag niet of niet zonder meer met intensieve&#13;
veehouderij worden begonnen, terwijl nieuwvestiging slechts op 21% van de oppervlakte&#13;
cultuurgrond zonder meer is toegestaan.&#13;
Het rapport concludeert dat de invloed van voorschriften, die de ontwikkeling van&#13;
bedrijven met intensieve veehouderij kunnen beperken, gering is. Wel bestaat er een&#13;
tendens naar meer beperking van de vestiging van nieuwe bedrijven.&#13;
Anders dan het bestemmingsplan heeft de Hinderwet wel een belangrijke invloed&#13;
op de ontwikkelingsmogelijkheden van bedrijven met intensieve veehouderij. Van&#13;
de onderzochte bedrijven beschikt 36% over een Hinderwetvergunning. Het blijkt,&#13;
dat naarmate de produktieomvang toeneemt het aantal bedrijven gedekt door een&#13;
vergunning toeneemt (van 10-30 sbe heeft 20% een vergunning, van 30-50 sbe 30%,&#13;
van 40-250 sbe 40 tot 65% en boven 250 sbe 70%). Per regio verschilt het percentage&#13;
van bedrijven met vergunning sterk (Oost-Gelderland 12%, Brabant ± 45% en&#13;
Noord-Limburg 47%). Dit hangt weer samen met een gemiddelde produktieomvang&#13;
van de bedrijven, die in het zuiden groter is dan in het oosten en het midden van&#13;
het land. Bepalend voor de mogelijkheid om een Hinderwetvergunning te verkrijgen&#13;
is de afstandstabel uit de brochure 'Veehouderij en Hinderwet'. Deze tabel is gerelateerd&#13;
aan de omvang van het bedrijf en de afstand tot nabijgelegen bebouwing, die&#13;
in vier categorieën verdeeld is. Het blijkt dat 40% van de bedrijven te maken heeft&#13;
met nabijgelegen bebouwing uit categorie III van de tabel, namelijk alleenstaande&#13;
niet-agrarische woningen, 13% heeft te maken met categorie I, 8% met categorie II&#13;
en 39% met categorie IV, andere agrarische bedrijven.&#13;
Bij strikte toepassing van de tabel zou op 34% van de bedrijven geen intensieve&#13;
veehouderij mogen worden uitgeoefend, omdat ze hetzij in de bebouwde kom liggen&#13;
(8%), hetzij te dicht bij een hindergevoelig objekt (26%). Voor 66% van de bedrijven kan dus in beginsel een vergunning verleend worden, als ze zich maar aan&#13;
de maximale omvang houden. Hiervan zit 5% boven de maximaal toelaatbare omvang&#13;
en 1% zit daar precies op. Op 60% van de bedrijven is dus nog uitbreiding mogelijk.&#13;
Voor 5% is deze uitbreiding zeer beperkt (1-100 mestvarkenseenheden). Regionaal&#13;
zijn er nogal wat verschillen, omdat vooral in het zuiden het percentage bedrijven&#13;
in de bebouwde kom relatief hoog is.&#13;
Van de bedrijven, waarop eigenlijk geen intensieve veehouderij zou mogen worden&#13;
uitgeoefend, beschikt 39% over een vergunning. Dit kan omdat de afstandtabel&#13;
in beginsel alleen geldt voor vestiging van nieuwe bedrijven en aanzienlijke uitbreidingen.&#13;
Bestaande bedrijven worden soepel beoordeeld. Met name de bedrijven in&#13;
de agrarische kernrandgebieden kunnen problemen krijgen met de Hinderwet&#13;
(77%). Gebleken is dat 55% van de bedrijven zou kunnen uitbreiden met meer dan&#13;
100 m.v.e. zonder in de problemen te geraken. Zou tot nieuwbouw van veestallen&#13;
worden overgegaan, dan kan door een gunstiger situering dit percentage stijgen tot&#13;
70%. Bij nieuwbouw kan ook het percentage van bedrijven waarop geen intensieve&#13;
veehouderij zou mogen plaatsvinden (34%) dalen tot 20%.&#13;
De conclusie van het rapport is dat de Hinderwet een belangrijke beperkende invloed&#13;
heeft op de ontwikkelingsmogelijkheden van bedrijven voor intensieve veehouderij.&#13;
Voor 45% van de bedrijven is geen wezenlijke uitbreiding mogelijk. Algehele&#13;
nieuwbouw kan dit cijfer echter doen dalen tot 30%, terwijl dan voor circa 60%&#13;
van de bedrijven nog aanzienlijke uitbreiding gerealiseerd kan worden (400 of meer&#13;
m.v.e.).&#13;
Hinderwet en bestemmingsplan samen leveren het volgende beeld op: voor 50%&#13;
van de bedrijven geen problemen, voor 11% van de bedrijven problemen met zowel&#13;
Hinderwet als bestemmingsplan.&#13;
Ik heb de gegevens van het LEI-rapport nogal uitvoerig weergegeven, omdat ze&#13;
een duidelijk beeld geven van de werkelijke situatie rond de intensieve veehouderij.&#13;
Ongenuanceerde opvattingen kunnen daardoor bestreden worden. Het rapport&#13;
munt uit door de objectieve presentatie van gegevens. Nergens wordt het materiaal&#13;
éénzijdig geïnterpreteerd of vertekend weergegeven.&#13;
Een paar kanttekeningen zijn nog op zijn plaats. De gegevens uit het rapport dateren&#13;
van 1976 en zijn dus niet meer actueel. Het rapport geeft een momentopname&#13;
van 1976. Het kan zijn, dat sindsdien een aantal beperkingen zijn toegenomen. Wel&#13;
signaleert het rapport de wijziging van de Hinderwet met de verruimde reikwijdte,&#13;
waardoor de beperkende werking van deze wet voor de landbouw kan toenemen.&#13;
Vooralsnog is niet duidelijk of zich dat in de praktijk ook voordoet. Voor wat de&#13;
beperkingen van het bestemmingsplan betreft - die al niet groot bleken te zijn -&#13;
moet nog bedacht worden, dat alleen die gemeenten in het onderzoek zijn betrokken,&#13;
die over een door raad vastgesteld bestemmingsplan in moderne zin beschikten.&#13;
Volgens het rapport waren dat in Noord-Brabant en Limburg in 1976 een gering aantal.&#13;
In de gemeenten zonder een aangepast bestemmingsplan buitengebied zullen de&#13;
beperkingen dus nog minder zijn. Aangenomen mag worden dat sinds 1976 het aantal&#13;
van deze gemeenten is afgenomen. Misschien de meest opvallende conclusie van het&#13;
rapport is, dat de intensieve veehouderij veel sterker in haar ontwikkeling beperkt&#13;
en dus genormeerd wordt door de Hinderwet dan door de Wet op de Ruimtelijke Ordening en de bestemmingsplannen. Het rapport acht dit niet onjuist, nu bestemmingsplanvoorschriften&#13;
geen eisen met betrekking tot de structuur van agrarische&#13;
bedrijven mogen bevatten. Men kan de zaak echter ook van een andere kant benaderen.&#13;
De vraag is dan of de intensieve veehouderij meer problemen oplevert uit het&#13;
oogpunt van milieuhygiëne dan uit het oogpunt van ruimtelijke ordening. Ik denk,&#13;
dat gelet op de stankoverlast en de mestoverschotten dat inderdaad het geval is. Een&#13;
primaire normering in het kader van de Hinderwet ligt dan voor de hand. Doordat&#13;
echter de Hinderwet ten opzichte van de intensieve veehouderij gebruik maakt van&#13;
een ruimtelijk instrument - de afstandstabel - raken de normeringsstels elkaar&#13;
toch weer. Dat zal zeker het geval zijn bij gebruikmaking van de verruimde reikwijdte&#13;
van de Hinderwet, waardoor ook landschappelijke overwegingen in de afweging&#13;
betrokken mogen worden.</content><legacyfootnotes/><footnotes><footnote/></footnotes><auteurs>Prof. Mr Th.G. Drupsteen</auteurs><published>1983-01-01 00:00:00</published><modified>1983-01-01 00:00:00</modified><editiondate>1983-01-01</editiondate><htmlpath>https://denhollander.info/artikel/6432</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1998</searchword><id>4852</id><udhid>UDH:TvAR/4852</udhid><titel>De Kort / Vereniging tot Behoud van Natuurmonumenten (TvAR 1998/4919)</titel><searchwords><searchword>TvAR 6/1998</searchword><searchword>TvAR 1998/4919</searchword><searchword>UDH:TvAR/4852</searchword></searchwords><attachments><attachment><name>1998_nr 6_Rechtspraak_4919.pdf</name><extention>pdf</extention><url>https://denhollander.info/download/4794/ci</url></attachment></attachments><inleiding>Pachtwet, art. 1, 2, 8, 38a&#13;
&#13;
Overeenkomstig uit 1976, waarbij (onder meer) aan appellant het voorkeursrecht van pacht ten aanzien van twee percelen grond is verleend. Eén van die percelen is in 1988 aan hem verpacht; ten aanzien van het ander perceel weigert geïntimeerde thans met appellant een pachtovereenkomst aan te gaan. Niet juist dat artikel 38a Pachtwet medebrengt dat geen verpachting meer kan plaatsvinden aan iemand die 65 jaar of ouder is. Wat partijen in een bepaald geval zijn overeengekomen, wordt bepaald door de zin de zij aan de overeenkomst in de gegeven omstandigheden mochten toekennen en door hetgeen zij te dien aanzien redelijkerwijs van elkaar mochten verwachten.&#13;
Appellant mag bewijzen dat hij de grond in pacht zou krijgen zodra deze grond (die ten tijde van het aangaan van de overeenkomst tussen partijen nog in pacht was bij een derde) pachtvrij zou komen, althans dat partijen zulks voor ogen stond en dat de overeenkomst dan ook zo moet worden uitgelegd. Hij slaagt in dat bewijs.&#13;
Geen onvoorziene omstandigheden op grond waarvan appellant geen ongewijzigde instandhouding van de destijds gesloten overeenkomst mocht verwachten. Volgt veroordeling van geïntimeerde tot het met appellant aangaan van een pachtovereenkomst met betrekking tot het perceel grond in geschil en tot het aan de bevoegde grondkamer ter goedkeuring inzenden van die overeenkomst.&#13;
</inleiding><content>ARREST VAN 23 JULI 1996&#13;
Adrianus Petrus de Kort, wonende te De Moer, gemeente Loon op Zand, appellant,&#13;
procureur: aanvankelijk mr C.W.P. van Gel-der, thans mr J.B.R., Daniels,&#13;
tegen&#13;
Vereniging tot Behoud van Natuurmonumen-ten in Nederland, gevestigd te 's Graveland, geïntimeerde, procureur: mr W.J.G.M. van den Broek.&#13;
Het geding in eerste aanleg&#13;
De pachtkamer van het kantongerecht te Til-burg heeft op 4 november 1995 tussen partij-en een vonnis gewezen, dat in fotocopie aan dit arrest is gehecht en naar de inhoud waar-van wordt verwezen.&#13;
Het geding in hoger beroep&#13;
Appellant - hierna ook te noemen: De Kort -is bij exploit van 2 december 1995, met gelijk-tijdige dagvaarding van geïntimeerde - hierna ook te noemen: Natuurmonumenten - voor dit hof, in hoger beroep gekomen van ge-noemde vonnis, waarbij de vordering van De Kort om Natuurmonumenten te veroordelen tot het met hem sluiten van een pachtovereen-komst met betrekking tot na te noemen per-&#13;
ceel grond en het door de bevoegde grondka-mer doen goedkeuren van die pachtovereen-komst werd afgewezen.&#13;
Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, Natuurmonumen-ten zal veroordelen om binnen twee weken na betekening van het in deze te wijzen arrest met betrekking tot een gedeelte ter grootte van ca. 2.85.00 ha van het perceel grond, gele-gen te De Moer, gemeente Loon op Zand, sec-tie K, nr. 2203, met De Kort een pachtover-eenkomst te sluiten en deze door de bevoegde grondkamer te doen goedkeuren, zulks op straffe van een dwangsom van ƒ 1.000,- per dag voor iedere dag dat Natuurmonumenten in gebreke blijft aan het in dezen te wijzen arrest te voldoen, alles met veroordeling van Natuurmonumenten in de kosten van beide instanties.&#13;
Bij memorie van antwoord is verweer ge-voerd, met conclusie dat het hof het hoger beroep van De Kort niet-ontvankelijk zal ver-klaren, althans dat hoger beroep aan de Kort zal ontzeggen, met veroordeling van De Kort in de kosten van beide instanties. Ter zitting van het hof van 8 juli 1996 is de zaak vervolgens bepleit, voor De Kort door mr R. Kroon, advocaat te Tilburg, en voor Natuurmonumenten door mr P.F.M.L. Haut-vast, advocaat te Nijmegen, zulks wat de raadsman van de Kort betreft mede aan de hand van pleitnotities.&#13;
Partijen hebben daarna de stukken aan het hof overgelegd ter fine van arrest.&#13;
De grieven&#13;
De grieven luiden:&#13;
I. Ten onrechte heeft de pachtkamer van het kantongerecht - zakelijk weergegeven - over wogen dat de tussen partijen gesloten over-eenkomst houdende het voorkeursrecht van De Kort moet worden geacht betrekking te hebben op de situatie waarin geïntimeerde als eigenaar en verpachter voornemens is het per ceel, nadat dit pachtvrij geworden is, ter ver pachting aan een nadere gegadigde aan te bieden.&#13;
II. Ten onrechte heeft de pachtkamer van het kantongerecht de vordering van De Kort af gewezen en de proceskosten gecompenseerd.&#13;
De vaststaande feiten&#13;
In hoger beroep kan van de volgende, als erkend of niet (voldoende) betwist, vaststaan-de feiten worden uitgegaan:&#13;
- Natuurmonumenten, althans haar rechts voorgangster, is in 1976 eigenaresse geworden van het landgoed "Huis ter Heide", gelegen te De Moer, gemeente Loon op Zand;&#13;
- De Kort was toen één der pachters van tot dit landgoed behorend land;&#13;
- kort daarna, eveneens in 1976, hebben par-tijen een overeenkomst gesloten, inhoudende: "1. De heer de Kort verkrijgt met ingang van 1 november 1976 het pachtrecht op een per ceel cultuurgrond ter grootte van 2.88.00 ha. Bedoeld perceel is op de aangehechte kaart aangegeven onder de letter A. en kadastraal bekend onder de gemeente Loon op Zand sectie K. nr. 2203 (ged.). Het perceel is aan alle partijen volledig bekend welke hiervan dan ook geen nadere omschrijving verlangen.&#13;
2. De heer de Kort verkrijgt het voorkeurs-recht van pacht op de op bijgevoegde kaart onder de letter B. resp. C. aangegeven perce-len cultuurgrond met een totale oppervlakte van ongeveer 5.45.00 ha en kadastraal bekend onder de gemeente Loon op Zand sectie K. nr. 2203 (ged.) De percelen zijn aan alle partijen volledig bekend welke hiervan dan ook geen nadere omschrijving verlangen.&#13;
3. De heer de Kort doet bij deze afstand van zijn voorkeursrecht van koop, ten genoege an de Vereniging tot Behoud van Natuurmo-numenten, van de op de bijgevoegde kaart in rood aangemerkte percelen cultuurgrond. Bedoelde percelen zijn kadastraal bekend on-der de gemeente Loon op Zand sectie K. nrs. 1298 (ged.) 1309, 1310, 1963 en 1964 met een totale oppervlakte van 3.59.20 ha. Alle partij en verklaren de bedoelde percelen wel te ken nen en hiervan geen nadere omschrijving te verlangen.";&#13;
- het onder 2 onder de letter C bedoelde per ceel, groot 2.60 ha, kreeg de Kort in of omst-reeks 1988 in pacht;&#13;
- in 1993 is de met betrekking tot het onder 2 onder de letter B bedoelde perceel, groot 2.85 ha, tussen Natuurmonumenten en een derde bestaande pachtovereenkomst geëindigd;&#13;
- Natuurmonumenten weigert laatstgenoemd perceel aan De Kort te verpachten, daartoe&#13;
aanvoerende dat zulks niet meer past in het plan dat zij inmiddels voor het landgoed heeft ontwikkeld en zij acht zich vrij dat perceel zelf te gaan exploiteren.&#13;
Beoordeling van het geschil in hoger beroep&#13;
1. Van de zijde van Natuurmonumenten is onder meer aangevoerd dat de strekking van artikel 38a der pachtwet medebrengt dat geen verpachting meer kan c.q. behoort plaats te vinden aan iemand die 65 jaar of ouder is en dat De Kort, die inmiddels de leeftijd van 65 jaar heeft bereikt, mitsdien niet-ontvankelijk in zijn vordering moet worden verklaard. Een en ander, aldus Natuurmonumenten, klemt temeer nu De Kort zijn bedrijf aan zijn zoon heeft overgedragen, hij derhalve zelf geen landbouwbedrijf meer exploiteert en daarom ook geen belang meer heeft bij zijn vermeen de aanspraken uit de overeenkomst van 1976.&#13;
2. Het hof kan Natuurmonumenten in voor melde redenering niet volgen. Artikel 38a, lid 1, der Pachtwet houdt niet meer in dan dat geen plaats is voor verlenging ener pachtover-eenkomst indien de pachter vóór het einde van de lopende pachttermijn de leeftijd van 65 jaar heeft bereikt of zal bereiken en de ver pachter deswege bezwaar maakt tegen verlen-ging. Deze bepaling is onderdeel van hoofd stuk I, paragraaf 7, van de Pachtwet, met de titel "De verlenging van de pachtovereen-komst gaat niet verder dan het geven van één der regels aan de hand waarvan op een ver zoek tot verlenging ener pachtovereenkomst moet worden beslist. Genoemd wetsartikel impliceert bovendien zelve reeds dat in het voorkomende geval wel verlenging kan plaats vinden indien de verpachter daartegen geen bezwaar heeft; zulks volgt daarnaast tevens uit het bepaalde in artikel 45, lid 3 en 4, van meergenoemde wet.&#13;
3. Ook overigens brengt noch inhoud, noch strekking van enige bepaling uit de Pachtwet mede dat de enkele omstandigheid dat iemand 65 jaar of ouder is, in de weg staat aan de mogelijkheid dat hij of zij als pachter zou kunnen optreden. Hetzelfde geldt ten aanzien van het eventuele feit dat betrokkene geen landbouwbedrijf (meer) exploiteert.&#13;
De Kort heeft voorts voldoende aannemelijk&#13;
gemaakt dat hij belang heeft bij de door hem gepretendeerde aanspraken nu hij - onbestre-den - heeft aangevoerd bij toewijzing zijner vordering gebruik te willen maken van de mogelijkheid om zijn zoon te zijner tijd als pachter in zijn plaats te doen stellen.&#13;
4. De tekst van de in 1976 tussen partijen gesloten overeenkomst als hiervoor gerela-teerd biedt op zichzelf geen plaats voor een verdergaande conclusie dan dat destijds aan De Kort het voorkeursrecht van pacht met betrekking tot (onder meer) het perceel grond in geschil is verleend. De vraag wat partijen in een bepaald geval zijn overeengekomen, wordt echter niet bepaald door de taalkundige uitleg van de bewoordingen van de betreffende overeenkomst, maar door de zin die zij daar aan in de gegeven omstandigheden mochten toekennen en door hetgeen zij te dien aanzien redelijkerwijs van elkaar mochten verwachten.&#13;
5. De Kort heeft in hoger beroep alsnog aan geboden middels getuigen te bewijzen dat partijen zijn overeengekomen dat hij de litigi-euze percelen - en mitsdien ook het perceel in geschil - in pacht zou krijgen zodra deze pachtvrij zouden komen, althans dat partijen zulks voor ogen hebben gehad en dat de over-eenkomst dan ook zo moet worden uitgelegd. Het hof zal, alvorens het door partijen aange-voerde verder te bespreken en daarover te beslissen, betrokkene in de gelegenheid stellen het aangeboden bewijs te leveren.&#13;
Beslissing&#13;
Het hof, rechtdoende in hoger beroep: Stelt De Kort in de gelegenheid om door getuigen te bewijzen feiten en omstandigheden waaruit volgt dat partijen in 1976 zijn overeengekomen dat hij de litigieuze percelen in pacht zou krijgen zodra deze pachtvrij zouden komen, althans dat partijen zulks voor ogen hebben gehad en dat de overeen-komst ook zo moet worden uitgelegd. Bepaalt dat de getuigen gehoord zullen worden door het lid van dit hof mr Kok, die hierbij benoemd wordt tot raadsheer-commissaris, en de plaatsvervangende raad ir Rogaar, die daartoe zitting zullen houden in een vertrek van het Paleis van Justitie, Walburgstraat 2-4 te Arnhem. Bepaalt dat partijen dan in persoon aanwezig&#13;
zullen zijn c.q. vertegenwoordigd zullen zijn door één of meer personen die van de zaak op de hoogte zijn.&#13;
Verwijst de zaak naar de rolzitting van 20 augustus 1996, ambtshalve peremptoir, voor het opgeven van de verhinderdata van partij-en, hun raadslieden en de getuigen, waarna dag en uur van het getuigenverhoor door de raadsheer-commissaris zullen worden vastge-steld (ook wanneer voormelde opgave van één of van beide partijen ontbreekt) en in beginsel geen uitstel in verband met verhindering meer zal worden verleend. Houdt iedere verdere beslissing aan.&#13;
ARREST VAN 18 FEBRUARI 1997&#13;
1. Het geding in hoger beroep&#13;
1.1. Het hof heeft in deze zaak op 23 juli 1996 een tussenarrest gewezen, naar de inhoud waarvan wordt verwezen.&#13;
1.2. Ter uitvoering van het tussenarrest heeft op 15 oktober 1996 een getuigenverhoor plaats gevonden, waarbij vier getuigen zijn gehoord; hiervan is proces-verbaal opgemaakt dat zich thans bij de stukken bevindt. Natuurmonumenten heeft geen gebruik gemaakt van de mogelijkheid tot het doen houden van een contra-enquête.&#13;
1.3. Partijen hebben vervolgens beiden een memorie na enquête genomen.&#13;
1.4. Tenslotte hebben partijen andermaal de stukken aan het hof overgelegd voor het wij zen van arrest.&#13;
2. Voortzetting van de behandeling van het geding in hoger beroep&#13;
2.1. Bij 's hofs tussenarrest van 23 juli 1996 is De Kort in de gelegenheid gesteld om te be wijzen feiten en omstandigheden waaruit volgt dat partijen in 1976 zijn overeengekomen dat hij de litigieuze percelen in pacht zou krijgen zo dra deze pachtvrij zouden komen, althans dat partijen zulks voor ogen hebben gehad en dat de overeenkomst ook zo moet worden uitgelegd.&#13;
2.2. Door de getuige van Streaten is niets ver klaard dat aan het opgedragen bewijs kan bij dragen.&#13;
2.3. Door de andere getuigen is - voor zover te dezen van belang - als volgt verklaard:&#13;
De Kort als partij-getuige: Verhoef kwam toen met een ... voorstel, hierop neerkomende dat ik ... een tweetal percelen die op dat moment nog bij derden in pacht waren, in pacht zou krijgen als die percelen vrij kwa-men; het werd zo geformuleerd ... dat ik, als het land vrij kwam, daarop zou kunnen geen boeren; toen Verhoef terug kwam ben ik met zijn ... voorstel accoord gegaan; kort daarna is de afspraak op papier gezet; in die overeen-komst ... is het land ... aangeduid ... met de let-ters B en C; het perceel C heb ik later ... in pacht gekregen, maar het perceel B heb ik toen dat vrij kwam ... niet in pacht gekregen;&#13;
de getuige De Kort-Priems: Verhoef ... stelde toen voor om af te spreken dat mijn man enkele percelen die op dat moment nog bij derden in gebruik waren, in pacht zou krijgen als de pachtovereenkomst met bedoelde der-den zou eindigen; hij formuleerde het zo dat mijn man dan die grond in gebruik mocht nemen; met betrekking tot één van beide per-celen is die afspraak later ook nagekomen maar met betrekking tot het tweede perceel niet; de gemaakte afspraak is ... op papier gezet;&#13;
de getuige Verhoef: uiteindelijk is het aanbod gedaan dat hij ... twee andere percelen (... aan-geduid met de letters B en C) zou kunnen pachten wanneer de lopende pachtovereen-komst ten aanzien van die percelen zou eindi-gen; perceel C kwam in 1988 ... vrij van pacht en De Kort is toen pachter daarvan geworden; de andere pachter bleef zitten en het heeft tot omstreeks 1993 geduurd voordat dat perceel vrij van pacht kwam; in 1976 was de verwach-ting dat de percelen B en C spoedig vrij van pacht zouden komen en de intentie was dat De Kort die percelen dan zou gaan pachten; gedacht werd in een termijn van slechts enkele jaren en ... is geen rekening gehouden met de mogelijkheid dat het wel eens lang zou kun-nen duren; de bewoordingen in de overeen-komst van 1976: "het voorkeursrecht van pacht" geven dus ... niet goed weer wat de bedoeling was van de afspraak, want De Kort zou de betreffende percelen zonder meer in pacht krijgen als naar verwachting die perce-len binnen de veronderstelde termijn vrij van&#13;
pacht zouden komen; van onze zijde en naar ik meen ook van de zijde van De Kort is er bij het maken van de afspraak niet over nage-dacht dat het vrijkomen van de bedoelde per-celen wel eens (veel) langer zou kunnen duren dan verondersteld; toen perceel B pachtvrij kwam verkeerde ik persoonlijk in de veron-derstelling dat de gemaakte afspraak was uit-gewerkt; die afspraak moet immers worden gezien tegen de achtergrond van de situatie en de omstandigheden van dat moment (1976).&#13;
2.4. Gelet op de inhoud van de vorenaange- haalde verklaringen, heeft naar het oordeel van het hof De Kort het hem opgedragen bewijs geleverd. Er volgt immers duidelijk uit die verklaringen dat partijen bedoeld hebben af te spreken dat De Kort de met de letters B en C aangeduide percelen in pacht zou krijgen zodra de ten aanzien van elk van die percelen met een derde bestaande pachtovereenkomst zou eindigen.&#13;
2.5. Het onderdeel van de verklaring van de getuige Verhoef dat bij het maken van de afspraak in 1976 de verwachting was dat de percelen B en C spoedig vrij van pacht zou den komen en gedacht werd in een termijn van slechts enkele jaren zonder rekening te houden met de mogelijkheid dat het wel eens lang zou kunnen duren, wordt niet onder-steund door de andere getuigenverklaringen; bedoeld punt wordt evenmin ondersteund door de in dit geding vaststaande feiten en omstandigheden. Mitsdien mag er ten proces- se niet van worden uitgegaan dat partijen in 1976 bedoelden een afspraak te maken die een werkingsduur van slechts enkele jaren zou hebben. Partijen hebben, zo volgt uit hetgeen ter zake in het geding naar voren is gebracht, destijds kennelijk in het geheel niet gedacht aan enige beperking in de tijd van het toen door hen overeengekomene.&#13;
2.6. Het vorenstaande vindt in feite ook zijn bevestiging in het nog in 1988 - mitsdien ongeveer 12 jaar na de totstandkoming van de litigieuze afspraak - kennelijk zonder enige bedenking of enig voorbehoud door Natuur monumenten aan De Kort verpachten van het met de letter C aangeduide perceel.&#13;
2.7. Natuurmonumenten heeft voor het geval het hof van oordeel mocht zijn dat De Kort het hem opgedragen bewijs heeft geleverd,&#13;
een nieuw verweer opgeworpen, te weten dat sprake is van onvoorziene omstandigheden welke van dien aard zijn dat De Kort naar redelijkheid en billijkheid geen ongewijzigde instandhouding van de overeenkomst mag verwachten. Bedoelde onvoorziene omstan-digheden, aldus Natuurmonumenten, zijn sa-mengesteld uit twee elementen, te weten het tijdselement en de onvoorziene wijzigingen in beleid en wetgeving sedert 1976.&#13;
2.8. Het beroep op het tijdselement wijst het hof af met verwijzing naar het hiervoor onder 2.5 en 2.6 reeds overwogene. Nu nog in 1988 zonder meer uitvoering is gegeven aan een deel van de in 1976 gesloten overeenkomst, valt niet - en zeker niet zonder meer - in te zien waarom het tijdselement in 1993 ineens wel een rol van betekenis zou spelen als door Natuurmonumenten bepleit. Laatstgenoemde heeft dat in geen enkel opzicht onderbouwd.&#13;
2.9. Voorts wijst het hof erop dat ook reeds in 1976 in aangelegenheden als het onderhavige rekening moest worden gehouden met wijzi-ging van inzicht (bij de overheid) inzake bestemming en ontwikkeling van - onder meer - gebieden c.q. percelen als waarover het hier gaat. Het Natuurbeleidsplan (1990) en het kennelijk op basis daarvan ontwikkelde Natuurplan "Lobelia" zijn elementen van een ontwikkeling die ook destijds al inherent was aan gronden als de onderhavige en die geacht moet worden stilzwijgend in overeenkomsten als die in geschil te zijn verdisconteerd. In elk geval kan de ontwikkeling, waarvan hier spra-ke is, niet worden beschouwd als een onvoor-ziene omstandigheid van dusdanige aard dat De Kort naar redelijkheid en billijkheid geen ongewijzigde instandhouding van de overeen komst zou mogen verwachten.&#13;
2.10. Natuurmonumenten heeft ook nog aan gevoerd dat haar taakstelling en taakopvatting zijn veranderd. Niet gebleken is evenwel dat zij dienaangaande op enig moment De Kort daaromtrent heeft ingelicht en hem heeft gewezen op de consequenties die zij daaraan met betrekking tot de uitvoering van de over-eenkomst uit 1976 wenste te verbinden. Mede gezien het nog in 1988 zonder meer uitvoeren van een deel van die overeenkomst, moet het in strijd met redelijkheid en billijkheid wor-den geacht dat Natuurmonumenten dan in&#13;
1993 betrokkene ineens met haar gewijzigde visie confronteert en verdere uitvoering van bedoelde overeenkomst weigert.&#13;
2.11. Voor zover Natuurmonumenten in punt 9 van haar memorie na enquête bedoelt in reconventie gedeeltelijke ontbinding van de in 1976 gesloten overeenkomst te vorderen, overweegt het hof dat in dit stadium van het geding voor zulk een reconventionele vorde-ring geen plaats meer is. Reeds daarom be-hoeft die vordering geen bespreking.&#13;
2.12. Het door Natuurmonumenten nog ge-dane bewijsaanbod moet als te vaag worden gepasseerd.&#13;
3. Slotsom&#13;
De beide door de Kort opgeworpen grieven zijn gegrond. Het vonnis, waarvan beroep, moet worden vernietigd en de vordering van De Kort moet alsnog worden toegewezen. Natuurmonumenten moet als in het ongelijk gestelde partij worden veroordeeld in de pro-ceskosten van beide instanties.&#13;
Beslissing&#13;
Het hof, rechtdoende in hoger beroep: vernietigt het door de pachtkamer van het kantongerecht te Tilburg tussen partijen ge-wezen vonnis van 4 november 1995, waarvan beroep,&#13;
en opnieuw rechtdoende: veroordeelt Natuurmonumenten om binnen twee weken na betekening van dit arrest met betrekking tot een gedeelte ter grootte van ongeveer 2.85.00 ha van het perceel grond, gelegen te Moer, gemeente Loon op Zand, sectie K, nr. 2203, met De Kort een pachtovereenkomst voor de wettelijke duur te sluiten en deze aan de bevoegde grondkamer ter goedkeuring toe te zenden, zulks op straffe van een dwangsom van f 1.000,- per dag voor iedere dag dat Natuurmonumenten in gebreke blijft aan dit arrest te voldoen, zulks met een maximum van ƒ 100.000,- ; veroordeelt Natuurmonumenten voorts in de in beide instanties tussen partijen gevallen proceskosten, aan de zijde van De Kort tot heden begroot voor de eerste instantie op ƒ 500,- en voor het hoger beroep op ƒ 666,15 voor verschotten en ƒ 4.200,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1998-06-01 00:00:00</published><modified>1996-12-17 00:00:00</modified><editiondate>1998-06-01</editiondate><htmlpath>https://denhollander.info/artikel/4852</htmlpath></article>
</articles></edition>
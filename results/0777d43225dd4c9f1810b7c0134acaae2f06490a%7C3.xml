<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7277</id><udhid>UDH:TvAR/7277</udhid><titel>Wetgeving en Literatuur</titel><searchwords><searchword>TvAR 6/2008</searchword><searchword>UDH:TvAR/7277</searchword></searchwords><attachments><attachment><name>TvAR-6-2008 W&amp;R7.pdf</name><extention>pdf</extention><url>https://denhollander.info/download/6845/ci</url></attachment></attachments><inleiding>Non-conformiteit bij de koop van&#13;
paarden&#13;
Over non-conformiteit bij de koop van&#13;
paarden gaat het artikel van M. ten&#13;
Cate in het aprilnummer van het&#13;
Land- en Tuinbouw Bulletin (LTB&#13;
2008/4, p.7-9). Aan de hand van recente&#13;
uitspraken van achtereenvolgens&#13;
de rechtbank Amsterdam van 8 augustus&#13;
2007 (LJN BB4552) en de Rechtbank&#13;
Zutphen van 15 en 20 februari&#13;
2008 (LJN BC4965 en BC4759) bespreekt&#13;
de schrijver de rechtspositie&#13;
van zowel de koper als de verkoper in&#13;
gevallen waarbij het paard na aankoop&#13;
niet aan de verwachtingen blijkt te voldoen.&#13;
Zie over dit onderwerp, in het&#13;
bijzonder over de bewijslastverdeling,&#13;
tevens het artikel ‘Bewijslastverdeling&#13;
verborgen gebreken bij verkoop van&#13;
dieren’ van H.M. van Eerten in het&#13;
maartnummer van het Tijdschrift voor&#13;
Agrarisch Recht (Agr.r. 2008, p. 57-&#13;
60).</inleiding><content>Verrijkte kooien&#13;
Bij brief van 18 april 2008 heeft de&#13;
minister de Tweede Kamer geïnformeerd&#13;
over de nieuwe regelgeving inzake&#13;
het verbod op verrijkte kooien, en&#13;
kondigt daartoe een wijziging aan van&#13;
het Legkippenbesluit 2003, die naar&#13;
verwachting dit najaar wordt gepubliceerd&#13;
in het Staatsblad (brief 18 april&#13;
2008, Kamerstukken II, 28 286, nr.&#13;
213 herdruk). Tevens zal worden voorzien&#13;
in een overgangsregeling voor&#13;
pluimveehouders die de afgelopen&#13;
jaren hebben geïnvesteerd in een verrijkte&#13;
kooi of in een zogenoemde te&#13;
verrijken kooi. Vooruitlopend op deze&#13;
overgangsregeling deelt de minister nu&#13;
al aan dat de overgangsregeling alleen&#13;
geldt voor verrijkte of te verrijken&#13;
kooien, die deel uitmaken van een&#13;
huisvestingssysteem dat op 17 april&#13;
2008 in gebruik was. Pluimveehouders&#13;
die na 17 april 2008 nog gaan investeren&#13;
in deze kooien, al dan niet in anticipatie&#13;
op het aangekondigde verbod,&#13;
komen dus niet in aanmerking voor de&#13;
overgangsregeling.&#13;
Wet dieren&#13;
In het kader van het wetsvoorstel ‘Wet&#13;
dieren’ heeft de minister op 29 april&#13;
2008 een Nota van wijziging aan de&#13;
Tweede Kamer gezonden (Nota van&#13;
wijziging, Kamerstukken II 2007/08,&#13;
31 389, nr. 6). Het betreft drie (kleine)&#13;
aanpassingen, die overigens geen verstrekkende&#13;
inhoudelijke consequenties&#13;
hebben.&#13;
Hygiënevoorschriften&#13;
pluimveehouderij&#13;
Er is een Ontwerp-Verordening van&#13;
het Productschap Pluimvee en Eieren&#13;
tot wijziging van de Verordening hygiënevoorschriften&#13;
pluimveehouderij&#13;
(PPE) 2007 (2008-II) gepubliceerd in&#13;
het Mededelingenblad en Verordeningenblad&#13;
Bedrijfsorganisatie van 25&#13;
april 2008, nummer 32 (Mbbo 2008,&#13;
nr. 32).&#13;
Dierziekten&#13;
In het Mededelingenblad en Verordeningenblad&#13;
Bedrijfsorganisatie van 25&#13;
april 2008, nummer 32 (Mbbo 2008,&#13;
nr. 32) is tevens een Ontwerp-Verordening&#13;
van het Productschap Vee en&#13;
Vlees gepubliceerd houdende regels&#13;
over de bestrijding Ziekte van Aujeszky&#13;
bij varkens (PVV) 2008. De minister heeft de Tweede Kamer bij&#13;
brief van 13 mei 2008 geïnformeerd&#13;
over de stand van zaken met betrekking&#13;
tot de vaccinatiecampagne tegen&#13;
blauwtong (brief 13 mei 2008, Kamerstukken&#13;
II 2007/08, 30 669, nr. 10).&#13;
De eerste vaccins liggen op 9 mei 2008&#13;
bij de dierenartspraktijken. Als alles&#13;
goed gaat, zijn alle 6 miljoen doses&#13;
begin juni 2008 beschikbaar voor dierenartsen.&#13;
Veehouders en hobbydierhouders&#13;
kunnen voor deze vaccinatie&#13;
een subsidie aanvragen.&#13;
Transport&#13;
Bij brief van 7 mei 2008 heeft de minister&#13;
de Tweede Kamer geïnformeerd&#13;
over de overtredingen op het gebied&#13;
van dierenwelzijn bij diertransporten&#13;
in 2007. De volgende vier aspecten&#13;
worden behandeld: (a) aantallen overtredingen,&#13;
(b) de aard van de overtredingen,&#13;
(c) de hoeveelheid overtredingen&#13;
en (d) de opgelegde strafrechtelijke&#13;
en bestuursrechtelijke sancties (Kamerstukken&#13;
II 2007/08, 28 286, nr. 214).&#13;
Leeuwarden&#13;
Over de uitkomsten van de controles&#13;
bij de rundveeslachterij in Leeuwarden&#13;
gaat het schriftelijke antwoord van de&#13;
minister aan de Tweede Kamer van 13&#13;
mei 2008 op de ter zake gestelde vragen&#13;
door Kamerleden Waalkens, Snijders-&#13;
Hazelhoff en Atsma (Handelingen&#13;
II 13 mei 2008, nr. 2297).&#13;
Vrijstellingsregeling dierenwelzijn&#13;
Art. 2, onderdeel c van de Vrijstellingregeling&#13;
dierenwelzijn is gewijzigd:&#13;
Stcrt. 27 mei 2008, nr. 99, p. 10. De&#13;
wijziging houdt in dat de vrijstelling&#13;
voor het vriesbranden van runderen&#13;
wordt verlengd tot 1 juni 2011.&#13;
Reden: er zijn op dit moment te weinig&#13;
alternatieven voor het koudmerken.&#13;
De sector krijgt met deze wijziging&#13;
tot 1 juni 2011 de tijd om alternatieven&#13;
te ontwikkelen. Na 1 juni&#13;
2011 is het koudmerken niet meer toegestaan.&#13;
Planten&#13;
Landbouwzaaizaden&#13;
Er is een ontwerp-Verordening van het&#13;
Productschap Akkerbouw houdende&#13;
regels ter zake van landbouwzaaizaden&#13;
(Verordening PA landbouwzaaizaden&#13;
2008). De Ontwerp- Verordening is&#13;
gepubliceerd in het Mededelingenblad&#13;
en Verordeningenblad Bedrijfsorganisatie&#13;
van 2 mei 2008 (Mbbo 2008, nr.&#13;
36).</content><legacyfootnotes/><footnotes><footnote/></footnotes><auteurs/><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7277</htmlpath></article>
</articles></edition>
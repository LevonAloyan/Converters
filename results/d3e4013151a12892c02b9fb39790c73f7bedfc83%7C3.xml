<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1994</searchword><id>6058</id><udhid>UDH:TvAR/6058</udhid><titel>De uitvoeringsregelgeving</titel><searchwords><searchword>TvAR 10/1994</searchword><searchword>UDH:TvAR/6058</searchword></searchwords><attachments><attachment><name>1994_nr 10_Artikel_Haupt.pdf</name><extention>pdf</extention><url>https://denhollander.info/download/5867/ci</url></attachment></attachments><inleiding>1. INLEIDING&#13;
Van de ongeveer dertig algemene maatregelen van bestuur (AMvB's) en ministeriële regelingen&#13;
die uitvoering moeten geven aan de Gezondheids- en welzijnswet voor dieren&#13;
(GWW), liggen er ongeveer twintig op het terrein van het dierenwelzijn. In het navolgende&#13;
beperk ik me tot het wel zijnshoofdstuk van de GWW en de invulling daarvan, omdat&#13;
juist daar de specifieke problemen en mogelijkheden van de wet het meest zichtbaar worden.</inleiding><content>2. ORGANISATIE&#13;
Voordat ik inga op de problemen met de opstelling van de weizijns-AMvB's geef ik een&#13;
schets van het organisatiekader dat het Ministerie van Landbouw, Natuurbeheer en Visserij&#13;
heeft gekozen voor de invulling van deze AMvB's. Het welzijnshoofdstuk van de&#13;
GWW bestrijkt uiteenlopende onderwerpen als biotechnologie bij dieren, wedstrijden met&#13;
dieren, huisvesting van dieren, doden van dieren en vele andere. Dit vereist deskundigheid&#13;
op een breed terrein. Met het oog daarop en om een zoveel mogelijk geïntegreerde&#13;
aanpak mogelijk te maken is een projectgroep gevormd met beleidsmedewerkers die elk&#13;
hun eigen kennis inbrengen van dierenwelzijn, van de verschillende soorten en categorieen&#13;
dieren (landbouwhuisdieren, gezelschapsdieren, vissen), de technische aspecten van&#13;
het houden van dieren en houderijsystemen, het bedrijfsmatig houden van dieren en van&#13;
het recreatief houden van dieren. Verder wordt door de leden van de projectgroep dikwijls&#13;
een beroep gedaan op externe deskundigen. Deze projectgroep bereidt het beleid voor op&#13;
basis waarvan regelgeving kan worden opgesteld. Het eindprodukt van de projektgroep&#13;
moet voldoen aan de eis dat het direct vertaald kan worden in regelgeving. Om die reden&#13;
nemen ook juristen deel aan de projectgroep. De te volgen procedure is dat allereerst een&#13;
zogenaamde startnotitie over een bepaald onderwerp wordt opgesteld. Daarin wordt verkennenderwijs&#13;
een beschrijving van het probleemveld opgenomen met een indicatie van&#13;
de mogelijke oplossingsrichtingen. De notitie is uitdrukkelijk bedoeld om een discussie&#13;
op gang te brengen bij de betrokken doelgroepen en belangenorganisaties, en is daarom&#13;
met opzet open geformuleerd. De hoop is dat op die manier de maatschappelijke discussie&#13;
wordt gestimuleerd. Tevens kan aan de hand van de reacties op de startnotitie het maatschappelijk&#13;
draagvlak verkend en misschien zelfs voor een deel gecreëerd worden voor de&#13;
uiteindelijke maatregelen. Aan de hand van de reacties wordt - als eindprodukt van de&#13;
projectgroep - een beleidsvoorstel opgesteld waarin de keuzes worden gemaakt. Op basis&#13;
van het goedgekeurde voorstel wordt door de juristen, ondersteund door de beleidsmedewerkers, een ontwerp-AMvB opgesteld die het gebruikelijke traject doorloopt van adviesronde&#13;
en advisering door de Raad van State. Verder schrijft de GWW in art. 110 een zogenaamde&#13;
voorhang-procedure in het parlement voor: binnen dertig dagen na overlegging&#13;
van een vastgestelde AMvB aan de beide Kamers der Staten-Generaal kan elk van de Kamers&#13;
te kennen geven dat de inwerkingtreding van de AMvB bij wet dient te geschieden.&#13;
Dit geeft het parlement de gelegenheid om over de inhoud van de AMvB van gedachten&#13;
te wisselen. Afhankelijk van de aard van de regelgeving zal een AMvB soms vóór de&#13;
vaststelling bij de Europese Commissie gemeld moeten worden.&#13;
3. PROBLEMEN&#13;
Eén van de meest in het oog lopende kenmerken van de GWW is het zogenaamde 'nee&#13;
tenzij'-beginsel, dat vooral in het welzijnshoofdstuk veelvuldig voorkomt. Een voorbeeld&#13;
daarvan is art. 33 dat luidt: het is verboden dieren te houden, tenzij deze behoren tot bij&#13;
AMvB aangewezen soorten of categorieën van dieren. Overtreding van het verbod kan ingevolge&#13;
art. 122 van de wet worden gestraft met een hechtenis van ten hoogste zes maanden&#13;
of een geldboete van de derde catagorie. Hetzelfde 'nee tenzij'-beginsel komen we&#13;
onder meer tegen in art. 40 (lichamelijke ingrepen bij dieren), art. 43 (het doden van dieren),&#13;
en art. 39 (het scheiden van dieren).&#13;
Een dergelijk beginsel waarbij alles verboden is, tenzij het is toegestaan, dwingt om te&#13;
beginnen tot een inventarisatie van alles wat zich mogelijkerwijs kan voordoen: bij het&#13;
houden van dieren dus alle dieren die in de beschikkingsmacht van de mens kunnen komen;&#13;
bij het doen van lichamelijke ingrepen dus alle ingrepen die een mens maar op een&#13;
dier kan verrichten. Het zal duidelijk zijn dat deze lijsten zeer lang kunnen worden. Vervolgens&#13;
moet uit die lijsten een keuze worden gemaakt van wat uit een oogpunt van dierenwelzijn&#13;
toegestaan kan worden: van dieren die door de mens gehouden mogen worden&#13;
of van ingrepen die door de mens mogen worden verricht. Het samenstellen van die 'positieve'&#13;
lijst luistert nauw: wordt bijvoorbeeld een diersoort vergeten die door de mens zonder&#13;
welzijnsproblemen gehouden kan worden, dan is de houder strafbaar zonder dat dit&#13;
beoogd of te rechtvaardigen is.&#13;
De selectie van hetgeen toegestaan kan worden, gebeurt aan de hand van bepaalde criteria&#13;
die tezamen bepalen of sprake is van een onaanvaardbare welzijnsaantasting. Ik blijf&#13;
- bij wijze van voorbeeld - bij het houden van dieren. In de betreffende startnotitie werden&#13;
onder meer de volgende criteria of - beter gezegd - indicaties voor het al dan niet&#13;
aanwezig zijn van welzijn van dieren genoemd: het optreden van ziekten en verwondingen,&#13;
de levensverwachting, het voortplantingssucces, de groei, het optreden van stress en&#13;
van stereotiep gedrag. Over de invulling van het begrip welzijn van dieren is het laatste&#13;
woord nog niet gezegd. Een onlangs door het Ministerie van Landbouw, Natuurbeheer en&#13;
Visserij georganiseerde studiedag over dit onderwerp heeft dat overduidelijk aangetoond.&#13;
Daaruit kwam een fundamenteel verschil in benadering van het begrip door de verschillende&#13;
betrokkenen naar voren. De keuze van een bepaalde benadering heeft grote gevolgen&#13;
voor de inhoud van de desbetreffende AMvB. Dit kan aan de hand van twee&#13;
opvattingen worden geïllustreerd. Wordt onder welzijn verstaan de toestand van het dier&#13;
in zijn natuurlijke staat en omgeving en wordt onder houder verstaan de gemiddelde burger,&#13;
dan zal nauwelijks enig dier gehouden kunnen worden. Vrijwel elk dier heeft 'van nature' immers meer nodig dan een gemiddelde burger hem kan bieden en zal dus volgens&#13;
deze opvatting in zijn welzijn worden aangetast indien hij wordt gehouden. Wordt&#13;
uitgegaan van welzijn als het kunnen leven in evenwicht met de omgeving, als aanpassing&#13;
aan de omgeving zonder schadelijke gevolgen, en van een houder die genoeg kennis, geld&#13;
en faciliteiten heeft om het dier in die omgeving te kunnen houden, dan kunnen in beginsel&#13;
alle dieren gehouden worden. Niet alleen blijkt hieruit dat de vraag welke dieren men&#13;
kan houden op zichzelf moeilijk te beantwoorden is, maar ook dat deze vraag niet los te&#13;
zien is van de vraag hoe een dier gehouden moet worden en door wie. In termen van de&#13;
GWW: de invulling van art. 33 (het houden van dieren) is niet los te zien van de invulling&#13;
van art. 38 (de verzorging van dieren) en art. 45 e.v. (de huisvesting van dieren). Bovendien&#13;
moet in het oog gehouden worden dat de overheid ook rekening heeft te houden met&#13;
andere gerechtvaardigde belangen zoals bedrijfseconomische en recreatieve.&#13;
Ter illustratie van het bovenstaande: een vader staat met zijn kinderen voor de etalage&#13;
van een dierenwinkel waarin enkele goudvissen in een kom worden getoond. De kinderen&#13;
zeuren om zo'n visje en de vader zwicht. Even later komt hij naar buiten met een plastic&#13;
zakje met drie goudvisjes. Hij legt het zakje op de hoedenplank van de auto, het is een&#13;
warme dag en ze moeten nog meer boodschappen doen. Bij thuiskomst is al één visje&#13;
overleden. De andere twee worden in een kommetje gedaan en enige weken goed verzorgd.&#13;
Dan breekt de vakantie aan en blijkt het moeilijk te zijn om iemand te vinden die&#13;
voor de goudvisjes wil zorgen. Uiteindelijk spoelt de vader de visjes het riool in en zegt&#13;
hij tegen zijn kinderen dat de visjes nu fijn naar zee zwemmen. Een voorbeeld van het tegenovergestelde:&#13;
een liefhebber van een bijzondere en moeilijk te houden vogelsoort&#13;
houdt met liefde, toewijding en investering van veel tijd, geld en moeite deze vogels en&#13;
slaagt er zelfs in ermee te fokken. Net zo min als dat uit het eerste voorbeeld zonder meer&#13;
geconcludeerd kan worden dat goudvisjes niet gehouden kunnen worden en dus niet op&#13;
de positieve lijst moeten worden geplaatst, kan uit het tweede voorbeeld de conclusie&#13;
worden getrokken dat de bijzondere vogelsoort wel gehouden kan worden en wel op de&#13;
positieve lijst moet worden geplaatst.&#13;
Ik ga niet gedetailleerd in op de oplossingen die bij de invulling van art. 33 van de&#13;
GWW zijn overwogen. Ik noem er een paar: diersoorten die niet door de gemiddelde burger&#13;
gehouden kunnen worden zonder schadelijke gevolgen, worden niet op de positieve&#13;
lijst geplaatst en zijn dus verboden. De lijst zal niet erg lang zijn en vele hobbyhouders&#13;
zullen hun hobby moeten opgeven. Van alle houders van een bepaalde (moeilijke) diersoort&#13;
zou van overheidswege een proeve van bekwaamheid of een diploma geëist kunnen&#13;
worden. Houders van een bepaalde diersoort zouden verplicht kunnen worden lid te worden&#13;
van een (door de overheid erkende) vereniging van gespecialiseerde houders. Vele&#13;
diersoorten zouden op de positieve lijst kunnen worden geplaatst en dit zou gecombineerd&#13;
kunnen worden met evenzovele wettelijke eisen voor de huisvesting en de verzorging van&#13;
die diersoorten.&#13;
Als men bedenkt dat zich bij de andere AMvB's vergelijkbare problemen voordoen als&#13;
bij het houden van dieren, dan is duidelijk hoe snel het gehele regelnetwerk zich kan verdichten.&#13;
Toen de (regerings)Commissie voor de toetsing van wetgevingsprojecten (CTW)&#13;
haar eerste advies uitbracht over een concept-AMvB op basis van de GWW, was haar&#13;
oordeel over de onderliggende GWW niet mals: 'hoge mate van regelverdichting', 'ongelukkige&#13;
wijze van wetgeving', 'te hoge verwachtingen in de samenleving van wat met&#13;
concrete normen kan worden bereikt', 'een kritische bezinning op de opzet van de wet is geboden'.2 In een tijd waarin al zolang over deregulering en terugtredende overheid wordt&#13;
gesproken een niet onbegrijpelijk oordeel. Een probleem dat zich gaandeweg ook meer&#13;
gaat opdringen is dat wat wij in Nederland graag zouden willen regelen, elders in Europa&#13;
nog een stap te ver is. Dat levert al snel regelgeving op die een ongeoorloofde handelsbelemmering&#13;
opwerpt of niet handhaafbaar is omdat dieren en produkten afkomstig van andere&#13;
landen van de Europese Unie, niet geweerd kunnen worden.&#13;
Dit alles neemt niet weg dat de minister van Landbouw, Natuurbeheer en Visserij politiek&#13;
verantwoordelijk is voor de bescherming van het dierenwelzijn en dat hij die verantwoordelijkheid&#13;
bij uitstek geacht wordt gestalte te geven via de invulling van de GWW.&#13;
Het parlement houdt dit proces en het tijdschema nauwlettend in de gaten. De inspanningen&#13;
van het Ministerie van Landbouw, Natuurbeheer en Visserij blijven erop gericht de&#13;
problemen zo goed mogelijk op te lossen en aan de wet een zinvolle invulling te geven.&#13;
Inmiddels zijn vrijwel alle startnotities uitgebracht. Sommige AMvB's doorlopen de adviesronde,&#13;
andere liggen bij de Raad van State en enkele AMvB's zijn aan het parlement&#13;
voorgelegd. Langzamerhand onstaat een beeld van het gehele terrein van het dierenwelzijn,&#13;
en van de problemen en de verwevenheid van die problemen.&#13;
4. HUIDIGE AANPAK&#13;
De opgedane ervaringen, de verworven inzichten, de reacties van de vele betrokken organisaties&#13;
en in het bijzonder het advies van de CTW hebben uiteraard de wijze waarop geprobeerd&#13;
wordt invulling aan de wet te geven, beïnvloed. Dit blijkt al uit de latere&#13;
startnotities. De vraag of de bij de inventarisatie gesignaleerde welzijnsproblemen wel&#13;
van dien aard zijn dat de overheid door strafrechtelijk te handhaven regelgeving moet ingrijpen,&#13;
wordt per onderwerp expliciet aan de orde gesteld. De conclusie kan zijn dat in&#13;
een bepaald geval regelgeving niet het beste instrument is om de gesignaleerde problemen&#13;
op te lossen. Uiteraard is deze vraag niet aan de orde indien EG-regelgeving moet worden&#13;
geïmplementeerd. Daarvoor zal vrijwel altijd regelgeving noodzakelijk zijn. Gerichter&#13;
wordt bekeken of er alternatieven zijn voor regelgeving. Daarbij moet gedacht worden&#13;
aan voorlichting, zelfregulering, netwerksturing of een combinatie van deze instrumenten.&#13;
Deze instrumenten - al dan niet ondersteund door (de dreiging van toekomstige) regelgeving&#13;
- vormen zeker geen oplossing voor alle problemen. Zij hebben wel de aantrekkelijke&#13;
kant dat gebruik gemaakt wordt van bestaande maatschappelijke structuren en&#13;
regulerende mechanismen. De gedachte daarachter is dat regels die mensen - veelal als&#13;
calculerende burgers - zichzelf opleggen, gemakkelijker nageleefd zullen worden en effectiever&#13;
zullen zijn dan van buitenaf opgelegde regels, en meer zijn toegesneden op de&#13;
situatie van de doelgroep.&#13;
Eén element is echter van groot belang zowel bij regelgeving als bij zelfregulering, netwerksturing&#13;
of wat dan ook. Het welslagen van het ingezette instrument hangt uiteindelijk toch in belangrijke mate af van het besef bij de betrokkenen dat het dier een zelfstandige&#13;
waarde heeft en bescherming verdient tegen handelingen van de mens die zijn welzijn&#13;
schaden. Een illustratie hiervan werd gegeven door Herbert Blankesteijn in de NRC van 3&#13;
mei jl. Hij beschrijft in zijn stukje het verwerpelijke gedrag van dierentuinbezoekers, zoals&#13;
het gooien van stenen naar een hagedis zodat het dier zijn rug breekt. Na een opmerking&#13;
van een medewerker van de dierentuin dat 'we het nog altijd niet genoeg hebben&#13;
uitgelegd!', vraagt de schrijver zich vertwijfeld af wat er dan nog uit te leggen valt. Of er&#13;
soms bordjes geplaatst moeten worden met de mededeling 'Verzoeke de hagedissen niet&#13;
te stenigen: dat is pijnlijk en nadelig voor hun gezondheid'? Nee, dan de dierentuin van&#13;
Nairobi. Daar staan bij de krokodillen en de gifslangen bordjes met het opschrift: 'Wie&#13;
hier iets ingooit, zal gedwongen worden het er zelf weer uit te halen'. Het stukje maakt&#13;
duidelijk dat er grenzen zijn aan wat in redelijkheid te bereiken valt als er niet een minimaal&#13;
besef is dat een mens niet alles met een dier kan doen wat er in zijn hoofd opkomt.&#13;
Hiermee kom ik op een gevoelig punt bij het ontwikkelen van beleid en regelgeving op&#13;
dit terrein: het - behoudens in geval van evidente excessen - vooralsnog ontbreken van&#13;
een algemeen geaccepteerd inzicht in het niveau van bescherming en welzijn dat het dier&#13;
geboden moet worden, het ontbreken van bepaalde algemeen geaccepteerde normen van&#13;
betamelijkheid die de basis moeten vormen voor de te treffen maatregelen en die eventueel&#13;
in concrete juridische normen kunnen worden vertaald. Het inzicht dat het dier een eigen&#13;
beschermingswaardig belang heeft en waarvan de GWW het resultaat is, heeft niet&#13;
onmiddellijk geleid tot het inzicht in welk gedrag ten opzichte van het dier betamelijk is.&#13;
Wat de één volkomen normaal vindt, vindt de ander volstrekt verwerpelijk (bijv. het couperen&#13;
van staarten van honden op esthetische gronden). Afhankelijk van het onderwerp&#13;
kunnen de meningen sterk uiteenlopen. Op terreinen waar dit het geval is en de betrokken&#13;
belangen groot zijn, is het moeilijker te komen tot maatregelen met een voldoende draagvlak&#13;
om de doelstelling zonder onaanvaardbaar grote handhavingslasten te bereiken. Bij&#13;
de invulling van de GWW leidt dat er soms toe dat de voorstellen niet veel verder gaan&#13;
dan het bestendigen/codificeren van de bestaande praktijken. Terecht kan men daarbij de&#13;
vraag stellen - en die wordt ook gesteld - of niet ten onrechte het wetgevingsinstrument&#13;
wordt ingezet om een toestand die al bestaat te bestendigen. De gedachte is echter dat&#13;
vanuit een geaccepteerd en gecodificeerd basisniveau de stap voorwaarts gemakkelijker te&#13;
maken is. Bij de totstandkoming van de wet is er ook steeds op gewezen dat sprake is van&#13;
een voortgaand proces. Als de wet is ingevuld is het werk nog niet gedaan.&#13;
Ik wil besluiten met een positief geluid. De GWW mag dan een problematische wet&#13;
zijn, maar ze blijkt - misschien wel daardoor - een buitengewoon goed instrument te zijn&#13;
om inzicht in het hele terrein van het dierenwelzijn te krijgen en om de maatschappelijke&#13;
discussie over de wijze waarop het dier behandeld moet worden op gang te brengen. Velen&#13;
zijn bij die discussie betrokken. Soms zozeer dat het Ministerie van Landbouw, Natuurbeheer&#13;
en Visserij het verwijt krijgt het denkwerk aan anderen over te laten. De denk&#13;
daarentegen dat het denkwerk dat anderen doen en vooral de gedachtenwisseling met andersdenkenden&#13;
daarover, van het grootste belang zijn. Zowel voor het vaststellen van een&#13;
gemeenschappelijke visie op wat nu aanvaardbaar en onaanvaardbaar wordt geacht - het&#13;
moreel fundament voor de regelgeving -, als voor het ontwikkelen van een gemeenschappelijke&#13;
visie op de toekomst. En dat is nodig om van de GWW een goede wet te maken.</content><legacyfootnotes>1. Dit artikel is een bewerkte versie van een inleiding gehouden op de Vermande Studiedag van 1 juni jl.&#13;
over de Gezondheids- en welzijnswet voor dieren.&#13;
2. Advies van de Commissie voor de toetsing van wetgevingsprojecten van 16 november 1993 over het concept-&#13;
besluit wrakke dieren.&#13;
3. zie voor een verkenning van de mogelijkheden van netwerksturing het rapport van het Ministerie van&#13;
Landbouw, Natuurbeheer en Visserij 'Sturing op maat; een andere benadering van milieu-problemen in de&#13;
land- en tuinbouw' (1994). Een kritische beschouwing hierover geeft Helen D. Stout in RegelMaat 1994, nr.3:&#13;
'Het labyrinth van de wetgeving en de alternatieve strategieën van De Ru en Sturing op maat'.</legacyfootnotes><footnotes><footnote/></footnotes><auteurs>Mr. drs. M.H.Houpt</auteurs><published>1994-03-23 00:00:00</published><modified>1994-03-23 00:00:00</modified><editiondate>1994-03-23</editiondate><htmlpath>https://denhollander.info/artikel/6058</htmlpath></article>
</articles></edition>
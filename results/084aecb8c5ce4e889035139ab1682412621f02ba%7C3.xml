<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1997</searchword><id>4874</id><udhid>UDH:TvAR/4874</udhid><titel>G. / Het plan van toedeling in de ruilverkaveling 'Avezaath-Ophemert' (TvAR 1997/4850)</titel><searchwords><searchword>TvAR 1/1997</searchword><searchword>TvAR 1997/4850</searchword><searchword>UDH:TvAR/4874</searchword></searchwords><attachments><attachment><name>1997_nr 1_Rechtspraak_4850.pdf</name><extention>pdf</extention><url>https://denhollander.info/download/4816/ci</url></attachment></attachments><inleiding>Landinrichtingswet art. 196, 200&#13;
&#13;
Reclamante heeft na de peildatum voor het plan van toedeling en bovendien kort voor de terinzagelegging van dat plan gronden aangekocht. Met deze aankoop is in genoemd plan geen rekening gehouden. De betreffende gronden zijn toegedeeld aan belanghebbende. Reclamante heeft de gronden doorverkocht aan een derde. Ontvankelijkheid. Daar reclamante met die&#13;
derde de afspraak gemaakt heeft dat zij voor die derde zal opkomen, heeft reclamante belang bij de indiening van haar bezwaarschrift en bij een beslissing daarop. Reclamante mitsdien ontvankelijk in haar bezwaren. Peildatum en afweging belangen reclamante en belanghebbende.&#13;
De peildatum, waarvan bij de opstelling van een plan van toedeling wordt uitgegaan, is als zodanig niet in de Landinrichtingswet gere-geld. In geval van geschillen daaromtrent is de rechter dan ook niet aan zulk een datum gebonden. Een peildatum is echter wel aan te merken als een belangrijk instrument bij de totstandkoming van een plan van toedeling. Bepaling en vervolgens inachtneming ervan is van essentieel belang om gericht aan die totstandkoming te kunnen werken. Dit brengt in het algemeen voor de rechtstoestand mee dat de peildatum beslissend is en dat mitsdien in beginsel met na die datum opgetreden veranderingen geen rekening behoeft te worden gehouden. Dit kan slechts dan anders zijn als er sprake is van bijzondere omstandigheden, die een duidelijke indicatie vormen om van dat uitgangspunt af te wijken en alsdan alleen indien een goede afweging van de verschillende erbij betrokken belanghebbenden daaraan niet in de weg staat.&#13;
In casu aan de landinrichtingscommissie geen verwijt te maken dat zij geen rekening heeft gehouden met de grondaankopen door reclamante. Een aantal feiten en omstandigheden, tezamen en in onderling overleg beschouwd, brengt naar het oordeel van de rechtbank mee dat de vraag of er zich hier bijzondere omstandigheden voordoen bevestigend moet worden beantwoord.&#13;
Tevens staat een goede afweging van de verschillende in geding zijnde belangen de honorering van het bezwaar niet in de weg.</inleiding><content>G., reclamante tegen&#13;
het plan van toedeling in de ruilverkaveling 'Avezaath-Ophemert'.&#13;
(...)&#13;
De bezwaren&#13;
Na de peildatum, die de landinrichtingscom-missie bij het opstellen van het plan van toe-deling in de onderhavige ruilverkaveling in acht heeft genomen, heeft reclamante gronden aangekocht ten behoeve van de realisering van een industrieterrein. Met die grondverwerving is - omdat deze na de peildatum en bovendien kort voor de tervisielegging van het plan van toedeling is geschied - in het ter visie gelegde plan van toedeling geen rekening gehouden. Het merendeel van de gekochte gronden is toegedeeld aan de inbrengende eigenaren, doch met de rest daarvan is zulks niet gedaan en de bezwaren van reclamante hebben op dit laatste betrekking.&#13;
Hangende de behandeling van de ingediende bezwaren door de rechter-commissaris is door reclamante in samenwerking met de Landin-richtingscommissie getracht om een regeling te treffen voor de verschillende bezwaren. Dit heeft ertoe geleid dat met alle belanghebben-den overeenstemming is bereikt behalve met twee van hen, waaronder belanghebbende J.G. van Erkom. Het aan belanghebbende gedane voorstel hield in dat aan hem in plaats van het op de aan dit vonnis gehechte kaartje A. met een kruisarcering aangegeven gedeelte van kavel 018.011 zullen worden toegedeeld de kavels 016.054, 016.055 en 016.058. Tevens was reclamante bereid aan hem een bedrag van ƒ 7.640,- te betalen als vergoeding voor de toename van de overbedeling die het ruilvoor-stel meebracht, alsmede een bedrag van ƒ 7.057,- wegens vormverslechtering van de rest van kavel 018.011, die aan betrokkene toegedeeld zou blijven. Belanghebbende heeft dit voorstel afgewezen, daartoe stellende dat hem een hogere vergoeding toekomt omdat de hem toegedeelde grond vanwege vorm, lig-ging en grotere geschiktheid voor de fruitteelt voor zijn bedrijf een hogere waarde heeft dan de kavels 016.054, 016.055 en 016.058. Hij acht een regeling wel mogelijk indien hij in aanmerking zou komen voor toedeling van (gedeelten van) de kavels 018.004, 018.005 en 018.012.&#13;
Beoordeling van het bezwaar&#13;
1. Belanghebbende heeft ter zitting van de rechtbank aangevoerd dat reclamante niet in&#13;
haar bezwaren kan worden ontvangen nu zij het in geschil zijnde gedeelte van de kavel 018.011 aan een derde in eigendom heeft over-gedragen.&#13;
Van de zijde van reclamante is daarop evenwel gesteld dat met die derde de afspraak is gemaakt dat zij, reclamante, in de ruilverkave-ling voor die derde zal opkomen en dat zij uit dien hoofde als belanghebbende moet worden aangemerkt.&#13;
Nu gemelde afspraak door belanghebbende niet, althans onvoldoende is weersproken, moet ten processe van het bestaan daarvan worden uitgegaan. Dit brengt naar het oor-deel van de rechtbank mede dat reclamante belang heeft bij de indiening van haar be-zwaarschriften alsmede bij een beslissing daarop. Gelet op het bepaalde in artikel 200 van de Landinrichtingswet, is zij mitsdien ontvankelijk in haar bezwaren.&#13;
2. Belanghebbende voert voorts aan dat de belangen van reclamante ver afstaan van het bepaalde in artikel 15 jo. 5 van de Landinrich- tingswet en dat het kavelgedeelte in geschil dan ook niet mag worden aangewend voor de oplossing van de geheel van de landbouw los staande problemen van reclamante.&#13;
Hij ziet er daarbij evenwel ten onrechte aan voorbij dat het bij een ruilverkaveling welis-waar in belangrijke mate gaat om landbouw-kundige belangen, maar dat in voorkomende gevallen daarnaast ook andere belangen een rol spelen en dat alsdan ook daarmede reke-ning dient te worden gehouden.&#13;
3. De rechtbank kan belanghebbende evenmin volgen in haar stelling dat hier sprake is van strijd tussen aspecten van landinrichting en van ruimtelijke ordening en dat, wanneer de daaruit voortvloeiende conflicten niet via over leg kunnen worden opgelost, deze via de in de Wet op de Ruimtelijke Ordening aangegeven procedure tot een einde moeten komen.&#13;
In casu gaat het immers niet over de totstand-koming van een landinrichtings- of ruilverka-velingsplan, maar om bezwaren tegen het ter visie gelegde plan van toedeling. Op die bezwaren moet met inachtneming van de betreffende wetsbepalingen worden beslist en daarbij is geen plaats voor een overleg, respec-tievelijk een procedure als door belang-hebbende bedoeld.&#13;
4. De door belanghebbende ook nog genoem- de artikelen 70 en 71 van de Landinrichtings- wet hebben geen betrekking op de toedeling van de in een ruilverkaveling begrepen gronden. Afgezien daarvan is de rechtbank voorts vooralsnog van oordeel dat niet valt in te zien dat door de handelingen van reclamante de verwezenlijking van een landinrichtingsplan ernstig wordt belemmerd c.q. reclamante in strijd zou hebben gehandeld met het bepaalde in voornoemd artikel 71.&#13;
5. Het onderhavige geschil gaat met name over de vraag of de omstandigheid dat de aankoop van onder meer het litigieuze kavelgedeelte heeft plaats gehad na de peildatum (1 februari 1988), in de weg moet staan aan het tegemoet komen aan de bezwaren van reclamante.&#13;
Te dien aanzien overweegt de rechtbank dat het bepalen van een peildatum, waarvan ver-volgens bij de opstelling van een plan van toe-deling wordt uitgegaan, als zodanig in de Landinrichtingswet niet is geregeld. In geval van geschillen daaromtrent is de rechter dan ook niet aan zulk een datum gebonden. Een peildatum is echter wel aan te merken als een belangrijk instrument bij de totstandkoming van een plan van toedeling. Bepaling en ver-volgens inachtneming ervan is dan ook van essentieel belang om gericht aan die totstand-koming te kunnen werken.&#13;
6. Het vorenoverwogene brengt mede dat in het algemeen voor de rechtstoestand, waarvan bij de opstelling van een plan van toedeling wordt uitgegaan, de peildatum beslissend is en dat mitsdien in beginsel met na die datum opgetreden veranderingen geen rekening behoeft te worden gehouden. Dit kan slechts dan anders zijn als sprake is van bijzondere omstandigheden, die een duidelijke indicatie vormen om van dat uitgangspunt af te wijken en alsdan alleen indien een goede afweging van de belangen van de verschillende erbij betrokken belanghebbenden daaraan niet in de weg staat.&#13;
7. In casu valt er naar het oordeel van de rechtbank aan de Landinrichtingscommissie geen verwijt van te maken, dat zij, gezien ook het stadium waarin destijds het ter visie te leg gen plan van toedeling inmiddels verkeerde, geen rekening meer heeft gehouden met de grondaankopen door reclamante. Reclamante&#13;
was bekend met de in uitvoering zijnde ruilverkaveling en de daarin bepaalde peil-datum en was mitsdien op de hoogte van de mogelijke consequenties van het toch nog aankopen van de in de ruilverkaveling begre-pen gronden. De enkele omstandigheid dat zij meende met bedoelde aankopen het algemeen belang te dienen, doet daaraan niet af.&#13;
8. De vraag doet zich vervolgens voor of er (inmiddels) sprake is van bijzondere omstan- digheden als hiervoor in rechtsoverweging 6 bedoeld. De rechtbank slaat voor de beant- woording van die vraag acht op het navolgende. Allereerst is de niet-agrarische bestemming (industrieterrein) waarvoor de grondaankopen zijn gedaan, geheel of althans voor een belang rijk gedeelte gerealiseerd, zodat belangheb bende bij handhaving van de toedeling van het litigieuze kavelgedeelte geen landbouwkundig belang heeft. Het feit, dat dit geheel het gevolg is van de handelingen van reclamante en in geen enkel opzicht aan de Landinrich- tingscommissie en/of belanghebbende kan worden toegerekend, doet aan de realiteit daarvan niet af.&#13;
Ten tweede zou honorering van het standpunt van belanghebbende, gegeven weer het inmid-dels gerealiseerd zijn van genoemde niet-agra-rische bestemming, leiden tot een onwenselijke situatie in dier voege dat problemen zouden ontstaan met betrekking tot de eigendoms-aanspraken ten aanzien van gebouwen en ove-rige voorzieningen.&#13;
Ten derde is aannemelijk dat reclamante heeft beoogd door de grondaankopen ten behoeve van het onderhavige industrieterrein het alge-meen belang te dienen, alsmede dat bij de realisering daarvan haast was geboden. Ten vierde heeft reclamante inmiddels zeer veel inspanningen, deels ook van financiële aard, verricht om met alle betrokkenen tot een regeling te komen en hebben die inspanningen ertoe geleid dat met het overgrote gedeelte van hen overeenstemming is bereikt. Gemelde feiten en omstandigheden, deze tezamen en in onderling verband beschouwd, brengen naar het oordeel van de rechtbank mede dat de aan het begin van deze rechtsoverweging genoemde vraag bevestigend moet worden beantwoord.&#13;
9. Vervolgens komt aan de orde of deson-&#13;
danks een goede afweging van de verschillende in het geding zijnde belangen aan een honore-ring van het bezwaar van reclamante in de weg moet staan. De rechtbank acht dat zulks niet het geval is.&#13;
Wat de belangen van Van Erkom betreft, is niet bepalend of en in hoeverre handhaving van de toedeling voor hem voordeliger is dan wijziging daarvan. Bepalend is zijn inbreng-situatie: alleen aan de inbreng kunnen toe-delingsrechten worden ontleend. Ook een eventuele meerwaarde van het litigieuze ge-deelte van kavel 018.011 is dus niet relevant. Betrokkene brengt zeven op verschillende plaatsen gelegen blokken in en aan hem zijn daarvoor vier blokken toegedeeld. Wijziging van die toedeling als door reclamante voor-gestaan vermeerdert weliswaar laatstgenoemd aantal tot vijf, maar ook dan is nog sprake van een verbetering ten opzichte van de inbreng, zowel wat concentratie als wat gemiddelde oppervlakte van de blokken betreft. Daar komt nog bij dat de weer aan belanghebbende toe te delen kavels 016.054, 016.055 en 016.058 gelegen zijn dichtbij de (buiten de ruilverkaveling vallende) huiskavel van belang-hebbende en tevens op korte afstand liggen van een oppervlakte van ongeveer 19 ha grond, die hij in 1991 heeft aangekocht. Daar tegenover staat dat, gelet op de plaats gehad hebbende grondverwerving en de daarop gevolgde realisering ener industriële bestemming (een en ander zoals hierboven reeds vermeld), handhaving van de toedeling van het litigieuze gedeelte van kavel 018.011 de belangen van reclamante in hoge mate zou schaden. Het te respecteren belang van Van Erkom weegt niet zwaar genoeg om dat te rechtvaardigen.&#13;
10. Het vorenoverwogene moet ertoe leiden dat het plan van toedeling wordt gewijzigd als door reclamante voorgestaan, te weten toe-deling aan belanghebbende van de - door hem ook ingebrachte - kavels 016.054, 016.055 en 016.058 in plaats van het litigieuze gedeelte van kavel 018.011; op het aan dit vonnis gehechte kaartje B. is dat gedeelte aangegeven als kavel 018.503.&#13;
Toedeling aan belanghebbende van (gedeelten van) de kavels 018.004, 018.005 en 018.012 komt niet in aanmerking, nu die kavels begre-&#13;
pen zijn in de - te respecteren - regeling met enkele andere belanghebbenden en dus niet voor toedeling aan belanghebbende Van Erkom beschikbaar zijn.&#13;
De rechtbank is voorts van oordeel dat ook een beslissing moet worden genomen aan wie het litigieuze gedeelte van kavel 018.011 dan wel moet worden toegedeeld. Zij zal dat kavelgedeelte toewijzen aan degene, die dit destijds aan reclamante heeft verkocht, te weten P.G. Smits-Zondag, wonende te Tricht, Nieuwsteeg 57.&#13;
Indien en voorzover belanghebbende in het kader van de onderhavige ruilverkaveling nog financiële aanspraken meent te hebben, kunnen deze eerst te zijner tijd bij de lijst der geldelijke regelingen aan de orde komen; bespreking daarvan kan mitsdien thans achter-wege blijven.&#13;
11. De hierna te bepalen wijziging van het plan van toedeling brengt mede, dat ten aan-zien van belanghebbende een grotere over-bedeling plaatsvindt dan 5% als bedoeld in artikel 144 der landinrichtingswet. Ter zitting van de rechtbank is evenwel zijnerzijds uit-drukkelijk verklaard dat hij daarmede instemt. (...)&#13;
Beslissing&#13;
De rechtbank, rechtdoende: verklaart het op het litigieuze gedeelte van kavel 018.011 betrekking hebbende bezwaar van reclamante gegrond.&#13;
Wijzigt het plan van toedeling in dier voege dat:&#13;
- aan belanghebbende J.G. van Erkom in eigendom worden toegedeeld de kavels 016.054, 016.055 en 016.058, tezamen groot 3.70.78 ha, in plaats van het op het aan dit vonnis gehechte kaartje A. met een kruisarce- ring aangegeven gedeelte van kavel 018.011, zijnde dit gedeelte thans aangeduid als kavel 018.503;&#13;
- aan P.G. Smits-Zondag, wonende te Tricht, Nieuwsteeg 57, in eigendom wordt toegedeeld voormelde kavel 018.503, groot 2.99.90 ha. Compenseert de tussen partijen gevallen proceskosten des dat iedere partij haar eigen kosten draagt.&#13;
</content><legacyfootnotes/><footnotes><footnote/></footnotes><auteurs/><published>1997-01-01 00:00:00</published><modified>1996-05-28 00:00:00</modified><editiondate>1997-01-01</editiondate><htmlpath>https://denhollander.info/artikel/4874</htmlpath></article>
</articles></edition>
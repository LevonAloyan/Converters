<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1983</searchword><id>6441</id><udhid>UDH:TvAR/6441</udhid><titel>De Nederlands-Belgische dierendag</titel><searchwords><searchword>TvAR 5/1983</searchword><searchword>UDH:TvAR/6441</searchword></searchwords><attachments><attachment><name>1983_nr 5_Artikel_Lopes.pdf</name><extention>pdf</extention><url>https://denhollander.info/download/6223/ci</url></attachment></attachments><inleiding>Op 8 oktober 1982 kwamen zo'n tachtig deskundigen, (andere) belangstellenden dan&#13;
wel personen wier deelneming niet van het thema afhangt, in hotel Erica te Berg en&#13;
Dal bij Nijmegen bijeen ter gelegenheid van de jaarlijkse bijeenkomst met de Belgische&#13;
collega's. De Belgen waren in de minderheid, doch participeerden levendig.&#13;
Het onderwerp&#13;
was de veterinaire wetgeving in beide landen. Zojuist heb ik het Nederlandse preadvies,&#13;
van de hand van mr M. Brabers, werkzaam op het Ministerie van Landbouw&#13;
en Visserij, nog eens aandachtig doorgelezen. (Het is in het februarinummer van dit&#13;
tijdschrift gepubliceerd). De schrijver slaagt er in de aandacht van ons buitenstaanders&#13;
voor zijn specialisme te trekken. Het valt dan op dat het daarbij om echt recht&#13;
gaat, dat in beschrijving en problematiek dikwijls doet denken aan het ons vertrouwde&#13;
ruimtelijk bestuursrecht. De centrale wet is de Veewet, veel is niet, meervoudig,&#13;
zelfs tegenstrijdig geregeld. Nieuwe wetgeving staat thans op stapel. Die zal&#13;
coördinatie moeten brengen en paal en perk moeten stellen aan regelgeving door&#13;
ambtenaren. De doelstellingen in kwestie hebben betrekking op economische belangen,&#13;
volksgezondheid, diergezondheid, dierwelzijn. Rechtsbescherming tegen negatieve&#13;
beschikkingen is ondergebracht bij de Afdeling rechtspraak van de Raad van&#13;
State (AROB); het College van beroep voor het bedrijfsleven zou veel geschikter&#13;
zijn, temeer daar het vertrouwd is met Europees recht.</inleiding><content>De Nederlandse preadviseur ter plaatse&#13;
Gelukkig geeft Brabers geen samenvatting van zijn oeuvre, doch belicht hij enkele&#13;
onderdelen daarvan en brengt hij andere aspecten voor het eerst ter sprake.&#13;
- schadeloosstelling voor afgemaakte dieren&#13;
De eigenaar van een afgemaakt dier heeft recht op een schadeloosstelling, in de&#13;
oorspronkelijke vorm meer dan thans gelijkend op die bij onteigening. De oude Veewet&#13;
1870 ging uit van de Grondwet 1848: het openbaar gezag vernietigde vee in het&#13;
algemeen belang. Thans is de schadeloosstelling alleen op de Veewet gebaseerd. Zij&#13;
loopt van nihil voor dode dieren via 50% voor zieke dieren op naar 75 of zelfs 100%&#13;
voor van besmetting verdachte dieren. Deze schaal bevordert de aangifte aan de autoriteiten.&#13;
De aanstaande Gezondheidswet voor dieren zal de hoegrootheid van de&#13;
schadeloosstelling aan een uitvoeringsregeling overlaten. Het Rijk zal in geen geval&#13;
meer tot 100% van de waarde gaan; het aantal dieren en de mate van preventie zullen&#13;
bij de bepaling tot uiting komen.&#13;
Een vergelijking met de Plantenziektenwet laat een principieel verschil in systeem&#13;
zien. De overheid kan vernietiging van planten bevelen, maar stelt alleen in bijzondere&#13;
gevallen een tegemoetkoming in het financiële nadeel in het vooruitzicht. Opsporingsambtenaren hebben toegang waar zij een redelijke kans op plantenziekte&#13;
vermoeden en kunnen aldaar monsters nemen. Brabers ziet meer in het laatst geschetste&#13;
systeem. Hij beveelt aan dat de aanmeldingsplicht van de veehouder vervangen&#13;
wordt door actieve veterinaire inspectie die de autoriteiten attendeert op besmettingshaarden.&#13;
De schadeloosstelling is een minder goede besteding dan subsidie van&#13;
preventieve maatregelen.&#13;
- dereguleren&#13;
Het uit de Verenigde Staten overgenomen streven ondernemingskosten te verlagen&#13;
door middel van uitdunning van het woud van ge- en verbodsbepalingen lijkt in de&#13;
veterinaire sector weinig te beloven. De door de boeren te betrachten zorg is een vrij&#13;
constante factor, gericht als deze is op de kwaliteit van vlees en melk. Verder beogen&#13;
de regelingen consumenten- en werknemersbelangen te beschermen. Een en ander&#13;
neemt niet weg dat de vereenvoudiging van voorschriften en eliminatie van doublures&#13;
zeer wel mogelijk is. Ik voeg hier aan toe dat die deregulering dan samenvalt met&#13;
coördinatie.&#13;
De uitoefening van de diergeneeskunst&#13;
Thans geldt als vestigingseis de visering van de akte van bevoegdheid van de dierenarts&#13;
bij de inspectie van de Veterinaire Dienst. In de toekomst zal hier een aanmeldingsplicht&#13;
gelden. Het wetsontwerp houdt verder eisen in met betrekking tot de&#13;
praktijkruimte, de inrichting daarvan, de apparatuur daarin en tot deelneming aan&#13;
cursussen. Kwaliteit wordt in belangrijke mate geïdentificeerd met bereikbaarheid,&#13;
zodat plaatselijkheid tot criterium wordt. In de nieuwe wet zal het lidmaatschap van&#13;
de Koninklijke Maatschappij tot uitoefening van de diergeneeskunst voor alle&#13;
dierenartsen verplicht zijn en zal het tuchtrecht wettelijk zijn. De dierenarts wordt&#13;
verplicht een besmettelijke veeziekte aan te melden, zijn aflevering van geneesmiddelen&#13;
te administreren, apotheekvoorschriften na te leven en zijn recepten volgens&#13;
eisen terzake van samenstelling, kwaliteit en dosering te schrijven. Het gebruik van&#13;
humane middelen wordt aan inspectie onderworpen; in EG-verband worden de toegestane&#13;
middelen geregistreerd. De bevoegdheid zelf geneesmiddelen te bereiden zal&#13;
ingevolge EG-richtlijnen worden beperkt; zeker zal zij blijven bestaan waar het om&#13;
één of enkele dieren gaat.&#13;
Het Belgische preadvies&#13;
Van Belgische zijde treedt mr L. van den Eynde op. Hij geeft een samenvatting van&#13;
zijn werk dat eerst ter vergadering werd uitgereikt. Hij komt met een reeks (vrij)&#13;
nieuwe wetten (en de Jachtwet 1882) die aan de veterinaire wetgeving grenzen en met&#13;
de eigenlijke veterinaire wetgeving. De laatste bestaat, behalve met betrekking tot&#13;
de dierenbescherming (wet van 1975) en de instelling van de Orde der dierenartsen&#13;
(wet van 1950) uit wetgeving van een eeuw oud. Hieruit doe ik een greep.&#13;
Houders van dieren die voortekenen van een besmettelijke ziekte vertonen, hebben&#13;
een aangifte- en opsluitingsplicht. Aan een bevel tot afmaking kan een vergoeding&#13;
worden verbonden. Dierenartsen moeten een register, met vermelding van afnemers,&#13;
bijhouden van de voorschriften die zij verricht hebben en de geneesmiddelen&#13;
die zij hebben toegediend. Alleen doctoren in de veeartsenij kunde (dierengeneeskunde) mogen het beroep&#13;
van dierenarts uitoefenen. Een provinciale commissie moet de titel viseren en kan&#13;
machtigen tot aflevering van geneesmiddelen. De dierenarts moet ingeschreven&#13;
worden op de lijst van de Orde der dierenartsen. Die Orde bestaat uit een Hoge Raad&#13;
der Orde, twee gemengde raden van beroep en twee gewestelijke raden. De&#13;
rechtspraak van de Orde heeft nauwelijks aanleiding gegeven tot rechtspraak van&#13;
het Hof van Cassatie of van het Europese Hof voor de Rechten van de Mens (in&#13;
tegenstelling tot die van de Orde der geneesheren...).&#13;
Door de Koning aangegeven ziekten of gebreken worden bij verkoop of ruiling van&#13;
paarden, (muil)ezels, schapen, runderen en varkens koopvernietigende gebreken&#13;
geacht. Het KB vermeldt de termijn, 9 tot 30 dagen, waarna de rechtsvordering zal&#13;
vervallen. Ik merk even op dat wij enigszins anders formuleren: koop en ruil zijn&#13;
vernietigbaar indien binnen een bepaalde termijn de dagvaarding wordt uitgebracht.&#13;
De discussie&#13;
P. W. Blokland (Landbouwschap) tracht een schema uit zijn mouw te schudden. Er&#13;
zijn dieren, dierenhouders, dierenartsen en diereneters, de trefwoorden zijn kosten,&#13;
inkomen, kwaliteit, markt, keuring, bewerking. In onze beide landen is veel&#13;
geregeld, doch op onoverzichtelijke wijze. De nadruk ligt op preventie. Hierbij&#13;
spelen zowel de veehouder als de dierenarts een hoofdrol, zodat de verhouding&#13;
tussen hen goed moet zijn en dat gelukkig vrijwel altijd ook is. Dit veronderstelt&#13;
flexibiliteit en dus een betrekkelijk geringe mate van regeling. Er is veel te zeggen&#13;
voor een steekproefgewijze controle op het slachthuis. In plaats van van preventie&#13;
gewaagt Brabers van garantie. Die betreft het niet voorkomen van schadelijke&#13;
stoffen in het dier. In het slachthuis geschiedt de beslissende controle. Volgens&#13;
G. de Vries (Stichting Gezondheidsdienst voor dieren) behoort de nadruk meer te&#13;
liggen op de precertificering, een verklaring dat een bepaald dier afkomstig is van&#13;
een tbc-vrij bedrijf, waar sedert een bepaald jaar bepaalde middelen (niet) worden&#13;
gebruikt. In het slachthuis kan dan met een steekproef worden volstaan.&#13;
België kent het begrip bedrij fsbegeleiding. Volgens A.P. Wijgergangs (Koninklijke&#13;
Nederlandse Maatschappij voor Diergeneeskunde) staat echter geenszins^vast&#13;
wat daartoe behoort. De Belgische preadviseur verwijst naar de bedrij f sbegeleiding&#13;
zoals die sinds 1978 in de varkenssector bestaat. Er is een programma, opgemaakt&#13;
door dierenarts, veehouder en ziektebestrijdingsorganisatie in overeenstemming met&#13;
bepaalde regels en rekening houdend met bijzondere omstandigheden.&#13;
Hij vervolgt dat de beperking van de vrijheid van beroepsuitoefening van de&#13;
dierenartsen in beide landen elkaar weinig ontloopt. In België zal de Koning een lijst&#13;
van vrije ingrepen op eigen dieren door de eigenaar uitvaardigen. De voorzitter van&#13;
de Belgische Vereniging, mr R. Derveaux, (Ministerie van Landbouw), laat weten&#13;
dat des Konings lijst weinig ingrepen zal omvatten. Hij voegt daar aan toe dat de&#13;
onbevoegdelijk verrichte keizerssnede nu vele veroordelingen tot gevolg heeft.&#13;
Dr. J. Tesink (Gezondheidsdienst Zeeland) wijst op de werkzaamheden van&#13;
Nederlandse dierenartsen in België en andersom. Het ligt mede daarom voor de&#13;
hand, nu in beide landen nieuwe wetgeving op stapel is, naar parallellen te zoeken.&#13;
De vrije vestiging in de EG en de daarmee samenhangende problemen tussen Nederland en België kunnen in het Benelux-overleg aan de orde worden gesteld, aldus&#13;
Brabers.&#13;
Mr J. J.A.M, de Bont brengt het veevervoer ter sprake. Vereist is een gezondheidsverklaring,&#13;
af te halen bij de lokale balie. Deze is niet van toepassing op slachtvee,&#13;
waarvoor identificatie nog op komst is. Voor varkens bestaat sedert 1979 identificatie&#13;
en registratie. Het EG-recht speelt een belangrijke rol bij de in- en uitvoer van&#13;
vee.&#13;
Spreker vervolgt met de vermelding van hormonenonderzoek bij runderen in&#13;
1981. Veel is toen afgekeurd zonder schadevergoeding en, naar achteraf blijkt, ten&#13;
onrechte. De Bont is benieuwd hoe het met een en ander in België is gesteld, gezien&#13;
de praktijk koeien naar België uit te voeren en het vlees in te voeren. Derveaux&#13;
maakt onderscheid tussen goede en slechte hormonen. De materie wordt nu tussen&#13;
België, Nederland en Luxemburg geregeld. Over de schadevergoeding merkt mr&#13;
C.J.H. Scheuerman (Veterinaire Dienst Zuid-Holland) op dat die nooit meer bedraagt&#13;
dan de waarde van de dieren in kwestie. Soms ligt het bedrijf weken of zelfs&#13;
maanden stil. De bedrijfsschade blijft onvergoed. Spreker vestigt daarna de aandacht&#13;
op de zwarte handel in geneesmiddelen, ook genoemd lekenhandel. Mocht&#13;
men terzake van de geneesmiddelendistributie deregulering nastreven, dan zou als&#13;
minimum een steekproefsgewijze controle moeten blijven bestaan. Blokland herkent&#13;
hier een materie die tenminste samen met België moet worden geregeld. Volgens De&#13;
Vries zal dat niet gemakkelijk zijn waar Nederland zich op verdachte dieren richt&#13;
en België zich op zieke dieren. Een Belg vertrouwt ons toe dat in zijn land de zwarte&#13;
handel in handen van apothekers is……..Hij beveelt daarom aan de toediening als&#13;
diergeneeskundige handeling te beschouwen en de keuring op het slachthuis onverkort&#13;
te handhaven. Maar Wijgergangs vertelt dat in Nederland registratie en kanalisatie&#13;
van diergeneesmiddelen te verwachten is (dus juist geen deregulering op dit&#13;
punt, R.L.). Controle zou dan een einde van de zwarte handel ten gevolge hebben.&#13;
Mij lijkt waarschijnlijker dat strengere regelgeving de zwarte markt juist bevordert.</content><legacyfootnotes/><footnotes><footnote/></footnotes><auteurs>Mr D.L. Rodrigues Lopes</auteurs><published>1983-05-01 00:00:00</published><modified>1983-05-01 00:00:00</modified><editiondate>1983-05-01</editiondate><htmlpath>https://denhollander.info/artikel/6441</htmlpath></article>
</articles></edition>
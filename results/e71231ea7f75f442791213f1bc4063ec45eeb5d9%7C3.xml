<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2008</searchword><id>7574</id><udhid>UDH:TvAR/7574</udhid><titel>Staking van de onderneming; waardedruk door zelfbewoning?</titel><searchwords><searchword>TvAR 10/2008</searchword><searchword>UDH:TvAR/7574</searchword></searchwords><attachments><attachment><name>TAR2008_10Art2.pdf</name><extention>pdf</extention><url>https://denhollander.info/download/7057/ci</url></attachment></attachments><inleiding>1. Inleiding&#13;
De (agrarische) ondernemer die zijn ondernemingsactiviteiten&#13;
beëindigt – en daardoor zijn onderneming in fiscale zin&#13;
staakt – moet met de fiscus afrekenen over de meerwaarde&#13;
van de bedrijfsmiddelen, die tot zijn ondernemingsvermogen&#13;
behoren. Deze meerwaarde is het verschil tussen de&#13;
werkelijke waarde van de bedrijfsmiddelen en de boekwaarde&#13;
van de bedrijfsmiddelen. De werkelijke waarde van&#13;
de bedrijfsmiddelen wordt, voor zover het de onroerende&#13;
zaken (de bedrijfsgebouwen en de woning) betreft, in het&#13;
merendeel van de gevallen door middel van taxatie vastgesteld.&#13;
Om te voorkomen dat op het moment dat de belastingdienst&#13;
de aanslag inkomstenbelasting wil gaan opleggen –&#13;
soms vele jaren na het moment van de staking van de onderneming&#13;
– een discussie ontstaat tussen de belastinginspecteur&#13;
en de belastingplichtige over de waarde van de onroerende&#13;
zaken, wordt in veel gevallen een zogenoemde&#13;
minnelijke taxatie opgemaakt.&#13;
Een minnelijke taxatie is een taxatie die wordt verricht door&#13;
een waardedeskundige van de belastingdienst en de eigen&#13;
taxateur van de belastingplichtige. Gezamenlijk nemen deze&#13;
deskundigen de objecten op en komen vervolgens tot een&#13;
waardevaststelling van de objecten. In beginsel zijn zowel de&#13;
belastinginspecteur als de belastingplichtige gebonden aan&#13;
deze gezamenlijke waardevaststelling. Op de situaties&#13;
waarin een van beiden niet aan deze gezamenlijke waardevaststelling&#13;
kan dan wel mag worden gehouden, wordt&#13;
thans niet ingegaan.&#13;
Bij de vaststelling van de waarde van de te taxeren zaken&#13;
moet vanzelfsprekend rekening worden gehouden met alle&#13;
feiten en omstandigheden die daarvoor van belang kunnen&#13;
zijn. Een belangrijk feit of omstandigheid is de bewoning&#13;
van de woning door de stakende ondernemer op het erfperceel&#13;
van het agrarische bedrijf. Heeft deze bewoning invloed&#13;
op de waarde van de woning en de nabijgelegen bedrijfsgebouwen?&#13;
Indien deze vraag bevestigend beantwoord moet&#13;
worden, hoe groot is dan die invloed? Vanzelfsprekend&#13;
hoeft deze vraag uitsluitend beantwoord te worden indien&#13;
en voor zover de woning tot het ondernemingsvermogen&#13;
van de ondernemer behoort. In de situatie dat de woning&#13;
tot het zogenoemde privévermogen behoort, is er geen fiscale&#13;
relevantie in het kader van beëindiging van ondernemingsactiviteiten.&#13;
Bij de staking van de onderneming vindt&#13;
er geen afrekening plaats over het vermogen dat tot het privévermogen&#13;
behoort, zelfs niet in de situatie dat dit vermogensbestanddeel&#13;
(hetgeen bij een woning al snel het geval&#13;
zal zijn) een functie binnen het bedrijf heeft gehad.&#13;
In de navolgende paragrafen wordt in de eerste plaats uiteengezet&#13;
wat het effect is van zelfbewoning op de waardering&#13;
waardering&#13;
van de woning (paragraaf 2), vervolgens wordt aan de&#13;
hand van een recent arrest van de Hoge Raad van 25 april&#13;
20081 ingegaan op het effect van zelfbewoning op de waardering&#13;
van de nabijgelegen bedrijfsgebouwen (paragraaf 3).&#13;
Deze bijdrage wordt afgesloten met een afrondende beschouwing&#13;
(paragraaf 4).</inleiding><content>1. Inleiding&#13;
De (agrarische) ondernemer die zijn ondernemingsactiviteiten&#13;
beëindigt – en daardoor zijn onderneming in fiscale zin&#13;
staakt – moet met de fiscus afrekenen over de meerwaarde&#13;
van de bedrijfsmiddelen, die tot zijn ondernemingsvermogen&#13;
behoren. Deze meerwaarde is het verschil tussen de&#13;
werkelijke waarde van de bedrijfsmiddelen en de boekwaarde&#13;
van de bedrijfsmiddelen. De werkelijke waarde van&#13;
de bedrijfsmiddelen wordt, voor zover het de onroerende&#13;
zaken (de bedrijfsgebouwen en de woning) betreft, in het&#13;
merendeel van de gevallen door middel van taxatie vastgesteld.&#13;
Om te voorkomen dat op het moment dat de belastingdienst&#13;
de aanslag inkomstenbelasting wil gaan opleggen –&#13;
soms vele jaren na het moment van de staking van de onderneming&#13;
– een discussie ontstaat tussen de belastinginspecteur&#13;
en de belastingplichtige over de waarde van de onroerende&#13;
zaken, wordt in veel gevallen een zogenoemde&#13;
minnelijke taxatie opgemaakt.&#13;
Een minnelijke taxatie is een taxatie die wordt verricht door&#13;
een waardedeskundige van de belastingdienst en de eigen&#13;
taxateur van de belastingplichtige. Gezamenlijk nemen deze&#13;
deskundigen de objecten op en komen vervolgens tot een&#13;
waardevaststelling van de objecten. In beginsel zijn zowel de&#13;
belastinginspecteur als de belastingplichtige gebonden aan&#13;
deze gezamenlijke waardevaststelling. Op de situaties&#13;
waarin een van beiden niet aan deze gezamenlijke waardevaststelling&#13;
kan dan wel mag worden gehouden, wordt&#13;
thans niet ingegaan.&#13;
Bij de vaststelling van de waarde van de te taxeren zaken&#13;
moet vanzelfsprekend rekening worden gehouden met alle&#13;
feiten en omstandigheden die daarvoor van belang kunnen&#13;
zijn. Een belangrijk feit of omstandigheid is de bewoning&#13;
van de woning door de stakende ondernemer op het erfperceel&#13;
van het agrarische bedrijf. Heeft deze bewoning invloed&#13;
op de waarde van de woning en de nabijgelegen bedrijfsgebouwen?&#13;
Indien deze vraag bevestigend beantwoord moet&#13;
worden, hoe groot is dan die invloed? Vanzelfsprekend&#13;
hoeft deze vraag uitsluitend beantwoord te worden indien&#13;
en voor zover de woning tot het ondernemingsvermogen&#13;
van de ondernemer behoort. In de situatie dat de woning&#13;
tot het zogenoemde privévermogen behoort, is er geen fiscale&#13;
relevantie in het kader van beëindiging van ondernemingsactiviteiten.&#13;
Bij de staking van de onderneming vindt&#13;
er geen afrekening plaats over het vermogen dat tot het privévermogen&#13;
behoort, zelfs niet in de situatie dat dit vermogensbestanddeel&#13;
(hetgeen bij een woning al snel het geval&#13;
zal zijn) een functie binnen het bedrijf heeft gehad.&#13;
In de navolgende paragrafen wordt in de eerste plaats uiteengezet&#13;
wat het effect is van zelfbewoning op de waardering&#13;
van de woning (paragraaf 2), vervolgens wordt aan de&#13;
hand van een recent arrest van de Hoge Raad van 25 april&#13;
20081 ingegaan op het effect van zelfbewoning op de waardering&#13;
van de nabijgelegen bedrijfsgebouwen (paragraaf 3).&#13;
Deze bijdrage wordt afgesloten met een afrondende beschouwing&#13;
(paragraaf 4).&#13;
2. Het waardedrukkende effect van zelfbewoning op&#13;
de woning&#13;
Het feit dat de duurzame zelfbewoning van een tot het ondernemingsvermogen&#13;
behorende woning een waardedrukkende&#13;
factor vormt bij de bepaling van de waarde in het&#13;
economische verkeer van die woning staat al lang niet meer&#13;
ter discussie. De Hoge Raad besliste daarover in 19592 al als&#13;
volgt:&#13;
‘dat, indien op het tijdstip, waarop een pand door de eigenaar&#13;
uit zijn bedrijfsvermogen naar het privé vermogen&#13;
wordt overgebracht, de eigenaar dit pand zelf bewoont&#13;
en niet voornemens is het eerlang te verlaten,&#13;
zodat het pand voor min of meer duurzame zelfbewoning&#13;
blijft bestemd, zulks een omstandigheid vormt,&#13;
welke de geldswaarde van het pand op het voormelde&#13;
tijdstip kan beïnvloeden en waarmede derhalve bij het&#13;
bepaling van die waarde rekening dient te worden gehouden.’&#13;
In 2000 besliste de Hoge Raad3 over de waardedrukkende&#13;
factor dat de waarde in bewoonde staat kan worden vastgesteld&#13;
door uit te gaan van de verkoopwaarde in verhuurde&#13;
staat en deze waarde in goede justitie te corrigeren in verband&#13;
met de omstandigheid dat de bewoner in het algemeen&#13;
bereid zal zijn een hogere prijs te betalen dan de prijs&#13;
die in verhuurde staat mag worden verwacht. Een soort&#13;
‘waarde verhuurd’ met een plus met andere woorden. Het&#13;
gevolg van dit arrest was dat er in de praktijk onduidelijkheid&#13;
ontstond over de wijze waarop de waardedrukkende&#13;
factor moest worden ingevuld.&#13;
Door middel van beleid, neergelegd in een besluit, heeft de&#13;
Staatssecretaris van Financiën de uitvoeringspraktijk tegemoet&#13;
willen komen én harmoniseren.&#13;
Nr. 10 - oktober 2008 Tijdschrift voor AGRARISCH RECHT 420&#13;
* Mr. Erik Marcus FB is als zelfstandig belastingadviseur werkzaam bij&#13;
Remie Fiscaal Juridisch Adviesbureau te Uden en Rijen.&#13;
1. HR 25 april 2008, BNB2008/174.&#13;
2. HR 18 november 1959, BNB960/4.&#13;
3. HR 14 juni 2000, BNB2000/270.&#13;
Staking van de onderneming;&#13;
waardedruk door zelfbewoning?&#13;
mr. E. Marcus FB*&#13;
In het meest actuele besluit van 4 juli 2007, nr. CPP2007/&#13;
521M4 heeft de staatssecretaris het navolgende beleid als&#13;
werkwijze geformuleerd. De staatssecretaris maakt een onderscheid&#13;
tussen de situatie waarin sprake is van een verplichte&#13;
overgang van het ondernemingsvermogen naar het&#13;
privévermogen (bijvoorbeeld als gevolg van staking) en de&#13;
vrijwillige overgang.&#13;
2.1. Verplichte overgang&#13;
Bij de verplichte overgang van de woning van het ondernemingsvermogen&#13;
naar het privévermogen is de leeftijd van&#13;
de belastingplichtige de maatstaf. Hierbij geldt overigens&#13;
dat, indien de belastingplichtige gehuwd of ongehuwd samenwoont&#13;
met een partner, uitgegaan wordt van de leeftijd&#13;
van de jongste van de partners. Met nadruk wordt opgemerkt&#13;
dat hieronder niet vallen de ouder-kind en de oomneef&#13;
relatie.&#13;
De ‘waarde bewoond’ mag als volgt worden vastgesteld:&#13;
– de ‘waarde bewoond’ bij een leeftijd tot en met 60 jaar:&#13;
65% van de waarde in het economische verkeer in vrije&#13;
staat;&#13;
– de ‘waarde bewoond’ bij een leeftijd van 61 tot en met&#13;
69 jaar: 65% van de waarde in het economische verkeer&#13;
in vrije staat, plus 1% voor elk jaar dat belanghebbende&#13;
ouder is dan 60 jaar;&#13;
– de ‘waarde bewoond’ bij een leeftijd vanaf 70 jaar: 75%&#13;
van de waarde in het economische verkeer in vrije staat.&#13;
2.2. Vrijwillige overgang&#13;
Bij de vrijwillige overgang van de woning van het ondernemingsvermogen&#13;
naar het privévermogen geldt een andere&#13;
maatstaf. Van een vrijwillige overgang is sprake wanneer een&#13;
bijzondere omstandigheid (bijvoorbeeld gelegen in nieuwe&#13;
wetgeving, nieuwe jurisprudentie of nieuw beleidsbesluit,&#13;
wijzigingen in de rechtsvorm of structuur waarin de onderneming&#13;
wordt geëxploiteerd) de keuze rechtvaardigen om&#13;
die woning over het brengen naar het privévermogen. In&#13;
deze situaties keurt de staatssecretaris goed dat de waarde in&#13;
bewoonde staat wordt gesteld op 80% van de waarde in&#13;
vrije staat.&#13;
Met nadruk moet worden opgemerkt dat het hiervoor geformuleerde&#13;
beleid in de praktijk het karakter van een compromis&#13;
tussen de belastinginspecteur en de individuele belastingplichtige&#13;
heeft, waaraan zij zich ten opzichte van elkaar&#13;
conformeren. Lukt dit laatste niet, dan staat het een&#13;
ieder vrij elk geval op basis van relevante feiten en omstandigheden&#13;
te beoordelen.&#13;
Het besluit is overigens niet alleen van toepassing op de woning&#13;
zelf, maar ook op grond die bij de woning hoort, zo&#13;
oordeelde het Hof Leeuwarden in 2002.5&#13;
2.3. Overgang bij overlijden&#13;
Tot dusver is bij de vaststelling van het waardedrukkende&#13;
effect uitgegaan van de situatie dat de ondernemer bij leven&#13;
ofwel zijn onderneming staakt en dientengevolge de woning&#13;
van zijn ondernemingsvermogen naar zijn privévermogen&#13;
moet overbrengen dan wel van de situatie dat de ondernemer&#13;
er op grond van een bijzondere omstandigheid er voor&#13;
kiest de woning vrijwillig van zijn ondernemingsvermogen&#13;
naar zijn privévermogen over te brengen.&#13;
Er is echter ook nog een derde situatie denkbaar en dat is&#13;
de situatie dat de ondernemer overlijdt. Bij het staken van&#13;
de onderneming door het overlijden van de ondernemer&#13;
wordt de waarde in het economische verkeer van een woning&#13;
die, anders dan tijdelijk, als hoofdverblijf ter beschikking&#13;
blijft staan van personen, die bij het overlijden van de&#13;
ondernemer tot zijn huishouden behoren, gesteld op 60%&#13;
van de woningwaarde (art. 3.58 Wet IB 2001). De woningwaarde&#13;
is de waarde zoals die op grond van de Wet waardering&#13;
onroerende zaken voor de woning is vastgesteld in het&#13;
tijdvak waarin het tijdstip van het overlijden valt (de WOZwaarde).&#13;
Deze waarde mag ook worden aangehouden ingeval&#13;
de woning gaat behoren tot het vermogen van een onderneming&#13;
van een persoon (de bedrijfsopvolger) die bij het&#13;
overlijden van de ondernemer tot zijn huishouden behoort.&#13;
3. Waardebepaling van bij een woning staande&#13;
(voormalige bedrijfs-) gebouwen&#13;
In het al eerder genoemde besluit van 4 juli 2007, nr.&#13;
CPP2007/521M6 besteedt de Staatssecretaris van Financiën&#13;
ook aandacht aan de waardebepaling van overige bij een&#13;
woning staande (bedrijfs-)gebouwen. Hij merkt daarover&#13;
het navolgende op:&#13;
‘Reden voor het in aanmerking nemen van een waardedrukkende&#13;
factor wegens zelfbewoning van een woning&#13;
is dat de woning niet kan worden verkocht in vrije staat&#13;
en onbewoonde staat. Een koper zal bij de aankoop van&#13;
een dergelijke woning rekening houden met het feit dat&#13;
hij de woning niet direct en in volle omvang in gebruik&#13;
kan nemen. Deze situatie doet zich niet voor ten aanzien&#13;
van (voormalige bedrijfs-)gebouwen bij een bewoonde&#13;
woning als die gebouwen wel direct en in volle&#13;
omvang in gebruik genomen kunnen worden. Uit de&#13;
jurisprudentie valt af te leiden dat bij de beoordeling of&#13;
een waardedrukkende factor wegens zelfbewoning van&#13;
toepassing is op (voormalige bedrijfs-)gebouwen twee&#13;
aspecten van belang zijn, namelijk of die gebouwen als&#13;
aanhorigheden van de woning zijn aan te merken en of&#13;
deze afzonderlijk van de woning verkoop- of verhuurbaar&#13;
zijn. Dit vergt een feitelijke beoordeling. In de gevallen&#13;
waarin die beoordeling leidt tot de conclusie dat&#13;
de waardedruk wegens zelfbewoning van de woning&#13;
zich mede uitstrekt tot bedoelde gebouwen, ontmoet&#13;
het geen bezwaar de waarde van die gebouwen te stellen&#13;
op hetzelfde percentage van de waarde in vrije staat als&#13;
hiervoor bij wijze van compromis is aangegeven voor de&#13;
woning’.&#13;
Zoals de staatssecretaris aangeeft, moet er, wil er sprake zijn&#13;
van waardedruk op de nabij gelegen gebouwen, sprake zijn&#13;
van een aanhorigheid of van een onmogelijke afzonderlijke&#13;
Nr. 10 - oktober 2008 Tijdschrift voor AGRARISCH RECHT 421&#13;
4. BNB2007/227.&#13;
5. Hof Leeuwarden 22 november 2002, nr. 01/0718, V-N2003/10.13.&#13;
6. BNB2007/227.&#13;
Staking van de onderneming; waardedruk door zelfbewoning?&#13;
verkoopbaarheid dan wel verhuurbaarheid. Dit wordt ook&#13;
wel het ‘splitsingscriterium’genoemd.&#13;
In de jurisprudentie is ook voor de agrarische sector een&#13;
aantal voorbeelden terug te vinden betreffende de vraag of&#13;
sprake was van een aanhorigheid bij de woning (in het&#13;
kader van de eigenwoningendefinitie) of niet.&#13;
Een voormalige landbouwer, die na overdracht van zijn bedrijf&#13;
op de boerderij was blijven wonen, hield als liefhebberij&#13;
schapen in een bij die boerderij behorende stal. Het hof&#13;
besliste dat de stal geen aanhorigheid was, omdat deze historisch&#13;
gezien steeds een bedrijfsgebouw was geweest en&#13;
thans nog steeds voor schapenhouderij werd gebezigd. De&#13;
Hoge Raad oordeelde echter in 19937 dat de historie van de&#13;
stal niet ter zake deed en dat uitgemaakt diende te worden&#13;
of de stal thans een aanhorigheid was. In de verwijzingsuitspraak&#13;
van het Hof Arnhem van 14 september 19938 werd&#13;
beslist dat dit inderdaad het geval was. Door een openbare&#13;
weg gescheiden percelen waarbij op elk perceel een woning&#13;
met een of meer schuren staat, zijn maatschappelijk niet&#13;
één geheel. Het bijgekochte perceel is derhalve geen aanhorigheid&#13;
van het reeds in het bezit zijnde andere perceel,&#13;
aldus de Rechtbank Arnhem in een vonnis van 11 januari&#13;
2006.9 Aan de woning aangrenzende percelen grasland ten&#13;
behoeve van een hobbyveehouderij leiden ertoe dat geen&#13;
sprake is van een aanhorigheid. Er is geen functioneel verband&#13;
tussen de percelen en de woning en de hobbyveehouderij&#13;
is niet dienstbaar aan de woonfunctie van de woning,&#13;
aldus het Hof Amsterdam.10&#13;
Voorts blijkt uit de jurisprudentie dat het niet hoeft te gaan&#13;
om een bouwkundig splitsingscriterium bij de beantwoording&#13;
van de vraag of de nabij de woning gelegen gebouwen&#13;
en grond direct en in volle omvang in gebruik genomen&#13;
kunnen worden door derden. Bij een dergelijk criterium&#13;
dient te worden beoordeeld of de bedrijfsgebouwen (met&#13;
ondergrond) in bouwkundig opzicht een eenheid vormen&#13;
met de woning. Indien van een dergelijke eenheid sprake is&#13;
dan behoort het bedrijfsgebouw tot de woning en is een&#13;
waardedruk wegens zelfbewoning van toepassing. Op grond&#13;
van de ontwikkeling in de jurisprudentie kan waardedruk&#13;
op de overige onroerende zaken worden toegepast indien&#13;
het redelijkerwijs niet voor de hand ligt dat deze onroerende&#13;
zaken afzonderlijk worden verkocht of verhuurd.&#13;
Wanneer dat het geval is, is uiteraard zeer feitelijk van aard&#13;
en dient van geval tot geval te worden beoordeeld.&#13;
De ook door de Staatssecretaris van Financiën in het besluit&#13;
van 4 juli 2007 nog onderschreven praktijk met betrekking&#13;
tot de waardebepaling van bij de woning staande bedrijfsgebouwen&#13;
lijkt te moeten worden verlaten door het – in de&#13;
inleiding reeds genoemde – arrest van de Hoge Raad van 25&#13;
april 2008.11 Door het criterium dat de Hoge Raad in dit&#13;
arrest aanlegt, lijkt er voortaan geen ruimte meer te zijn om&#13;
waardedruk wegens duurzame zelfbewoning toe te passen&#13;
op bedrijfsgebouwen die nabij de woning zijn gelegen.&#13;
3.1. De uitleg van het arrest van de Hoge Raad 25 april&#13;
2008&#13;
De situatie was de volgende. Een belastingplichtige exploiteert&#13;
een landbouwbedrijf. Op 30 juni 2001 staakt hij zijn&#13;
ondernemingsactiviteiten. In verband daarmee heeft hij de&#13;
tot het ondernemingsvermogen behorende vermogensbestanddelen,&#13;
waaronder een woning met erf, een landbouwschuur,&#13;
twee bioloodsen en landbouwgrond, overgebracht&#13;
naar het privé vermogen. Voor de waardebepaling van de&#13;
onroerende zaken heeft er een minnelijke taxatie plaatsgevonden.&#13;
De taxateurs zijn bij de bepaling van de waarde in&#13;
het economische verkeer uitgegaan van de zogenoemde&#13;
complexwaarde. Bij een waardering als complex wordt van&#13;
alle onroerende zaken (grond en gebouwen) de waarde bepaald&#13;
met als uitgangspunt dat deze na de beste voorbereiding&#13;
als één geheel worden verkocht aan de meest biedende&#13;
partij, die de onroerende zaken vervolgens zelf volledig in&#13;
gebruik neemt. Deze wijze van waardering wordt gebruikt&#13;
in geval de verkoop van de onroerende zaken als één geheel&#13;
(als complex) meer opbrengt dan de verkoop van de afzonderlijke&#13;
onderdelen. Ter onderbouwing van zijn standpunt&#13;
voerde de belastingplichtige in cassatie het navolgende aan.&#13;
Uitgangspunt bij de complexwaardering is de verkoop van&#13;
alle zaken als één geheel waarbij ook alles direct en in volle&#13;
omvang door de meest biedende koper in gebruik kan worden&#13;
genomen. De complexwaardering gaat er vanuit dat de&#13;
tot het complex behorende onroerende zaken hun hogere&#13;
waarde ontlenen aan het feit dat ze tot dit complex behoren.&#13;
Doordat de woning niet direct beschikbaar is, kan niet alles&#13;
direct en in volle omvang als één geheel door een koper in&#13;
gebruik worden genomen. En juist daaraan ontlenen de&#13;
nabij de woning gelegen gebouwen en grond hun hogere&#13;
waarde. De duurzame zelfbewoning van de woning heeft&#13;
hierdoor een afgeleid waardedrukkend effect op de overige&#13;
onroerende zaken die tot het complex behoren. Daardoor&#13;
moet, volgens de belastingplichtige, de waarde van de onroerende&#13;
zaken, niet zijnde de woning, dus lager zijn dan de&#13;
vrije verkoopwaarde.&#13;
De Hoge Raad volgt – in navolging van het Gerechtshof&#13;
Den Haag – het hiervoor omschreven standpunt van de belastingplichtige&#13;
niet. De Hoge Raad erkent, onder verwijzing&#13;
naar zijn eerdere arresten in 1959 en 199612, dat zelfbewoning&#13;
een omstandigheid is die de waarde in het economische&#13;
verkeer van de woning kan beïnvloeden en waarmee&#13;
bij het bepalen van die waarde rekening dient te worden gehouden.&#13;
Ingeval een zodanige woning behoort tot een complex&#13;
van onroerende zaken dat als zodanig wordt gewaardeerd,&#13;
is er echter slechts reden voor het in aanmerking&#13;
nemen van min of meer duurzame zelfbewoning bij die tot&#13;
het complex behorende onroerende zaken die op het moment&#13;
van staking van de onderneming min of meer duurzaam&#13;
voor woondoeleinden werden gebruikt.&#13;
Nr. 10 - oktober 2008 Tijdschrift voor AGRARISCH RECHT 422&#13;
7. HR 16 juli 1993, nr. 29 174, BNB1993/281.&#13;
8. Hof Arnhem 14 september 1993, nr. 93/1633, V-N1994, p. 733.&#13;
9. Rechtbank Arnhem 11 januari 2006, nr. 05/2344, V-N2006/42.2.5.&#13;
10. Hof Amsterdam 6 december 2006, nr. 05/01145, V-N2007/18.10.&#13;
11. Zie noot 1.&#13;
12. HR 18 november 1959, nr. 14019 en HR 13 november 1996, nr.&#13;
31491.&#13;
Staking van de onderneming; waardedruk door zelfbewoning?&#13;
Er bestond geen discussie over het feit dat de bioloodsen en&#13;
een deel van het perceel niet voor woondoeleinden waren&#13;
gebruikt tijdens de actieve ondernemingsperiode. Hierdoor&#13;
was er geen reden voor het in aanmerking nemen van een&#13;
waardedrukkende factor wegens duurzame zelfbewoning&#13;
voor deze vermogensbestanddelen.&#13;
Het onderscheidende criterium voor de beantwoording van&#13;
de vraag of er ruimte is voor een waardedrukkend effect ten&#13;
gevolge van de zelfbewoning op de waardering van bij een&#13;
bedrijfswoning staande bedrijfsgebouwen, lijkt voortaan te&#13;
moeten zijn of er is voldaan aan het ‘wooncriterium’. Indien&#13;
en voor zover bedrijfsgebouwen en (onder-)grond niet min&#13;
of meer duurzaam voorafgaand aan het moment van het&#13;
staken van de onderneming dan wel de vrijwillige overboeking&#13;
van het ondernemingsvermogen naar het privévermogen,&#13;
voor woondoeleinden is gebruikt, wordt niet voldaan&#13;
aan dit wooncriterium. Alsdan is er geen sprake van enig&#13;
waardedrukkend effect ten gevolge van zelfbewoning. De&#13;
belastingheffing vindt in beginsel plaats over het verschil&#13;
tussen de vrije waarde in het economische verkeer tussen&#13;
die onroerende zaken (voor de grond de zogenoemde&#13;
waarde in het economisch verkeer bij agrarische bestemming)&#13;
en de boekwaarde daarvan.&#13;
Het gevolg van de opvatting van de Hoge Raad is dat er&#13;
geen waardering van het complex als één geheel plaatsvindt.&#13;
Dit maakt het noodzakelijk te komen tot een splitsing van&#13;
het erfperceel en de waardering van de afzonderlijke delen&#13;
van het erfperceel. Als gevolg van het feit dat het Gerechtshof&#13;
Den Haag had nagelaten een standpunt van belastingplichtige&#13;
met betrekking tot de splitsing en waardering van&#13;
het erfperceel te behandelen, werd deze kwestie verwezen&#13;
naar een ander gerechtshof. Mogelijk ligt daar nog enige&#13;
kans op succes voor deze belastingplichtige.&#13;
4. Afrondende beschouwing&#13;
Duurzame zelfbewoning van een tot het ondernemingsvermogen&#13;
behorende bedrijfswoning heeft een waardedrukkend&#13;
effect op de woning. Afhankelijk van de omstandigheid&#13;
waaronder de woning naar het privévermogen wordt&#13;
overgebracht en afhankelijk van de leeftijd van de ondernemer,&#13;
mag worden uitgegaan van een lagere waarde dan de&#13;
vrije waarde van de woning. Deze lagere waarde is een bepaald&#13;
percentage van de waarde in het economisch verkeer.&#13;
Evenzeer deed zich de vraag voor of de zelfbewoning van de&#13;
bedrijfswoning ook een waardedrukkend effect heeft op nabijgelegen&#13;
bedrijfsgebouwen. Tot 25 april 2008 knoopte de&#13;
Hoge Raad voor de beantwoording van deze vraag voor een&#13;
belangrijk deel aan bij het ‘splitsingscriterium’. Dat wil zeggen:&#13;
er is sprake van een waardedrukkend effect van de zelfbewoning&#13;
indien de bedrijfsgebouwen als aanhorigheden&#13;
van de woning zijn te beschouwen. Met het arrest van de&#13;
Hoge Raad van 25 april 2008 lijkt dit ‘splitsingscriterium’&#13;
te zijn verlaten. Thans lijkt bepalend of de bedrijfsgebouwen&#13;
(mede) voor woondoeleinden werden gebruikt (‘wooncriterium’).&#13;
Indien en voor zover er van moet worden uitgegaan dat het&#13;
wooncriterium thans het heersende criterium is, moet een&#13;
belastingplichtige bij beëindiging van zijn ondernemingsactiviteiten&#13;
voortaan ook tegen de werkelijke waarde afrekenen&#13;
over – met name – zijn bedrijfsgebouwen ook al behoren&#13;
deze bedrijfsgebouwen tezamen met zijn woning tot één&#13;
complex en is het feitelijk onmogelijk voor hem om deze&#13;
bedrijfsgebouwen op enigerlei wijze op zelfstandige wijze te&#13;
exploiteren door deze te verhuren dan wel deze bedrijfsgebouwen&#13;
te verkopen. Of het wooncriterium thans het enige&#13;
criterium is, is overigens niet met zekerheid te zeggen. Niet&#13;
uitgesloten is dat de oude criteria in sommige situaties naast&#13;
het nieuwe criterium kunnen blijven bestaan.&#13;
Indien en voor zover de bedrijfsgebouwen niet tot nauwelijks&#13;
duurzaam voor woondoeleinden zijn gebruikt, is er&#13;
door het thans door de Hoge Raad gepredikte wooncriterium&#13;
geen ruimte meer voor de toepassing van enige waardedrukkende&#13;
factor op de waardering van deze objecten.&#13;
Bioloodsen, stalruimten, werktuigenbergingen, ruimten&#13;
voor opslag van hooi en dergelijke worden naar hun aard&#13;
vanzelfsprekend niet ook voor woondoeleinden gebruikt.&#13;
Niet verwacht mag worden dat over dit soort opstallen nog&#13;
veel verschil van mening met een belastinginspecteur zal&#13;
ontstaan. Laat staan procedures! Die discussie zie ik uitsluitend&#13;
nog ontstaan bij bijvoorbeeld losstaande garages of het&#13;
‘achterdeel’ van de langgevel boerderij. Dit deel is vaak ook&#13;
(deels) ingericht als speel- en hobbyruimte naast het bedrijfsmatige&#13;
gebruik (opslag van gereedschap, kleine materialen&#13;
en van voer voor de waakhond en dergelijke).&#13;
Als gevolg van het feit dat het wooncriterium noopt tot het&#13;
maken van een splitsing van de objecten binnen een complex,&#13;
zal wel een andere discussie met de belastinginspecteur&#13;
kunnen ontstaan. Deze discussie zal met name betrekking&#13;
hebben op de toerekening van de gronden en over de wijze&#13;
waarop de uitgesplitste zaken moeten worden gewaardeerd&#13;
(top down of anderszins?). De verwijzing door de Hoge&#13;
Raad naar een ander gerechthof om daarover te beslissen, is&#13;
hiervan een goed voorbeeld.&#13;
In de situatie van overbrenging van de woning met bijbehorende&#13;
bedrijfsgebouwen van het ondernemingsvermogen&#13;
naar het privé vermogen (of dat nu vrijwillig is bij een bijzondere&#13;
omstandigheid of verplicht bij de staking van de&#13;
onderneming) zal een belastingplichtige rekening moeten&#13;
houden met een toename van het belastbare bedrag en&#13;
daardoor de te betalen belasting. Slechts de toepassing van&#13;
faciliteiten zoals de landbouwvrijstelling (met betrekking&#13;
tot grond), de zogenoemde MKB-winstvrijstelling (een vrijstelling&#13;
van belastingheffing voor 10% van de winst) en de&#13;
lijfrenteaftrekmogelijkheid kunnen verlichting brengen op&#13;
de directe heffing van inkomstenbelasting.&#13;
Het komt mij voor dat een belastingplichtige slechts in een&#13;
beperkt aantal gevallen zal kunnen anticiperen op het&#13;
nieuwe wooncriterium door de aanwendingsmogelijkheid&#13;
van de bedrijfsgebouwen en de grond te wijzigen van zakelijk&#13;
gebruik tot gebruik voor woondoeleinden.&#13;
Nr. 10 - oktober 2008 Tijdschrift voor AGRARISCH RECHT 423&#13;
Staking van de onderneming; waardedruk door zelfbewoning?</content><legacyfootnotes>* Mr. Erik Marcus FB is als zelfstandig belastingadviseur werkzaam bij&#13;
Remie Fiscaal Juridisch Adviesbureau te Uden en Rijen.&#13;
1. HR 25 april 2008, BNB2008/174.&#13;
2. HR 18 november 1959, BNB960/4.&#13;
3. HR 14 juni 2000, BNB2000/270.&#13;
4. BNB2007/227.&#13;
5. Hof Leeuwarden 22 november 2002, nr. 01/0718, V-N2003/10.13.&#13;
6. BNB2007/227.&#13;
7. HR 16 juli 1993, nr. 29 174, BNB1993/281.&#13;
8. Hof Arnhem 14 september 1993, nr. 93/1633, V-N1994, p. 733.&#13;
9. Rechtbank Arnhem 11 januari 2006, nr. 05/2344, V-N2006/42.2.5.&#13;
10. Hof Amsterdam 6 december 2006, nr. 05/01145, V-N2007/18.10.&#13;
11. Zie noot 1.&#13;
12. HR 18 november 1959, nr. 14019 en HR 13 november 1996, nr.&#13;
31491.&#13;
</legacyfootnotes><footnotes><footnote/></footnotes><auteurs>mr. E. Marcus FB</auteurs><published>2008-10-01 00:00:00</published><modified>2008-10-01 00:00:00</modified><editiondate>2008-10-01</editiondate><htmlpath>https://denhollander.info/artikel/7574</htmlpath></article>
</articles></edition>
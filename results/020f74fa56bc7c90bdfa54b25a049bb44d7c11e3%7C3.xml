<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7243</id><udhid>UDH:TvAR/7243</udhid><titel>'L.L.A. T. / ruilverkaveling 'Oude Graaf' (TvAR 1989/4233)</titel><searchwords><searchword>TvAR 4/1989</searchword><searchword>TvAR 1989/4233</searchword><searchword>UDH:TvAR/7243</searchword></searchwords><attachments><attachment><name>1989_nr 4_Rechtspraak_4233.pdf</name><extention>pdf</extention><url>https://denhollander.info/download/6826/ci</url></attachment></attachments><inleiding>Landinrichtingswet, art. 148&#13;
en 195 e.v.&#13;
Reclamant vraagt toedeling ter plaatse van&#13;
zijn inbreng.&#13;
De rechtbank wijzigt het plan van toedeling&#13;
nu reclamant zijn belang bij wijziging&#13;
voldoende heeft aangetoond en wijziging&#13;
geen verslechtering voor belanghebbenden&#13;
betekent in vergelijking met hun inbreng.&#13;
Onweersproken is dat reclamant een hinderwetvergunning&#13;
heeft op het ingebrachte&#13;
perceel voor een varkens- en stierenmestbedrijf.&#13;
Hij heeft voldoende aannemelijk gemaakt&#13;
dat er mogelijkheden om te bouwen&#13;
zijn. De vraag in hoeverre reclamants verwachtingen&#13;
reëel zijn, dient buiten beschouwing&#13;
te blijven. </inleiding><content>Rechtbank Roermond, 14 juli 1988&#13;
L.L.A. T., reclamant tegen het plan van&#13;
toedeling in de ruilverkaveling 'Oude Graaf';&#13;
De bezwaren van reclamant&#13;
Deze kunnen als volgt worden samengevat:&#13;
Het eerste bezwaar betreft de vorm van&#13;
kavel 16208.&#13;
Er is ter plaatse een mooie langgerekte&#13;
kavel ingebracht en reclamant wenst zo'n&#13;
vorm weer toebedeeld te krijgen.&#13;
Dit heeft het voordeel dat het bewerkt&#13;
kan worden in mooie lange voren.&#13;
Het tweede bezwaar betreft de kavel&#13;
15907. Reclamant wil dat deze wordt toebedeeld&#13;
op de plaats van zijn inbreng perceel&#13;
B 1819. Hij wil op dat perceel een&#13;
varkens- en stierenmestbedrijf beginnen.&#13;
Daartoe is op dat perceel reeds een hinderwetvergunning&#13;
verleend, welke inmiddels&#13;
voor de tweede maal is verlengd.&#13;
Toedeling van kavel 15907 zou betekenen&#13;
dat de hele aanvraagprocedure opnieuw&#13;
zou moeten beginnen. Verwacht&#13;
mag worden dat eveneens een bouwvergunning&#13;
wordt verleend, nu het om een volwaardig&#13;
agrarisch bedrijf gaat.&#13;
Reclamant voelt zich benadeeld door&#13;
toedeling op een andere plaats dan B 1819&#13;
en dat terwijl hij toch al nauwelijks voordeel&#13;
heeft van de ruilverkaveling.&#13;
De alternatieve voorstellen met betrekking&#13;
tot de kavels 16208 en 15907 leveren&#13;
voor de belanghebbenden minder bezwaren op dan het plan van toedeling voor reclamant.&#13;
Het standpunt van de bij het bezwaar betrokken&#13;
belanghebbenden T.H.J. Huijsmans&#13;
en H.R. Huijsmans, P.A.M, van&#13;
Duinhoven namens het B.B.L. en H.J.M.&#13;
Hermans.&#13;
Dit kan als volgt worden samengevat:&#13;
Het standpunt van T.H.J. en H.R.&#13;
Huijsmans alsmede dat van H.J.M. Hermans&#13;
wordt toegelicht door A.M.H.C.&#13;
Coppens aan de hand van pleitnotities welke&#13;
zich bij de stukken bevinden.&#13;
Belanghebbenden kunnen zich niet met&#13;
het wijzigingsvoorstel met betrekking tot&#13;
kavel 15907 verenigen. De argumenten die&#13;
reclamant voor het voorstel aanvoert zijn&#13;
niet steekhoudend en rechtvaardigen een&#13;
wijziging van de toedeling van belanghebbenden&#13;
niet.&#13;
Subsidiair stellen belanghebbenden dat&#13;
een wijziging nooit meer mag omvatten&#13;
dan hertoedeling aan reclamant van kavel&#13;
B 1819. Bovendien willen belanghebbenden&#13;
niet verder opschuiven in de richting Laarderheideweg&#13;
dan de grens van hun inbreng.&#13;
In die richting wordt de grond kwalitatief&#13;
minder. In dat geval is er wel weer sprake&#13;
van deconcentratie, omdat zowel belanghebbenden&#13;
Huijsmans als reclamant ter&#13;
plaatse 2 kavels in plaats van een kavel zouden&#13;
krijgen.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie.&#13;
Dit kan als volgt worden samengevat:&#13;
(...)&#13;
Bezwaar betreffende kavel 15907:&#13;
Aan reclamant is toegedeeld de goed gevormde&#13;
kavel 15907 (4.25.14 ha). Reclamant&#13;
wil het ingebrachte perceel B 1819&#13;
(2.53.60 ha) retour, omdat hij op dat perceel&#13;
een hinderwetvergunning van de gemeente&#13;
Weert heeft voor de bouw van een&#13;
stal voor varkens en stieren.&#13;
De commissie wijst dit bezwaar af, omdat:&#13;
1. De hinderwetvergunnig verleend is na&#13;
de tervisielegging van het plan van toedeling&#13;
en derhalve niet aan de Landinrichtingscommissie&#13;
kan worden tegengeworpen.&#13;
2. Een hinderwetvergunning niet van&#13;
doorslaggevende betekenis is. Reclamant&#13;
heeft tot nog toe geen varkens en stieren gehouden&#13;
(afgezien van zijn handel in vee).&#13;
In verband met de mestwetgeving moet het&#13;
uitgesloten worden geacht, dat reclamant&#13;
nog een varkens- casus stieren bedrijf kan&#13;
beginnen. Vermeld zij nog dat reclamant&#13;
geen bouwvergunning heeft. Belanghebbenden&#13;
hebben gelijk als zij stellen dat de&#13;
grond richting Laarderheideweg van mindere&#13;
kwaliteit wordt. Binnen het alternatief&#13;
speelt dit echter geen rol. Volgens het&#13;
alternatieve voorstel worden&#13;
belanghebbenden Huijsmans 70 are achter&#13;
hun huidige inbreng toegedeeld.&#13;
De commissie verzoekt de rechtbank de&#13;
bezwaren af te wijzen.&#13;
Het oordeel van de rechtbank&#13;
(...)&#13;
Ten aanzien van het tweede bezwaar gaat&#13;
de rechtbank aan de primaire stelling van&#13;
belanghebbenden voorbij. Onweersproken&#13;
is dat reclamant een hinderwetvergunning&#13;
voor een varkens- en stierenmestbedrijf&#13;
heeft. Verder heeft reclamant voldoende&#13;
aannemelijk gemaakt dat er mogelijkheden&#13;
om te bouwen zijn en voorts te kennen gegeven&#13;
dat hij persoonlijk groot belang&#13;
hecht aan teruggave van perceel B 1819. De&#13;
vraag in hoeverre reclamants verwachtingen&#13;
reëel zijn, dient buiten beschouwing te&#13;
blijven. Ook het subsidiaire bezwaar van&#13;
deconcentratie staat aan het alternatieve&#13;
plan niet in de weg; weliswaar is er in het&#13;
alternatief sprake van deconcentratie doch&#13;
in vergelijking met de gehele inbreng van&#13;
belanghebbenden Huijsmans blijkt van een&#13;
aanzienlijke concentratie. Nu ook overigens&#13;
niet blijkt van nadeel voor belanghebbenden&#13;
Huijsmans en aan de voorwaarde&#13;
waaronder zij zich bij het alternatieve plan&#13;
zouden kunnen neerleggen - geen toedeling&#13;
noordelijker dan hun inbrenggrens -&#13;
grotendeels wordt voldaan, de rechtbank is&#13;
van oordeel, dat wijziging van het plan van&#13;
toedeling, waarbij aan het bezwaar van reclamant&#13;
wordt tegemoet gekomen, gewenst&#13;
is, nu reclamant zijn belang bij wijziging voldoende heeft aangetoond en wijziging&#13;
geen verslechtering voor belanghebbenden&#13;
betekent in vergelijking met hun inbreng.</content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7243</htmlpath></article>
</articles></edition>
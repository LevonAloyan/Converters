<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1995</searchword><id>6022</id><udhid>UDH:TvAR/6022</udhid><titel>Pachtoverneming</titel><searchwords><searchword>TvAR 10/1995</searchword><searchword>UDH:TvAR/6022</searchword></searchwords><attachments><attachment><name>1995_nr 10_Artikel_Otten.pdf</name><extention>pdf</extention><url>https://denhollander.info/download/5831/ci</url></attachment></attachments><inleiding>INLEIDING&#13;
Pacht is in Nederland altijd een belangrijke vorm van grondgebruik geweest. Het beperkte&#13;
aanbod van te pachten grond is echter gering en om die reden zijn de contracterende partijen&#13;
niet van gelijke kracht. Om de pachter, die voor zijn inkomen en huisvesting afhankelijk&#13;
is van het voortbestaan van de pachtovereenkomst, te beschermen, is na vele&#13;
wijzigingen de Pachtwet 1958 ontstaan. Het centrale probleem van het pachtrecht is altijd&#13;
geweest en zal wel altijd blijven het zoeken naar evenwicht tussen bedrijfscontinuïteit&#13;
voor de pachter en flexibiliteit voor de verpachter (Houwing et al., p. 102).'&#13;
De laatste decennia vertoont het pachtareaal een continue daling. Eén van de oorzaken&#13;
voor de teruggang van de pacht is het pachtprijzenbeleid, dat volledig door de overheid&#13;
wordt vastgesteld door het toepassen van de normen. Daarnaast speelt het zogenaamde&#13;
pachtservituut een belangrijke rol: het geheel van continuerings- en voorkeursrechten met&#13;
betrekking tot de pacht. Deze zekerheid voor de pachter is echter een beperking van de&#13;
rechten van de eigenaar; de beperkingen vormen een soort servituut op het eigendom.&#13;
Hierdoor zal de belangstelling om te gaan of te blijven pachten, afhankelijk van de zwaarte&#13;
van het pachtservituut op een bepaald moment, negatief worden beïnvloed. Het tegenstrijdige&#13;
in de hele zaak is dat de extra zekerheid die de Pachtwet bewust aan de pachter&#13;
heeft willen geven, kan resulteren in verdwijning van de particuliere verpachting van&#13;
landbouwgronden. De wijziging van de Pachtwet in 1984 beperkt het pachtservituut&#13;
enigszins doordat het pachtcontract niet meer verlengd kan worden als de pachter 65 jaar&#13;
is geworden en de verpachter daartegen bezwaar heeft (Van den Noort, 1982, p. 1049).&#13;
Het heeft echter niet de teruggang in het pachtareaal kunnen beletten.&#13;
Dit artikel is een samenvatting van een afstudeeropdracht bij de vakgroep Agrarisch&#13;
Recht aan de Landbouwuniversiteit Wageningen.* Het doel van het onderzoek is als volgt&#13;
te omschrijven: Het in beeld brengen van de werking van de Pachtwet 1958 in het algemeen&#13;
en van de artikelen 49, 49a en 50 in het bijzonder. Deze artikelen betreffen regelgeving&#13;
ten behoeve van respectievelijk de indeplaatsstelling, de aanmerking van medepacht&#13;
en het ontslag uit de pacht. Anders geformuleerd: wat heeft de wetgever beoogd met de&#13;
regelgeving rond de pachtoverneming en ontslag en vooral wat heeft de rechter ermee gedaan. Een belangrijk aspect dat hierbij aan de orde komt zijn de eisen die gesteld worden ten&#13;
aanzien van de indeplaatsstelling en of deze eisen aan verandering onderhevig zijn. Vragen&#13;
die daarbij opkomen zijn: Is er een bepaalde ontwikkeling te constateren; bijvoorbeeld&#13;
wat betreft de gronden tegen indeplaatsstelling, de benodigde kennis en ervaring of&#13;
in het aantal toegewezen vorderingen tot indeplaatsstelling? Met andere woorden is het&#13;
servituut wat de pachtoverneming betreft sinds 1958 versterkt of juist verzwakt?&#13;
Om het gestelde doel te bereiken is een rechtspraakonderzoek van de pachtkamer van&#13;
het Gerechtshof te Arnhem uitgevoerd. Het rechtspraakonderzoek heeft betrekking op alle&#13;
gepubliceerde uitspraken van het Hof vanaf 1958 tot en met 1993.</inleiding><content>1. PACHT IN HET ALGEMEEN&#13;
Het doel van de Pachtwet is om de pachter, die voor zijn inkomen en huisvesting afhankelijk&#13;
is van het voortbestaan van de pachtovereenkomst, te beschermen. De bescherming&#13;
die de Pachtwet biedt, bestaat in de mogelijkheid van rechterlijke verlenging van de pacht&#13;
na opzegging door de verpachter (continuatierecht) en in regels voor de hoogst toelaatbare&#13;
pachtprijs (pachtprijsbescherming). Om die bescherming te realiseren is de vrijheid van&#13;
partijen om hun rechtsverhouding te regelen sterk beperkt en zijn de bepalingen van de&#13;
Pachtwet, voor zover afwijking daarvan bij overeenkomst niet uitdrukkelijk is toegestaan,&#13;
van dwingend recht (Asser et al., 1990, blz. 462).&#13;
Pacht is in Nederland altijd een belangrijk grondgebruiksrecht geweest. Tabel 1.1 laat de&#13;
verdeling van oppervlakte cultuurgrond in eigendom en pacht zien. Ruim zestig procent&#13;
van de Nederlandse cultuurgrond wordt door de eigenaren gebruikt; de rest is beschikbaar&#13;
om tegen vergoeding aan derden in gebruik te worden genomen (Houwing et al., blz.&#13;
101). De verpachters voorzien dus voor een groot deel in de totale vermogensbehoefte in&#13;
de landbouw. Daarnaast laat tabel 1.1 zien dat het pachtareaal geleidelijk aan steeds verder&#13;
daalt.&#13;
Tabel 1.1: Oppervlakte cultuurgrond naar eigendom en pacht&#13;
jaar eigendom % gepacht (incl. overige&#13;
exploitatie vormen) % erfpacht cultuurgrond (ha)&#13;
1950 44,1 1959 47,6 5552,,94 -- 22..333089..388153&#13;
1970 51,9 48,1 - 2.142.597&#13;
1979 59,3 40,7 - 2.033.483&#13;
1983 59,4 38,1 2,6 2.008.712&#13;
1987 61,2 35,7 3,2 2.014.263&#13;
1993 64,3 31,9 3,8 1.987.651&#13;
Bron: Heijman et al., 1991, blz. 448; CBS, 1951, blz. 38; CBS, 1960, blz. 24; CBS, 1994,&#13;
blz. 36 &#13;
2. PACHTOVERNEMING&#13;
Alvorens met het rechtspraakonderzoek aan te vangen is het noodzakelijk dat voldoende&#13;
inzicht wordt verkregen in de inhoud van de wetsartikelen betreffende de pachtoverneming:&#13;
indeplaatsstelling (art. 49), de aanmerking van medepachter (art. 49a) en het ontslag&#13;
uit de pacht (art. 50). Daartoe is de letterlijke weergave van de desbetreffende&#13;
artikelen opgenomen vergezeld van een algemene toelichting op de drie artikelen en een&#13;
nadere toelichting van een onderdeel dat bij het rechtspraakonderzoek nader is onderzocht.&#13;
De categorieën A t/m L verwijzen naar een bepaalde indeling zoals die bij het&#13;
rechtspraakonderzoek is toegepast.&#13;
Art. 49 (categorie A)&#13;
1. De pachter kan zich tot de pachtkamer wenden met de vordering zijn echtgenoot, één of meer&#13;
zijner bloed- en aanverwanten in de rechte lijn, één of meer van zijn pleegkinderen of één of&#13;
meer van de medepachters - of twee of meer van deze gezamenlijk - in zijn plaats als pachter te&#13;
stellen (categorie B).&#13;
2. Indien de pachter een vordering, als bedoeld in het vorige lid, heeft gedaan, is de verpachter bevoegd&#13;
zich tot de pachtkamer te wenden met de vordering één of meer anderen van de in het vorige&#13;
lid genoemde belanghebbenden in de plaats van de pachter te stellen (categorie C).&#13;
3. De pachtkamer beslist naar billijkheid, met inachtneming van de overige bepalingen van dit artikel&#13;
(categorie D).&#13;
4. De pachtkamer wijst de vordering af, indien op grond van het gestelde in artikel 5, eerste lid, onder&#13;
d en e, eerste zinsnede, en met inachtneming van het bepaalde in het artikel 5, tweede en&#13;
vijfde lid, de goedkeuring aan een nieuwe pachtovereenkomst zou zijn onthouden (categorie E).&#13;
5. De pachtkamer wijst de vordering af, indien de voorgestelde pachter niet voldoende waarborgen&#13;
voor een behoorlijke bedrijfsvoering biedt (categorie F).&#13;
6. De pachtkamer wijst de vordering af, indien de voorgestelde pachter op het tijdstip waarop de&#13;
vordering aanhangig wordt gemaakt de leeftijd van vijfenzestig jaren heeft bereikt en de ver&#13;
pachter deswege verzoekt de vordering af te wijzen (categorie B).&#13;
7. Indien de pachtkamer de vordering zou moeten afwijzen, omdat op grond van het gestelde in artikel&#13;
5, eerste lid, onder d en e, eerste zinsnede, de goedkeuring aan een nieuwe pachtovereenkomst&#13;
zou zijn onthouden, is zij bevoegd de pachtovereenkomst te wijzigen op het punt of de&#13;
punten, welke de goedkeuring zouden verhinderen. Het bepaalde in artikel 6, tweede lid, is van&#13;
overeenkomstige to-passing (categorie E).&#13;
8. De pachtkamer kan de toewijzing van de vordering afhankelijk stellen van de vervulling van zo&#13;
danige voorwaarden, als zij in het belang van de verpachter noodzakelijk oordeelt (categorie G).&#13;
9. Indien de pachtovereenkomst ingevolge het in het zevende lid bepaalde tegen de wil van de&#13;
voorgestelde pachter is gewijzigd, kan deze, mits binnen een maand na de dag van het vonnis,&#13;
van de indeplaatsstelling afzien door een kennisgeving bij aangetekende brief aan de verpachter.&#13;
In dat geval staat de voorgestelde pachter geen beroep open (categorie E).&#13;
Art. 49a.&#13;
1. De pachter kan zich tot de pachtkamer wenden met vordering zijn echtgenoot, één of meer zij&#13;
ner bloed- en aanverwanten in de rechte lijn of één of meer van zijn pleegkinderen - of twee of&#13;
meer van deze gezamenlijk - aan te merken als medepachter (categorie H).&#13;
2. Het bepaalde in artikel 49, derde tot en met negende lid, is van overeenkomstige toepassing met&#13;
dien verstande dat in de plaats van 'voorgestelde pachter' telkens wordt gelezen: 'voorgestelde&#13;
medepachter' (categorie I jo. D, E, F, G).&#13;
Art. 50.&#13;
1. De medepachter, die niet of niet meer persoonlijk betrokken is bij de exploitatie van het gepachte,&#13;
kan zich tot de pachtkamer wenden met de vordering uit de pacht te worden ontslagen. De&#13;
pachtkamer beslist naar billijkheid met dien verstande, dat zij de vordering toewijst, tenzij de belangen van de verpachter of van de medepachter daardoor ernstig zouden worden geschaad (categorie&#13;
K).&#13;
De verpachter kan zich tot de pachtkamer wenden met de vordering de medepachter die niet of&#13;
niet meer persoonlijk betrokken is bij de exploitatie van het gepachte, te ontslaan uit de pacht.&#13;
De tweede volzin van het eerste lid is van overeenkomstige toepassing (categorie L). De&#13;
medepachter kan zich tot de pachtkamer wenden met de vordering de andere medepachter uit&#13;
de pacht te ontslaan op de grond dat de onderlinge verhouding een gemeenschappelijke bedrijfsvoering&#13;
ernstig bemoeilijkt (categorie L).&#13;
Toelichting art. 49&#13;
Bij het overlijden van de pachter gaan, in beginsel, zijn rechten en verplichtingen uit de&#13;
pachtovereenkomst op zijn erfgenamen over (art 54, lid 1) en wel met inbegrip van de&#13;
aanspraak op verlenging van de overeenkomst; het recht van de pachter is een voortdurend&#13;
erfelijk recht. Art. 54, lid 2 bepaalt dat bij overlijden van de pachter diens erfgenamen&#13;
ook zonder enige erfrechtelijke bevoegdheid, ieder voor zich de rechter kunnen&#13;
vragen, met terzijdestelling van de (overige) erfgenamen, in de plaats van de overleden&#13;
pachter te worden gesteld, wederom met inbegrip van de daaraan verbonden aanspraken&#13;
op verlenging. Voorwaarde is wel dat op het tijdstip van overlijden de pachtovereenkomst&#13;
nog bestaat. Een pachter werd zo gedwongen om de pachtovereenkomst tot het einde van&#13;
zijn leven voort te zetten. Bovendien liep hij, en met hem zijn mogelijke opvolger, het bij&#13;
het ouder worden toenemende risico, dat hij de pacht niet tot het eind van zijn leven zou&#13;
kunnen voortzetten, omdat aan het einde van enige pachtperiode hem als niet meer aanvaardbare&#13;
pachter verlenging geweigerd werd of wegens wanprestatie ontbonden.&#13;
Het is uitsluitend met het oog hierop dat sinds 1958 de pachter de nieuwe bevoegdheid&#13;
is gegeven reeds tijdens zijn leven, ook tegen de zin van de verpachter, de pachtovereenkomst&#13;
aan een opvolger over te dragen (aant. nr. 521). Daartoe was echter wel als voorwaarde&#13;
gesteld, dat de pachter ofwel tenminste 65 jaar oud was, ofwel door ziekte of&#13;
invaliditeit niet meer in staat was het gepachte op behoorlijke wijze te exploiteren.&#13;
Bij de Wet van 28 juni 1984 zijn die beperkende voorwaarden geschrapt om aan de&#13;
doorstroming van jonge boeren meer ruimte te geven (Asser et al., 1990, blz. 596). Wat&#13;
de verpachter door overdracht tijdens het leven van de pachter wordt ontnomen, is de&#13;
kans de pachtovereenkomst vóór het overlijden van de pachter te doen eindigen door nietverlenging&#13;
op grond van zijn leeftijd, hetgeen ook juist de bedoeling van de wetgever is&#13;
geweest. Door deze overdracht kiest de pachter reeds tijdens zijn leven een opvolger, en&#13;
wel niet alleen in de pachtovereenkomst, maar ook in zijn gehele bedrijf als dat volledig&#13;
van de pacht afhankelijk is (aant. nr. 521).&#13;
Art. 49, lid 5 (F): voldoende waarborgen voor een behoorlijke bedrijfsvoering De rechter&#13;
is volgens lid 5 verplicht de vordering tot indeplaatsstelling af te wijzen, indien de&#13;
voorgestelde pachter niet voldoende waarborgen voor een behoorlijke bedrijfsvoering&#13;
biedt. Hierbij moet men niet enkel aan vakbekwaamheid denken, maar ook aan zorgzaamheid&#13;
en goed financieel beheer. Ook het feit van een niet-agrarisch nevenberoep doet niet&#13;
af aan iemands waarborgen voor een behoorlijke bedrijfsvoering. Er mag niet geëist worden&#13;
dat hij reeds leiding heeft gegeven aan een agrarisch bedrijf. Indien de voorgestelde&#13;
opvolger het gepachte reeds enige jaren feitelijk gebruikt, pleegt de rechter dit te bezichtigen&#13;
(aant. nr. 528). De huidige wettekst veronderstelt dat de verpachter, die afwijzing van&#13;
het verzoek tot indeplaatsstelling verlangt, omdat hij stelt dat de voorgestelde pachter niet&#13;
over voldoende waarborgen zou beschikken voor een behoorlijke bedrijfsvoering, het moet bewijzen; dus een vermoeden ten gunste van de voorgestelde opvolgende pachter&#13;
(aant. nr 528).&#13;
Toelichting art. 49a&#13;
Art. 49a is ingevoegd bij de Wet van 28 juni 1984, Stb. 388, en in werking getreden op 2&#13;
november 1984. Tot dusver was het in verband met de eis van art. 25, dat de pachter het&#13;
gepachte persoonlijk moest gebruiken, verboden om het gepachte in maat- of vennootschap&#13;
te gebruiken. Met art. 25 en de hierop gegronde rechtspraak kon de verpachter de&#13;
bedrijfsopvolging in de familiesfeer door middel van de uitoefening van het bedrijf in een&#13;
maatschap tussen vader en zoon tegenwerken, hoewel hij de algehele pachtoverneming&#13;
via art. 49 niet zou kunnen tegen houden. Deze medepacht in art. 49a moet worden gezien&#13;
als een anticipatie op indeplaatsstelling. Daarom moet het kind dat maat is in zijn vaders&#13;
bedrijf en via art. 49a medepachter wil worden in zijn pachtcontracten voldoen aan de eisen&#13;
die de leden 3 e.v. van art. 49 stellen aan algehele pachtoverneming (aant. nr. 530a).&#13;
Bij de vordering tot aanmerking van een medepachter wordt de verpachter de mogelijkheid&#13;
ontnomen om een andere naaste van de pachter aan te merken, omdat het belang&#13;
van de oude pachter met iemand samen te moeten werken die hij niet als maat wenst&#13;
zwaarder weegt dan verpachters belang. Op deze manier kunnen door tussenschakeling&#13;
van het medepachterschap de bepalingen in lid 2, art. 49 omzeild worden. Echter de rechtspraak&#13;
stelt hier een nogal strenge regel en is kennelijk niet geneigd medepacht toe te&#13;
staan onder beoordeling van de voorgestelde medepachter als ware hij een in de plaats te&#13;
stellen opvolger (aant. nr. 530a). Ook een pachter met een jongere echtgenoot kan via art.&#13;
49a pogen de pacht te continueren totdat ook zij de 65-jarige leeftijd bereikt. Op deze manier&#13;
kan ook nog enige rek worden gegeven aan de 15-jaar grens (aant. nr. 530a).&#13;
Toelichting art. 50&#13;
Art. 50 bestond tot de wijziging van de Wet van 28 juni alleen uit het eerste lid. Voor&#13;
1984 had alleen de niet-actieve medepachter zelf het recht op zijn ontslag uit de pacht.&#13;
Zowel de verpachter als de overige medepachter(s) hadden dit recht niet en juist omdat&#13;
zijn niet-activiteit in het algemeen geen wanprestatie jegens hen is, zullen zij alleen als zij&#13;
schade die voldoende is voor ontbinding krachtens art. 55 kunnen bewijzen, die ontbinding&#13;
kunnen verkrijgen (aant. nr. 531). De leden 2 en 3 zijn dankzij een amendement in&#13;
1984 opgenomen. Met deze uitbreiding kregen medepachters en verpachter het recht om&#13;
een medepachter uit de pacht te ontslaan als deze feitelijk niets meer met het gepachte&#13;
heeft uit te staan. De oorzaak van het 'niet meer' betrokken zijn doet niet ter zake. Het&#13;
ontslag van een medepachter uit de pacht brengt geen wijziging in de overeenkomst, en&#13;
doet dus evenmin als een ontslag bij overeenkomst een nieuwe pacht ontstaan (aant. nr.&#13;
531).&#13;
Medepacht is niet een driepartijencontract, maar een gewone pachtovereenkomst tussen&#13;
twee partijen, waarnaast onmisbaar is een samenwerkingscontract tussen de medepachters.&#13;
Iedere pachter is medepachter van het gehele gepachte, maar beperkt door het&#13;
gelijke recht van de ander(en), zodat door het wegvallen van één van hen, bijvoorbeeld&#13;
doordat hij bij overeenkomst met de verpachter wordt ontslagen uit de medepacht, die beperking&#13;
wegvalt en die ander(en) voor het geheel pachter blijft of blijven (aant. nr. 531). 3. RECHTSPRAAKONDERZOEK&#13;
Rechtspraakonderzoek heeft plaats gevonden door uitspraken van de pachtkamer van het&#13;
Gerechtshof in Arnhem, gedaan in de periode 1958 tot en met 1993, voor zover gepubliceerd,&#13;
aan een nader onderzoek te onderwerpen. Als hierna over arresten of uitspraken&#13;
wordt gesproken, wordt daarmee alleen de gepubliceerde uitspraken bedoeld; de niet-gepubliceerde&#13;
uitspraken zijn in het onderzoek niet meegenomen. Onderzocht is hoe de&#13;
pachtkamer van het Gerechtshof bepaalde zaken heeft uitgelegd en of er een ontwikkeling&#13;
in de tijd is te constateren. Een uitermate geschikte bron voor informatie betreffende het&#13;
rechtspraakonderzoek is het tijdschrift 'De Pacht' waarvan de naam in 1982 is veranderd&#13;
in 'Agrarisch Recht'.&#13;
3.1 Algemene gegevens onderzoek&#13;
In de jaargangen 1958 tot en met 1993 zijn 1454 uitspraken gepubliceerd; eerst voornamelijk&#13;
in 'De Pacht', later naast het 'Agrarisch Recht' ook in 'Pachtrechtspraak in het&#13;
kort'. Van deze 1454 hadden 120 uitspraken betrekking op één of meer van de artikelen&#13;
49, 49a of 50; dat is gemiddeld zo'n 8%.&#13;
In figuur 3.1 is te zien dat tot en met 1970 jaarlijks zo'n 40 uitspraken gedaan door het&#13;
Hof werden gepubliceerd, waarvan 2 tot 5 uitspraken betrekking hadden op art. 49, 49a of&#13;
50 van de Pachtwet. Van 1971 tot en met 1985 was het aantal gepubliceerde arresten van het Hof betreffende&#13;
de Pachtwet gering: gemiddeld nog geen 30 per jaar. Na 1982 nam dit aantal geleidelijk&#13;
toe met een maximum van 88 in 1991. Het gemiddelde aantal arresten in de periode 1986&#13;
tot en met 1993 bedroeg ruim 70. Ook het aantal uitspraken met betrekking tot art. 49,&#13;
49a en 50 nam vanaf 1986 toe als gevolg van de wetswijziging in 1984 en bedroeg rond&#13;
de 8 uitspraken per jaar.&#13;
3.2 Verhouding uitspraken m.b.t. art. 49, 49a, 50&#13;
In tabel 3.1 is te zien dat de meeste gepubliceerde uitspraken wat betreft indeplaatsstelling,&#13;
medepacht en ontslag uit de pacht betrekking hebben op art. 49, ook na de invoering&#13;
van art. 49a en de leden 2 en 3 van art. 50 in 1984. Sinds 1986 is art. 49 in bijna 70% van&#13;
de arresten met betrekking tot bovengenoemde onderwerpen van toepassing. Art. 49a, al&#13;
of niet in combinatie met art. 49, is in 15% van de uitspraken van toepassing en art. 50 in&#13;
ongeveer 15% van de uitspraken.&#13;
Tabel 3.1: Overzicht van de uitspraken gedaan door het Gerechtshof Arnhem per periode,&#13;
voor zover gepubliceerd, m.b.t. art. 49, 49a en 50 in aantallen (n) en in procenten (%)&#13;
tot. art. 49 art. 49a art. 50 art. 49 ,49a art. 49, (49a),&#13;
50&#13;
periode n n % n % n % n % n %&#13;
'58-'70&#13;
'71-'85&#13;
'86-'93&#13;
41&#13;
15&#13;
64&#13;
37&#13;
11&#13;
44&#13;
90&#13;
73&#13;
69&#13;
4 6 4&#13;
4&#13;
8&#13;
10&#13;
27&#13;
13&#13;
6 9 2 3&#13;
totaal 120 92 77 4 3 16 13 6 5 2 2&#13;
3.3 Leden art. 49, 49a en 50 afzonderlijk&#13;
Na bestudering van de 120 arresten betreffende art. 49, 49a en 50 en aan de hand van de&#13;
bespreking van de wetsartikelen zijn de uitspraken verdeeld in categorieën. De verdeling&#13;
in categorieën heeft plaats gevonden op een zodanige manier dat die overeenstemt met de&#13;
opbouw en dus met de leden van art. 49, 49a en 50. De letters A tot en met K, die tussen&#13;
haakjes vermeld staan in de wetteksten geven de verschillende categorieën weer. Categorie&#13;
A omvat uitspraken die betrekking hebben op geschillen die van algemene aard zijn en&#13;
niet specifiek op één van de leden van art. 49 betrekking hebben. De categorieën B tot en&#13;
met G omvatten uitspraken waarbij de verschillende leden van art. 49 van toepassing zijn.&#13;
De categorieën H en I, en J en K hebben betrekking op uitspraken waarvan de rechtsgrond&#13;
van de geschilpunten in respectievelijk art. 49a en 50 is te vinden. Het is hierbij&#13;
mogelijk dat een uitspraak in meer dan één categorie wordt ingedeeld. Uit het onderzoek is gebleken dat er verschillen zijn in de mate waarin in de rechtspraak&#13;
een beroep op bepaalde leden van de drie artikelen wordt gedaan. Categorie F betreffende&#13;
de waarborgen voor een behoorlijke bedrijfsvoering en categorie A, waarin uitspraken&#13;
van geschillen van algemene of procesrechtelijke aard, blijken het meeste voor te komen,&#13;
beide 44 keer, gevolgd door categorie D betreffende de beslissing naar billijkheid, 40&#13;
keer. In figuur 3.2 is in procenten per periode weergegeven hoe vaak in een willekeurig&#13;
arrest een bepaald geschil aan de orde is. Het geschil heeft betrekking op één of meer leden&#13;
van de artikelen 49, 49a of 50, ondergebracht in categorieën.&#13;
Hierbij dient opgemerkt te worden dat alleen die categorieën of combinatie van categorieën&#13;
zijn opgenomen die gemiddeld minstens een aandeel van 10% hebben. Om deze reden&#13;
zijn de categorieën C (49, lid 2), E (49, leden 4 en 7) en G (49, lid 8) niet opgenomen.&#13;
Geconcludeerd kan worden dat er een verschuiving heeft plaats gevonden van ruim 50%&#13;
beroep op de billijkheid (categorie D) en bijna 20% op voldoende waarborgen (categorie&#13;
F) in de eerste periode naar ruim 20% beroep op de billijkheid en ruim 50% op voldoende&#13;
waarborgen voor behoorlijke bedrijfsvoering in de derde periode. Ook de categorieën A&#13;
en B laten een forse daling zien; ten opzichte van de eerste periode komen geschillen die&#13;
in de categorieën A en B zijn geplaatst ongeveer 20% minder voor in de derde periode.&#13;
Voor de niet-opgenomen categorieën C en G gaat dit ook op, maar in iets mindere mate:&#13;
10% daling. Verhoudingsgewijs komt categorie E evenveel voor als vroeger.&#13;
3.4 Voldoende waarborgen voor behoorlijke bedrijfsvoering&#13;
De 44 uitspraken die betrekking hadden op voldoende waarborgen voor een behoorlijke&#13;
bedrijfsvoering zijn aan een nadere analyse onderworpen. Het is gebleken dat in de gehele onderzochte periode een redelijk evenwicht is tussen het wel of niet toegewezen worden&#13;
van de vordering tot indeplaatsstelling, met dien verstande dat een lichte meerderheid&#13;
wordt toegewezen. Volgens Houwing et al. (blz. 618a) moet men voor de vordering tot&#13;
indeplaatsstelling niet alleen letten op vakbekwaamheid, waar theorie en ervaring onder&#13;
vallen, maar moet men ook aandacht besteden aan zorgzaamheid en goed financieel beheer.&#13;
Aangezien het tweede lid van art. 49a bepaalt dat de leden 3 tot en met 9 van art. 49&#13;
van overeenkomstige toepassing zijn op de aanmerking als medepachter, is er in principe&#13;
geen verschil met de vordering tot indeplaatsstelling. Tenzij duidelijk anders weergegeven,&#13;
wordt in het onderstaande met indeplaatsstelling ook de aanmerking van medepachter&#13;
bedoeld.&#13;
Landbouw opleiding&#13;
Hoewel het aantal uitspraken over voldoende waarborgen voor behoorlijke bedrijfsvoering&#13;
klein is in de eerste twee perioden, lijkt een verschuiving in het belang dat men hecht&#13;
aan theoretische landbouwscholing waarneembaar. In de eerste twee perioden vond men&#13;
het in slechts 5 van de 11 gevallen (45%) belangrijk om de aanwezige theoretische landbouwkennis&#13;
te vermelden. In de laatste periode werd in 29 van de 33 uitspraken (88%)&#13;
aandacht besteed aan de landbouwscholing.&#13;
Uit het rechtspraakonderzoek blijkt dat men het niet zo zwart-wit kan stellen dat het niveau&#13;
van het genoten landbouwonderwijs de toewijzing van de vordering tot indeplaatsstelling&#13;
bepaalt. In tabel 3.2 wordt de situatie voor de onderzochte periode weergegeven.&#13;
Tabel 3.2: Overzicht van de toegewezen en afgewezen vorderingen tot indeplaatsstelling&#13;
naar niveau van de genoten landbouw opleiding en in procenten van het totaal aantal vorderingen&#13;
m.b.t. voldoende waarborgen voor een behoorlijke bedrijfsvoering&#13;
niet vermeld geen / weinig minimaal LAS-niveau totaal&#13;
indeplaatsstelling aantal % aantal % aantal % aantal %&#13;
toegewezen&#13;
afgewezen&#13;
totaal&#13;
4 6&#13;
10&#13;
9&#13;
14&#13;
23&#13;
7 12&#13;
19&#13;
16&#13;
27&#13;
43&#13;
123&#13;
15&#13;
27 7&#13;
34&#13;
23 21&#13;
44&#13;
52&#13;
48&#13;
100&#13;
Afgezien dat bij ruim een vijfde van de uitspraken de genoten opleiding voor de beoordeling&#13;
niet van belang is, wordt in 16% van de uitspraken de vordering tot indeplaatsstelling&#13;
toegewezen ondanks dat de voorgestelde pachter geen of weinig theoretische landbouwkennis&#13;
heeft en in 7% van de uitspraken afgewezen ondanks een opleiding op minimaal&#13;
LAS-niveau. Ruim de helft van de uitspraken voldoet aan de stelling dat er een verband&#13;
bestaat tussen genoten opleiding en toewijzing van de vordering tot indeplaatsstelling:&#13;
ruim een kwart is namelijk afgewezen en heeft geen of weinig theoretische kennis en&#13;
ruim een kwart is toegewezen en heeft minimaal een opleiding op LAS-niveau gehad.&#13;
Hieruit blijkt dat geen of weinig theoretische ondergrond van de landbouw niet altijd tot&#13;
afwijzing van een vordering tot indeplaatsstelling hoeft te leiden, mits men het kan compenseren&#13;
met voldoende praktische ervaring. Ook kan op basis van dit onderzoek niet geconstateerd&#13;
worden dat men tegenwoordig minimaal een opleiding op MAS-niveau moet hebben, waar vroeger LAS voldoende was. Wel wordt in de arresten van de derde periode&#13;
regelmatig vermeld dat een opleiding op LAS-niveau tegenwoordig wel het minimum is&#13;
in de hedendaagse landbouw.&#13;
Landbou w ervaring&#13;
De praktische ervaring in de landbouw en in een bepaalde tak wordt van het grootste belang&#13;
geacht in de beoordeling bij het verzoek om indeplaatsstelling. Bij alle uitspraken&#13;
zijn één of meer criteria met betrekking tot de landbouwervaring genoemd, op drie uitspraken&#13;
na. Bij twee uitspraken waren de financiële omstandigheden zo slecht dat andere&#13;
aspecten voor de beoordeling geen rol meer zouden spelen (Hof Arnhem 4 sept. 1989,&#13;
Agr. recht 1990, 4370; Pr december 1990, 6). In tabel 3.3 is weergegeven hoe de landbouwervaring&#13;
kan worden verkregen en of het tot indeplaatsstelling heeft geleid.&#13;
Tabel 3.3: Vormen waarmee landbouwervaring al dan niet is verkregen ingedeeld naar&#13;
de uitslag van de vordering voor indeplaatsstelling in aantallen en in procenten&#13;
niet vermeld geen/weinig ouderlijk en/of enige jaren in&#13;
ander landbouw- gebruik/praktisch&#13;
bedrijf, loonwerk, werkzaam/&#13;
stages zelfstandige&#13;
exploitatie&#13;
totaal&#13;
indeplaatsstelling aantal % aantal % aantal % aantal % %&#13;
toegewezen 0 0 1 2 12 27 18 41 70&#13;
afgewezen 3 7 11 25 3 7 4 9 48&#13;
totaal 3 7 12 27 15 34 22 50 * 118&#13;
*): Bij 8 uitspraken komen twee vormen van ervaring voor; hierdoor komt het totaal niet op 100% uit.&#13;
In de helft (22) van alle uitspraken die geanalyseerd zijn met betrekking tot voldoende&#13;
waarborgen voor een behoorlijke bedrijfsvoering, wordt vermeld dat de voorgestelde&#13;
pachter al enige jaren zelfstandig de exploitatie van het agrarisch bedrijf voor zijn rekening&#13;
uitoefent, zelfstandig beslissingen neemt, praktisch werkzaam is geweest in die tak&#13;
of het gepachte reeds enige jaren feitelijk gebruikt. In het laatste geval wordt het bedrijf in&#13;
ogenschouw genomen om te beoordelen of hij voldoende zorg heeft besteed aan het land,&#13;
de opstallen, het vee en de produkten. Vooral in de eerste twee perioden is deze vorm van&#13;
verkregen ervaring ten opzichte van de derde periode vaak genoemd: 73% respectievelijk&#13;
42%. Bij ongeveer 80% van de arresten, waarin gesteld is dat deze ervaring aanwezig is,&#13;
is indeplaatsstelling toegewezen; ongeveer 20% (4 van de 22) is afgewezen. In twee gevallen&#13;
vond afwijzing plaats op grond van het feit dat hoewel de voorgestelde pachter al&#13;
jarenlang het gepachte feitelijk gebruikt, de bedrijfsvoering bij bezichtiging van het bedrijf&#13;
slecht of matig bleek te zijn, zich uitend in veel kweek, slecht onderhoud van de&#13;
grond en een slechte afwatering, etc. (Hof Arnhem 13 maart 1967, Agr. recht 1967, 2730;&#13;
22 sept. 1969, 2945).&#13;
In alle gevallen waarin is gesteld.of niet is betwist dat de voorgestelde pachter nauwelijks&#13;
of geen landbouwervaring heeft of slechts in een drukke periode of dat de ervaring in de desbetreffende tak ontbreekt of onvoldoende is, is de vordering tot indeplaatsstelling&#13;
afgewezen. Dit betreft in totaal 27% van alle uitspraken, 12 van de 44. Op het vereiste&#13;
van voldoende landbouwervaring bestaat echter één uitzondering. De voorgestelde pachter&#13;
in kwestie, die een goede landbouwopleiding had genoten, MAS aangevuld met enige&#13;
cursussen, en financieel voldoende bekwaam is, werd geacht zich de deskundigheid tijdig&#13;
voldoende eigen te kunnen maken (Hof Arnhem 12 juli 1993, Agr. recht 1994, 4684).&#13;
Tenslotte is er nog een laatste vorm, die de laatste jaren steeds meer voorkomt, waarmee&#13;
de benodigde ervaring wordt opgedaan: ervaring verkregen op het ouderlijk bedrijf&#13;
en/of een ander landbouwbedrijf en/of bij een loonwerker en/of door stages. Deze vorm&#13;
van verkregen ervaring is in een derde van de arresten genoemd. In 3 van de 15 arresten is&#13;
de vordering tot indeplaatsstelling afgewezen met als reden dat de voorgestelde pachter&#13;
financieel niet bekwaam was (Hof Arnhem 9 dec. 1991, Agr. recht 1993, 4606), het landbouwbedrijf&#13;
een geheel bijkomende zaak was (Hof Arnhem 11 nov. 1991, Agr. recht&#13;
1992, 4586) en hoewel ook financieel de situatie niet rooskleurig was, er naar billijkheid&#13;
is beslist (Hof Arnhem 27 januari 1986, Agr. recht 1987, 4026).&#13;
Hoewel de voorgestelde pachter voldoende waarborgen kan bieden op grond van vakbekwaamheid,&#13;
moet hij daarnaast rekening houden met het grote belang dat wordt gehecht&#13;
aan aspecten als financiële bekwaamheid en zorgzaamheid voor vee, grond,&#13;
produkten en opstallen.&#13;
Financieel beheer&#13;
Evenals bij de landbouwopleiding lijkt ook hier een verschuiving waarneembaar in het&#13;
belang dat aan een bepaald criterium wordt gehecht. In de eerste twee perioden gezamenlijk&#13;
wordt in slechts 3 van de 11 uitspraken (27%) een aspect van financiële bekwaamheid&#13;
genoemd; dit in tegenstelling tot de derde periode waar in 20 van de 33 uitspraken (60%)&#13;
tenminste één aspect van financiële bekwaamheid wordt genoemd. Deze trend lijkt logisch&#13;
omdat de landbouw van de jaren '80 met financieel grotere bedragen heeft te maken&#13;
dan in de decennia daarvoor.&#13;
Over het algemeen kan men zeggen dat als de voorgestelde pachter financieel bekwaam&#13;
is, de indeplaatsstelling plaats vindt. Onder financieel bekwaam wordt verstaan dat men&#13;
aan één of meer van de volgende criteria voldoet: voldoende financiële middelen, redelijke&#13;
winsten, financiële ruggesteun van een derde, kennis en inzicht van financiële zaken,&#13;
financieel verantwoordelijkheid tonen en het tonen van een acceptabele financiële opzet&#13;
van de (voorgenomen) exploitatie. Op deze regel bestaan in dit onderzoek twee uitzonderingen.&#13;
Het eerste geval betrof onvoldoende opleiding en kennis van de desbetreffende&#13;
tak. Het tweede geval bezit de voorgestelde pachter wel voldoende waarborgen op grond&#13;
van vakbekwaamheid, maar wil hij zijn huidige werk buiten de landbouw geheel behouden.&#13;
De exploitatie van het landbouwbedrijf zal een geheel bijkomende zaak zijn en bovendien&#13;
was er van een maatschap, overname of indeplaatsstelling geen sprake tot het&#13;
moment dat de verpachter aankondigde geen verlenging van de pachtovereenkomst meer&#13;
te wensen omdat hij het zelf voor agrarische doeleinden wilde gaan gebruiken.&#13;
Het tegenovergestelde geldt altijd: als men financieel niet bekwaam is, wordt indeplaatsstelling&#13;
afgewezen. Men is financieel niet bekwaam als kennis in financieel inzicht&#13;
ontbreekt, de financiële middelen voor geplande bedrijfsuitbreiding ontbreken, de inventaris zwak is, er sprake is van sterk achteruitgaande en kleine winsten, de voorgestelde&#13;
pachter in faillissement verkeert of als hij hoge schulden of een laag inkomen heeft.&#13;
Dat er zo'n sterk verband is tussen financieel al dan niet bekwaam en de toewijzing respectievelijk&#13;
afwijzing van de indeplaatsstelling is weloverwogen niet zo heel verwonderlijk.&#13;
Immers een goede (toekomstige) boer, dat wil zeggen iemand die voldoende&#13;
waarborgen biedt op grond van genoten landbouwonderwijs en/of voldoende ervaring in&#13;
de landbouw, weet uit theorie of praktijk dat de huidige bedrijfsvoering in de landbouw&#13;
met grote financiële belangen gepaard gaat en is de kennis eigen. Een niet onaanzienlijk&#13;
deel van de tijd moet besteed worden aan het bijhouden van de boekhouding, het plannen&#13;
of doen van investeringen en het uitvoeren van andere bedrijfseconomische activiteiten.&#13;
Zorgzaamheid&#13;
Het is met name in de eerste twee perioden, dus tot 1985, dat de bedrijfsvoering is beoordeeld.&#13;
In de eerste twee perioden is bij ruim de helft (6/11) van de uitspraken vermeld dat&#13;
het bedrijf of de gepachte grond is bezichtigd, in de derde periode is dat gedaald tot amper&#13;
een vijfde (6/33) van de uitspraken. Dit is een logisch gevolg van het feit dat juist in deze&#13;
eerste twee perioden de voorgestelde pachter de exploitatie van het gepachte vaak al jarenlang&#13;
zelfstandig uitoefende of elders een landbouwbedrijf zelfstandig exploiteerde,&#13;
waardoor de rechter het pleegt te bezichtigen; zeker als van de kant van de verpachter bezwaar&#13;
tegen de voorgestelde pachter was geuit wat zijn capaciteiten betreft. Van de 12 bezichtigingen&#13;
is een kwart zo slecht bevonden, wegens een slechte bedrijfsvoering en/of&#13;
slechte verzorging van het land, dat de vordering tot indeplaatsstelling is afgewezen.&#13;
Overige omstandigheden&#13;
Naast bovengenoemde criteria kunnen andere omstandigheden soms ook nog een rol spelen&#13;
in de beslissing of een vordering tot indeplaatsstelling al dan niet wordt toegewezen.&#13;
Hoewel sommige omstandigheden een beslissing naar billijkheid opleveren, zal hier toch&#13;
kort op in worden gegaan.&#13;
Het kan namelijk van belang zijn dat de voorgestelde pachter altijd al rekening had gehouden&#13;
met de opvolging en dat hij naast het gewone werk en de tijd dat zijn gezin&#13;
vraagt, zeer druk met het landbouwbedrijf bezig is (Hof Arnhem 17 april 1989, Agr. recht&#13;
1990, 4307). Het komt echter ook voor dat de indeplaatsstelling en/of maatschap en/of&#13;
overname pas zeer laat ter sprake komt; meestal pas bij bezwaar tegen verlenging van de&#13;
pachtovereenkomst door de verpachter, waarna de pachter een vordering tot indeplaatsstelling&#13;
instelt. Deze gevallen hebben allen mede in relatie met andere criteria geleid tot&#13;
de afwijzing van de vordering tot indeplaatsstelling (Hof Arnhem 9 maart 1987, Agr.&#13;
recht 1987, 4076; Pr februari 1991, 13; 5 aug. 1991, Agr. recht 1992, 4573; 11 nov. 1991,&#13;
Agr. recht 1992, 4586).&#13;
Tenslotte komt het steeds vaker voor dat de voorgestelde pachter zijn huidige functie&#13;
geheel of gedeeltelijk wil voortzetten naast de exploitatie van het landbouwbedrijf. Het&#13;
aanhouden van een niet-agrarisch nevenberoep doet niet af aan iemands waarborgen voor&#13;
een behoorlijke bedrijfsvoering en zeker niet in de akkerbouw waar aanvullende bronnen&#13;
van inkomsten noodzakelijk kunnen zijn. In totaal zijn er 8 uitspraken geweest waarin&#13;
sprake was van een niet-agrarisch nevenberoep. In 3 gevallen is de vordering tot indeplaatsstelling&#13;
om verschillende redenen afgewezen: de verwachte netto-baten uit het bedrijf zouden gelijk zijn aan het inkomensverlies uit het nevenberoep (Hof Arnhem 11 nov.&#13;
1991, Agr. recht 1992, 4586); de voorgestelde pachter zijn ambtelijke functie buiten de&#13;
landbouw volledig wilde behouden, terwijl het om een groot landbouwbedrijf gaat (Hof&#13;
Arnhem Pr mei 1990, 7); de voorgestelde pachter had vrijwel geen opleiding genoten en&#13;
in de akkerbouw weinig ervaring, terwijl deskundige begeleiding door de conservenfabriek&#13;
dat gebrek niet goed kon maken (Hof Arnhem 19 feb. 1990, Agr. recht 1990, 4360).&#13;
4. SAMENVATTING&#13;
Het centrale probleem in het pachtrecht is het zoeken naar evenwicht tussen bedrijfscontinuïteit&#13;
voor de pachter en flexibiliteit voor de verpachter. Als mogelijke oorzaken worden&#13;
genoemd het pachtprijzenbeleid en het geheel van continuerings- en voorkeursrechten.&#13;
In het onderzoek is de aandacht vooral gevestigd op de pachtovememing, geregeld in&#13;
art. 49, 49a en 50 van de Pachtwet. Art. 49 bevat regels omtrent de indeplaatsstelling en&#13;
bepaalt dat de pachter met de verpachter en een derde overeen kan komen, dat de derde de&#13;
plaats van de pachter in de pachtovereenkomst overneemt. De aanmerking van een medepachter&#13;
in art. 49a is in 1984 in de Pachtwet ingevoegd en moet gezien worden als een anticipatie&#13;
op de indeplaatsstelling. Bij de vordering tot aanmerking van een medepachter&#13;
wordt de verpachter de mogelijkheid ontnomen om een andere naaste van de pachter als&#13;
medepachter aan te merken. Art. 50 tenslotte regelt het ontslag uit de pacht.&#13;
Er is onderzocht hoe de rechter deze artikelen uitlegt en of daarin veranderingen zijn opgetreden&#13;
in de 35 jaar dat de huidige Pachtwet bestaat. De nadruk is in het onderzoek&#13;
vooral komen te liggen op de eisen die gesteld worden bij de pachtovememing en of deze&#13;
eisen aan verandering onderhevig zijn. Daartoe heeft een rechtspraakonderzoek plaats gevonden&#13;
van 1454 gepubliceerde arresten van de pachtkamer van het Gerechtshof in Amhem&#13;
in de periode 1958 tot en met 1993. In totaal zijn 120 arresten in het&#13;
rechtspraakonderzoek meegenomen die betrekking hebben op de indeplaatsstelling, de&#13;
medepacht en het ontslag uit de pacht. Ongeveer 85% van de arresten betreft geschillen in&#13;
verband met de pachtovememing inclusief medepacht en bij 15% van de arresten komt&#13;
het ontslag uit de pacht aan de orde.&#13;
Uit het rechtspraakonderzoek zijn de volgende conclusies te trekken. Vanaf de invoering&#13;
van de Pachtwet tot begin jaren '70 zijn jaarlijks gemiddeld 3 arresten gepubliceerd waar&#13;
de indeplaatsstelling, de medepacht of het ontslag uit de pacht ter sprake kwam. Vanaf de&#13;
jaren '70 tot aan midden jaren '80 werden er nagenoeg geen gepubliceerd; de betekenis&#13;
van vele bepalingen waarover twijfel kon bestaan is reeds bij uitspraak vast komen te&#13;
staan. Vanaf midden jaren '80 steeg door de invoering van de Wet van 28 juni 1984 het&#13;
aantal geschillen weer, waarover in hoger beroep duidelijkheid moest komen.&#13;
Er is vooral een beroep gedaan op voldoende waarborgen voor een behoorlijke bedrijfsvoering&#13;
en op de billijkheid, te vinden in lid 5 respectievelijk lid 3 van art. 49. Hierin&#13;
is echter wel een verschuiving zichtbaar in de 35 jaar dat de onderzoeksperiode omvat. In&#13;
de eerste periode, 1958-1970, werd in 50% van de gevallen een beroep gedaan op de billijkheid&#13;
en/of in 20% op voldoende waarborgen voor een behoorlijke bedrijfsvoering. In&#13;
de derde periode, 1986-1993, is de situatie precies omgekeerd: in 50% van de gevallen wordt een beroep gedaan op de waarborgen en in 20% op de billijkheid. Blijkbaar is men,&#13;
meestal de verpachter, erachter gekomen dat men een goede reden moet hebben wil een&#13;
beslissing naar billijkheid tot niet-indeplaatsstelling leiden. Liever concentreert men zich&#13;
nu op één aspect waarmee men kans van slagen heeft om een beroepsprocedure te winnen.&#13;
Daarnaast vindt men het in toenemende mate van belang dat de voorgestelde pachter&#13;
voldoende waarborgen heeft voor een hehoorlijke bedrijfsvoering.&#13;
In totaal zijn 44 arresten in de categorie, voldoende waarborgen voor een behoorlijke bedrijfsvoering,&#13;
nader onderzocht. De rechter hanteert verschillende criteria voordat de&#13;
voorgestelde pachter geacht wordt 'voldoende waarborgen voor een behoorlijke bedrijfsvoering'&#13;
te hebben. Hoewel de rechter de genoten landbouwopleiding meeneemt in de beoordeling&#13;
is het niet van doorslaggevend belang. Van groter belang is of de voorgestelde&#13;
pachter voldoende ervaring heeft opgedaan. Zowel in de genoten opleiding als in de verworven&#13;
ervaring is geen duidelijke verschuiving waar te nemen in de eisen die daaraan&#13;
worden gesteld, wel in het belang dat men eraan hecht. Naast voldoende waarborgen op&#13;
grond van vakbekwaamheid moet de voorgestelde pachter ook voldoen aan aspecten als&#13;
een goede bedrijfsvoering, zorgzaamheid en financiële bekwaamheid. Vooral dit laatste&#13;
aspect is tegenwoordig van groot en meestal ook van doorslaggevend belang.&#13;
Al met al kan niet vastgesteld worden dat het voor de pachter moeilijker is geworden om&#13;
het gepachte in de familie te behouden. Van een verzwaring van de gestelde eisen kan dan&#13;
ook niet gesproken worden. Voor de verpachter blijft het pachtservituut even zwaar, ook&#13;
na de wijziging in de pachtoverneming van de Pachtwet van 1984. Hoewel de pacht niet&#13;
meer verlengd kan worden als de pachter 65 jaar wordt en de verpachter er bezwaar tegen&#13;
heeft, de pachter heeft voor zijn 65e tijd genoeg om de overdracht van de pacht te regelen.&#13;
Niet alleen bij het naderen van het 65e jaar, maar ook reeds eerder is het mogelijk om indeplaatsstelling&#13;
te vorderen of iemand als medepachter aan te merken. Er zijn nu in feite&#13;
meer mogelijkheden gecreëerd om de overdracht van de pacht tijdig te regelen. Daarnaast&#13;
is weliswaar de verandering in art. 50 niet overbodig geweest, maar het heeft ook geen invloed&#13;
op het pachtservituut.&#13;
LITERATUUR&#13;
C. Asser, P. Abas, A.S. Rueb en C.J.H. Brunner, 1990, Bijzondere overeenkomsten, deel&#13;
II huur en pacht, 7e druk, Zwolle, W.E.J. Tjeenk Willink.&#13;
CBS, 1951, 1960, Statistiek voor de land- en tuinbouw 1950 resp. 1960, Utrecht, W. de&#13;
Haan N.V.&#13;
CBS, 1994, Landbouwcijfers, 1994, Den Haag/Voorburg, LEI-DLO/CBS. W.J.M.&#13;
Heijman, R.T.R. Tiel, E.P. Kroese, P.C. van den Nooit, H. J. Silvis en L.H.G. Slangen,&#13;
1991, Leerboek algemene agrarische economie, Stenfert Kroese Uitgevers, Leiden/&#13;
Antwerpen.&#13;
Ph.A.N. Houwing, 1965, De bewerking van deze uitgave is met ingang van 1 januari&#13;
1977 voortgezet door J. Rombach en van 1 januari 1989 door A.H.T. Heisterkamp, De&#13;
pachtwet (losbladige uitgave), Kluwer, Deventer. P.C. van den Noort, 1982, Pachtnormen, pachtservituut en de teruggang van de pacht in&#13;
Nederland, Economisch Statistische Berichten, 67; 3374, blz. 1049-1054.</content><legacyfootnotes/><footnotes><footnote/></footnotes><auteurs>Ir. S.J.W.M. Otten</auteurs><published>1995-10-01 00:00:00</published><modified>1994-12-27 00:00:00</modified><editiondate>1995-10-01</editiondate><htmlpath>https://denhollander.info/artikel/6022</htmlpath></article>
</articles></edition>
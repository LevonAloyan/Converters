<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2006</searchword><id>3846</id><udhid>UDH:TvAR/3846</udhid><titel>Uitspraak zaaknr. KC 05-29 (TvAR 2006/5332)</titel><searchwords><searchword>TvAR 3/2006</searchword><searchword>TvAR 2006/5332</searchword><searchword>UDH:TvAR/3846</searchword></searchwords><attachments><attachment><name>2006_nr 3_Rechtspraak_5332.pdf</name><extention>pdf</extention><url>https://denhollander.info/download/3835/ci</url></attachment></attachments><inleiding>Overtreding artikel 4, eerste lid onderdeel d&#13;
van de Verordening HPA bestrijding knolcyperus&#13;
2004</inleiding><content>1. De procedure&#13;
Op 21 november 2005 heeft het Tuchtgerecht&#13;
een schriftelijke verklaring ontvangen van de&#13;
voorzitter van het Hoofdproductschap Akkerbouw&#13;
met nummer KC 05-29 en een bijgevoegd&#13;
berechtingsrapport waarmee de zaak&#13;
bij het Tuchtgerecht aanhangig is gemaakt.&#13;
Op 8 december 2005 heeft het onderzoek ter&#13;
zitting plaatsgevonden. De heer A. heeft&#13;
namens de Stichting de zaak nader toegelicht.&#13;
A. is sinds 1998 bedrijfsleider bij de Stichting.&#13;
Namens de voorzitter van het Hoofdproductschap&#13;
Akkerbouw heeft mevrouw mr. O.D.&#13;
van der Vliet de zaak nader toegelicht.&#13;
2. De schriftelijke verklaring en het&#13;
berechtingsrapport&#13;
De stichting wordt ten laste gelegd:&#13;
Overtreding van artikel 4, eerste lid onderdeel&#13;
d van de Verordening HPA bestrijding knolcyperus&#13;
2004. Daarin is de verplichting opgenomen&#13;
dat een ondernemer, aan wie een teeltverbod&#13;
is opgelegd, de op de in gebruik zijnde&#13;
grond voorkomende knolcyperus moet verwijderen&#13;
en vernietigen.&#13;
Het berechtingsrapport is 29 september 2005&#13;
opgemaakt door Kees Boons, toezichthouder&#13;
HPA. Het berechtingsrapport bevat een verklaring&#13;
van A. in de vorm van een brief met&#13;
kenmerk 0531LGW/PA/NAK, het signaleringsrapport&#13;
van 30 augustus 2005, een brief&#13;
van 26 september 2003 van het HPA met kenmerk&#13;
KC-03-089-02 en een situatieschets van&#13;
het perceel waarop het teeltverbod geldt.&#13;
3. De betrokken regelgeving&#13;
Het Hoofdproductschap Akkerbouw heeft de&#13;
Verordening HPA bestrijding knolcyperus&#13;
2004 vastgesteld. Doelstelling is de bestrijding&#13;
van knolcyperus en het zoveel mogelijk voorkomen&#13;
van de verspreiding van knolcyperus.&#13;
Knolcyperus is een hardnekkig onkruid dat in&#13;
een aantal land- en tuinbouwgewassen schade&#13;
kan veroorzaken. Indien knolcyperus wordt&#13;
aangetroffen geldt een teeltverbod van bepaalde&#13;
gewassen en is de ondernemer verplicht de&#13;
knolcyperus te bestrijden. In de verordening&#13;
is verder geregeld op welke wijze ondernemers&#13;
in kennis worden gesteld van een teeltverbod&#13;
en van de opheffing daarvan. Tevens wordt&#13;
aan de desbetreffende ondernemers voorgeschreven&#13;
hoe de knolcyperus bestreden moet&#13;
worden. Op overtreding van het bepaalde bij&#13;
of krachtens deze verordening worden tuchtrechtelijke&#13;
maatregelen gesteld.&#13;
4. De vaststaande feiten&#13;
Op grond van de stukken en het onderzoek&#13;
ter zitting zijn in deze zaak de volgende feiten&#13;
en omstandigheden voor het Tuchtgerecht&#13;
vast komen te staan:&#13;
– Op 26 september 2003 is op perceel&#13;
206964-1 een teeltverbod van kracht voor een&#13;
oppervlakte van 7.800 m2;&#13;
– Het HPA heeft op 10 december 2004 en&#13;
13 juni 2005 een brief gestuurd met daarin een&#13;
toelichting op de aanscherping van het knolcyperusbeleid;&#13;
– op 13 juni 2005 is door de toezichthouder&#13;
HPA knolcyperus aangetroffen en is een berechtingsrapport&#13;
opgemaakt.&#13;
5. Standpunt Hoofdproductschap&#13;
Akkerbouw&#13;
De ondernemer aan wie een teeltverbod is&#13;
opgelegd dient maatregelen te nemen ter voorkoming&#13;
van de verspreiding van knolcyperus.&#13;
Eén van deze maatregelen is de verplichting&#13;
de op de in gebruik zijnde grond voorkomende&#13;
knolcyperus te verwijderen en te vernietigen.&#13;
De Stichting is op 26 september 2003 een&#13;
teeltverbod opgelegd. Op 13 juni 2005 wordt&#13;
knolcyperus aangetroffen en het Hoofdproductschap&#13;
Akkerbouw verzoekt derhalve het&#13;
Tuchtgerecht aan betrokkene een geldboete&#13;
op te leggen.&#13;
6. Standpunt van de Stichting&#13;
A. zet in een schriftelijke verklaring uiteen op&#13;
welke wijze de stichting de bestrijding van&#13;
knolcyperus aanpakt. De stichting heeft sinds&#13;
1982 een plan van aanpak voor de bestrijding&#13;
van knolcyperus. A. heeft diverse malen aan&#13;
de Plantenziektenkundige Dienst een goed&#13;
plan van aanpak gevraagd want volgens A. is&#13;
het bijna onmogelijk aan de voorschriften&#13;
inzake knolcyperus te voldoen. Volgens A.&#13;
zijn er goede, goedkope bestrijdingsmiddelen&#13;
te krijgen in Brazilië en Chili maar zijn deze&#13;
niet toegestaan in Nederland. A. geeft aan dat&#13;
het probleem ligt bij de teeltpachters, zij zijn&#13;
vaak de veroorzaker van het probleem maar&#13;
de verpachter moet het oplossen. De stichting&#13;
moet steeds meer grond verpachten en stelt in&#13;
de teeltpachtcontracten eisen betreffende de&#13;
hygiëne. Het teeltverbod van 26 september&#13;
2003 betreft een perceel waar een teeltpachter&#13;
lelies heeft geteeld. Het perceel heeft veel aandacht&#13;
gekregen en er is alles aan gedaan de&#13;
knolcyperus te verwijderen. De plekken worden&#13;
gemarkeerd en deze plekken worden&#13;
wekelijks gecontroleerd en nieuwe plantjes&#13;
worden verwijderd. De stichting doet alles&#13;
wat binnen haar vermogen ligt om de knolcyperus&#13;
te verwijderen.&#13;
7. De beoordeling&#13;
Het Tuchtgerecht stelt vast dat op het perceel&#13;
van de stichting knolcyperus is geconstateerd.&#13;
De stichting geeft dat ook toe. Hiermee acht&#13;
het Tuchtgerecht het ten laste gelegde bewezen&#13;
en stelt daarmee de overtreding van artikel&#13;
4 van de Verordening HPA knolcyperus&#13;
2004 vast. Bij de bepaling van de hoogte van&#13;
de straf houdt het Tuchtgerecht rekening met&#13;
het volgende. Het Tuchtgerecht is ervan overtuigd&#13;
dat de stichting zich zeer serieus bezig&#13;
houdt met de bestrijding van knolcyperus en&#13;
ook in deze zaak veel maatregelen heeft genomen&#13;
om de knolcyperus te verwijderen. Een&#13;
zwakke schakel in de knolcyperusbestrijding&#13;
van de stichting is het beleid ten aanzien van&#13;
de teeltpachters. Dit beleid zal aangescherpt&#13;
moeten worden om de knolcyperus optimaal&#13;
te kunnen bestrijden.&#13;
8. De beslissing&#13;
Het Tuchtgerecht legt, gelet op de ernst van&#13;
het feit en de omstandigheden van de zaak aan&#13;
de stichting een geldboete op van € 400</content><legacyfootnotes/><footnotes><footnote/></footnotes><auteurs/><published>2006-03-01 00:00:00</published><modified>2006-03-01 00:00:00</modified><editiondate>2006-03-01</editiondate><htmlpath>https://denhollander.info/artikel/3846</htmlpath></article>
</articles></edition>
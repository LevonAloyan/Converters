<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>6595</id><udhid>UDH:TvAR/6595</udhid><titel>'J.H. Hekers en M.P.C. Hekers / Burgemeester en Wethouders van Nederweert' (TvAR 1992/4546)</titel><searchwords><searchword>TvAR 6/1992</searchword><searchword>TvAR 1992/4546</searchword><searchword>UDH:TvAR/6595</searchword></searchwords><attachments><attachment><name>1992_nr 6_Rechtspraak_4546.pdf</name><extention>pdf</extention><url>https://denhollander.info/download/6368/ci</url></attachment></attachments><inleiding>Hinderwet, art. 13&#13;
Richtlijn Ammoniak &amp; Veehouderij; verplaatsing&#13;
bedrijf in ruilverkavelingsverband niet&#13;
maatgevend voor de Hinderwet.</inleiding><content>Afd. geschillen van bestuur, 15 maart 1990&#13;
(Mr. H.C.G.L. Polak, mr. G.W. Leibbrandt-&#13;
Donner)&#13;
Uitspraak in het geschil tussen:&#13;
J.H. Hekers en M.P.C. Hekers te Nederweert&#13;
(appellanten)&#13;
en&#13;
Burgemeester en Wethouders van Nederweert&#13;
(verweerders).&#13;
Bij beschikking van 2 mei 1989, hebben verweerders&#13;
appellanten vergunning ingevolge&#13;
de Hinderwet geweigerd voor het oprichten of&#13;
in werking hebben van een rundveehouderij&#13;
waar mest en meststoffen worden bewaard en&#13;
propaan wordt gebezigd op het perceel Molswingelsdwarsdijk,&#13;
ongenummerd, kadastraal&#13;
bekend gemeente Nederweert, sectie B, nummer&#13;
2881.&#13;
De beschikking van verweerders van 2 mei&#13;
1989 is aan deze uitspraak gehecht.&#13;
Tegen deze beschikking hebben appellanten&#13;
beroep ingesteld bij de Afdeling voor de&#13;
geschillen van bestuur van de Raad van State.&#13;
Het beroepschrift is aan deze uitspraak gehecht.&#13;
Desgevraagd hebben verweerders een verweerschrift&#13;
ingediend.&#13;
Desgevraagd heeft de Adviseur Beroepen&#13;
Milieubeheer een ambtsbericht ingediend.&#13;
Het geschil is op 8 maart 1990 behandeld&#13;
in een openbare vergadering van een Enkelvoudige&#13;
Kamer van de Afdeling voor de geschillen&#13;
van bestuur van de Raad van State,&#13;
waarin appellanten, bij monde van M.P.C.&#13;
Hekers en mr. H.J.S. Janssen, en verweerders,&#13;
vertegenwoordigd door J.H.M. Coopmans,&#13;
hun standpunten nader hebben toegelicht.&#13;
Voorts is namens de Stichting Werkgroep Behoud&#13;
de Peel W.M.M, van Opbergen gehoord.&#13;
In rechte&#13;
Bij hun bestreden beschikking hebben verweerders&#13;
appellanten een vergunning ingevolge&#13;
de Hinderwet geweigerd voor het oprichten&#13;
en in werking hebben van een rundveehouderij&#13;
aan de Molswingelsdwarsdijk te Nederweert. Appellanten kunnen zich met deze beschikking&#13;
niet verenigen en stellen, dat de&#13;
aanvraag om vergunning betrekking heeft op&#13;
het verplaatsen van een stal en niet op een&#13;
nieuw te vestigen bedrijf. Voorts stellen zij&#13;
dat het perceel aan de Molswingelsdwarsdijk&#13;
hun in het kader van een ruilverkaveling is&#13;
toegedeeld.&#13;
De aanvraag om vergunning strekt tot het&#13;
oprichten en in werking hebben van een rundveehouderij&#13;
welke onder meer een stal voor&#13;
het houden van 70 melkkoeien en 50 stuks&#13;
jongvee omvat.&#13;
Uit de stukken blijkt, dat de inrichting op&#13;
circa 450 meter afstand is gelegen van zowel&#13;
een bos als van een natuurgebied.&#13;
Blijkens de stukken zijn beide gebieden op&#13;
een voor verzuring gevoelige bodem gelegen.&#13;
Voorts is gebleken, dat het bos en het natuurgebied&#13;
in natuurwetenschappelijk opzicht&#13;
als waardevol kunnen worden gekenschetst.&#13;
Ingevolge art. 13 van de Hinderwet kan&#13;
een vergunning slechts worden geweigerd in&#13;
het belang van het voorkomen of beperken&#13;
van gevaar, schade of hinder buiten de inrichting.&#13;
Blijkens de overwegingen van de bestreden&#13;
beschikking hebben verweerders de aanvraag&#13;
getoetst aan de richtlijn 'Ammoniak en&#13;
Veehouderij', welke richtlijn normen bevat&#13;
ten aanzien van de ammoniakemissie door intensieve&#13;
veehouderijbedrijven die binnen een&#13;
afstand van 500 meter van een voor verzuring&#13;
gevoelig gebied zijn gelegen.&#13;
Dit op vorengenoemde publicatie gebaseerde&#13;
beleid acht de Afdeling niet onaanvaardbaar.&#13;
Verweerders hebben in de bestreden beschikking&#13;
met betrekking tot de ammoniakemissie&#13;
overwogen, dat voor nieuw te vestigen&#13;
bedrijven de norm 1300 mol potentieel zuur&#13;
per hectare per jaar bedraagt.&#13;
Daarnaast hebben verweerders overwogen,&#13;
dat de achtergronddepositie afkomstig van&#13;
ammoniak in de gemeente Nederweert voor&#13;
bos en overige vegetaties reeds 3020 respectievelijk&#13;
2154 mol potentieel zuur per hectare&#13;
per jaar bedraagt.&#13;
Gelet op deze overschrijding van de norm&#13;
zullen het nabijgelegen bos- en natuurgebied&#13;
van de voorgenomen vestiging van de inrichting&#13;
schade ondervinden, aldus verweerders.&#13;
Het vorenstaande overziende is de Afdeling&#13;
van oordeel, welk oordeel mede steunt op het&#13;
ter zake door de Adviseur Beroepen Milieubeheer&#13;
uitgebrachte ambtsbericht, dat ver-&#13;
Agrarisch recht, 52e jaargang, nr. 6, juni 1992&#13;
weerders zich op goede gronden op het standpunt&#13;
hebben gesteld dat van het oprichten en&#13;
in werking hebben van de inrichting schade&#13;
aan het nabijgelegen bos en natuurgebied is te&#13;
duchten, welke schade door het stellen van&#13;
voorschriften niet voldoende kan worden beperkt.&#13;
Verweerders hebben derhalve terecht besloten&#13;
tot weigering van de vergunning.&#13;
De door appellanten aangevoerde omstandigheid&#13;
dat de nieuw te bouwen stal dient ter&#13;
vervanging van een op een andere locatie buiten&#13;
de inrichting gelegen rundveestal doet&#13;
hieraan niet af, aangezien bij de beoordeling&#13;
van een verzoek om vergunning slechts rekening&#13;
dient te worden gehouden met de milieuhygiënische&#13;
gevolgen van de inrichting waarvoor&#13;
vergunning is aangevraagd.&#13;
De omstandigheid dat het perceel aan de&#13;
Molswingelsdwarsdijk appellanten in het kader&#13;
van een ruilverkaveling is toegedeeld doet&#13;
daaraan evenmin af, aangezien hieraan in het&#13;
kader van de beoordeling van een verzoek om&#13;
vergunning ingevolge de Hinderwet geen betekenis&#13;
toekomt.&#13;
De door appellanten in beroep voorgestelde&#13;
wijziging van de situering van de inrichting&#13;
moet in het kader van de thans aan de&#13;
orde zijnde procedure buiten beschouwing&#13;
blijven. Immers thans staat slechts ter beoordeling&#13;
de beschikking van verweerders op de&#13;
aanvraag zoals deze destijds is ingediend.&#13;
Uiteraard staat het appellanten vrij desgewenst&#13;
een gewijzigd verzoek om vergunning&#13;
bij verweerders in te dienen.&#13;
Uit het voorgaande volgt dat de bestreden&#13;
beschikking niet op een van de in art. 2, eerste&#13;
lid, van de Tijdelijke wet Kroongeschillen genoemde&#13;
gronden voor vernietiging in aanmerking&#13;
komt en dat het beroep mitsdien moet&#13;
worden verworpen.&#13;
Uitspraak&#13;
De Afdeling voor de geschillen van bestuur&#13;
van de Raad van State;&#13;
Gezien de Tijdelijke wet Kroongeschillen,&#13;
de Wet op de Raad van State, de Hinderwet&#13;
en de Wet algemene bepalingen milieuhygiëne;&#13;
Recht doende in naam der Koningin:&#13;
verwerpt het beroep.</content><legacyfootnotes/><footnotes><footnote/></footnotes><auteurs>Mr. H.C.G.L. Polak, mr. G.W. Leibbrandt-&#13;
Donner</auteurs><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/6595</htmlpath></article>
</articles></edition>
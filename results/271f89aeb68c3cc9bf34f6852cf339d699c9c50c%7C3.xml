<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1990</searchword><id>7127</id><udhid>UDH:TvAR/7127</udhid><titel>'De Gemeente Cuijk en Sint Agatha / Wilhelmus Antonius Cornelis Driessen' (TvAR 1990/4374)</titel><searchwords><searchword>TvAR 7/1990</searchword><searchword>TvAR 1990/4374</searchword><searchword>UDH:TvAR/7127</searchword></searchwords><attachments><attachment><name>1990_nr 7_Rechtspraak_4374.pdf</name><extention>pdf</extention><url>https://denhollander.info/download/6735/ci</url></attachment></attachments><inleiding>Pachtwet art. 3, 5, 71,&#13;
Burgerlijk Wetboek, art. 1395&#13;
Verkoop door geïntimeerde aan gemeente&#13;
van hoeve met 6.47.70 ha in combinatie met&#13;
pachtontbinding van andere gronden tegen&#13;
een schadeloosstelling, die gedeeltelijk bestaat&#13;
uit een vergoeding in geld en gedeeltelijk&#13;
uit het in pacht geven van vervangende&#13;
grond, waarnaast de gemeente nog 6.72.32&#13;
ha extra aan geïntimeerde in pacht geeft.&#13;
Nu het door de gemeente bij de betaling&#13;
van het overeengekomen bedrag daarop inhouden&#13;
van f 134 464,- is geschied op&#13;
grond van hetgeen daaromtrent is bepaald&#13;
in de tussen partijen gesloten overeenkomst,&#13;
is geen sprake van onverschuldigde&#13;
betaling door betrokkene. Op geïntimeerde rust de bewijslast van&#13;
zijn stelling, dat het inhouden van voornoemd&#13;
bedrag moet worden aangemerkt&#13;
als een betaling door hem om de 6.72.32 ha&#13;
te kunnen pachten, c.q. als tegenprestatie&#13;
boven de door de grondkamer goedgekeurde&#13;
pachtprijs. Hij heeft geen voldoende&#13;
gespecificeerd bewijsaanbod gedaan.&#13;
Het beroep op art. 71, lid 1 Pw. is tevergeefs,&#13;
nu in casu geen sprake is van iets bedingen&#13;
of aannemen nadat de litigieuze&#13;
pachtovereenkomst is goedgekeurd. Art.&#13;
71, lid 3 Pw. is in dit geval niet aan de orde. </inleiding><content>Pachtkamer Gerechtshof Arnhem, arrest 5&#13;
maart 1990&#13;
(Mr. Mar is, mr. Spoor, mr. Kok, mr. ing.&#13;
Jansens van Gellicum en Wentink)&#13;
In de zaak van:&#13;
De Gemeente Cuijk en Sint Agatha, zetel&#13;
houdende te Cuijk, gemeente Cuijk en Sint&#13;
Agatha, appellante, tevens incidenteel&#13;
geïntimeerde, procureur: mr. A.W.J.Th.&#13;
Marres,&#13;
tegen&#13;
Wilhelmus Antonius Cornelis Driessen,&#13;
wonende te Cuijk, gemeente Cuijk en Sint&#13;
Agatha, geïntimeerde, tevens incidenteel&#13;
appellant, procureur: mr. H.M.G. van Lotringen.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Boxmeer gewezen&#13;
vonnissen van 14 juli 1987 (tussenvonnis)&#13;
en 14 februari 1989 (eindvonnis),&#13;
die in fotocopie aan dit arrest zijn gehecht;&#13;
Overwegende:&#13;
Appellante — hierna ook te noemen: de&#13;
Gemeente - is bij exploit van 10 maart&#13;
1989 in hoger beroep gekomen van voormelde&#13;
vonnissen, met gelijktijdige dagvaarding&#13;
van geïntimeerde - hierna ook te&#13;
noemen: Driessen - voor dit hof.&#13;
Bij memorie van grieven is na te melden&#13;
grief aangevoerd, met conclusie tot vernietiging&#13;
van de beide vonnissen, waarvan beroep,&#13;
en het alsnog afwijzen van de vorderingen&#13;
van Driessen met zijn veroordeling&#13;
in de proceskosten van beide instanties.&#13;
Bij memorie van antwoord is verweer gevoerd&#13;
en zijn voorts in incidenteel hoger&#13;
beroep hierna te melden grieven aangevoerd,&#13;
een en ander met conclusie dat het&#13;
hof de vonnissen, waarvan beroep, zal bevestigen&#13;
(lees: bekrachtigen), eventueel onder&#13;
verbetering van gronden, en de Gemeente&#13;
niet-ontvankelijk zal verklaren in&#13;
het door haar ingestelde hoger beroep c.q.&#13;
de vordering in hoger beroep zal afwijzen&#13;
als zijnde ongegrond en onbewezen, met&#13;
veroordeling van de Gemeente in de proceskosten&#13;
in beide instantiën.&#13;
De Gemeente heeft het in het incidenteel&#13;
hoger beroep aangevoerde bestreden met&#13;
conclusie dat dat incidenteel appel&#13;
volstrekt overbodig is, dat Driessen daarbij&#13;
geen belang heeft en dat het in elk geval ongegrond&#13;
is en geen doel treft, kosten rechtens.&#13;
Partijen hebben vervolgens de stukken&#13;
aan het hof overgelegd voor het wijzen van&#13;
arrest.&#13;
De grieven&#13;
De in het principaal hoger beroep begrepen&#13;
grief wordt door het hof als volgt verstaan:&#13;
Ten onrechte heeft de pachtkamer van&#13;
het kantongerecht in de vonnissen, waarvan&#13;
beroep, overwogen en beslist zoals zij&#13;
heeft gedaan.&#13;
De in het incidenteel hoger beroep aangevoerde&#13;
grieven luiden als volgt:&#13;
Grief I&#13;
Ten onrechte heeft de pachtkamer van&#13;
het kantongerecht in het eindvonnis van 14&#13;
februari 1989 niet expliciet overwogen en&#13;
de gegeven beslissing aldus gemotiveerd,&#13;
dat de handelwijze van de Gemeente strijdig&#13;
is met het stelsel van de Pachtwet zoals&#13;
dat blijkt uit de artikelen 3, 4, 5 sub a en b,&#13;
13 jo. 8 en 9 van de Pachtwet en voorts artikel&#13;
71, alsmede het Pachtnormenbesluit&#13;
1977 en het besluit hoogst toelaatbare&#13;
pachtprijzen 1960.&#13;
Grief II&#13;
Ten onrechte heeft de pachtkamer van&#13;
het kantongerecht in 6.1 van het eindvonnis&#13;
overwogen: 'Weliswaar is onbegrijpelijk&#13;
dat Driessen - zonder dat hij daartoe zelfs&#13;
bij geldigheid van de betreffende clausule in&#13;
het voorlopige koopcontract verplicht was&#13;
(de grond werd hem nog niet ter&#13;
beschikking gesteld) - zich de inhouding van het bedrag in geschil heeft laten welgevallen,&#13;
maar de Gemeente heeft niet als&#13;
verweer gevoerd dat Driessen daarmee het&#13;
recht heeft verwerkt om alsnog het ingehouden&#13;
bedrag terug te vorderen'.&#13;
De ontvankelijkheid van het hoger beroep&#13;
Driessen heeft aangevoerd dat de Gemeente&#13;
heeft nagelaten concrete substantiële&#13;
grieven te formuleren en dat hij door deze&#13;
handelwijze gehinderd wordt in de mogelijkheid&#13;
op beknopte en gerichte wijze zich&#13;
in appel te verweren. Voorzover Driessen&#13;
met het vorenstaande wil betogen, dat de&#13;
Gemeente daarom niet in haar hoger beroep&#13;
kan worden ontvangen, kan het hof&#13;
hem hierin niet volgen. Uit het door de Gemeente&#13;
bij memorie van grieven aangevoerde&#13;
blijkt genoegzaam dat en waarom zij&#13;
zich gegriefd voelt door de in prima tussen&#13;
partijen gewezen vonnissen. Driessen is&#13;
door de wijze, waarop dat is geschied, dan&#13;
ook niet in zijn verdediging geschaad, althans&#13;
niet zodanig dat om die reden de Gemeente&#13;
niet-ontvankelijk in haar hoger beroep&#13;
zou moeten worden verklaard.&#13;
De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend dan&#13;
wel niet of onvoldoende weersproken staat&#13;
ten processe het navolgende vast:&#13;
- bij notariële akte van 22 december&#13;
1981 is door Driessen aan de Gemeente ver&#13;
kocht en in eigendom overgedragen de hoe&#13;
ve Hoender berg 6 te Cuijk met bijbehoren&#13;
de opstallen en gronden, kadastraal bekend&#13;
gemeente Cuijk, sectie C, nummers 3301,&#13;
971, 1788, 627, 3724 en 3618 ged., totaal&#13;
groot 6.47.70 ha, zulks voor een koopsom&#13;
van totaal ƒ 975 000,-, inclusief alle vergoe&#13;
dingen en schadeloosstellingen;&#13;
- in vorengenoemde koopsom was ook&#13;
begrepen de vergoeding voor het door&#13;
Driessen afstand doen van zijn pachtrechten&#13;
met betrekking tot het perceel ka&#13;
dastraal bekend gemeente Cuijk, sectie C,&#13;
nummer 3298, groot 1.72.50 ha, alsmede&#13;
de vergoeding ten bedrage van ƒ 20 000,-&#13;
voor het door Driessen afstand doen van&#13;
zijn pachtrechten met betrekking tot het&#13;
perceel kadastraal bekend gemeente Cuijk,&#13;
sectie C, nummer 2807, groot 0.90.90 ha;&#13;
- Driessen deed voorts afstand van zijn&#13;
pachtrechten met betrekking tot de percelen&#13;
kadastraal bekend gemeente Cuijk, sectie&#13;
A, nummer 1198, groot 1.96.22, en gemeente&#13;
Beers, sectie G, nummer 349, groot&#13;
1.50.00 ha, in ruil waarvoor hij van de Gemeente&#13;
in pacht kreeg gedeelten ter grootte&#13;
van 1.59.02 ha respectievelijk 1.50.00 ha&#13;
van de percelen kadastraal bekend gemeente&#13;
Cuijk, sectie D, nummers 492, 493 en&#13;
494;&#13;
- daarnaast kreeg Driessen van de Gemeente&#13;
nog 6.72.32 ha van laatstbedoelde&#13;
percelen in pacht;&#13;
- met betrekking tot de hiervoor ge&#13;
noemde percelen, die Driessen van de Gemeente&#13;
in pacht kreeg, tesamen derhalve&#13;
groot 9.81.34 ha, is tussen partijen een&#13;
schriftelijke pachtovereenkomst opgemaakt&#13;
op 7 november 1984, goedgekeurd door de&#13;
grondkamer voor Noord-Brabant bij beschikking&#13;
van 18 januari 1985, zulks voor&#13;
de duur van zes jaar, ingaande 1 november&#13;
1984;&#13;
- bij de betaling in 1981 van de hierboven&#13;
genoemde koopsom is door de Ge&#13;
meente daarop in verband met de tussen&#13;
partijen overeengekomen verpachting van&#13;
de hiervoor gemelde 6.72.32 ha een bedrag&#13;
van ƒ 20 000,- per ha, in totaal derhalve&#13;
ƒ 134 464,-, in mindering gebracht.&#13;
Behandeling van het geschil in hoger beroep&#13;
1. Driessen voert in zijn inleidend verzoekschrift&#13;
aan dat hij het bedrag van&#13;
ƒ 134 464,- onverschuldigd heeft betaald&#13;
en dat het de Gemeente verboden is een&#13;
dergelijk bedrag mede als contra-prestatie&#13;
voor de betreffende pachtovereenkomst te&#13;
eisen, althans te eisen om voor die pachtovereenkomst&#13;
in aanmerking te komen.&#13;
Hij vordert voor recht te verklaren dat&#13;
hij onverschuldigd en ten onrechte aan de&#13;
Gemeente als tegenprestatie om voor het&#13;
pachten van de betreffende gronden in aanmerking&#13;
te komen of als tegenprestatie&#13;
voor het pachten van die gronden een bedrag&#13;
van ƒ 20 000,- per ha heeft betaald;&#13;
tevens vordert hij terugbetaling van de betreffende&#13;
ƒ 134 464,-.&#13;
2. De Gemeente heeft bij de betaling van&#13;
de koopsom ad ƒ 975 000,- daarop een bedrag&#13;
van ƒ 134 464,- in mindering gebracht&#13;
op grond van hetgeen is bepaald in de tussen partijen gesloten, aan de notariële akte&#13;
van 22 december 1981 ten grondslag liggende,&#13;
voorlopige koopakte van 25 september&#13;
1981. Onder punt 5 van die voorlopige&#13;
koopakte staat immers - zakelijk weergegeven&#13;
- dat de Gemeente de resterende gedeelten&#13;
van de percelen gemeente Cuijk,&#13;
sectie D, nummers 492, 493 en 494 (voorzover&#13;
pachtvrij te maken) onder de gebruikelijke&#13;
voorwaarden en voor een nader overeen&#13;
te komen pachtprijs aan Driessen zal&#13;
verpachten, in verband waarmede op de&#13;
koopsom in mindering zal worden gebracht&#13;
een bedrag van ƒ 20 000,- per ha van de onder&#13;
deze bepaling te verpachten grond.&#13;
Het vorenstaande impliceert, dat de inhouding&#13;
van het omstreden bedrag is geschied&#13;
overeenkomstig het door partijen&#13;
overeengekomene en ter zake kan dus niet&#13;
worden gesproken van onverschuldigde betaling&#13;
door Driessen.&#13;
3. Naar ook uit het door partijen aangevoerde&#13;
voortvloeit, kleven aan de tussen&#13;
hen gesloten koopovereenkomst respectievelijk&#13;
pachtovereenkomst op zichzelf geen&#13;
gebreken. De vraag, waarop het in dit ge&#13;
schil aankomt, is of het door de Gemeente&#13;
bij de uitvoering van die koopovereenkomst&#13;
ingehouden bedrag ad ƒ 134 464,- al&#13;
dan niet moet worden aangemerkt als vergoeding&#13;
die Driessen heeft moeten voldoen&#13;
om voor het pachten van 6.72.32 ha grond&#13;
in aanmerking te kunnen komen (dus als&#13;
ware het sleutelgeld) c.q. als tegenprestatie&#13;
boven de in de betreffende door de grond&#13;
kamer goedgekeurde pachtovereenkomst&#13;
vermelde pachtprijs voor die 6.72.32 ha.&#13;
4. De Gemeente ontkent gemotiveerd,&#13;
dat van hét een of van het ander sprake is&#13;
en voert aan dat de verpachting een gedeeltelijke&#13;
vergoeding in natura was van de&#13;
schade die Driessen leed door de verkoop&#13;
ca. van zijn hoeve en diverse percelen&#13;
land. Gegeven de inhoud van de voorlopige&#13;
koopakte van 25 september 1981 en gelet&#13;
op de omstandigheid dat partijen kennelijk&#13;
hebben afgesproken dat Driessen de kosten&#13;
van het pachtvrij maken van de betreffende&#13;
gronden zou betalen (zulks volgt onder&#13;
meer uit een door H.P.M, van Bracht als&#13;
vertegenwoordiger van Driessen aan de Gemeente&#13;
geschreven brief van 16 mei 1981),&#13;
komt dit standpunt van de Gemeente het&#13;
hof aannemelijk voor. In elk geval rust tegen&#13;
de achtergrond van het vorenoverwogene&#13;
naar redelijkheid en billijkheid op&#13;
Driessen de bewijslast van de juistheid van&#13;
het door hem gestelde. De pachtkamer van&#13;
het kantongerecht heeft ten onrechte de&#13;
Gemeente belast met het bewijs van het tegendeel.&#13;
Driessen heeft geen voldoende gespecificeerd&#13;
bewijsaanbod van zijn betreffende&#13;
stellingen gedaan; zijn algemeen bewijsaanbod&#13;
acht het hof te vaag en het gaat&#13;
deswege daaraan voorbij.&#13;
5. Driessen doet ter ondersteuning van&#13;
zijn vordering ook een beroep op hetgeen is&#13;
bepaald in artikel 71, lid 1, der Pachtwet,&#13;
zulks evenwel tevergeefs. Immers, dat artikel&#13;
verbiedt het na goedkeuring van de&#13;
pachtovereenkomst bedingen of aannemen&#13;
van een 'een hogere tegenprestatie dan ingevolge&#13;
deze wet is geoorloofd' en in casu&#13;
is, naar ook uit het door Driessen aangevoerde&#13;
volgt, geen sprake van iets bedingen&#13;
of aannemen nadat de litigieuze pachtovereenkomst&#13;
is goedgekeurd. Evenmin kan het&#13;
hof Driessen volgen in zijn betoog dat ook&#13;
in strijd met artikel 71, lid 3, der Pachtwet&#13;
is gehandeld, aangezien deze wetsbepaling&#13;
blijkens haar bewoordingen het oog heeft&#13;
op handelingen van derden en van het door&#13;
een of meer derde(n) verlenen van bemiddeling&#13;
of andere diensten bij het tussen partijen&#13;
sluiten van de litigieuze pachtovereenkomst&#13;
is niets gesteld of anderszins is gebleken.&#13;
Slotsom&#13;
Op grond van al het hiervoor overwogene&#13;
is de in het principaal hoger beroep aangevoerde&#13;
grief gegrond en moeten de grieven&#13;
in het incidenteel hoger beroep worden verworpen.&#13;
De vonnissen, waarvan beroep, moeten&#13;
worden vernietigd en de vordering van&#13;
Driessen moet alsnog worden afgewezen,&#13;
met zijn veroordeling in de proceskosten&#13;
van beide instanties.&#13;
Rechtdoende in hoger beroep in het&#13;
principaal hoger beroep:&#13;
Vernietigt de door de pachtkamer van het&#13;
kantongerecht te Boxmeeer tussen partijen&#13;
gewezen vonnissen van 14 juli 1987 en 14&#13;
februari 1989, beide waarvan beroep, en&#13;
opnieuw rechtdoende: Wijst het door Driessen gevorderde van&#13;
de hand.&#13;
Veroordeelt Driessen in de kosten van&#13;
deze procedure in beide instanties, aan de&#13;
zijde van de Gemeente tot heden begroot&#13;
voor de eerste aanleg op ƒ 200,- (tweehonderd&#13;
gulden) voor verschotten en f 2 800,-&#13;
(tweeduizend en achthonderd gulden) voor&#13;
salaris van de gemachtigde en voor het hoger&#13;
beroep op ƒ 366,80 (driehonderd zesenzestig&#13;
gulden en tachtig cent) voor verschotten&#13;
en ƒ 2 200,- (tweeduizend en tweehonderd&#13;
gulden) voor salaris van de procureur.&#13;
in het incidenteel hoger beroep:&#13;
Verwerpt het hoger beroep.&#13;
Veroordeelt Driessen in de kosten van&#13;
het hoger beroep, aan de zijde van de Gemeente&#13;
tot heden begroot op ƒ 1 100, (éénduizend&#13;
en éénhonderd gulden) voor salaris&#13;
van de procureur.</content><legacyfootnotes/><footnotes><footnote/></footnotes><auteurs>Mr. Mar is, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-07-01 00:00:00</published><modified>1990-07-01 00:00:00</modified><editiondate>1990-07-01</editiondate><htmlpath>https://denhollander.info/artikel/7127</htmlpath></article>
</articles></edition>
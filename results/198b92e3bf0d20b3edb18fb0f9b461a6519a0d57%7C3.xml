<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2007</searchword><id>3916</id><udhid>UDH:TvAR/3916</udhid><titel>Wetgeving en literatuur</titel><searchwords><searchword>TvAR 5/2007</searchword><searchword>UDH:TvAR/3916</searchword></searchwords><attachments><attachment><name>TvAR_2007_5-nieuws.pdf</name><extention>pdf</extention><url>https://denhollander.info/download/3904/ci</url></attachment></attachments><inleiding>Pacht&#13;
&#13;
Overgangsrecht&#13;
De Regeringscommissaris Nieuw BW&#13;
heeft er geen gras over laten groeien en&#13;
heeft zich bij brief van 2 april 2007&#13;
( Kamerstukken II2006/07, 30 448 F)&#13;
uitgelaten over het overgangsrecht bij&#13;
de nieuwe Pachtwet. Mr. Neleman&#13;
sluit zich, verrassend genoeg, geheel&#13;
aan bij de in de Memorie van Antwoord&#13;
(nr. D) gegeven analyse van de&#13;
Minister van Justitie. Voor wat betreft&#13;
de 65-jarige leeftijd betekent dit dat op&#13;
procedures die onder het oude recht&#13;
zijn gestart, het oude recht van toepassing&#13;
blijft. Het gaat in de nieuwe&#13;
pachtregeling om een geheel nieuw&#13;
stelsel. Daarom is het procedurele elementen&#13;
onverbrekelijk verbonden met&#13;
het toepasselijke materiële recht. Over&#13;
het tweede probleem – hoe wordt omgegaan&#13;
met eenmalige pachtovereenkomsten&#13;
(art. 70f, vijfde lid) – lijkt&#13;
Neleman de volgende redenering te&#13;
volgen: de in artikel 70f uitgezonderde&#13;
bepalingen van de Pachtwet worden in&#13;
Titel 7.5 opgevolgd door vergelijkbare&#13;
bepalingen, deze zijn dan ook niet van&#13;
toepassing op de eenmalige pachtovereenkomsten.&#13;
Toevallig zijn dat dezelfde&#13;
bepalingen die in artikel 7:397 van het&#13;
wetsvoorstel zijn uitgesloten van toepassing&#13;
op de nieuwe geliberaliseerde&#13;
pacht. Deze raadselachtige gedachtegang&#13;
leidt ertoe dat de eenmalige pacht&#13;
dus in feite worden behandeld als een&#13;
geliberaliseerde pachtovereenkomst. Of&#13;
men het met de regeringscommissaris&#13;
eens is of niet, er zal nu wel geen overgangsrecht&#13;
komen. Of een rechter zich&#13;
te zijner tijd op deze brief zal baseren&#13;
moet worden afgewacht. Mij lijkt het&#13;
nogal dom om het daar op aan te laten&#13;
komen. Wat is er nu eenvoudiger dan&#13;
twee bepalingen van overgangsrecht –&#13;
waar iedereen het inhoudelijk over&#13;
eens is – via een novelle in de wet op te&#13;
nemen?&#13;
&#13;
Pachtwet&#13;
Van de behandeling van de nieuwe&#13;
pachtregeling in de Eerste Kamer zijn&#13;
de officiële handelingen verschenen:&#13;
Handelingen I27 maart 2007, nr. 24.</inleiding><content/><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2007-05-01 00:00:00</published><modified>2017-06-08 16:31:57</modified><editiondate>2007-05-01</editiondate><htmlpath>https://denhollander.info/artikel/3916</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1990</searchword><id>6232</id><udhid>UDH:TvAR/6232</udhid><titel>Landbouw en agrarisch recht</titel><searchwords><searchword>TvAR 12/1990</searchword><searchword>UDH:TvAR/6232</searchword></searchwords><attachments><attachment><name>1990_nr 12_Artikel_Bukman.pdf</name><extention>pdf</extention><url>https://denhollander.info/download/6026/ci</url></attachment></attachments><inleiding>De redactie van Agrarisch Recht kan met enige trots terugkijken op de afgelopen vijftig jaar.&#13;
Het tijdschrift heeft gedurende die tijd een belangrijke rol gespeeld. In eerste instantie betrof&#13;
dat de wetenschappelijke bestudering van het pachtrecht in het toenmalige periodiek De&#13;
Pacht. Naderhand kwamen ook veel andere onderwerpen aan de orde. Zo is men erin geslaagd&#13;
om langzamerhand het gehele veld van het agrarisch recht te bestrijken, beter gezegd: dit&#13;
rechtsgebied als zodanig te ontwikkelen. Deze ontwikkeling van pacht naar agrarisch recht,&#13;
die het tijdschrift de afgelopen decennia realiseerde, loopt parallel met de beleidsontwikkeling&#13;
die zich op dit terrein bij het Ministerie van Landbouw, Natuurbeheer en Visserij voltrok.&#13;
Gaandeweg is op een steeds breder terrein een enorme hoeveelheid regelgeving ontstaan,&#13;
mede ten gevolge van de steeds complexer wordende problematiek in de agrarische wereld.&#13;
Men behoeft slechts te denken aan de invoering van produktiebeperkende maatregelen om te&#13;
beseffen dat niet alleen de wetgeving maar ook de rechtspraak en de uitvoering de aandacht&#13;
van juristen vragen. Het is, bij de toenemende druk op de overheid om plannen te maken,&#13;
wetgeving te realiseren, uit te voeren en te handhaven, en daarbij ook nog eens een&#13;
verantwoord financieel beleid te voeren, nuttig en noodzakelijk dat er een juridisch tijdschrift&#13;
is waarin plaats is voor wetenschappelijke reflectie op dat hele terrein. De betrokken&#13;
medewerkers van het ministerie hebben dit steeds beseft en daarom nauwgezet gevolgd wat&#13;
in Agrarisch Recht werd geschreven. Bovendien is van de zijde van het ministerie ook al die&#13;
jaren een actieve bijdrage geleverd aan het tijdschrift. Als ik de redactie gelukwens met het&#13;
vijftigjarig jubileum doe ik dat derhalve met dubbel genoegen.&#13;
Hoezeer een jubileum ook uitnodigt om terug te kijken, men moet niet te lang bij het verleden&#13;
stilstaan. De ontwikkeling van het agrarisch recht is immers nog lang niet voltooid. Kon de&#13;
minister van Justitie, Samkalden, in 1958 in De Pacht de hoop uitspreken dat de toen net in&#13;
werking getreden Pachtwet de 'noodzakelijke rust' zou brengen, die hoop mogen wij thans&#13;
niet koesteren. Om te beginnen wat betreft het pachtrecht zelf, in verband met de heroverweging&#13;
daarvan. En voorts ontbreekt die noodzakelijke rust ook bij andere onderwerpen. Ik noem&#13;
slechts de opgaven die voor ons liggen met betrekking tot een meer marktgericht landbouwbeleid&#13;
en bijvoorbeeld ook het milieubeleid en het natuurbeheer. Het beleid op deze terreinen,&#13;
en zeker dat op het terrein van het agrarisch recht blijft in beweging. Ik spreek dan ook de hoop&#13;
uit, dat Agrarisch Recht ook in de toekomst zal voortgaan zijn nuttige functie op zo&#13;
uitstekende wijze te vervullen.</inleiding><content/><legacyfootnotes/><footnotes><footnote/></footnotes><auteurs>Drs. P. Bukman</auteurs><published>1990-12-01 00:00:00</published><modified>1990-12-01 00:00:00</modified><editiondate>1990-12-01</editiondate><htmlpath>https://denhollander.info/artikel/6232</htmlpath></article>
</articles></edition>
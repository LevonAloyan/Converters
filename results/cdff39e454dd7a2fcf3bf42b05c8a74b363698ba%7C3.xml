<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1989</searchword><id>6263</id><udhid>UDH:TvAR/6263</udhid><titel>De civielrechtelijke kwalificatie van tijdelijke overdracht van melkquota</titel><searchwords><searchword>TvAR 10/1989</searchword><searchword>UDH:TvAR/6263</searchword></searchwords><attachments><attachment><name>1989_nr 10_Artikel_Mellema-Kranenburg.pdf</name><extention>pdf</extention><url>https://denhollander.info/download/6057/ci</url></attachment></attachments><inleiding>1. INLEIDING&#13;
De Beschikking Superheffing 1988 is per 1 april 1989 verrijkt met een nieuwe paragraaf&#13;
(§ 5A), inhoudende de mogelijkheid van tijdelijke overdracht van een referentiehoeveelheid&#13;
dan wel een in art. 7 (van de BSH) bedoelde heffingvrije hoeveelheid.&#13;
Op deze plaats zullen de civielrechtelijke aspecten van de tijdelijke overdracht van&#13;
de referentiehoeveelheid aan de orde gesteld worden, waarbij in eerste instantie gekeken&#13;
wordt met welke rechtsfiguur de tijdelijke overdracht te vergelijken valt. </inleiding><content>2. OORZAKEN REGELING TIJDELIJKE OVERDRACHT MELKQUOTA&#13;
Op grond van de Beschikking Superheffing¹ is de koper van melk (een zuivelfabriek&#13;
of andere zuivelbereider) heffing verschuldigd over de aan deze koper geleverde&#13;
melk voor zover de afgeleverde hoeveelheid melk de voor deze vastgestelde heffingvrije&#13;
hoeveelheid te boven gaat. De heffingvrije hoeveelheid wordt in de Beschikking&#13;
Superheffing referentiehoeveelheid genoemd en in de spreektaal melkquotum.&#13;
2 Komt de producent met zijn hoeveelheid geleverde melk boven de heffingvrije&#13;
hoeveelheid dan moet hij superheffing betalen voor de te veel geleverde liters&#13;
ten bedrage van 100% van de richtprijs voor melk. De zuivelondernemingen zijn&#13;
verplicht deze heffing door te berekenen aan de veehouders die hun quotum overschreden&#13;
hebben.&#13;
Aan een te hoog quotum zijn voor een veehouder dus niets dan nadelen verbonden,&#13;
dat wil zeggen, laat hij zijn veestapel ongewijzigd dan moet hij door overproduktie&#13;
superheffing betalen en in het geval dat hij tot inkrimping van zijn veestapel&#13;
overgaat laat hij - los van andere inkomensaspecten - melkquotum met vermogenswaarde&#13;
onbenut.&#13;
Een middel dat hem uitkomst zou kunnen bieden, is overdracht van het melkquotum&#13;
dat hij te veel heeft. Daar was tot 1 april j.1. in ieder geval de beperking aan&#13;
verbonden dat overgang van melkquotum gekoppeld was aan overgang van het bedrijf&#13;
(de grond). De BSH 1988 noemt als vormen van overdracht van melkquota:&#13;
1. overdracht onder bijzondere titel en&#13;
2. vestiging, overdracht of tenietgaan van een zakelijk gebruiksrecht (art. 16, 17,&#13;
jo art. 18).&#13;
Daarnaast zijn er nog twee bijzondere regelingen, namelijk die voor de overgang&#13;
van een bedrijf of grond krachtens erfrecht of huwelijksvermogensrecht (art. 23),&#13;
en die voor de overgang van melkquota bij het aangaan van een door de grondkamer&#13;
goedgekeurde pachtovereenkomst met een looptijd van meer dan één jaar als ook&#13;
voor het geval er sprake is van een door de grondkamer goedgekeurde beëindiging&#13;
of door de rechter uitgesproken ontbinding van een pachtovereenkomst.3 Niet&#13;
meer genoemd in de BSH worden dus bijvoorbeeld het in bruikleen geven van het&#13;
bedrijf of economische eigendomsoverdracht, laat staan overdracht van melkquotum&#13;
los van de grond. De EG-verordening biedt hier met name op grond van de artikelen&#13;
5 Vo 1371/84 en 7 Vo 857/84 wel de ruimte voor.&#13;
Behalve de gesignaleerde ruimte die de wetgeving biedt, bleek er bovendien in&#13;
landbouwkringen behoefte te bestaan aan een (tijdelijke) overdracht van melkquota&#13;
los van grondoverdracht. Als mogelijke belangstellenden werden met name genoemd&#13;
melkveehouders die&#13;
1. hun bedrijf willen gaan beëindigen;&#13;
2. het quotum structureel onderschrijden;&#13;
3. tijdelijk minder willen produceren4;&#13;
4. pachter zijn en het quotum niet kunnen verkopen en/of niet aan de opkoop&#13;
regeling kunnen deelnemen wegens het ontbreken van toestemming van de ver&#13;
pachter;&#13;
5. gezien de hoogte van de vergoeding van de tijdelijke overdracht, besluiten tot&#13;
verhuur van (een deel van) het quotum in plaats van verkoop ervan.5&#13;
Mogelijke belangstellenden voor de tijdelijke overdracht van het quotum zouden&#13;
melkveehouders zijn die als gevolg van de superheffing te maken hebben met een&#13;
onderbezetting van de produktiecapaciteit. Een belangrijk voordeel daarbij zou zijn&#13;
dat er geen grond gefinancierd behoeft te worden en dat de financiering van het tijdelijk&#13;
over te dragen quotum op jaarbasis kan geschieden. Op grond daarvan zou&#13;
te verwachten zijn dat dit systeem goed aansluit bij de mogelijkheid van bedrijven&#13;
die melk kunnen produceren voor een lage marginale kostprijs, maar die (nog) een&#13;
zwakke vermogenspositie hebben, bijvoorbeeld bedrijven die pas overgenomen zijn&#13;
of bedrijven waar het huidige quotum ten opzichte van de capaciteit in grond en gebouwen&#13;
onevenredig laag is.6&#13;
Deze overwegingen hebben het Landbouwschap ertoe bewogen er bij de minister&#13;
van Landbouw op aan te dringen een regeling in het leven te roepen waarbij de tijdelijke&#13;
overdracht geregeld wordt, hetgeen resulteerde in de onderhavige wijziging van&#13;
de Beschikking Superheffing. 3. INHOUD REGELING&#13;
Aan de Beschikking Superheffing is na § 5 een nieuwe § 5A toegevoegd waarin in&#13;
art. 25a wordt bepaald:&#13;
'Met ingang van de heffingsperiode 1989/1990 kan een producent het gedeelte van&#13;
een referentiehoeveelheid dan wel een in artikel 7 bedoelde heffingvrije hoeveelheid,&#13;
dat door hem niet zal worden gebruikt, overeenkomstig de EG-verordeningen en&#13;
met inachtneming van de hierna volgende artikelen van deze paragraaf voor de duur&#13;
van de heffingsperiode tijdelijk overdragen.'&#13;
Hoe die tijdelijke overdracht plaats dient te vinden, is in de regeling zelf verder&#13;
niet terug te vinden. In de Toelichting7 staat dat de tijdelijke overdracht plaatsvindt&#13;
door het aangaan van een overeenkomst tussen vervreemder en verkrijger,&#13;
analoog aan de andere vormen van overdracht. Wat hier onder verstaan dient te&#13;
worden, is mij niet geheel duidelijk.&#13;
In de eerste plaats omdat overdracht niet geschiedt door middel van een overeenkomst,&#13;
maar omdat de overeenkomst de oorzaak (de titel) is die tot overdracht verplicht.&#13;
In de tweede plaats vraag ik mij af wat dan bedoeld wordt met 'analoog aan de&#13;
andere vormen van overdracht'. Het lijkt mij dat niet anders bedoeld kan zijn dan&#13;
overdracht gekoppeld aan overdracht van de grond. Welnu dit geschiedt op een heel&#13;
andere wijze, namelijk door middel van overschrijving van de transportakte in de&#13;
openbare registers (op grond van een geldige titel). Bij tijdelijke overdracht van het&#13;
melkquotum is echter slechts sprake van registratie van de overeenkomst door het&#13;
Produktschap (art. 25e). Maar wellicht dat men hier een analogie met overschrijving&#13;
in de openbare registers kan lezen.&#13;
In het volgende artikel van de in totaal vijf artikelen tellende paragraaf worden&#13;
de voorwaarden gesteld die verbonden zijn aan de tijdelijke overdracht. Uitgangspunt&#13;
daarbij is geweest dat bij de wijziging van de Beschikking Superheffing&#13;
de uitvoeringslasten zo beperkt mogelijk dienden te blijven.&#13;
Daarom wordt ook in art. 25b, lid 1 sub a, voor een ondergrens van 10 000 kg&#13;
per transactie gekozen met dien verstande dat wanneer het totale quotum van de&#13;
melkveehouder kleiner is dan 10 000 kg, hij dit quotum ook tijdelijk kan overdragen,&#13;
op voorwaarde dat hij het in één transactie doet. Hiermede wordt gepoogd het&#13;
aantal contracten inzake tijdelijke overdracht voor kleine hoeveelheden te beperken.&#13;
Als tweede voorwaarde wordt sub b gesteld dat een tijdelijke verkrijging per bedrijf&#13;
slechts tot maximaal 75 000 kg toegestaan wordt, zodat - zo stelt de Toelichting&#13;
op het artikel - vooral ruimte geboden wordt aan kleinere bedrijven. Overigens&#13;
kan men zich afvragen of er überhaupt behoefte zal bestaan aan het verwerven van&#13;
zeer grote hoeveelheden tijdelijk quotum. Het Landbouwschap verwacht niet dat&#13;
melkveehouders de produktiecapaciteit zullen uitbreiden op basis van een tijdelijke&#13;
extra hoeveelheid quotum, maar dat zij de tijdelijke overdracht meer zien als mogelijkheid&#13;
om de ontstane onderbezetting van de produktiecapaciteit op te vullen.8 Voorts wordt bepaald (sub c) dat een tijdelijke overdracht slechts kan plaats vinden&#13;
indien een vervreemder voordien in de betrokken heffingsperiode geen referentiehoeveelheden&#13;
dan wel in art. 79 bedoelde hoeveelheden tijdelijk heeft verkregen&#13;
en een verkrijger voordien in de betrokken heffingsperiode geen referentiehoeveelheden&#13;
dan wel in art. 7 bedoelde hoeveelheden tijdelijk heeft vervreemd. Hiermede&#13;
lijkt tussenhandel en speculatie in melkquota voorkomen te kunnen worden.&#13;
In art. 25b, sub d en e, wordt verder nog bepaald en nader uitgewerkt dat quotum&#13;
waarvoor een uitwisselingsverzoek zoals geregeld in art. 9 is ingediend, niet in aanmerking&#13;
komt voor tijdelijke overdracht.&#13;
Bij tijdelijke overdracht van een quotum dienen de vervreemder en de verkrijger&#13;
aan dezelfde koper (zuivelfabriek of zuivelbereider derhalve) te leveren respectievelijk&#13;
te gaan leveren, zo volgt uit art. 25b, lid 1, sub f.&#13;
In de EG-regelgeving is bepaald dat de overdracht tot één melkprijsjaar beperkt&#13;
is en dat de overdracht vóór 31 juli van het desbetreffende melkprijsjaar moet hebben&#13;
plaatsgevonden, hetgeen neergelegd is in lid 2 van art. 25b van de Beschikking.&#13;
Pas na registratie van de tijdelijke overdracht door het Produktschap kan aanspraak&#13;
gemaakt worden op het melkquotum.&#13;
In art. 25c worden een aantal situaties (bijzondere opvolgingssituaties, specifieke&#13;
toewijzingen in verband met de omschakeling van het melkveebestand, overeenkomsten&#13;
in het kader van het Beëindigingsvergoedingsbesluit) van de tijdelijke overdracht&#13;
uitgesloten.&#13;
Art. 25d handelt over het vetgehalte van de referentiehoeveelheid. Tijdelijke overdracht&#13;
van een referentiehoeveelheid leidt tot een wijziging van het vetgehalte voor&#13;
de verkrijger voor de betrokken heffingsperiode. Door opneming van dit artikel&#13;
dient voorkomen te worden dat tijdelijke verwerving van quotum met een hoger vetpercentage&#13;
kan leiden tot structurele vervreemding met een aldus verhoogd vetpercentage.&#13;
10&#13;
Als laatste artikel is art. 25e opgenomen waarin het Produktschap voor zuivel wordt&#13;
belast met de uitvoering van het stelsel van de tijdelijke overdracht van melkquota.&#13;
Tot slot wordt in de Toelichting nog opgemerkt dat ook een pachter tijdelijk&#13;
melkquotum kan overdragen mits deze daarbij rekening houdt met de gerechtvaardigde&#13;
belangen van de verpachter. Als voorbeeld wordt genoemd dat een pachter&#13;
van een geheel bedrijf, waarvan de pachtovereenkomst in de loop van de heffingsperiode&#13;
eindigt, ermee rekening dient te houden dat het gehele quotum tezamen met&#13;
de gehele voor de melkveehouderij gebruikte oppervlakte terug dient te vloeien naar&#13;
de verpachter.&#13;
4. DE CIVIELRECHTELIJKE KWALIFICATIE VAN DE TIJDELIJKE OVERDRACHT&#13;
Wanneer over bovenstaande regeling gesproken wordt, heeft men het meestal over&#13;
'het leasen van melkquota'. De geciteerde Covernotitie van het Landbouwschap heeft zelfs als titel: Covernotitie met betrekking tot leasen van melkquota. Het is&#13;
echter zeer de vraag of hier wel sprake is van lease. Wat is namelijk leasing?&#13;
Leasing is de overeenkomst waarbij de lessor (meestal een leasemaatschappij) een&#13;
bepaald omschreven goed 'in lease geeft' aan de lessee (de gebruiker) tegen een bepaalde&#13;
vergoeding, voor een bepaalde tijd.11&#13;
De lessee wenst primair het gebruik van het goed. Daarnaast bevatten leasecontracten&#13;
vaak een koopoptie naast een eventuele verlengingsoptie. De lessor behoudt&#13;
echter gedurende de looptijd van het contract de eigendom van het leaseobject.&#13;
De looptijd van het leasecontract wordt door de lessor afgesteld op de economische&#13;
levensduur van het object. Hieronder kan worden verstaan de duur van het gebruik&#13;
van het object totdat het economisch noodzakelijk is het object te vervangen.&#13;
Dit element van de leaseovereenkomst, dus de relatie tussen de contractsduur en de&#13;
economische levensduur van het leaseobject vormt de essentiale van elke leaseovereenkomst.&#13;
12&#13;
Economische en fiscale motieven spelen de belangrijkste rol bij het aangaan van&#13;
een leaseovereenkomst. Niet centraal staat de verwerving van het goed in eigendom&#13;
door de lessee, maar het gebruik of de financiering ervan.13&#13;
Wanneer we dit stuk theorie projecteren op de tijdelijke overdracht van melkquota&#13;
dan vallen een aantal wezenlijke verschillen op.&#13;
In de eerste plaats gaat het in deze regeling om de eigendom van het melkquotum&#13;
die tijdelijk overgedragen wordt, terwijl het bij leasing uitdrukkelijk slechts gaat om&#13;
het gebruik van het goed. Men kan zich echter afvragen wat met de tijdelijke overdracht&#13;
meer beoogd is dan het uitsluitend tijdelijk in gebruik geven van het melkquotum,&#13;
zodat het niet zo zeer iets anders dan lease betreft, maar dat hier een onjuist&#13;
etiket (tijdelijke overdracht) op is geplakt. Maar ook overigens vallen nog veel&#13;
verschillen te signaleren met leasing. Als essentiale van de leaseovereenkomst werd&#13;
genoemd de relatie tussen contractsduur en de economische levensduur van het leaseobject.&#13;
Bij de tijdelijke overdracht is daar geen sprake van. Het gaat steeds om eenjarige&#13;
contracten, die in geen enkele relatie staan tot levensduur van het melkquotum.&#13;
Ook de financiering vormt geen rol van betekenis bij de tijdelijke overdracht van&#13;
melkquotum daar het immers steeds om eenjarige contracten gaat.&#13;
Veel verschillen dus met leasing.&#13;
Wanneer we het civielrechtelijke arsenaal verder afzoeken komen we bij de huurovereenkomst.&#13;
Van huur en verhuur is sprake wanneer het genot of het gebruik van&#13;
een goed wordt afgestaan voor een bepaalde periode en tegen een bepaalde prijs (art.&#13;
1584 BW). Onderwerp van een huurovereenkomst kunnen in principe alle soorten&#13;
zaken (NBW: goederen) zijn, lichamelijk en onlichamelijke, roerende en onroerende.&#13;
Op zich lijkt de strekking van melkquotumregeling dus onder de huurovereenkomst&#13;
te passen, zij het dat we weer stuiten op het feit dat de Beschikking spreekt&#13;
over overdracht, hetgeen in geval van huur uitgesloten is. Bij huur blijft immers de&#13;
eigendom van de zaak bij de verhuurder. Hooguit zou het zo kunnen zijn dat we onder overdracht moeten verstaan overdracht van het recht op het huurgenot, met&#13;
als bijzonderheid dat de overdracht van dit specifieke huurgenot geregistreerd moet&#13;
worden.&#13;
Een technisch probleem dat nog aan de benaming huur zou kunnen kleven, is gelegen&#13;
in art. 32 BSH, dat een verbod geeft melk te leveren op een andere naam dan&#13;
die van de rechthebbende melkveehouder. De huurder is niet de rechthebbende&#13;
melkveehouder. Doch misschien dat dit probleem door een eenvoudige aanpassing&#13;
van de Beschikking te verhelpen is. Welke juridische kwalificaties resten ons?&#13;
Wellicht is hier sprake van overdracht onder een voorwaarde of tijdsbepaling. In&#13;
het eerste geval zou gedacht kunnen worden aan overdracht onder de voorwaarde&#13;
dat na een jaar het melkquotum wederom overgedragen wordt aan de oorspronkelijke&#13;
eigenaar of onder de ontbindende voorwaarde van tijdsverloop van een jaar.&#13;
Echter, wil er sprake zijn van een voorwaardelijke verbintenis dan moet bij rechtshandeling&#13;
haar werking van een toekomstige en onzekere gebeurtenis afhankelijk&#13;
zijn gesteld14, hetgeen in casu niet het geval is daar er niet sprake is van een onzekere&#13;
gebeurtenis, maar een zeker tijdsverloop van één jaar.&#13;
Blijft over de tijdsbepaling. Denkbaar is dat overeengekomen wordt dat het melkquotum&#13;
wordt overgedragen onder de ontbindende tijdsbepaling van één jaar. Is&#13;
eenmaal het jaar om, dan eindigt de werking van de verbintenis, in die zin dat de&#13;
schuldenaar niet meer verbonden is, maar hetgeen in het verleden gepresteerd is niet&#13;
behoeft te worden teruggegeven of ongedaan behoeft te worden gemaakt (art. 1301&#13;
BW, art. 6.1.5.4 NBW).15 Naar huidig recht is een overdracht onder een ontbindende&#13;
tijdsbepaling mogelijk.16 Naar NBW wordt echter in art. 3.4.2.2a bepaald&#13;
dat een verbintenis strekkend tot overdracht van een goed voor bepaalde tijd, wordt&#13;
aangemerkt als een verbintenis tot vestiging van vruchtgebruik op het goed voor de&#13;
gestelde tijd.&#13;
Naar huidig recht lijkt derhalve de kwalificatie van overdracht onder ontbindende&#13;
tijdsbepaling een bruikbare kwalificatie, die aansluit bij de bedoelingen neergelegd&#13;
in de Beschikking.&#13;
5. CONSEQUENTIES VAN DE CIVIELRECHTELIJKE KWALIFICATIE&#13;
Het in het hierboven onder 4 gestelde brengt met zich mee dat slechts enkele juridische&#13;
kwalificaties voor de tijdelijke overdracht in aanmerking komen. Leasing lijkt&#13;
te veel van de onderhavige regeling af te wijken en valt dus af.&#13;
Overblijven eventueel: huur of eigendomsoverdracht onder ontbindende tijdsbepaling.&#13;
Het voordeel van huur lijkt mij dat het het meest aansluit bij wat in de Covernotitie&#13;
beoogd lijkt; het tijdelijk afstaan van melkquotum tegen betaling zonder dat de&#13;
eigendom (definitief) verloren gaat. Uiteraard zijn hier ook nadelen aan verbonden. Zo zal het niet mogelijk zijn zekerheidsrechten op dit gehuurde melkquotum te vestigen,&#13;
hetgeen voor het structurele, aan de grond gebonden melkquotum wel mogelijk&#13;
lijkt.17&#13;
Daarnaast is het mijns inziens zo dat wanneer er sprake is van huur de huidige&#13;
regeling juridisch-technisch niet geheel juist is, immers huur is geen overdracht,&#13;
maar slechts een overeenkomst. Bovendien behoeft een huurovereenkomst niet analoog&#13;
te zijn aan het aangaan van de overeenkomst tussen vervreemder en verkrijger&#13;
die gericht is op overdracht, omdat in casu helemaal geen sprake is van overdracht,&#13;
en registratie van een huurovereenkomst niet nodig is.&#13;
De andere mogelijkheid, namelijk overdracht onder de ontbindende tijdsbepaling&#13;
van tijdsverloop van een jaar lijkt, wat dat betreft, juridisch dichter bij het in de&#13;
Beschikking neergelegde te liggen.&#13;
De eigendom wordt dan daadwerkelijk overgedragen. Hierbij rijzen vervolgens&#13;
ook weer de nodige vragen: wat in geval van beslag, executie bij de eigenaar van het&#13;
melkquotum en faillissement van de (tijdelijke) eigenaar van het melkquotum?&#13;
Wordt hierdoor de oorspronkelijke eigenaar getroffen of heeft hij in die gevallen&#13;
de sterkste rechten? Ik denk dat dit laatste inderdaad het geval is, daar uitgaande&#13;
van de ontbindende tijdsbepaling het beslag ook gelegd wordt op de eigendom van&#13;
een melkquotum onder ontbindende tijdsbepaling en deze voorwaarde de beslaglegger&#13;
ook tegengeworpen kan worden.&#13;
Hetzelfde geldt voor executie en faillissement.18 Op zich behoeft dus de eigenaar&#13;
niet te vrezen dat overdracht onder ontbindende tijdsbepaling hem bij insolvabiliteit&#13;
van de tijdelijke eigenaar in zijn zakenrechtelijke aanspraken treft.&#13;
Met betrekking tot het vestigen van zekerheidsrechten verschilt overdracht onder&#13;
ontbindende tijdsbepaling niet wezenlijk van huur, daar hoogstwaarschijnlijk een&#13;
kredietgever niet bereid is met een tijdelijk zekerheidsrecht genoegen te nemen.&#13;
6. CONCLUSIE&#13;
In dit betoog heeft de tijdelijke overdracht van melkquota centraal gestaan. Daarbij&#13;
is in het bijzonder gekeken naar de civielrechtelijke aspecten van deze tijdelijke overdracht.&#13;
Wat door het Landbouwschap in de Covernotitie met leasing aangegeven is,&#13;
moet waarschijnlijk met huur vertaald worden, hoewel dan juridisch-technich de&#13;
regeling zeker niet perfect meer is. Huur is immers geen overdracht.&#13;
Wanneer wij bij de terminologie van de Beschikking blijven, dan zouden we de tijdelijke&#13;
overdracht kunnen kwalificeren als een overdracht onder ontbindende tijdsbepaling.&#13;
De ontbindende tijdsbepaling wordt gevormd door het tijdsverloop van een jaar.</content><legacyfootnotes>1. Laatstelijk gewijzigd bij Beschikking van 30 maart 1989, nr. J891685, Stcrt. 63.&#13;
2. Zie hier verder over: H. J. Simon, Het juridisch karakter van produktierechten, Tijdschrift voor Agra&#13;
risch recht, 48e jaargang, nr. 7/8, 1988, blz. 307 e.v.&#13;
3. Gegevens ontleend aan het artikel van H.J. Simon, t.a.p. 307/308.&#13;
4. In verband met bijv. ziekte, wachten op een opvolger, geleidelijke afbouw.&#13;
5. Ontleend aan de Covernotitie met betrekking tot het leasen van melkquota uitgebracht door het Land&#13;
bouwschap, blz. 3.&#13;
6. Zie de Covernotitie, blz. 4. &#13;
7. Zie Staatscourant 63, vrijdag 31 maart 1989.&#13;
8. Zie de Covernotitie, blz. 10.&#13;
9. Zie noot 8.&#13;
10. Aldus de Toelichting op het artikel.&#13;
11. Zie preadvies Leasing, W.M. Kleijn c.s., uitgebracht voor de Vereniging van Handelsrecht, 1989,&#13;
blz. 4 e.v.&#13;
12. Zie noot 11.&#13;
13. Zie noot 11.&#13;
14. Zie Asser-Hartkamp, 4-1, 1988, nr. 154.&#13;
15. Zie Asser-Hartkamp, 4-1, 1988, nr. 244.&#13;
16. Zie Asser-Beekhuis, 3-1, 1985, nr. 300.&#13;
17. Zie H.J. Simon, t.a.p., blz. 314-316.&#13;
18. Gezien dit resultaat kan in het midden gelaten worden de principiële vraag of het melkquotum een&#13;
zelfstandig (Simon, t.a.p., blz. 311) of afhankelijk (De Haan, Pacht en melkquotum, Tijdschrift voor&#13;
Agrarisch recht, 48e jaargang, nr. 7/8,1988, blz. 339) vermogensrecht is en of derhalve überhaupt beslag&#13;
etc. mogelijk is. Overigens opteer ik in deze kwestie voor de mening van De Haan, zij het dat we hier&#13;
wel te maken hebben met een bijzonder afhankelijk recht, daar het melkquotum niet aan dat speciale&#13;
zakelijke of persoonlijke gebruiksrecht gekoppeld is, maar aan een mogelijk wisselend zakelijk of per&#13;
soonlijk gebruiksrecht.</legacyfootnotes><footnotes><footnote/></footnotes><auteurs>Mr.T.J. Mellema-Kranenburg</auteurs><published>1989-10-01 00:00:00</published><modified>1989-10-01 00:00:00</modified><editiondate>1989-10-01</editiondate><htmlpath>https://denhollander.info/artikel/6263</htmlpath></article>
</articles></edition>
<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2003</searchword><id>4527</id><udhid>UDH:TvAR/4527</udhid><titel>Agrargenossenschaft Alkersleben eG / Freistaat Thüringen (TvAR 2003/5174)</titel><searchwords><searchword>TvAR 9/2003</searchword><searchword>TvAR 2003/5174</searchword><searchword>UDH:TvAR/4527</searchword></searchwords><attachments><attachment><name>2003_nr 9_Rechtspraak_5174.pdf</name><extention>pdf</extention><url>https://denhollander.info/download/4472/ci</url></attachment></attachments><inleiding>- Melk en zuivelproducten.Verordening (EEG) nr. 3950/92.&#13;
- Op grondgebied van voormalige Duitse Democratische &#13;
- Republiek toepasselijke regeling.&#13;
- Referentiehoeveelheden.&#13;
- Begrippen ‘producent’ en ‘bedrijf’. &#13;
- Pachter van op genoemd grondgebied gelegen bedrijf.</inleiding><content>[Verordening (EEG) nr. 3950/92]&#13;
ARREST VAN HET HOF&#13;
(TWEEDE KAMER) 8 MEI 2003&#13;
In zaak C-268/01,&#13;
betreffende een verzoek aan het Hof krachtens&#13;
artikel 234 EG van het Verwaltungsgericht&#13;
Weimar (Duitsland), in het aldaar aanhangig&#13;
geding tussen&#13;
Agrargenossenschaft Alkersleben eG&#13;
en&#13;
Freistaat Thüringen,&#13;
om een prejudiciële beslissing over de uitlegging&#13;
van de artikelen 3, lid 2, 4, lid 4, 5 en 9,&#13;
sub c en d, van verordening (EEG) nr. 3950/92&#13;
van de Raad van 28 december 1992 tot instelling&#13;
van een extra heffing in de sector melk en&#13;
zuivelproducten (PB L 405, blz. 1), zoals&#13;
gewijzigd bij verordening (EG) nr. 751/1999&#13;
van de Commissie van 9 april 1999 (PB L 96,&#13;
blz. 11),&#13;
gelet op de schriftelijke opmerkingen ingediend&#13;
door:&#13;
– de Agrargenossenschaft Alkersleben eG,&#13;
vertegenwoordigd door O. Reidt, Rechtsanwalt,&#13;
– de Freistaat Thüringen, vertegenwoordigd&#13;
door M. Koloßa als gemachtigde,&#13;
– de Duitse regering, vertegenwoordigd door&#13;
W.-D. Plessing en R. Stüwe als gemachtigden,&#13;
– de Commissie van de Europese Gemeenschappen,&#13;
vertegenwoordigd door M. Niejahr&#13;
als gemachtigde, bijgestaan door N. Núñez&#13;
Müller, Rechtwanwalt,&#13;
gezien het rapport van de rechter-rapporteur,&#13;
gehoord de conclusie van de advocaat-generaal&#13;
ter terechtzitting van 14 november 2002,&#13;
1. Bij beschikking van 23 mei 2001, ingekomen&#13;
bij het Hof op 6 juli daaraanvolgend,&#13;
heeft het Verwaltungsgericht Weimar krachtens&#13;
artikel 234 EG drie prejudiciële vragen&#13;
gesteld over de uitlegging van de artikelen 3,&#13;
lid 2, 4, lid 4, 5 en 9, sub c en d, van verordening&#13;
(EEG) nr. 3950/92 van de Raad van 28&#13;
december 1992 tot instelling van een extra&#13;
heffing in de sector melk en zuivelproducten&#13;
(PB L 405, blz. 1), zoals gewijzigd bij verordening&#13;
(EG) nr. 751/1999 van de Commissie&#13;
van 9 april 1999 (PB L 96, blz. 11; hierna: verordening&#13;
nr. 3950/92).&#13;
2. Deze vragen zijn gerezen in een geding&#13;
tussen de Agrargenossenschaft Alkersleben&#13;
eG en de Freistaat Thüringen, ter zake van&#13;
een beschikking van het Landesverwaltungsamt&#13;
Thüringen tot intrekking van de referentiehoeveelheid&#13;
die aan eerstgenoemde aanvankelijk&#13;
voorlopig was toegekend.&#13;
Toepasselijke bepalingen&#13;
Bepalingen van gemeenschapsrecht&#13;
3. In 1984 is wegens een aanhoudend gebrek&#13;
aan evenwicht tussen vraag en aanbod in de&#13;
zuivelsector een stelsel van extra heffingen op&#13;
melk ingevoerd bij verordening (EEG) nr.&#13;
856/84 van de Raad van 31 maart 1984 tot&#13;
wijziging van verordening (EEG) nr. 804/68&#13;
houdende een gemeenschappelijke ordening&#13;
der markten in de sector melk en zuivelproducten&#13;
(PB L 90, blz. 10). Volgens artikel 5&#13;
quater van verordening (EEG) nr. 804/68 van&#13;
de Raad van 27 juni 1968 (PB L 148, blz. 13),&#13;
zoals gewijzigd bij verordening nr. 856/84, is&#13;
een extra heffing verschuldigd voor de hoeveelheden&#13;
melk die een vast te stellen referentiehoeveelheid&#13;
overschrijden.&#13;
4. De algemene voorschriften voor de toepassing&#13;
van deze extra heffing zijn vastgesteld in&#13;
verordening (EEG) nr. 857/84 van de Raad&#13;
van 31 maart 1984 houdende algemene voorschriften&#13;
voor de toepassing van de in artikel&#13;
5 quater van verordening nr. 804/68 bedoelde&#13;
heffing in de sector melk en zuivelproducten&#13;
(PB L 90, blz. 13).&#13;
5. Verordening nr. 857/84 is gewijzigd bij&#13;
verordening (EEG) nr. 3577/90 van de Raad&#13;
van 4 december 1990 inzake de in verband&#13;
met de Duitse eenwording in de landbouwsector&#13;
noodzakelijke overgangsmaatregelen&#13;
en aanpassingen (PB L 353, blz. 23).&#13;
6. In de negende overweging van de considerans&#13;
van verordening nr. 3577/90 wordt verklaard:&#13;
[...] dat de herstructurering van de landbouwbedrijven&#13;
op het grondgebied van de voormalige&#13;
Duitse Democratische Republiek niet&#13;
in het gedrang mag worden gebracht door de&#13;
toepassing van de regeling voor de beheersing&#13;
van de melkproductie; dat daarom enige versoepelingen&#13;
moeten worden ingevoerd, die&#13;
echter strikt beperkt moeten blijven tot bedrijven&#13;
op het grondgebied van de voormalige&#13;
Duitse Democratische Republiek; dat evenzo&#13;
moet worden gewaarborgd dat de extra quota’s&#13;
die in de suikersector aan Duitsland worden&#13;
toegekend, uitsluitend de landbouw op het&#13;
grondgebied van de voormalige Duitse Democratische&#13;
Republiek ten goede komen.&#13;
7. Verordening nr. 857/84 is ingetrokken bij&#13;
verordening nr. 3950/92, waarbij de regeling&#13;
inzake de extra heffing, die aanvankelijk tot 1&#13;
april 1993 zou gelden, is gewijzigd en verlengd&#13;
tot 1 april 2000.&#13;
8. De elfde overweging van de considerans&#13;
van verordening nr. 3950/92 luidt:&#13;
[...] dat de toepassing van de regeling tot&#13;
beheersing van de melkproductie de herstructurering&#13;
van de landbouwbedrijven op het&#13;
grondgebied van de voormalige Duitse&#13;
Democratische Republiek niet in gevaar mag&#13;
brengen; dat het, gezien de ondervonden&#13;
moeilijkheden, noodzakelijk is de versoepelingen&#13;
van de regeling voor genoemd grondgebied&#13;
met een extra tijdvak te verlengen,&#13;
waarbij evenwel gewaarborgd dient te worden&#13;
dat een en ander alleen ten goede zal komen&#13;
aan dit grondgebied.&#13;
9. Artikel 3, lid 2, eerste alinea, van verordening&#13;
nr. 3950/92 stelt de voor iedere lidstaat&#13;
vanaf 1993 gegarandeerde hoeveelheden vast.&#13;
De aan de nieuwe deelstaten van de Bondsrepubliek&#13;
Duitsland toegekende hoeveelheden&#13;
werden afzonderlijk vermeld. Deze bepaling&#13;
luidt:&#13;
De volgende totale hoeveelheden worden&#13;
vastgesteld, onverlet een eventuele herziening&#13;
in het licht van de algemene situatie van de&#13;
markt en van de bijzondere omstandigheden&#13;
die in bepaalde lidstaten bestaan:&#13;
(in tonnen)&#13;
Lidstaten Leveringen Rechtstreekse verkopen&#13;
[...] [...] [...]&#13;
Duitsland (1) 27 767 036 97 780 [...]&#13;
[...] [...]&#13;
(1) Waarvan 6 242 180 ton voor leveranties op&#13;
het grondgebied van de nieuwe Länder en&#13;
11 187 ton voor de rechtstreekse verkopen in&#13;
de nieuwe Länder.&#13;
10.Artikel 4, lid 4, van verordening nr.&#13;
3950/92 luidt:&#13;
Met betrekking tot de bedrijven op het grondgebied&#13;
van de voormalige Duitse Democratische&#13;
Republiek kan de referentiehoeveelheid&#13;
voor het tijdvak van 1 april 1993 tot en met&#13;
31 maart 1994 voorlopig worden toegekend,&#13;
op voorwaarde dat de aldus toegekende hoeveelheid&#13;
in de loop van het tijdvak niet wordt&#13;
gewijzigd.&#13;
Ten einde de herstructurering van die bedrijven&#13;
te voltooien, blijft de eerste alinea evenwel&#13;
van toepassing tot het einde van de periode&#13;
1997/1998.&#13;
Om de moeilijkheden in verband met de&#13;
bovengenoemde herstructurering definitief te&#13;
verhelpen, wordt de geldigheidsduur van de&#13;
eerste alinea verlengd met twee perioden van&#13;
twaalf maanden waarvan de eerste ingaat op&#13;
het ogenblik waarop de in de tweede alinea&#13;
genoemde periode verstrijkt.&#13;
11.Artikel 5 van verordening nr. 3950/92&#13;
luidt:&#13;
De lidstaten mogen binnen de in artikel 3&#13;
bedoelde totalen, hoeveelheden in de nationale&#13;
reserve storten na een lineaire verlaging van&#13;
alle individuele referentiehoeveelheden, ten&#13;
einde op basis van met de Commissie overeengekomen&#13;
objectieve criteria aan bepaalde&#13;
producenten extra of specifieke hoeveelheden&#13;
toe te kennen [...]&#13;
Onverminderd artikel 6, lid 1, worden de&#13;
referentiehoeveelheden die ter beschikking&#13;
staan van de producenten die gedurende een&#13;
periode van twaalf maanden geen melk of&#13;
andere zuivelproducten in de handel hebben&#13;
gebracht, gevoegd bij de nationale reserve en&#13;
kunnen deze overeenkomstig de eerste alinea&#13;
opnieuw worden toegewezen. [...]&#13;
12.Artikel 9, sub c en d, van verordening nr.&#13;
3950/92 luidt:&#13;
In deze verordening wordt verstaan onder:&#13;
[...]&#13;
c) producent: de landbouwexploitant, natuurlijke&#13;
of rechtspersoon of groepering van&#13;
natuurlijke of rechtspersonen, waarvan het&#13;
bedrijf op het geografische gebied van een lidstaat&#13;
is gevestigd,&#13;
– die melk of andere zuivelproducten rechtstreeks&#13;
aan de consument verkoopt,&#13;
– en/of levert aan de koper;&#13;
d) bedrijf: het geheel van de productie-eenheden&#13;
die door de producent worden beheerd&#13;
en die op het geografische gebied van een lidstaat&#13;
zijn gevestigd.&#13;
Bepalingen van nationaal recht&#13;
13.De Bondsrepubliek Duitsland heeft de&#13;
overdracht van referentiehoeveelheden geregeld&#13;
bij de Milchgarantiemengenverordnung&#13;
van 21 maart 1994 (BGBl. 1994 I, blz. 586),&#13;
zoals gewijzigd bij de 33e Änderungsverordnung&#13;
van 25 maart 1996 (BGBl. 1996 I,&#13;
blz. 535; hierna: MGV).&#13;
14.De MGV bevatte met betrekking tot de&#13;
voor het hoofdgeding relevante periode bij-&#13;
zondere bepalingen voor melkproducenten op&#13;
het grondgebied van de voormalige Duitse&#13;
Democratische Republiek (hierna: voormalige&#13;
DDR). Krachtens § 16 a van de MGV golden&#13;
deze bepalingen voor melkproducenten wier&#13;
bedrijf geheel of gedeeltelijk op het in artikel 3&#13;
van het Einigungsvertrag bedoelde grondgebied&#13;
ligt, voor het op dit grondgebied gelegen bedrijf&#13;
of de daar gelegen delen van het bedrijf, overeenkomstig&#13;
de hierna volgende bepalingen.&#13;
15.§ 16 e, lid 1 a, van de MGV bepaalt:&#13;
Een voorlopige referentiehoeveelheid waarvan&#13;
in de voorafgaande periode van twaalf&#13;
maanden minder dan 80 % is geleverd, wordt&#13;
[...] overeenkomstig de volgende bepalingen&#13;
vrijgegeven ten gunste van de deelstaat waar&#13;
het bedrijf of een deel van het bedrijf is gevestigd&#13;
waaraan de referentiehoeveelheid voorlopig&#13;
was toegekend [...]&#13;
16. Bij het op 2 en 9 maart gesloten verdrag&#13;
tussen de op het grondgebied van de voormalige&#13;
DDR gelegen deelstaat Mecklenburg-&#13;
Vorpommern en de deelstaat Niedersachsen,&#13;
welke tot de oude deelstaten van de Bondsrepubliek&#13;
Duitsland behoort, zijn de gemeenten&#13;
van het Amt Neuhaus, die tot dan toe deel&#13;
uitmaakten van de deelstaat Mecklenburg-&#13;
Vorpommern, bij de deelstaat Niedersachsen&#13;
ingedeeld. De gemeente Kaarßen behoort tot&#13;
deze gemeenten.&#13;
Het hoofdgeding en de prejudiciële&#13;
vragen&#13;
17.Blijkens de verwijzingsbeschikking is de&#13;
Agrargenossenschaft Alkersleben eG, verzoekster&#13;
in het hoofdgeding, een landbouwcoöperatie&#13;
die gevestigd is te Alkersleben, een&#13;
plaatsje in de op het grondgebied van de voormalige&#13;
DDR gelegen deelstaat Thüringen. Zij&#13;
beschikte over een haar door genoemde deelstaat&#13;
toegekende voorlopige referentiehoeveelheid&#13;
van 7 625 797 kg. In de zomer van&#13;
1998 heeft zij een deel van de melkproductieinstallatie&#13;
van een te Kaarßen gevestigd bedrijf&#13;
gepacht. Vervolgens heeft zij haar gehele&#13;
melkveebestand naar de te Kaarßen gepachte&#13;
bedrijfsinstallaties verplaatst en de melkproductie&#13;
te Alkersleben aanvankelijk volledig&#13;
gestaakt. In de daaropvolgende jaren heeft zij&#13;
de melkproductie te Alkersleben echter in&#13;
geringe omvang hervat.&#13;
18.Bij beschikking van 14 juni 1999 heeft het&#13;
Landesverwaltungsgericht Thüringen op basis&#13;
van de relevante bepalingen van de MGV de&#13;
aan verzoekster in het hoofdgeding voorlopig&#13;
toegekende referentiehoeveelheid ingetrokken&#13;
omdat deze laatste de melkproductie te&#13;
Alkersleben had gestaakt. Verzoekster in het&#13;
hoofdgeding heeft tegen deze beschikking&#13;
bezwaar ingediend en onder meer opgemerkt&#13;
dat zij de melkproductie niet had gestaakt,&#13;
maar haar productie alleen over twee plaatsen&#13;
(te Alkersleben en te Kaarßen) had verdeeld,&#13;
en dat het volgens de rechtspraak van het Hof&#13;
niet wettelijk is voorgeschreven dat de melk&#13;
dient te worden geproduceerd daar waar het&#13;
bedrijf is gevestigd. Bij beschikking van 9 februari&#13;
2000 heeft het Landesverwaltungsamt&#13;
Thüringen het bezwaar van verzoekster in het&#13;
hoofdgeding afgewezen. Deze laatste heeft&#13;
daarop bij het Verwaltungsgericht Weimar&#13;
beroep tot nietigverklaring van deze beschikkingen&#13;
ingesteld.&#13;
19. Van oordeel dat voor de beslechting van&#13;
het hem voorgelegde geschil de uitlegging van&#13;
het gemeenschapsrecht noodzakelijk is, heeft&#13;
het Verwaltungsgericht Weimar de behandeling&#13;
van de zaak geschorst en het Hof de volgende&#13;
prejudiciële vragen voorgelegd:&#13;
1) Moet artikel 9, sub c, van verordening&#13;
(EEG) nr. 3950/92 [gewijzigd bij verordening&#13;
(EG) nr. 1256/99] of een andere regeling&#13;
betreffende gegarandeerde hoeveelheden melk&#13;
op de grondslag van het arrest van het Hof&#13;
van Justitie van de Europese Gemeenschappen&#13;
van 15 januari 1991 (Ballmann, C-341/89,&#13;
Jurispr. blz. I-25) aldus worden uitgelegd, dat&#13;
ook de hoeveelheid melk die onder leiding&#13;
van de exploitant is gemolken van diens koeien&#13;
die zijn gestald in gepachte stallen op het&#13;
grondgebied van de voormalige DDR (deelstaat&#13;
Mecklenburg-Vorpommern), dient te&#13;
worden toegerekend aan de referentiehoeveelheid&#13;
die in de nieuwe deelstaten (hier: Freistaat&#13;
Thüringen) voorlopig aan het op het&#13;
grondgebied van de voormalige DDR gelegen&#13;
bedrijf/bedrijfsonderdeel is toegekend?&#13;
2) Of wordt de aldus verkregen hoeveelheid&#13;
melk toegerekend aan de voorlopig toegekende&#13;
referentiehoeveelheid van de verpachtende&#13;
en deels zelf melk producerende landbouwer,&#13;
en de voorlopig toegekende referentiehoeveel-&#13;
heid ten gunste van de Freistaat Thüringen&#13;
ingetrokken, wanneer, zoals in casu, het&#13;
bedrijfsonderdeel waaraan de referentiehoeveelheid&#13;
werd toegekend en het bedrijfsonderdeel&#13;
waar de melk wordt geproduceerd,&#13;
in verschillende deelstaten zijn gelegen, en, in&#13;
tegenstelling tot voornoemd arrest Ballmann,&#13;
het bedrijf respectievelijk bedrijfsonderdeel&#13;
waaraan de referentiehoeveelheid voor melk&#13;
voorlopig werd toegekend, als het ware alleen&#13;
nog maar als zetel van het bedrijf wordt aangehouden&#13;
en daarop minder dan 5 % van de&#13;
referentiehoeveelheid (veebestand/melkproductie)&#13;
wordt geproduceerd en geleverd?&#13;
3) Is het voor de beantwoording van deze vragen&#13;
van belang, dat het bedrijf waar de melk&#13;
wordt geproduceerd vroeger op het grondgebied&#13;
van de voormalige DDR was gelegen,&#13;
maar dit gebied bij een verdrag tussen de deelstaten&#13;
Niedersachsen en Mecklenburg-&#13;
Vorpommern deel is gaan uitmaken van het&#13;
grondgebied van Niedersachsen?&#13;
De eerste en tweede vraag&#13;
20.Met zijn twee eerste vragen, die tezamen&#13;
moeten worden onderzocht, wil de verwijzende&#13;
rechter in wezen vernemen of artikel 9,&#13;
sub c en d, van verordening nr. 3950/92 juncto&#13;
de artikelen 3, lid 2, 4, lid 4, en 5 van deze verordening&#13;
aldus moet worden uitgelegd, dat de&#13;
totale melkproductie die een op het grondgebied&#13;
van de voormalige DDR gevestigde&#13;
landbouwer zelfstandig heeft gerealiseerd in&#13;
installaties die hij heeft gepacht en die op&#13;
voormeld grondgebied zijn gelegen, maar in&#13;
verschillende deelstaten, moet worden toegerekend&#13;
aan de hem voorlopig toegekende&#13;
referentiehoeveelheid.&#13;
Bij het Hof ingediende opmerkingen&#13;
21.Verzoekster in het hoofdgeding merkt op&#13;
dat, zoals uit het arrest Ballmann, reeds aangehaald,&#13;
blijkt, de producent krachtens artikel&#13;
9, sub c en d, van verordening nr. 3950/92&#13;
melk kan produceren op verschillende bedrijfslocaties&#13;
die deel uitmaken van het geheel van&#13;
productie-eenheden dat hij beheert, zolang&#13;
deze zich maar op het geografische grondgebied&#13;
van de Gemeenschap bevinden. Het&#13;
gemeenschapsrecht schrijft niet voor dat een&#13;
voorlopig toegekende referentiehoeveelheid&#13;
moet worden ingetrokken wanneer tussen het&#13;
deel van het bedrijf waar de productie plaatsvindt&#13;
en het bedrijf waarvoor de referentiehoeveelheid&#13;
is toegekend, interne grenzen&#13;
tussen deelstaten lopen, zelfs niet wanneer dit&#13;
laatste bedrijf slechts als bedrijfszetel wordt&#13;
aangehouden en minder dan 5 % van de&#13;
referentiehoeveelheid produceert en levert.&#13;
Volgens het gemeenschapsrecht is alleen van&#13;
belang, dat het bedrijf en de productie-eenheden&#13;
daarvan zich op het geografische&#13;
grondgebied van de Gemeenschap bevinden.&#13;
22.Verweerder in het hoofdgeding en de&#13;
Duitse regering zijn echter van mening dat&#13;
artikel 4, lid 4, van verordening nr. 3950/92&#13;
zich tegen overdracht van de referentiehoeveelheid&#13;
verzet, ook als deze maar voor&#13;
een beperkte duur is. Dit is ook zo vanuit het&#13;
oogpunt van nationaal recht.&#13;
23.De Duitse regering is van mening dat voor&#13;
de tot 31 maart 2000 op de nieuwe deelstaten&#13;
toepasselijke regeling inzake melkquota’s de&#13;
bevoegdheid lag bij de Duitse wetgever, die&#13;
het beginsel van koppeling van deze quota’s&#13;
aan het bedrijf heeft ingevoerd. Volgens dit&#13;
beginsel kunnen de voorlopige referentiehoeveelheden&#13;
die zijn toegekend aan bedrijven&#13;
die zich op het grondgebied van de voormalige&#13;
DDR bevinden, alleen op het betrokken&#13;
bedrijf worden gebruikt, en is iedere verlegging&#13;
van de productie naar elders, ook al is dit&#13;
door middel van pacht, verboden. Om de&#13;
naleving van deze regel te verzekeren, schreven&#13;
de bepalingen van de MGV voor dat in&#13;
geval van verlegging van de productie de&#13;
voorlopig toegekende referentiehoeveelheid&#13;
terugviel in de nationale reserve. De begrippen&#13;
nieuwe deelstaten en oude deelstaten alsook&#13;
de in het arrest Ballmann geformuleerde&#13;
beginselen zijn voor de beslechting van het&#13;
aan de verwijzende rechter voorgelegde&#13;
geschil irrelevant. Aangezien verzoekster in&#13;
het hoofdgeding haar productie te Alkersleben&#13;
in ieder geval tijdelijk volledig heeft&#13;
gestaakt, was derhalve voldaan aan de voorwaarden&#13;
van de MGV voor intrekking van de&#13;
haar toegekende referentiehoeveelheid.&#13;
24.De Commissie is van mening dat artikel 9,&#13;
sub c en d, van verordening nr. 3950/92, juncto&#13;
de artikelen 3, lid 2, en 4, lid 4, van deze verordening,&#13;
aldus moet worden uitgelegd dat&#13;
een op het grondgebied van de voormalige&#13;
DDR gevestigde melkproducent de hem toegekende&#13;
referentiehoeveelheden alleen maar&#13;
op dit grondgebied mag produceren. Zij stelt&#13;
daarom voor de verwijzende rechter te antwoorden&#13;
dat de gehele melkproductie die een&#13;
op het grondgebied van de voormalige DDR&#13;
gevestigde producent heeft verkregen door&#13;
het melken in eveneens op dit grondgebied&#13;
gelegen productie-eenheden in de zin van artikel&#13;
9, sub d, van verordening nr. 3950/92,&#13;
moet worden toegerekend aan de referentiehoeveelheid&#13;
die deze producent voorlopig is&#13;
toegekend.&#13;
Antwoord van het Hof&#13;
25. Allereerst moet eraan worden herinnerd,&#13;
dat uit de algemene opzet van de regeling&#13;
inzake de extra heffing op melk voortvloeit,&#13;
dat een landbouwer slechts een referentiehoeveelheid&#13;
kan krijgen wanneer hij de hoedanigheid&#13;
van producent heeft (arrest Ballmann,&#13;
reeds aangehaald, punt 9, en arrest van 20 juni&#13;
2002, Thomsen, C-401/99, Jurispr. blz. I-5775,&#13;
punt 32).&#13;
26. Zo ook kan een referentiehoeveelheid die&#13;
aan een landbouwer is toegekend hem alleen&#13;
worden ontnomen wanneer hij deze hoedanigheid&#13;
heeft verloren. Overeenkomstig&#13;
artikel 5, tweede alinea, van verordening&#13;
nr. 3950/92 worden de referentiehoeveelheden&#13;
die ter beschikking staan van de producenten&#13;
die gedurende een periode van twaalf maanden&#13;
geen melk of andere zuivelproducten in&#13;
de handel hebben gebracht, gevoegd bij de&#13;
nationale reserve, waarna zij opnieuw kunnen&#13;
worden toegewezen.&#13;
27. Om de eerste twee vragen te kunnen&#13;
beantwoorden, moet derhalve worden onderzocht&#13;
of een landbouwer wiens bedrijf in een&#13;
van de nieuwe deelstaten van de Bondsrepubliek&#13;
Duitsland is gevestigd en die over een&#13;
referentiehoeveelheid beschikt, de hoedanigheid&#13;
van melkproducent in de zin van verordening&#13;
nr. 3950/92 verliest wanneer hij het&#13;
voornaamste deel van zijn melkproductie naar&#13;
een in een van de andere nieuwe deelstaten&#13;
gevestigde productie-eenheid verlegt, zodat&#13;
de bevoegde autoriteiten de referentiehoeveelheid&#13;
die hem was toegekend, kunnen intrekken.&#13;
28.In dit verband zij eraan herinnerd dat&#13;
artikel 9, sub c, van verordening nr. 3950/92&#13;
bepaalt dat in deze verordening onder producent&#13;
de landbouwexploitant, natuurlijke of&#13;
rechtspersoon of groepering van natuurlijke&#13;
of rechtspersonen wordt verstaan waarvan het&#13;
bedrijf op het geografische gebied van een lidstaat&#13;
is gevestigd en die melk of andere zuivelproducten&#13;
rechtstreeks aan de consument verkoopt&#13;
en/of levert aan de koper.&#13;
29.Artikel 9, sub d, van deze verordening&#13;
definieert het begrip bedrijf als het geheel van&#13;
de productie-eenheden die door de producent&#13;
worden beheerd en die op het geografische&#13;
gebied van een lidstaat zijn gelegen.&#13;
30.Wanneer deze definities in hun onderlinge&#13;
samenhang worden gelezen, blijkt daaruit&#13;
allereerst dat iedere persoon die een op het&#13;
geografische grondgebied van een lidstaat&#13;
gevestigd geheel van productie-eenheden&#13;
beheert en melk of zuivelproducten verkoopt&#13;
of levert, de hoedanigheid van producent&#13;
heeft, en dat daartoe niet is vereist dat de&#13;
exploitant eigenaar is van de voor zijn&#13;
productie gebruikte installaties. Het begrip&#13;
producent kan derhalve niet aldus worden&#13;
uitgelegd, dat de categorie pachters van&#13;
bedrijven daar niet onder valt (zie in die zin&#13;
arrest Ballmann, reeds aangehaald, punt 12).&#13;
31.Voorts is voor de hoedanigheid van producent&#13;
niet vereist dat degene aan wie een referentiehoeveelheid&#13;
is toegekend, deze geheel of&#13;
gedeeltelijk produceert in de productie-eenheden&#13;
die hij exploiteerde toen deze hoeveelheid&#13;
hem werd toegekend (zie in die zin arrest&#13;
Ballmann, reeds aangehaald, punt 14).&#13;
32.Tot slot moet bij de beoordeling van de&#13;
hoedanigheid van producent het gehele geografische&#13;
grondgebied van een lidstaat in aanmerking&#13;
worden genomen.&#13;
33.Uit deze overwegingen volgt dat de bepalingen&#13;
van artikel 9, sub c en d, van verordening&#13;
nr. 3950/92 zich ertegen verzetten dat&#13;
een melkproducent die een referentiehoeveelheid&#13;
heeft verkregen, op straffe van verlies van&#13;
zijn hoedanigheid van producent, gehouden is&#13;
deze hoeveelheid geheel of zelfs maar gedeeltelijk&#13;
te produceren in de productie-eenheden&#13;
die hij exploiteerde ten tijde van de toekenning&#13;
van deze hoeveelheid. Een producent is&#13;
juist vrij om de hem door een lidstaat toege-&#13;
kende referentiehoeveelheid te produceren op&#13;
een bedrijfslocatie van zijn keuze, als deze&#13;
maar op het grondgebied van deze staat gelegen&#13;
is, ongeacht of hij eigenaar dan wel pachter&#13;
van de productie-installaties is.&#13;
34. Met betrekking tot het bijzondere geval&#13;
van de Bondsrepubliek Duitsland dient er&#13;
niettemin ook rekening mee te worden&#13;
gehouden dat verordening nr. 3950/92 een&#13;
aantal specifieke bepalingen bevat ter zake van&#13;
de toepassing van het stelsel van extra heffingen&#13;
op melk op het grondgebied van de voormalige&#13;
DDR.&#13;
35. Zo blijkt uit de elfde overweging van de&#13;
considerans van verordening nr. 3950/92, dat&#13;
de gemeenschapswetgever van oordeel was dat&#13;
de regeling tot beheersing van de melkproductie&#13;
de herstructurering van de op het grondgebied&#13;
van de voormalige DDR gevestigde landbouwbedrijven&#13;
in gevaar zou kunnen brengen.&#13;
36. Teneinde de herstructurering van deze&#13;
bedrijven te vergemakkelijken, wordt dan ook&#13;
in een voetnoot bij de tabel van artikel 3, lid 2,&#13;
van verordening nr. 3950/92 het deel van de&#13;
voor Duitsland gegarandeerde totale hoeveelheden&#13;
vastgesteld dat is gereserveerd voor&#13;
leveringen en rechtstreekse verkopen van op&#13;
het grondgebied van de nieuwe deelstaten&#13;
gevestigde producenten. De bevoegde Duitse&#13;
autoriteiten waren dus gehouden, dit deel uitsluitend&#13;
onder deze producenten te verdelen,&#13;
en wel zodanig dat het totaal van de individuele&#13;
referentiehoeveelheden binnen de grenzen&#13;
van dit deel bleef.&#13;
37. Hieruit volgt dat de gemeenschapswetgever&#13;
met het oog op de toepassing van verordening&#13;
nr. 3950/92, het grondgebied van de&#13;
voormalige DDR voor een overgangsperiode&#13;
met dat van een lidstaat heeft gelijkgesteld.&#13;
38. Derhalve dient te worden vastgesteld dat&#13;
artikel 9, sub c en d, van verordening nr.&#13;
3950/92, gelezen in samenhang met de tabel&#13;
van artikel 3, lid 2, van deze verordening,&#13;
aldus moet worden uitgelegd dat een op het&#13;
grondgebied van de voormalige DDR gevestigde&#13;
melkproducent vrij is om de hem toegekende&#13;
referentiehoeveelheid te produceren&#13;
op de productielocatie van zijn keuze, als deze&#13;
maar op dit grondgebied is gelegen, ongeacht&#13;
of hij eigenaar dan wel pachter van de productie-&#13;
installaties is.&#13;
39. Het door de Duitse regering en verweerder&#13;
in het hoofdgeding aangevoerde argument&#13;
dat de nationale wetgever het recht had te&#13;
bepalen dat de referentiehoeveelheden die&#13;
waren toegekend aan op het grondgebied van&#13;
de nieuwe deelstaten gevestigde producenten,&#13;
op het betrokken bedrijf moesten worden&#13;
geproduceerd, kan niet worden aanvaard.&#13;
40. Verordening nr. 3950/92 bevat immers geen&#13;
enkele bepaling die, zelfs maar indirect, erop&#13;
wijst dat een dergelijke uitlegging van artikel 9,&#13;
sub c en d, toelaatbaar zou kunnen zijn wat&#13;
betreft de op het grondgebied van de voormalige&#13;
DDR gevestigde producenten.&#13;
41. Deze uitlegging zou zelfs in strijd zijn met&#13;
de doelstellingen van de uitzonderingsregeling&#13;
die voorlopig is ingesteld ten gunste van de op&#13;
het grondgebied van de voormalige DDR&#13;
gevestigde landbouwbedrijven. Zo de productie&#13;
uitsluitend mocht plaatsvinden binnen de&#13;
productie-eenheden op basis waarvan de referentiehoeveelheden&#13;
zijn toegekend, zou dit&#13;
deze eenheden bevriezen in de situatie waarin&#13;
zij zich ten tijde van de toekenning van die&#13;
hoeveelheden bevonden. De herstructurering&#13;
van de landbouwbedrijven op het gehele&#13;
grondgebied van de voormalige DDR zou in&#13;
gevaar worden gebracht indien de producenten&#13;
niet binnen de grenzen van dit grondgebied&#13;
alle door hen noodzakelijk geachte&#13;
wijzigingen en verbeteringen konden aanbrengen&#13;
met betrekking tot de ligging van&#13;
hun productie-eenheden.&#13;
42. Derhalve moet op de eerste en de tweede&#13;
vraag worden geantwoord dat artikel 9, sub c&#13;
en d, van verordening nr. 3950/92, juncto de&#13;
artikelen 3, lid 2, 4, lid 4, en 5 van deze verordening,&#13;
aldus moet worden uitgelegd, dat de&#13;
totale melkproductie die een op het grondgebied&#13;
van de voormalige DDR gevestigde&#13;
landbouwer zelfstandig heeft gerealiseerd in&#13;
installaties die hij heeft gepacht en die op&#13;
voormeld grondgebied zijn gelegen, maar in&#13;
verschillende deelstaten, moet worden toegerekend&#13;
aan de hem voorlopig toegekende&#13;
referentiehoeveelheid.&#13;
De derde vraag&#13;
43. Met zijn derde vraag wil de verwijzende&#13;
rechter in wezen vernemen of artikel 9, sub c&#13;
en d, van verordening nr. 3950/92, juncto de&#13;
artikelen 3, lid 2, 4, lid 4, en 5 van deze verordening,&#13;
aldus moet worden uitgelegd dat de&#13;
bevoegde nationale autoriteiten een op het&#13;
grondgebied van de voormalige DDR gevestigde&#13;
producent kunnen verbieden zijn melkproductie&#13;
te verleggen naar installaties binnen&#13;
een gemeente die weliswaar op de datum van&#13;
de Duitse eenwording deel uitmaakte van&#13;
genoemd grondgebied, maar thans ingevolge&#13;
een na die datum gesloten verdrag tot een van&#13;
de oude deelstaten van de Bondsrepubliek&#13;
Duitsland behoort.&#13;
Ontvankelijkheid&#13;
44. De Duitse regering merkt op dat het&#13;
gemeenschapsrecht niet regelt hoe een deel&#13;
van het nationale grondgebied dat bij verdrag&#13;
van een nieuwe naar een oude deelstaat is&#13;
overgegaan, met het oog op de bepalingen ter&#13;
zake van melkquota’s moet worden gekwalificeerd.&#13;
Dit is een vraag van nationaal recht en&#13;
de prejudiciële vraag is derhalve op dit punt&#13;
niet-ontvankelijk.&#13;
45. In dit verband dient eraan te worden herinnerd,&#13;
dat volgens vaste rechtspraak in het&#13;
kader van de in artikel 234 EG neergelegde&#13;
samenwerking tussen de nationale rechterlijke&#13;
instanties en het Hof, het uitsluitend een zaak&#13;
is van de nationale rechter aan wie het geschil&#13;
is voorgelegd en die de verantwoordelijkheid&#13;
draagt voor de te geven rechterlijke beslissing,&#13;
om, gelet op de bijzonderheden van het geval,&#13;
zowel de noodzaak van een prejudiciële&#13;
beslissing voor het wijzen van zijn vonnis te&#13;
beoordelen, als de relevantie van de vragen die&#13;
hij aan het Hof voorlegt. Wanneer de vragen&#13;
dus betrekking hebben op de uitlegging van&#13;
het gemeenschapsrecht, is het Hof in beginsel&#13;
verplicht daarop te antwoorden (zie onder&#13;
meer arresten van 15 december 1995, Bosman,&#13;
C-415/93, Jurispr. blz. I-4921, punt 59, en&#13;
24 september 2002, Grundig Italiana, C-255/00,&#13;
Jurispr. blz. I-8003, punt 30).&#13;
46. In uitzonderlijke gevallen staat het aan het&#13;
Hof om, ter toetsing van zijn eigen bevoegdheid,&#13;
een onderzoek in te stellen naar de&#13;
omstandigheden waaronder de nationale rechter&#13;
hem om een beslissing heeft verzocht. Het&#13;
Hof kan evenwel slechts weigeren een uitspraak&#13;
te doen over een prejudiciële vraag van&#13;
een nationale rechter, wanneer de gevraagde&#13;
uitlegging van het gemeenschapsrecht klaarblijkelijk&#13;
geen enkel verband houdt met een&#13;
reëel geschil of met het voorwerp van het&#13;
hoofdgeding, wanneer het vraagstuk van&#13;
hypothetische aard is of wanneer het Hof niet&#13;
beschikt over de gegevens, feitelijk en rechtens,&#13;
die voor hem noodzakelijk zijn om een&#13;
nuttig antwoord te geven op de gestelde vragen&#13;
(zie onder meer arrest van 13 maart 2001,&#13;
PreussenElektra, C-379/98, Jurispr. blz. I-2099,&#13;
punt 39, en Grundig Italiana, reeds aangehaald,&#13;
punt 31).&#13;
47. In het hoofdgeding kan niet worden betwist&#13;
dat de derde vraag betrekking heeft op de uitlegging&#13;
van de relevante bepalingen van verordening&#13;
nr. 3950/92, zoals in het antwoord op&#13;
de eerste twee vragen is uiteengezet. Aan het&#13;
Hof wordt immers gevraagd of een bepaalde&#13;
feitelijke omstandigheid, in casu de omstandigheid&#13;
dat de gemeente waar het gepachte&#13;
zuivelbedrijf is gevestigd, tot een van de oude&#13;
deelstaten van de Bondsrepubliek Duitsland is&#13;
gaan behoren, op deze uitlegging van invloed&#13;
kan zijn.&#13;
48. Bijgevolg heeft de derde vraag betrekking&#13;
op de uitlegging van bepalingen van gemeenschapsrecht,&#13;
zodat zij niet als niet-ontvankelijk&#13;
kan worden beschouwd.&#13;
Ten gronde&#13;
Bij het Hof ingediende opmerkingen&#13;
49. Verzoekster in het hoofdgeding is van&#13;
mening dat de vraag of de gepachte gronden&#13;
zich al of niet op het grondgebied van de&#13;
voormalige DDR bevinden, in het kader van&#13;
verordening nr. 3950/92 niet van belang is.&#13;
Volgens haar moeten de bedrijfszetel te&#13;
Alkersleben en de productieplaats te Kaarßen&#13;
tot het grondgebied van de voormalige DDR&#13;
worden gerekend, aangezien de toevoeging&#13;
van de gemeente Kaarßen aan de deelstaat&#13;
Niedersachsen na de Duitse eenwording heeft&#13;
plaatsgevonden.&#13;
50. Verweerder in het hoofdgeding is van&#13;
mening dat met de toevoeging van de gemeente&#13;
Kaarßen aan een van de oude deelstaten&#13;
rekening moet worden gehouden. Aangezien&#13;
de Duitse wetgever twee totaal verschillende&#13;
regelingen had opgesteld, de ene voor de oude&#13;
deelstaten en de andere voor de nieuwe deelstaten,&#13;
was overdracht van de referentiehoe-&#13;
veelheid naar een bedrijf buiten het grondgebied&#13;
van de oude DDR niet toegestaan,&#13;
ongeacht de verdragsbepalingen.&#13;
51. Onder verwijzing naar de bepalingen van&#13;
de artikelen 3, lid 2, en 4, lid 4, van verordening&#13;
nr. 3950/92 alsook de elfde overweging&#13;
van de considerans daarvan, merkt de Commissie&#13;
op dat met het onderscheid tussen oude&#13;
en nieuwe deelstaten rekening moet worden&#13;
gehouden. Zij is echter van mening dat de&#13;
totale hoeveelheid melk die een op het grondgebied&#13;
van de voormalige DDR gevestigde&#13;
producent op dat grondgebied heeft verkregen,&#13;
aan de aan deze producent toegekende&#13;
referentiehoeveelheid moet worden toegerekend,&#13;
zelfs wanneer op de datum van de beslissing&#13;
over de toerekening de gemeente waar&#13;
de productie-eenheden zijn gelegen, deel uitmaakt&#13;
van een van de oude deelstaten van de&#13;
Bondsrepubliek Duitsland.&#13;
Antwoord van het Hof&#13;
52. In dit verband zij eraan herinnerd dat de&#13;
gemeenschapswetgever de bepalingen van verordening&#13;
nr. 3950/92 die in het bijzonder&#13;
betrekking hebben op het grondgebied van de&#13;
voormalige DDR, heeft ingevoerd om de herstructurering&#13;
van de op dit grondgebied gevestigde&#13;
landbouwbedrijven niet in gevaar te&#13;
brengen.&#13;
53. Voorts moet worden vastgesteld dat deze&#13;
herstructurering noodzakelijk was vanwege&#13;
het economische systeem dat vóór de Duitse&#13;
eenwording op het grondgebied van voormalige&#13;
DDR van kracht was en om de integratie&#13;
daarvan in een systeem van markteconomie&#13;
mogelijk te maken.&#13;
54. Bijgevolg is de voor de voormalige DDR&#13;
voor bepaalde tijd ingevoerde bijzondere&#13;
regeling met betrekking tot de extra heffing&#13;
op melk, van toepassing op het gehele grondgebied&#13;
daarvan, zoals dit op de datum van de&#13;
Duitse eenwording was afgebakend.&#13;
55. De toevoeging, ná genoemde datum, van&#13;
een deel van dit grondgebied aan een oude&#13;
deelstaat van de Bondsrepubliek Duitsland&#13;
kan derhalve geen invloed hebben op de&#13;
mogelijkheid voor een binnen de voormalige&#13;
DDR gevestigde producent, zijn melkproductie&#13;
naar dat deel van het grondgebied te verleggen,&#13;
voorzover de aldus geproduceerde&#13;
hoeveelheden melk worden toegerekend aan&#13;
de gegarandeerde totale hoeveelheid voor de&#13;
voormalige DDR (zie in die zin, ter zake van&#13;
een deels in een andere lidstaat gevestigd zuivelbedrijf,&#13;
arrest van 23 januari 1997, St. Martinus&#13;
Elten, C-463/93, Jurispr. blz. I-255,&#13;
punten 27 en 28).&#13;
56. Gelet op deze overwegingen dient op de&#13;
derde vraag te worden geantwoord dat artikel 9,&#13;
sub c en d, van verordening nr. 3950/9, juncto&#13;
de artikelen 3, lid 2, 4, lid 4, en 5 van deze verordening,&#13;
aldus moet worden uitgelegd, dat&#13;
het zich ertegen verzet dat de bevoegde nationale&#13;
autoriteiten een op het grondgebied van&#13;
de voormalige DDR gevestigde producent&#13;
verbieden zijn melkproductie te verleggen&#13;
naar installaties binnen een gemeente die weliswaar&#13;
op de datum van de Duitse eenwording&#13;
deel uitmaakte van genoemd grondgebied,&#13;
maar thans ingevolge een na die datum gesloten&#13;
verdrag tot een van de oude deelstaten van&#13;
de Bondsrepubliek Duitsland behoort.&#13;
Kosten&#13;
57. De kosten door de Duitse regering en de&#13;
Commissie wegens indiening van hun opmerkingen&#13;
bij het Hof gemaakt, kunnen niet voor&#13;
vergoeding in aanmerking komen. Ten aanzien&#13;
van de partijen in het hoofdgeding is de&#13;
procedure als een aldaar gerezen incident te&#13;
beschouwen, zodat de nationale rechterlijke&#13;
instantie over de kosten heeft te beslissen.&#13;
HET HOF VAN JUSTITIE (Tweede kamer),&#13;
uitspraak doende op de door het Verwaltungsgericht&#13;
Weimar bij beschikking van&#13;
23 mei 2001 gestelde vragen, verklaart voor&#13;
recht:&#13;
1) Artikel 9, sub c en d, van verordening&#13;
(EEG) nr. 3950/92 van de Raad van 28 december&#13;
1992 tot instelling van een extra heffing in&#13;
de sector melk en zuivelproducten, zoals&#13;
gewijzigd bij verordening (EG) nr. 751/1999&#13;
van de Commissie van 9 april 1999, juncto de&#13;
artikelen 3, lid 2, 4, lid 4, en 5 van deze verordening,&#13;
moet aldus worden uitgelegd dat de&#13;
totale melkproductie die een op het grondgebied&#13;
van de voormalige Duitse Democratische&#13;
Republiek gevestigde landbouwer zelfstandig&#13;
heeft gerealiseerd in installaties die hij heeft&#13;
gepacht en die op voormeld grondgebied zijn&#13;
gelegen, maar in verschillende deelstaten, moet&#13;
worden toegerekend aan de hem voorlopig&#13;
toegekende referentiehoeveelheid.&#13;
2) Artikel 9, sub c en d, van verordening&#13;
nr. 3950/92, zoals gewijzigd bij verordening&#13;
nr. 751/1999, juncto de artikelen 3, lid 2, 4,&#13;
lid 4, en 5 van deze verordening, moet aldus&#13;
worden uitgelegd dat het zich ertegen verzet&#13;
dat de bevoegde nationale autoriteiten een op&#13;
het grondgebied van de voormalige Duitse&#13;
Democratische Republiek gevestigde producent&#13;
verbieden zijn melkproductie te verleggen&#13;
naar installaties binnen een gemeente die&#13;
weliswaar op de datum van de Duitse eenwording&#13;
deel uitmaakte van genoemd grondgebied,&#13;
maar thans ingevolge een na die datum&#13;
gesloten verdrag tot een van de oude deelstaten&#13;
van de Bondsrepubliek Duitsland behoort.&#13;
NOOT&#13;
1. Het onderhavige arrest heeft betrekking op&#13;
de specifieke situatie die is ontstaan als gevolg&#13;
van de Duitse eenwording. Het bedrijf van de&#13;
Agrargenossenschaft Alkersleben eG was&#13;
gevestigd in de deelstaat Thüringen, onderdeel&#13;
van de voormalige DDR. In 1998 werd de&#13;
melkproductie voor het grootste gedeelte verplaatst&#13;
naar Kaarßen, dat op dat moment op&#13;
grond van een tussen de deelstaten Mecklenburg-&#13;
Vorpommern en Niedersachsen gesloten&#13;
verdrag, deel uitmaakte van de deelstaat Niedersachsen,&#13;
die niet tot de voormalige DDR&#13;
behoorde.&#13;
2. Bij beschikking d.d. 14 juni 1999 had het&#13;
Landesverwaltungsgericht Thüringen de voorlopig&#13;
toegekende referentiehoeveelheid ingetrokken&#13;
omdat Alkersleben de melkproductie&#13;
zou hebben gestaakt, met als belangrijkste&#13;
motivering dat de melk dient te worden geproduceerd&#13;
waar het bedrijf is gevestigd. In&#13;
hoger beroep stelde het Verwaltungsgericht&#13;
Weimar een drietal prejudiciële vragen aan&#13;
het Europese Hof van Justitie. Op zich zien&#13;
deze vragen – en derhalve ook de antwoorden&#13;
– op de bijzondere positie van de voormalige&#13;
DDR en de daarmee samenhangende regelingen.&#13;
De in het arrest door het Hof gegeven&#13;
overwegingen zouden evenwel ook een bredere&#13;
strekking kunnen hebben. Met name is het&#13;
interessant te bezien in hoeverre de visie van&#13;
het Hof een rol kan spelen in de op dit&#13;
moment plaatsvindende discussie over het&#13;
afschaffen van het structureel verleasen van&#13;
melkquota.&#13;
3. Het Hof stelt twee thema’s aan de orde die&#13;
in dit geval van belang zijn: het begrip producent&#13;
en de beperkingen die aan de producent&#13;
kunnen worden opgelegd. Voor wat betreft&#13;
het begrip producent verwijst het Hof naar&#13;
twee eerdere arresten, het Ballmann-arrest&#13;
en het arrest Thomsen / Henningsen (Agr.r.&#13;
2002/5124). Ook thans concludeert het Hof&#13;
dat iedere persoon die een op een geografisch&#13;
grondgebied van een lidstaat gevestigd geheel&#13;
van productie-eenheden en melk of zuivelproducten&#13;
verkoopt of levert, de hoedanigheid&#13;
van producent heeft.&#13;
4. Wat in de discussies over het melkquotum&#13;
nogal eens over het hoofd gezien wordt maar&#13;
door het Hof wel duidelijk wordt aangegeven,&#13;
is dat het begrip producent van belang is voor&#13;
de vraag of iemand melkquotum kan verkrijgen&#13;
(r.o. 25). Een tweede overweging die van&#13;
belang is, is de verwijzing door het Hof naar&#13;
artikel 5, twee alinea, van de verordening (r.o.&#13;
26). Het in die passage genoemde criterium&#13;
voor de toevoeging van het individuele melkquotum&#13;
aan de nationale reserve is het in de&#13;
handel brengen van zuivelproducten, en dus&#13;
niet het persoonlijk als producent in de handel&#13;
brengen van zuivelproducten. Dat betekent&#13;
naar mijn mening dat wanneer iemand eenmaal&#13;
melkquotum verkregen heeft, het hem&#13;
vrij staat zelf te gaan melken of het melkquotum&#13;
tijdelijk over te dragen. In beide gevallen&#13;
is en blijft hij producent in de zin van de verordening.&#13;
Het verleasen van melk is derhalve&#13;
een vorm van actief producentschap. Slechts&#13;
aan het inactief producent zijn verbindt de&#13;
verordening de sanctie van toevoeging aan de&#13;
nationale reserve. Deze systematiek is logisch:&#13;
het is de bedoeling dat de melkproductie&#13;
beheerst wordt, doch wel in stand blijft en niet&#13;
door inactiviteit verloren gaat.&#13;
5. Naar aanleiding van de specifieke Duitse&#13;
situatie – twee voormalige zelfstandige staten,&#13;
die beide weer verdeeld zijn in deelstaten en&#13;
in een integratieproces verkeren – ontstond de&#13;
vraag in hoeverre met name geografische&#13;
beperkingen aan de melkproduktie mogen&#13;
worden opgelegd. Het Hof geeft daarop een&#13;
principieel antwoord (r.o 33): de bepalingen&#13;
van artikel 9, sub c en d, van verordening&#13;
nr. 3950/92 verzetten zich ertegen dat een melkproducent&#13;
die een referentiehoeveelheid heeft&#13;
verkregen, op straffe van verlies van zijn hoedanigheid&#13;
van producent, gehouden is deze&#13;
hoeveelheid geheel of zelfs maar gedeeltelijk&#13;
te produceren in de productie-eenheden die hij&#13;
exploiteerde ten tijde van de toekenning van&#13;
deze hoeveelheid. Een producent is juist vrij&#13;
om de hem door een lidstaat toegekende referentiehoeveelheid&#13;
te produceren op een&#13;
bedrijfslocatie van zijn keuze, als deze maar&#13;
op het grondgebied van deze staat gelegen is,&#13;
ongeacht of hij eigenaar dan wel pachter van&#13;
de productie-installaties is, aldus het Hof.&#13;
6. Voor de Nederlandse situatie zou deze&#13;
overweging in tweeërlei opzicht gevolgen&#13;
kunnen hebben. Ten eerste zou het gevolg&#13;
kunnen zijn dat de in Nederland geldende&#13;
beperkingen waar het gaat om overdracht van&#13;
het melkquotum, zoals de grondgebonden&#13;
overdracht en een gelimiteerde hoeveelheid&#13;
melkquotum per hectare in strijd zijn met de&#13;
verordening en derhalve niet toelaatbaar zijn.&#13;
Denkbaar zou zijn dat de overdracht en verplaatsing&#13;
van melkquotum geheel zou worden&#13;
vrijgelaten, waarbij als enige voorwaarde&#13;
geldt dat het melkquotum binnen de landsgrenzen&#13;
blijft. Leest men de overweging van&#13;
het Hof – in meer algemene zin – aldus dat de&#13;
melkproducent vrij moet zijn naar eigen&#13;
inzicht over het melkquotum te beschikken,&#13;
mits hij er zorg voor draagt dat de melkproductie&#13;
daadwerkelijk plaatsvindt en hij met&#13;
het melkquotum binnen de landsgrenzen&#13;
blijft, dus als een principiële keuze voor vrijheid&#13;
met zo min mogelijk beperkingen, dan&#13;
zou de conclusie zijn dat het beperken van de&#13;
mogelijkheden tot (structureel) verleasen van&#13;
melkquotum in strijd met de verordening is.&#13;
Ook in geval van structureel verleasen blijft&#13;
de melkproductie immers in zijn geheel in&#13;
stand. De keuze om de feitelijke melkproductie&#13;
door een andere producent te laten plaatsvinden,&#13;
behoort dan tot de vrijheid van de&#13;
producent.&#13;
P.A. de Hoog</content><legacyfootnotes/><footnotes><footnote/></footnotes><auteurs/><published>2003-09-01 00:00:00</published><modified>2003-09-01 00:00:00</modified><editiondate>2003-09-01</editiondate><htmlpath>https://denhollander.info/artikel/4527</htmlpath></article>
</articles></edition>
<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2001</searchword><id>5619</id><udhid>UDH:TvAR/5619</udhid><titel>Reconstructiewet concentratiegebieden: enkele losse eindjes. Preadvies Vereniging voor Agrarisch Recht</titel><searchwords><searchword>TvAR 4/2001</searchword><searchword>UDH:TvAR/5619</searchword></searchwords><attachments><attachment><name>2001_nr 4_Artikel_Bruil.pdf</name><extention>pdf</extention><url>https://denhollander.info/download/5551/ci</url></attachment></attachments><inleiding>1. Inleiding&#13;
Hoewel eerder al vrij uitvoerig is geschreven – onder meer in Agrarisch Recht 1 – over&#13;
het wetsvoorstel 26 356, inhoudende Regels inzake de reconstructie van de concentratiegebieden,&#13;
2 is het toch bijzonder nuttig dat het voorstel tot voorwerp van bespreking&#13;
door de Vereniging voor Agrarisch Recht is gemaakt, vooral omdat de wet voor&#13;
de landbouw wel zo belangrijk is, dat de Vereniging daarover dient te vergaderen en&#13;
zulks nog niet is geschied. Intussen stelt het een preadviseur, die geen lust heeft om&#13;
eerdere teksten nog weer eens over te schrijven, voor de vraag: wat te behandelen?&#13;
Andere preadviseurs hebben zich gebogen over de Europese aspecten (Beekhuizen)&#13;
en de rechtsbescherming in de herverkaveling (Groot Nibbelink en Zevenbergen).&#13;
Voor mijzelf zie ik ook nog wel enkele losse einden, die eerder nog niet of nog niet&#13;
voldoende aan de orde zijn geweest. In deze zin kan dit preadvies dan ook worden&#13;
beschouwd als een aanvulling op dan wel uitdieping van met name het genoemde&#13;
artikel van Zevenbergen c.s.&#13;
Wat zal dan hierna behandeld worden? In de eerste plaats zal ik ingaan op een&#13;
fenomeen, dat tot nu toe in wetgeving nog nauwelijks een plaats heeft gekregen: de&#13;
bestuursovereenkomst. Inmiddels zijn provincies en gemeenten daarover in de slag.&#13;
In de tweede plaats komen enkele zaken aan de orde, die juridisch weliswaar weinig&#13;
met de Reconstructiewet te maken hebben, maar die daar beleidsmatig nauw mee verbonden&#13;
zijn: stank en ammoniak. Ten derde zal ik kort aandacht besteden aan het&#13;
verschijnsel ‘wetgeving met terugwerkende kracht’. Het nieuwe ammoniakbeleid is&#13;
bij wijze van brief aan de Tweede Kamer bekendgemaakt en de nog te volgen wetgeving&#13;
zal terugwerken tot de datum van die brief. Een en ander wordt voorafgegaan&#13;
door een overzicht van de verschillen tussen de Reconstructiewet en de Landinrichtingswet.&#13;
Uit deze opsomming kan worden afgeleid dat het preadvies beoogt om&#13;
zowel een informatieve functie te vervullen, als ook een discussie wil aanzwengelen. &#13;
</inleiding><content>2. Reconstructiewet en Landinrichtingswet&#13;
In deze paragraaf wil ik schematisch aangeven waar de verschillen zitten tussen de&#13;
Landinrichtingswet en de Reconstructiewet concentratiegebieden. Voor een deel&#13;
vloeien deze verschillen voort uit de voorgenomen reconstructie zelf, voor een deel&#13;
ook zijn zij afkomstig van de eerder ingezette herijkingsoperatie. De Reconstructiewet&#13;
is dus een soort ‘bijzondere’ landinrichtingswet, maar staat ook weer model voor&#13;
een geheel nieuwe Landinrichtingswet. De historische parallel met de Ruilverkavelingswet&#13;
1954 en de Reconstructiewet Midden-Delfland is gauw getrokken.&#13;
Fase Landinrichtingswet Reconstructiewet&#13;
Doel van de wet3 art. 4/5; niet limitatief art. 4/5; niet limitatief&#13;
Nieuwe elementen:&#13;
– geen gevolgen ruimtelijke ordening&#13;
(‘goede ruimtelijke structuur’)&#13;
– woon-, werk-, leefklimaat&#13;
– economische structuur&#13;
– water&#13;
– veterinaire risico’s beperken&#13;
Vervallen:&#13;
– cultuurhistorie&#13;
Vormen van – ruilverkaveling – reconstructie4&#13;
landinrichting – herinrichting&#13;
– aanpassingsinrichting&#13;
– kavelruil&#13;
– (RAK)&#13;
Bereik heel Nederland; afweging via SGR concentratiegebieden5&#13;
Initiatief verzoek; zienswijze CLC; wetgever; termijn voor ontwerp:&#13;
voorbereidingsschema 9 maanden na inwerkingtreding&#13;
wet (art. 14)6&#13;
Voorbereiding landinrichtingsplan bestuursovereenkomst&#13;
reconstructieplan7Fase Landinrichtingswet Reconstructiewet&#13;
Uitvoering – uitvoeringsprogramma (art. 31)&#13;
– bestuursovereenkomst (art. 33)&#13;
– coördinatie besluitvorming (art. 39)&#13;
– doorwerking in besluiten (art. 45)&#13;
– gebruiksverbod (art. 47)&#13;
– grondverwerving – grondverwerving&#13;
– onteigening – onteigening&#13;
– korting – korting&#13;
– uitvoering van werken –uitvoering van werken&#13;
– begrenzingenplan – regeling eigendom etc. (art. 20)&#13;
– eigendom etc. – akte van toewijzing (art. 21)&#13;
– akte van toewijzing – besluiten over tijdelijk gebruik&#13;
– plan van tijdelijk gebruik (art. 56)&#13;
Herverkavelings- – lijst van rechthebbenden – ruilplan&#13;
procedure – pachtregistratie – rechthebbenden&#13;
– eerste schatting – plan van toedeling&#13;
– plan van toedeling – pachtregistratie&#13;
– akte van toedeling – ruilakte&#13;
– tweede schatting – lijst geldelijke regelingen8&#13;
– lijst geldelijke regelingen&#13;
Toedelingsnormen – korting bij herinrichting: 3% – korting 5% (art. 67)&#13;
– maatstaf: waarde – maatstaf: oppervlakte&#13;
Rechtsbescherming – bij landinrichtingsplan: beperkt – bij reconstructieplan (vaststelling,&#13;
– geen beperking t.a.v. wijziging, uitwerking): beroep bij&#13;
bestemmingsplan ABRS (art. 29)&#13;
– herverkaveling: zie Groot – beperking ten aanzien van&#13;
Nibbelink en Zevenbergen bestemmingsplannen&#13;
(elders in dit nummer) – herverkaveling: zie Groot Nibbelink&#13;
en Zevenbergen (elders in dit&#13;
nummer)&#13;
Dit overzicht van de verschillen tussen landinrichting en reconstructie doet vanzelfsprekend&#13;
geen recht aan de vele overeenkomsten tussen beide wetten. Het beoogt ook&#13;
niet af te doen aan de karakterisering van de Reconstructiewet als een ‘soort’ Landinrichtingswet.&#13;
De belangrijkste verschillen die ook niet onomstreden zijn, zijn de&#13;
volgende:&#13;
– de rechtsbescherming in de herverkavelingsfase kan als een verslechtering worden&#13;
gezien (zie preadvies Groot Nibbelink en Zevenbergen). Men dient wel in het oog&#13;
te houden dat de rechtsbescherming tegen het reconstructieplan (en de uitwerking/&#13;
wijziging) wel sterk verbeterd is ten opzichte van de huidige situatie bij het landinrichtingsplan:&#13;
er staat een volledig beroep bij de administratieve rechter open.&#13;
Het is overigens de vraag, wat men in zo’n procedure zou moeten aanvoeren. De voorkeur van de Raad van State voor formele beroepsgronden in aanmerking&#13;
nemend, zal een appellant zich vooral op procedurefouten en dergelijke storten.&#13;
Materiële toetsingsgronden zijn wellicht te vinden in een mogelijke strijd met de&#13;
bijlage van de Reconstructiewet, waar het daarin verwoorde beleid volgens artikel&#13;
9 bij de vaststelling en uitvoering van het reconstructieplan in acht moet worden&#13;
genomen. In de meeste gevallen zal een reconstructieplan tal van nadere afwegingen&#13;
maken; daar kan men het dan niet mee eens zijn, maar het valt toch niet te verwachten&#13;
dat de bestuursrechter zelf diepgaand in die belangenafweging zal treden;&#13;
– het gebruiksverbod van artikel 47 is een wel zeer zware ingreep, waarbij de wetgever&#13;
het er kennelijk ook nog eens op toelegt om daartegen geen rechtsbescherming&#13;
open te stellen;&#13;
– de onduidelijke juridische status van de bestuursovereenkomsten (zie hierna);&#13;
– de oppervlakte van de grond als maatstaf voor de ruiling in de herverkaveling in&#13;
plaats van de waarde. In beginsel kan men wel begrip opbrengen voor het motief&#13;
voor deze wijziging: oppervlakte is – vooral in het licht van de mestwetgeving –&#13;
een steeds belangrijker factor geworden. In de praktijk lost men dat, in ieder geval&#13;
voor een deel, op door ook grenzen te stellen aan de variatie in oppervlakte, naast&#13;
de waarde als grondslag voor de ruiling. Daarbij komt dat het nieuwe systeem&#13;
zeker in de praktijk ook correcties zal behoeven. Men kan de waarde immers niet&#13;
geheel buiten beschouwing laten. Dat betekent dat men ofwel de te ruilen gronden&#13;
zo zal moeten kiezen dat zij ongeveer dezelfde waarde hebben, ofwel dat een en&#13;
ander in geld gecompenseerd moet gaan worden.&#13;
3. Bestuursovereenkomsten9&#13;
3.1 Algemeen&#13;
In de ontwerp-Reconstructiewet komen twee bestuursovereenkomsten voor:&#13;
– Artikel 14, tweede lid, bepaalt dat – voorafgaand aan de opstelling van het ontwerp&#13;
van het reconstructieplan – een bestuurovereenkomst wordt gesloten tussen gedeputeerde&#13;
staten (eventueel gezamenlijk met GS van andere provincies) enerzijds en&#13;
de besturen van de betrokken gemeenten en waterschappen anderzijds.&#13;
– Artikel 33 bepaalt dat een uitvoeringsprogramma vergezeld gaat van een bestuursovereenkomst&#13;
tussen (tenminste) de ministers en gedeputeerde staten.&#13;
Deze tweede bestuursovereenkomst – in de memorie van toelichting aangeduid als&#13;
gebiedscontract – blijft hier verder buiten beschouwing, maar veel van wat hierna aan&#13;
de orde komt is ook op die overeenkomst van toepassing.&#13;
De achtergrond van de bestuursovereenkomst van artikel 14 is dat de wetgever een&#13;
belangrijke rol ziet voor waterschappen en gemeenten. Het provinciaal bestuur dient&#13;
zich vroegtijdig zoveel mogelijk te verzekeren van de medewerking van andere overheden. “Alleen reeds vanuit het oogpunt van de democratische legitimiteit ten opzichte&#13;
van de bestemmingsplan-‘wetgever’ is dit noodzaak”.10 Het streven naar consensus&#13;
moet ook voorkomen dat dwangmiddelen, zoals in de artikelen 39 en 44&#13;
Reconstructiewet, worden gebruikt. Aan de volgens de regering vereiste samenwerking&#13;
tussen de betrokken overheden worden in de parlementaire stukken vele mooie&#13;
en soms zelfs ontroerende woorden gewijd.&#13;
Een ander punt verdient thans nog aandacht. De bepaling van artikel 14, tweede&#13;
lid, is imperatief geformuleerd: “Voorafgaand (…) sluiten gedeputeerde staten (…)&#13;
een bestuursovereenkomst”. Men zou kunnen menen dat dit betekent dat indien er&#13;
geen bestuursovereenkomst tot stand komt, er ook geen ontwerp-reconstructieplan&#13;
kan worden opgesteld. Dit lijkt niet de bedoeling: de regering spreekt dan ook van&#13;
een “instructienorm” voor de provinciale besturen11 en men lijkt er eveneens van uit&#13;
te gaan dat gemeenten en waterschappen wel zullen meewerken aan de totstandkoming&#13;
van overeenkomsten en dat provinciebesturen door overeenkomsten te sluiten&#13;
hun verantwoordelijkheid beter kunnen waarmaken. “In deze situatie achten wij&#13;
het dan ook niet voorstelbaar dat geen bestuursovereenkomsten zouden worden afgesloten”.&#13;
12 Aangezien mijn fantasie groter is dan die van de regering meen ik dat niet&#13;
kan worden uitgesloten dat sommige gemeenten en/of waterschappen weigeren een&#13;
bestuursovereenkomst te tekenen. Alsdan staat de bedoeling van de regering, zoals&#13;
hierboven verwoord, tegenover de letterlijke tekst van artikel 14, tweede lid. De vraag&#13;
of een rechter vervolgens een reconstructieplan zal afkeuren, omdat geen bestuursovereenkomst&#13;
tot stand is gekomen, is thans niet te beantwoorden.&#13;
3.2 De juridische status van de bestuursovereenkomst&#13;
Overeenkomst?&#13;
De eerste vraag die zich aandient is: is er eigenlijk wel sprake van een overeenkomst?&#13;
De juridische definitie van overeenkomst (art. 6:213 BW) impliceert dat partijen een&#13;
verbintenis aangaan, dat wil zeggen: een juridische verplichting op zich nemen, nog&#13;
daargelaten of deze verplichting ook in rechte afdwingbaar is. Als partijen geen&#13;
rechtsgevolgen met hun afspraak beogen, is strikt genomen geen sprake van een (juridische)&#13;
overeenkomst. De regering lijkt deze weg te willen inslaan: er wordt wel&#13;
gesproken over een bindende werking, maar deze zou een politiek-bestuurlijk karakter&#13;
hebben; de bestuurovereenkomst is dan ook niet aan te merken als een overeenkomst&#13;
naar burgerlijk recht waarvan de nakoming in rechte zou kunnen worden afgedwongen,&#13;
aldus de regering.13 Erg duidelijk is dit niet. De binding is natuurlijk politiekbestuurlijk&#13;
van karakter – de overeenkomst heeft juist betrekking op bestuursbevoegdheden&#13;
– maar dat wil niet zeggen dat daarmee niet ook een juridisch bindende overeenkomst&#13;
tot stand is gekomen. Of de overeenkomst in rechte afdwingbaar is, staat&#13;
betrekkelijk los van de vraag of de overeenkomst een juridische verplichting schept.&#13;
Mocht het zo zijn, dat met de bestuursovereenkomst geen rechtsgevolgen worden beoogd, dan kunnen partijen dat natuurlijk afspreken. Dan is wel de vraag waarom&#13;
voor de figuur van de overeenkomst is gekozen. Mijns inziens is er geen reden te&#13;
bedenken om een overeenkomst te sluiten, indien men niets wenst af te spreken. Het&#13;
volstaat dan een overleg te organiseren en daarvan een verslag te maken. Wel dient te&#13;
worden opgemerkt dat, ook al beogen partijen niet hun onderlinge verhouding te gieten&#13;
in termen van juridische verplichtingen over en weer, de uitspraken van partijen&#13;
in het kader van een non-overeenkomst wel juridische consequenties kunnen hebben&#13;
jegens derden. Immers: burgers kunnen aan vrijwel elke uitspraak van bestuursorganen&#13;
juridische gevolgen verbinden op basis van de algemene beginselen van behoorlijk&#13;
bestuur, zoals rechtszekerheids- en vertrouwensbeginsel. Op dit punt wordt hierna&#13;
nog teruggekomen. In het navolgende ga ik ervan uit dat het wel degelijk de&#13;
bedoeling van de overeenkomst is om een juridische verplichting aan te gaan. Een uiteindelijk&#13;
oordeel zal natuurlijk vooral van de inhoud van de overeenkomst afhangen.&#13;
Toepasselijk recht?&#13;
Zoals hiervoor reeds is opgemerkt is op het eerste gezicht geen sprake van een&#13;
privaatrechtelijke overeenkomst, doch van een publiekrechtelijke. Dit onderscheid&#13;
wordt meestal gekoppeld aan het object van de overeenkomst: het privaatrechtelijk&#13;
karakter van een overeenkomst wordt dan geconstateerd als het gaat om vermogensrechtelijke&#13;
verbintenissen, terwijl men naar het publiekrecht neigt waar het gaat om&#13;
een contract over bestuursbevoegdheden. Bij de bestuursovereenkomst zal het in het&#13;
algemeen over de inzet van bestuursbevoegdheden gaan, zoals het vaststellen van&#13;
voorbereidingsbesluiten e.d. Een voorbehoud moet wellicht worden gemaakt, indien&#13;
ook afspraken worden gemaakt over geld, bijvoorbeeld in het kader van de schadevergoedingen.&#13;
Dan is immers ook sprake van vermogensrechtelijke aanspraken, waardoor&#13;
de overeenkomst onder een meer gemengd regime komt te vallen. Overigens is&#13;
ook bij zuiver publiekrechtelijke overeenkomsten het privaatrecht niet geheel buiten&#13;
beeld.14 De schakelbepalingen van Boek 3 (met name art. 3:15) verklaren belangrijke&#13;
privaatrechtelijke uitgangspunten ook van toepassing buiten het vermogensrecht, “voor&#13;
zover de aard van de rechtsbetrekking zich daartegen niet verzet”. Te noemen zijn:&#13;
goede trouw, redelijkheid en billijkheid, het verbod van misbruik van bevoegdheid15&#13;
en de klassieke adagia pacta sunt servanda en de exceptio non adimpleti contractus.16&#13;
Het is derhalve niet juist, of op zijn minst onvolledig, als de regering stelt dat de&#13;
bestuurovereenkomst niet is aan te merken als een overeenkomst naar burgerlijk&#13;
recht, waarvan de nakoming niet in rechte kan worden afgedwongen. Deze bewering&#13;
is alleen juist als er in het geheel geen sprake is van een overeenkomst (zoals hiervoor&#13;
is aangegeven). Als er wel een overeenkomst is, dan is daarop derhalve privaatrecht&#13;
volop in beeld, in ieder geval voor wat betreft de beginselen van het vermogensrecht&#13;
en – afhankelijk van de inhoud van de overeenkomst (zijn ook vermogensrechtelijke&#13;
verbintenissen aangegaan?) – zelfs het gehele boek 6 BW.17 Het spreekt voor zich dat op de aldus als publiekrechtelijk gekwalificeerde bestuursovereenkomst&#13;
ook het publiekrecht van toepassing is.18 Welke publiekrechtelijke&#13;
regels zijn van belang voor de bestuursovereenkomst? Het geschreven publiekrecht&#13;
bevat nauwelijks regels voor bestuursovereenkomsten. De Reconstructiewet zelf&#13;
meldt niet meer dan dat er een bestuursovereenkomst wordt gesloten en waar die&#13;
overeenkomst (ongeveer) betrekking op heeft (zie hierna). Ook uit de Wet gemeenschappelijke&#13;
regelingen kunnen geen algemene uitgangspunten worden afgeleid welke&#13;
(analoog) van toepassing zouden kunnen zijn op bestuursovereenkomsten.19 In de&#13;
Algemene wet bestuursrecht zijn (nog) geen bepalingen opgenomen over overeenkomsten.&#13;
20 Resteert de vraag of algemene beginselen van behoorlijk bestuur van toepassing&#13;
zijn. Deze vraag wordt in de literatuur en de rechtspraak vrij algemeen positief&#13;
beantwoord: de algemene beginselen gelden niet alleen in de verhouding overheid&#13;
– burger, maar ook in de verhouding tussen overheden.21 Dat betekent dat niet alleen&#13;
de geschreven beginselen – zorgvuldigheid (art. 3:2 Awb), verbod van detournement&#13;
de pouvoir (art. 3:3 Awb) en evenredigheid (art. 3:4 Awb) – maar ook de ongeschreven&#13;
beginselen zoals vertrouwensbeginsel en rechtszekerheidsbeginsel van toepassing&#13;
zijn op (de uitvoering van) de bestuursovereenkomst. Dit wordt ondersteund door de&#13;
Aanwijzingen voor convenanten, waarin uitdrukkelijk verwezen wordt naar materiële&#13;
en formele bepalingen uit de Awb.22&#13;
Besluit?&#13;
De toepasselijkheid van algemene beginselen is door art. 3:1 Awb niet uitsluitend&#13;
afhankelijk van de vraag of een rechtshandeling dient te worden aangemerkt als een&#13;
besluit. Niettemin dient de vraag ‘is de bestuursovereenkomst een besluit?’ nader te&#13;
worden bezien. Wordt een bestuursovereenkomst aangemerkt als besluit, dan brengt&#13;
dat met zich mee dat geheel hoofdstuk 3 Awb en – afhankelijk van een nadere kwalificatie&#13;
– (delen van) hoofdstuk 4 van toepassing zijn, terwijl ook op grond van hoofdstuk&#13;
8 Awb beroep open kan staan.&#13;
Vooropgesteld zij, dat hierover geen sluitende rechtspraak voorhanden is. In de&#13;
literatuur worden de meest uiteenlopende redeneringen gevolgd. Kluin komt tot de&#13;
conclusie dat de overeenkomst tussen overheden zelf niet als een besluit is aan te merken,&#13;
aangezien het een tweezijdige rechtshandeling is terwijl het besluitbegrip van&#13;
artikel 1:3 Awb uitgaat van eenzijdige rechtshandelingen. Wel is een besluit tot het&#13;
aangaan van een publiekrechtelijke overeenkomst aan te merken als een besluit in de zin van art. 1:3. Bij de bestuursovereenkomst van de Reconstructiewet zijn in deze&#13;
gedachtegang dus twee Awb-besluiten te onderscheiden: een besluit van gedeputeerde&#13;
staten tot het aangaan van de overeenkomst en een besluit van de gemeente (of waterschap)&#13;
tot het aangaan van de overeenkomst.23&#13;
Daarmee kom ik toe aan de vraag: om wat voor soort besluiten gaat het dan:&#13;
beleidsregels, beschikkingen, algemeen verbindende voorschriften of besluiten van&#13;
algemene strekking? Kluin concludeert dat het gaat om beschikkingen op grond van&#13;
het persoonscriterium, aangezien het besluit zich richt op de contractspartner.24 Dit&#13;
brengt met zich mee dat naast hoofdstuk 3 ook hoofdstuk 4, titel 4.1, Awb van toepassing&#13;
is. Dit standpunt lijkt mede ingegeven door zijn bewering dat een publiekrechtelijke&#13;
overeenkomst niet direct de belangen van derden zou raken.25 Ik meen dat&#13;
zulks juist wel het geval is en ik zou er derhalve voor opteren de nadere karakterisering&#13;
van het besluit tot het aangaan van de bestuursovereenkomst te laten afhangen&#13;
van de kwalificatie van de besluiten waarop de overeenkomst betrekking heeft. Voorbeeld:&#13;
als door het gemeentebestuur besloten wordt een voorbereidingsbesluit te gaan&#13;
nemen, is dit een besluit van algemene strekking, nu het voorbereidingsbesluit dat&#13;
zelf ook is. Op deze wijze is het wel denkbaar dat verschillende onderdelen van het&#13;
besluit tot het aangaan van een overeenkomst verschillend moeten worden gekwalificeerd.&#13;
Dat betekent weer dat ook verschillende onderdelen van de Awb van toepassing&#13;
kunnen zijn. Verder brengt dit met zich mee dat tegen onderdelen van het besluit&#13;
rechtsbescherming open zal staan.&#13;
Derden?&#13;
De juridische betekenis van bestuursovereenkomsten voor derden kan twee vormen&#13;
aannemen. In de eerste plaats zou het kunnen zijn dat burgers aanspraken ontlenen&#13;
aan hetgeen is overeengekomen. Het tweede aspect betreft de vraag of de overeenkomst&#13;
– waar die betrekking heeft op publiekrechtelijke bevoegdheden – allerlei&#13;
publiekrechtelijke waarborgen zou kunnen doorkruisen. De regering is van mening&#13;
dat de bestuursovereenkomst voor derden geen betekenis heeft en alleen ziet op de&#13;
onderlinge relaties tussen de betrokken bestuursorganen.26 Men kan daar echter ook&#13;
anders over denken.27 Ik kom tot de conclusie dat derden zekere rechten kunnen ontlenen&#13;
aan een ‘harde’ uitspraak van een bestuursorgaan in een overeenkomst dan wel&#13;
in een besluit tot het aangaan van een overeenkomst. Deze rechtswerking is te vergelijken&#13;
met de rechtswerking van beleidsregels en toezeggingen door bestuursorganen.&#13;
28 Het is bestuursorganen niet geoorloofd om ten nadele van burgers af te wijken&#13;
van dergelijke uitspraken, indien dezen daardoor geschaad worden, een en ander op&#13;
basis van het vertrouwensbeginsel. Dus: indien het gemeentebestuur toezegt een&#13;
voorbereidingsbesluit te zullen nemen, zal het gemeentebestuur daar ten opzichte van derden niet zomaar op terug kunnen komen, onverschillig of deze toezegging nu&#13;
gedaan wordt in het kader van een overeenkomst dan wel anderszins. Het tweede&#13;
aspect van de positie van derden betreft de vraag of de overeenkomst publiekrechtelijke&#13;
waarborgen zoals inspraak, bezwaar en beroep zouden kunnen doorkruisen.&#13;
Formeel is dat niet het geval, zo wordt algemeen aangenomen.29 De overeenkomst&#13;
mag niet in de weg staan aan een eerlijke en onpartijdige behandeling van bezwaaren&#13;
beroepschriften. De meeste auteurs trekken hieruit de conclusie dat dergelijke&#13;
bestuursovereenkomsten niet meer dan een inspanningsverplichting kunnen omvatten&#13;
en met name geen resultaatsverbintenis zouden kunnen inhouden.30 De grens is&#13;
hierbij niet altijd gemakkelijk te trekken. Vergt de inspanningsverplichting bijvoorbeeld&#13;
ook dat de gemeente tot bij de administratieve rechter haar standpunt handhaaft?&#13;
Als het gaat om een bestemmingsplan wordt meestal niet meer overeengekomen&#13;
dan dat het gemeentebestuur een plan (met een bepaalde inhoud) ter inzage zal&#13;
leggen; bij een voorbereidingsbesluit echter leidt de inspanning ook direct tot resultaat.&#13;
Onbestreden is dat aan overeenkomsten in de publiekrechtelijke procedure niet&#13;
die bindende werking toekomt die zij wellicht tussen partijen heeft. Dat kan tot een&#13;
hachelijk avontuur leiden, waar bestuursorganen op grond van het publiekrecht een&#13;
bepaalde beslissing dienen te nemen, terwijl zij op grond van een overeenkomst tot&#13;
een andere beslissing gehouden zijn.31 Daar komt nog bij dat – hoewel overeenkomsten&#13;
formeel de publiekrechtelijke waarborgen niet mogen doorkruisen – het nog&#13;
maar de vraag is of zulks materieel ook altijd kan worden waargemaakt. Immers: in&#13;
de gegeven situatie hebben de uitvoeringsbesluiten toch materieel een sterk volgend&#13;
karakter,32 terwijl de rechter met het bestaan van overeenkomsten ook wel degelijk&#13;
rekening houdt en daaraan rechtens betekenis toekent,33 zij het niet in die mate die&#13;
partijen zijn overeengekomen.34 Dat is dan ook de reden, dat ervoor wordt gepleit om&#13;
op de overeenkomst ook allerlei publiekrechtelijke waarborgen los te laten, vooral&#13;
ten aanzien van procedures voor de totstandkoming van de overeenkomst.35&#13;
Binding?&#13;
Overeenkomsten zijn bindend (pacta sunt servanda). Daarover kan ik verder kort&#13;
zijn.36 De mate van de binding hangt nauw samen met de formulering van de bepalingen&#13;
in de overeenkomst. Men kan het ook zo formuleren: in de overeenkomst wordt&#13;
bepaald welke verbintenis elk der partijen precies op zich neemt, en daartoe is die&#13;
partij dan ook gehouden. In dit verband is het onderscheid inspanning/resultaat (zie&#13;
par. 4.5) van belang. Uiteraard is ook van belang of men ontsnappingsclausules of&#13;
vage formuleringen (“zoveel mogelijk”) in de overeenkomst opneemt. Uitgangspunt is derhalve de gebondenheid aan de overeenkomst. Daarop zijn enkele wettelijke uitzonderingen:&#13;
de beperkende werking van de redelijkheid en de billijkheid (art. 6:248&#13;
BW) en de regeling voor onvoorziene omstandigheden (art. 6:258 BW) als nadere&#13;
invulling daarvan.37 Op grond van het laatste is afwijking (niet nakoming) acceptabel&#13;
indien er sprake is van ten tijde van het sluiten van de overeenkomst niet voorziene&#13;
omstandigheden die – gelet op het algemeen belang – afwijking rechtvaardigen. Dit&#13;
brengt onder meer mee, dat omstandigheden die bekend zijn bij het sluiten van de&#13;
overeenkomst geen grond voor niet nakoming kunnen zijn.&#13;
Afdwingbaar?&#13;
Als de overeenkomst niet wordt nagekomen staat in beginsel aan de wederpartij een&#13;
vordering tot nakoming dan wel ontbinding en schadevergoeding open. Een dergelijke&#13;
vordering kan worden ingesteld bij de burgerlijke rechter.38 De hiervoor aangehaalde&#13;
opmerking van de regering dat de overeenkomst niet in rechte afdwingbaar&#13;
zou zijn is derhalve – zonder nadere bepaling – niet juist. Partijen kunnen wel afspreken&#13;
dat de overeenkomst niet in rechte afdwingbaar zal zijn. Tegenwoordig is dit wel&#13;
gebruikelijk. Dit betekent overigens niet dat geen juridische verplichting wordt aangegaan,&#13;
doch alleen maar dat deze verplichting niet kan worden afgedwongen. Konijnenbelt&#13;
spreekt van een rechtsplicht zonder sanctie.39 Wel dient bedacht te worden&#13;
dat de in de overeenkomst opgenomen bepaling dat zij niet in rechte afdwingbaar zal&#13;
zijn slechts werking heeft tussen partijen bij die overeenkomst. Aan derden kan dit&#13;
niet worden tegengeworpen: zij ontlenen hun eventuele aanspraken immers niet aan&#13;
de overeenstemming tussen de partijen, maar aan de inhoud van de overeenkomst of,&#13;
zo men wil, aan de daaraan ten grondslag liggende besluiten van de afzonderlijke partijen.&#13;
Zo kan het zijn dat een waterschapsbestuur dat de bestuurovereenkomst niet&#13;
nakomt weliswaar niet door de wederpartij (bijvoorbeeld de provincie) in rechte kan&#13;
worden aangesproken maar wel jegens een derde, die gerechtvaardigde verwachtingen&#13;
heeft ontleend aan het overeengekomene, onrechtmatig zou kunnen handelen.&#13;
Men zou zelfs nog een stapje verder kunnen redeneren. Als men de grondslag voor&#13;
de binding van het bestuur niet in het overeenkomstenrecht maar in het bestuursrecht&#13;
zoekt – Scheltema bijvoorbeeld stelt dat de binding aan overeenkomsten niet uit het&#13;
gewone contractenrecht voortvloeit maar uit de algemene beginselen van behoorlijk&#13;
bestuur40 – dan zouden ook de bij de overeenkomst betrokken overheden daar een&#13;
beroep op kunnen doen. Zo zou een provinciebestuur tegen de weigering van een&#13;
gemeentebestuur om een voorbereidingsbesluit te nemen – hoewel dat was overeengekomen&#13;
– kunnen opkomen met een beroep op de algemene beginselen. In dat geval&#13;
is de bepaling in de overeenkomst dat nakoming niet in rechte kan worden gevorderd&#13;
zinledig, immers nakoming van de overeenkomst wordt ook niet gevorderd; wel wordt gevraagd dat het gemeentebestuur zich houdt aan rechtsnormen als de algemene&#13;
beginselen en op grond daarvan zou de weigering door de bestuursrechter kunnen&#13;
worden vernietigd.&#13;
Conclusie?&#13;
De juridische status van bestuursovereenkomsten is met veel onzekerheden en misverstanden&#13;
omgeven. De eerste stap is te bepalen of het wel de bedoeling is om juridische&#13;
verplichtingen aan te gaan. Is dat niet het geval, dan ware het beter om in het&#13;
geheel niet van een overeenkomst te spreken. Als er een overeenkomst wordt gesloten&#13;
dan betekent zulks dat daarop de regels van zowel privaatrecht als publiekrecht&#13;
van toepassing zijn, dat de beslissingen tot het aangaan van de overeenkomst als&#13;
Awb-besluiten moeten worden gekwalificeerd, dat derden aan de overeenkomst rechten&#13;
kunnen ontlenen of in hun rechtens te beschermen belangen worden geschaad,&#13;
dat de overeenkomst bindend is en derhalve moet worden nagekomen, terwijl de&#13;
nakoming wellicht ook nog in rechte kan worden afgedwongen. Het is natuurlijk ook&#13;
mogelijk om tot een mengvorm te komen. De overeenkomst zou dan voor een deel&#13;
uit intentieverklaringen zonder juridische binding kunnen bestaan en voor een deel&#13;
uit afspraken waarmee wel een juridische binding wordt beoogd. De balans daartussen&#13;
kan van geval tot geval verschillen.&#13;
3.3 Totstandkoming van de bestuursovereenkomst&#13;
Partijen?&#13;
De bestuursovereenkomst wordt volgens art. 14 Reconstructiewet gesloten tussen&#13;
gedeputeerde staten en de besturen van gemeenten en waterschappen. Hoewel de&#13;
wetstekst daarover niet zeer expliciet is, mag worden aangenomen dat alle gemeenten&#13;
en waterschappen die binnen het reconstructiegebied zijn gelegen bij de overeenkomst&#13;
betrokken dienen te worden, derhalve niet slechts gemeenten en waterschappen in de&#13;
varkensvrije zones. Dit kan mede worden afgeleid uit de wetstekst en de Nota naar&#13;
aanleiding van het verslag41, waar wordt gesproken over de “betrokken” gemeenten&#13;
en waterschappen. Wederom de tekst van de Reconstructiewet tot uitgangspunt&#13;
nemend, kom ik tot de volgende partijen:&#13;
– gedeputeerde staten van de provincie (eventueel samen met andere provincies in&#13;
het reconstructiegebied);&#13;
– het bestuur van de gemeente;&#13;
– het bestuur van het waterschap.&#13;
De eerste vraag die zich aandient is of volstaan kan worden met de bestuursorganen&#13;
van de betrokken openbare lichamen. De tweede vraag is: welke bestuurorganen zijn&#13;
dat dan? Vast staat dat in elk geval de bestuursorganen over de bevoegdheden waarvan&#13;
een overeenkomst wordt gesloten, partij zijn bij de overeenkomst. Er zal dus&#13;
nauwkeurig moeten worden nagegaan welke bevoegdheid aan de orde is en welk&#13;
bestuursorgaan derhalve partij bij de overeenkomst is. De vraag is of niet ook de provincie,&#13;
het waterschap en de gemeente als rechtspersoon partij bij de overeenkomst zouden moeten zijn. Zodra gecontracteerd wordt over vermogensrechten ligt dat&#13;
voor de hand.42 Maar ook bij publiekrechtelijke bevoegdheden wordt er wel voor&#13;
gepleit om het openbaar lichaam als rechtspersoon tot de partijen te rekenen. Immers:&#13;
een bestuursorgaan treedt steeds op als orgaan van de betrokken rechtspersoon (vgl.&#13;
art. 1:1 onder a Awb), terwijl de rechtsgevolgen van de overeenkomst, zowel privaatrechtelijk&#13;
als publiekrechtelijk, geheel aan het openbaar lichaam als rechtspersoon&#13;
worden toegerekend.43 Er zijn evenwel ook auteurs die het niet nodig vinden dat de&#13;
rechtspersoon mede als partij wordt aangemerkt44 of die het als een meer dogmatisch&#13;
dan als een praktisch probleem bezien.45 Het laatste is aanleiding om er niet al te veel&#13;
woorden aan vuil te maken. Het verdient naar mijn mening aanbeveling om – zekerheidshalve&#13;
– naast de bestuursorganen ook de openbare lichamen zelf als partij aan te&#13;
merken, maar men kan er, om welke reden dan ook, mee volstaan slechts de bestuursorganen&#13;
te laten ondertekenen.&#13;
Totstandkomingsprocedure?&#13;
De Reconstructiewet bevat geen procedurevoorschriften voor de totstandkoming van&#13;
overeenkomsten. Ook andere wetten kennen daarvoor geen regels. Aangezien de&#13;
beslissingen tot het aangaan van de overeenkomst door de verschillende partijen zijn&#13;
aan te merken als Awb-besluiten (zie par. 4.4), moet voor de totstandkoming van die&#13;
besluiten op de Awb worden gelet. Afgezien van de bijzondere voorbereidingsprocedures&#13;
van afd. 3.4 en 3.5 Awb – welke natuurlijk door de besturen van toepassing&#13;
zouden kunnen worden verklaard – gaat het dan voornamelijk om het horen van&#13;
belanghebbenden (art. 3:4 / 4:8 Awb). De Aanwijzingen voor convenanten46 en de&#13;
meeste auteurs wijzen daar ook op.47 Het verdient derhalve aanbeveling om op enige&#13;
manier de belangen van derden bij de voorbereiding van de bestuursovereenkomst tot&#13;
uiting te laten komen. Het zou verre de voorkeur verdienen om de bestuursovereenkomst&#13;
zelf voor te leggen aan de bevolking, maar daarvoor bestaat geen wettelijke&#13;
basis.48 Wel zou het mogelijk moeten zijn de afzonderlijke besluiten gezamenlijk (bijvoorbeeld&#13;
in ontwerp) naar buiten te brengen. Het is overigens de vraag welk risico&#13;
gelopen wordt, mocht men – bijvoorbeeld om praktische redenen – besluiten niet een&#13;
of andere procedure voor de overeenkomst te volgen. Belanghebbenden kunnen in&#13;
een later stadium, bij het nemen van de besluiten zelf, immers nog volop meedoen.&#13;
Verder zou de overeenkomst als een voorbereidingshandeling in de zin van art. 6:3&#13;
Awb kunnen worden gekwalificeerd, waarbij men geen zelfstandig belang heeft.&#13;
3.4 De inhoud van de bestuursovereenkomst&#13;
Artikel 14, tweede lid, geeft een aanduiding van de inhoud van de bestuursovereenkomst:“….omtrent de wijze waarop de betrokkenheid van de desbetreffende gemeenten en waterschappen&#13;
bij de totstandkoming en uitvoering van het reconstructieplan, alsmede de afstemming&#13;
met de procedures voor de vaststelling of herziening van bestemmingsplannen als&#13;
bedoeld in artikel 10 van de Wet op de Ruimtelijke Ordening, zal zijn gewaarborgd.”&#13;
De overeenkomst heeft dus betrekking op zowel de totstandkoming van het reconstructieplan&#13;
als de uitvoering ervan. De totstandkoming impliceert, volgens de&#13;
memorie van toelichting, niet alleen de formele totstandkomingsprocedure, maar ook&#13;
alle gewenste voorbereidingen daaraan voorafgaand. Deze voorfase is rekbaar en&#13;
afhankelijk van het desbetreffende reconstructiegebied. Wat hierover gewenst is kan&#13;
zeer goed geregeld worden in een bestuursovereenkomst en kan daarmee een basis&#13;
leggen voor verdere afspraken over de totstandkoming én de uitvoering. De wet stelt&#13;
hierover als enige vereiste dat het zodanig afgesproken dient te worden dat de manier&#13;
waarop gemeenten en waterschappen zijn betrokken, zal zijn gewaarborgd. Daarnaast&#13;
impliceert de betrokkenheid bij totstandkoming en uitvoering dat het hier niet&#13;
alleen gaat om alle procedures die voor de totstandkoming en de uitvoering doorlopen&#13;
dienen te worden maar dat het ook om inhoudelijke aspecten van het reconstructieplan&#13;
kan gaan. De wet stelt als verplicht onderdeel de afstemming met de&#13;
procedures voor bestemmingsplannen. Over de volgende zaken zal in de overeenkomst&#13;
iets kunnen worden afgesproken:&#13;
a. de werkingsduur van de overeenkomst;&#13;
b. een geschillenregeling;&#13;
c. de betrokkenheid en afstemming bij de planvorming en uitvoering;&#13;
d. geld.&#13;
ad a. De werkingsduur van de bestuursovereenkomst&#13;
Om te beginnen zal bepaald moeten worden op welk moment de overeenkomst in&#13;
werking treedt. Er zijn hier verschillende varianten denkbaar. Het ligt voor de hand te&#13;
streven naar een zo spoedig mogelijke inwerkingtreding, nog voorafgaand aan de&#13;
inwerkingtreding van de Reconstructiewet. Er moet dan een soort overgangsregime&#13;
(interimregelingen) geregeld worden totdat de Reconstructiewet of zelfs het reconstructieplan&#13;
in werking treedt. Door de inwerkingtreding komen namelijk weer andere&#13;
instrumenten en regelingen tot de beschikking (bijv. art. 27), maar tot die tijd zijn&#13;
andere zaken weer niet of anders geregeld (bijvoorbeeld planschadevergoeding). Ook&#13;
over de duur van de bestuursovereenkomst moeten afspraken worden gemaakt.&#13;
Artikel 14 lid 2 gaat uit van totstandkoming én uitvoering van het reconstructieplan.&#13;
Hieruit vloeit logischerwijs voort dat de overeenkomst duurt tot en met de totale&#13;
verwezenlijking van het reconstructieplan. Nadeel van deze redenering is dat nu, in&#13;
de voorfase van reconstructie, nog niet veel zicht is op de structuur van de uitvoering,&#13;
zeker niet op gebiedsniveau. Men kan daarom ook opteren voor een duur tot de&#13;
bekendmaking van het reconstructieplan. Deze kan dan daarna gevolgd worden door&#13;
een bestuursovereenkomst over de uitvoering. Bij deze redenering wordt echter aan&#13;
twee zaken voorbij gegaan. Ten eerste geeft de wet een mogelijkheid van uitwerking&#13;
van het reconstructieplan conform artikel 18. Alhoewel binnen de uitwerking de&#13;
hoofdlijnen van het reconstructieplan onverlet blijven, is het zeer goed denkbaar dat&#13;
er afspraken over de uitwerking wenselijk zijn m.b.t. de betrokkenheid van gemeenten&#13;
en waterschappen. Deze redenering gaat ook zeker op voor het tweede punt, namelijk de mogelijkheid van wijziging van het reconstructieplan conform artikel 26,&#13;
waarbij wél sprake kan zijn van wezenlijke veranderingen. Voor wijziging dient zelfs&#13;
de gehele totstandkomingsprocedure van het reconstructieplan te worden doorlopen,&#13;
overigens met uitzondering van artikel 14, lid 2 (de bestuursovereenkomst). Ook&#13;
voor een wijziging bestaat de mogelijkheid van uitwerking. De Reconstructiewet&#13;
geeft in tegenstelling tot de Landinrichtingswet geen moment aan waarna wijziging&#13;
van het reconstructieplan niet meer mogelijk is. Afspraken over mogelijke verlenging&#13;
van de bestuursovereenkomst zijn denkbaar. Er dient dan aangegeven te worden hoe&#13;
die verlenging tot stand komt (procedure, wederzijds goedvinden, de termijn waarvoor)&#13;
en wat te doen als er onverhoopt hierover verschil van mening ontstaat. Ook&#13;
een mogelijkheid tot wijziging van de bestuursovereenkomst ligt voor de hand.&#13;
ad b. Een geschillenregeling&#13;
Ondanks alle goede voornemens kunnen er natuurlijk geschillen tussen partijen over&#13;
de uitvoering van de bestuursovereenkomst ontstaan. Eigenlijk dient een geschillenregeling&#13;
goed geregeld te worden om die later vooral niet nodig te hebben. Om geschillen&#13;
te voorkomen over onderwerpen die complex en gevoelig liggen, kan in een vroeg&#13;
stadium bijvoorbeeld de begeleiding van een derde worden ingeroepen. Door extra&#13;
overleg of door bemiddeling kan escalatie van het geschil voorkomen worden.&#13;
Is er echter een geschil ontstaan dan is in een aantal gevallen sprake van een (bij&#13;
wet) geregelde uitweg, als een soort stok achter de deur. Bijvoorbeeld, een gemeente&#13;
die geen bestemmingsplan ter inzage legt of dat wel doet maar inhoudelijk niet conform&#13;
de gemaakte afspraken, kan langs de WRO een opdracht al dan niet met aanwijzing&#13;
van gedeputeerde staten tegemoet gaan zien. Of, afhankelijk van het tijdstip,&#13;
kan artikel 27 Reconstructiewet alsnog van toepassing worden verklaard. Voor die&#13;
gevallen waar een dergelijke regeling niet bestaat, kunnen afspraken over geschilbeslechting&#13;
opgenomen worden. Worden daarover geen afspraken gemaakt dan ligt in&#13;
principe de weg naar de burgerlijke rechter open (zie paragraaf 4.7). Wil men daarover&#13;
wel nadere afspraken maken dan bestaan daarvoor enkele mogelijkheden, zoals&#13;
arbitrage en bindend advies.49&#13;
ad c. De betrokkenheid en afstemming bij de planvorming en uitvoering&#13;
Hierbij gaat het om afspraken over:&#13;
– de herziening van het streekplan en het waterhuishoudingsplan;&#13;
– de planvorming (o.a. verrichten van onderzoek, verkrijging van informatie) t.b.v.&#13;
het reconstructieplan in ontwerp;&#13;
– het tegengaan van ongewenste ontwikkelingen (via ruimtelijke ordening);&#13;
– het mogelijk maken van gewenste ontwikkelingen (via ruimtelijke ordening);&#13;
– de voorbereidingsprocedure van het reconstructieplan;&#13;
– de doorwerking van het reconstructieplan in bestemmingsplannen ten behoeve van&#13;
de uitvoering;&#13;
– aanpassing beheersplannen op grond van de Wet op de waterhuishouding; – aanpassing peilbesluiten, vergunningen en ontheffingen;&#13;
– de programmering van de uitvoering, afstemming met gebiedscontract;&#13;
– de mogelijkheid van toepassing van gebruiksverboden;&#13;
– de besluiten op aanvraag t.b.v. de uitvoering (vergunningverlening op het gebied&#13;
van ruimtelijke ordening, milieu, water, de wenselijkheid van toepassing van de&#13;
coördinatiebepaling);&#13;
– de toepassing van controle en handhaving.&#13;
ad d. Geld&#13;
Bij mogelijke afspraken over de financiële kant van de zaak gaat het om twee aspecten:&#13;
de situatie tot de vaststelling van het reconstructieplan en die van daarna. In de&#13;
fase tot de vaststelling gaat het enerzijds om extra kosten die een gemeente maakt&#13;
voor de bestemmingsplanaanpassing en anderzijds om de afhandeling van verzoeken&#13;
van planschadevergoeding die hieruit kunnen voortvloeien op basis van artikel 49&#13;
WRO. Dit artikel blijft in deze fase van toepassing, ook al vloeit die schade voort uit&#13;
de planvorming ten behoeve van de reconstructie, aangestuurd door de provincie. De&#13;
kosten van de opstelling van de plannen en het in procedure brengen ervan, worden&#13;
niet bestreken door art. 31a WRO. Voor het tweede kostenaspect – de schade voor&#13;
derden – geeft artikel 31a WRO wel een regeling. Het gaat om zogeheten hogere kosten,&#13;
die redelijkerwijs niet of niet geheel ten laste van de gemeente behoren te blijven&#13;
en waarvan de vergoeding niet op andere wijze is geregeld. Hiervoor geldt wel als&#13;
vereiste dat deze planaanpassing plaats vindt op basis van een schriftelijk verzoek van,&#13;
in dit geval, GS of dat dit wettelijk geregeld is. Bovendien gaat deze regeling over&#13;
kosten waarover geen overeenstemming is. Het ontbreken van die overeenstemming&#13;
dient te blijken uit de toelichting van het bestemmingsplan. Bij het besluit omtrent&#13;
goedkeuring van het bestemmingsplan, dus voorafgaand aan de inwerkingtreding&#13;
ervan, dienen GS dan te beslissen over aan wie deze kosten en met welke verdeling&#13;
worden toegewezen. Lid b voorziet daarnaast in een regeling bij onvoorziene kosten.&#13;
Met andere woorden: partijen kunnen in de bestuursovereenkomst afspraken overeenkomen&#13;
over deze kostenverdeling. Wordt hierover geen overeenstemming bereikt&#13;
dan staat de toepassing van artikel 31a WRO open.&#13;
In de fase ná de vaststelling van het reconstructieplan komt artikel 30 Reconstructiewet&#13;
in beeld. Voor schade die uit de vaststelling voortvloeit kennen GS een schadevergoeding&#13;
toe. Uit de memorie van toelichting blijkt dat deze schadevergoedingsregeling&#13;
met name van toepassing is op ‘directe planologische belemmeringen die uit&#13;
het reconstructieplan voortvloeien’. Hiermee staat echter niet onomstotelijk vast dat&#13;
hieronder ook de schade op basis van artikel 49 WRO valt, nu het bestemmingsplan&#13;
wel verder kan gaan dan het reconstructieplan. Het is aanbevelingswaardig dat partijen&#13;
hierover in de bestuurovereenkomst afspraken maken. Dit geldt wellicht ook ten&#13;
aanzien van de kosten die gemeenten maken om hun bestemmingsplan aan te passen&#13;
(plankosten). Noch art. 31a WRO, noch artikel 30 Reconstructiewet bestrijken deze&#13;
kosten. Niettemin zullen gemeenten er een belang in zien daarover afspraken te&#13;
maken.&#13;
Een vergelijkbare problematiek doet zich voor in verband met art. 40 en 41 van de&#13;
Wet op de waterhuishouding (schadevergoeding ten gevolge van peilbesluiten e.d.). In&#13;
de bestuursovereenkomst kunnen afspraken worden gemaakt over de vergoeding van&#13;
de schade, zowel voor als na de inwerkingtreding van de Reconstructiewet. Hetzelfde geldt voor schade die waterschappen dienen te vergoeden als gevolg van allerlei&#13;
nadeelcompensatieregelingen.&#13;
3.5 Slot&#13;
De bestuursovereenkomst is een met onzekerheden omgeven rechtsfiguur. Dat de&#13;
regering zich dit niet in volle omvang heeft gerealiseerd is wel duidelijk. Of de hiervoor&#13;
getrokken ‘zware’ conclusies werkelijk aan de bestuursovereenkomst zullen&#13;
worden verbonden zal in hoge mate afhangen van de formulering van (de onderdelen&#13;
van) de overeenkomst. Het is van groot belang dat partijen zich daarvan bewust zijn&#13;
en niet slechts vol goede wil het samenwerkingsproces ingaan, maar rekening houden&#13;
met moeilijkheden naderhand. Aan de andere kant kan toch ook – tot troost – Konijnenbelt&#13;
worden geciteerd:&#13;
Men spreekt iets af in het vertrouwen dat alle partijen zich er aan zullen houden, ook zonder&#13;
juridische dwang. In dit opzicht kan een convenant een middel zijn om goede betrekkingen&#13;
na te streven; een zaak die in het onderling verkeer tussen partijen die elkaar meer dan eens&#13;
tegenkomen, van onschatbare waarde is. (…) Is onzekerheid over mate van binding altijd zo&#13;
erg? (…) bleek al dat er ook positieve kanten aan kunnen zitten. In die sfeer wil ik nog wijzen&#13;
op het verminderen van onzekerheid, of het vergroten van kansen dat een zekere afstemming&#13;
van het handelen van de convenantpartijen tot stand zal komen. Over de toekomst kan&#13;
bijna nooit 100% zekerheid worden verkregen, ook al doen juristen het soms anders vóórkomen.&#13;
50&#13;
4. Stank- en ammoniakbeleid&#13;
Al heel snel nadat de reconstructie van concentratiegebieden op het programma&#13;
kwam te staan, werd duidelijk dat de verplaatsing van bedrijven onmogelijk zou worden&#13;
indien gewerkt zou moeten worden met de huidige stank- en ammoniakregelingen.&#13;
Immers: de te verplaatsen bedrijven hebben een (nieuwe) milieuvergunning&#13;
nodig en bij de vergunningverlening is het bevoegde gezag (B&amp;W) voor wat betreft&#13;
het aspect ‘stank’ gebonden aan de Richtlijn Veehouderij en Stankhinder en voor wat&#13;
betreft het aspect ‘ammoniak’ aan de Interimwet ammoniak en Veehouderij. Tegelijkertijd&#13;
met de Reconstructiewet kwam derhalve ook stank en ammoniak in de Tweede&#13;
Kamer op de agenda te staan. Het doet overigens op zich wel merkwaardig aan dat&#13;
de Reconstructiewet betrekkelijk gemakkelijk het instrumentarium van de Wet op de&#13;
Ruimtelijke Ordening opzij zet (in artikel 27), maar dat de milieuwetgeving ongemoeid&#13;
wordt gelaten, althans in het wetsvoorstel. Toch zal er iets moeten gebeuren.&#13;
4.1 Stank&#13;
Met de Richtlijn Veehouderij en Stankhinder van 1996 werd een versoepeling beoogd&#13;
van de oude Richtlijn van 1985, met name voor wat betreft de categorie-indeling van&#13;
stankgevoelige bestemmingen. Zo werden met name de verspreid liggende burgerwoningen een categorie lager geplaatst, waardoor de in acht te nemen afstand tot deze&#13;
woningen werd verkleind. Deze nieuwe richtlijn werd evenwel door de Raad van&#13;
State op nogal wat onderdelen – ook de nieuwe categorie-indeling – buiten toepassing&#13;
gelaten, vanwege het ontbreken van een wetenschappelijke onderbouwing.51 Voor&#13;
belangrijke onderdelen van de stankbeoordeling moet thans derhalve weer teruggegrepen&#13;
worden op de oude – minder gemakkelijke – richtlijn van 1985. Door het&#13;
Ministerie van VROM is vervolgens een ‘geurbelevingsonderzoek’ gestart, ter onderbouwing&#13;
van een nieuw stankbeleid.52 Intussen bleef de discussie voortgaan. In het&#13;
zogenoemde Pakt van Brakkenstein53 werd afgesproken dat voor verschillende gebieden&#13;
verschillende regels zouden gaan gelden:&#13;
– voor gebieden waar uitbreiding of vestiging van veehouderijen ruimtelijk is toegestaan&#13;
of in het kader van de reconstructie wordt mogelijk gemaakt, zal de ruimere&#13;
normering van de Richtlijn 1996 gelden. Dit zal in een wettelijke regeling worden&#13;
vastgelegd. Dat geldt ook voor de bescherming van burgerwoningen die in het kader&#13;
van de ruimte-voor-ruimteregeling op het voormalige agrarisch bedrijf worden&#13;
gebouwd: er geldt een minimumafstand van 50 meter; het beschermingsniveau is&#13;
hetzelfde als van de voormalige intensieve veehouderij en zal niet worden aangepast;&#13;
– voor de overige gebieden wordt geen speciale voorziening getroffen en zal de vergunning&#13;
dus volgens de Richtlijn 1985 – conform de rechtspraak van de Afdeling&#13;
bestuursrechtspraak – blijven worden beoordeeld;&#13;
– de cumulatieberekeningsmethodiek zal worden versoepeld.&#13;
Naar verluidt ligt er thans een wetsvoorstel voor een nieuwe Stankwet bij de Raad&#13;
van State. Deze wet beoogt dus twee dingen: een versoepeling van de stankregels in&#13;
met name ‘varkensontwikkelingsgebieden’ en het judge-proof maken van die regels.&#13;
4.2 Ammoniak&#13;
De beoordeling van milieuvergunningaanvragen voor wat betreft ammoniak is geregeld&#13;
in de Interimwet ammoniak en veehouderij. Deze wet normeert de ‘depositie die&#13;
een veehouderij veroorzaakt op een voor verzuring gevoelig gebied’. Deze depositie&#13;
is door de Interimwet aan maxima gebonden, waarbij wordt aangetekend dat het&#13;
ammoniakreductieplan (ARP) op grond van art. 8 van de wet, nadere en ook afwijkende&#13;
normen kan stellen. Er zijn enkele redenen om ook het ammoniakbeleid ter&#13;
discussie te stellen. In de eerste plaats, zoals genoemd, de reconstructie. Er zijn, ook&#13;
in de concentratiegebieden, nogal veel voor verzuring gevoelige gebieden, waardoor&#13;
een nieuwe milieuvergunning voor te verplaatsen of uit te breiden bedrijven veelal&#13;
niet verleend zal kunnen worden. In de tweede plaats staat het depositiebeleid zelf al&#13;
geruime tijd ter discussie. In het regeerakkoord is afgesproken dat overgeschakeld zal&#13;
worden op een emissiebeleid.54 De kern daarvan is dat aan stallen emissie-eisen gaan worden gesteld op basis van een Huisvestingsbesluit.55 Zou men het daarbij laten dan&#13;
zouden veehouderijen zich op elke plek kunnen vestigen of kunnen uitbreiden, mits&#13;
zij maar emissie-arm zouden bouwen. Dat was ook weer niet de bedoeling en men&#13;
heeft gezocht naar een adequaat aanvullend zogenaamd gebiedsgericht beleid. Veel&#13;
spraakverwarring is wat mij betreft ontstaan door de verschillende gebiedsaanduidingen.&#13;
In het Pakt van Brakkenstein sprak men nog over ‘kwetsbare’ en ‘meest kwetsbare’&#13;
gebieden (de zgn. A- en B-gebieden van de Ecologische Hoofdstructuur), waarvoor&#13;
het volgende beleid zou gelden:56&#13;
– veevrij maken van de aangewezen bos- en natuurgebieden (de A-en B-gebieden);&#13;
– vee-arm maken van een zone van 0 tot 250 meter om de meest kwetsbare gebieden&#13;
(de zogenoemde A1-zones);&#13;
– het tenminste stabiel houden en het zo mogelijk laten dalen van het huidige aantal&#13;
dieren dat gehuisvest is in een bredere zone (250–500 meter) rond een meest&#13;
kwetsbaar gebied (A2-zone) of in een zone (0–500 meter) rond de kwetsbare&#13;
gebieden (B-zone).&#13;
Om dat te bereiken zal bij wet worden geregeld:&#13;
– een vestigingsverbod voor bedrijven met vee in de A- en B-gebieden én in alle&#13;
zones (A1-, A2- en B-zones) daaromheen;&#13;
– een uitbreidingsverbod voor bestaande bedrijven met vee die zijn gelegen in de Aen&#13;
B-gebieden of in de A1-zone;&#13;
– uitbreiding van bestaande bedrijven met vee die gelegen zijn in een A2-zone of in&#13;
een B-zone, is slechts toegestaan indien dit gepaard gaat met tenminste een dienovereenkomstige&#13;
daling van de ammoniak-emissie in dezelfde zone. Daarbij wordt&#13;
gecorrigeerd voor de stand der techniek zodat de omvang van de veestapel in de&#13;
betreffende zone niet toeneemt;&#13;
– alleen bestaande kleine melkveehouderijen in de A1-zone mogen nog uitbreiden&#13;
tot een maximale stalemissie van 300 kg ammoniak per jaar.&#13;
In een brief aan de Tweede Kamer van 7 september 2000 komt de zaak weer iets&#13;
anders te liggen:57&#13;
– de AMvB Huisvesting wordt aangekondigd voor 2001;&#13;
– het aanvullend beleid gaat gelden voor ‘kwetsbare gebieden’, dat wil nu zeggen:&#13;
bos- en natuurgebieden die a) onder de Interimwet ammoniak en veehouderij als&#13;
voor verzuring gevoelig zijn aangemerkt en b) deel uitmaken van de Ecologische&#13;
Hoofdstructuur die de provincies de afgelopen jaren hebben begrensd of binnenkort&#13;
nog moeten begrenzen. Het beleid gaat verder gelden voor een zone van&#13;
500 meter om deze gebieden heen.;58&#13;
– voor deze kwetsbare gebieden geldt een vestigingsverbod;&#13;
– voor bestaande bedrijven wordt gedacht aan een stalemissieplafond, gebaseerd op de huidige vergunning en gecorrigeerd op basis van het komende Huisvestingsbesluit,&#13;
waar deze bedrijven binnen moeten blijven. Uitbreiding qua aantallen dieren&#13;
kan dan alleen nog met inachtneming van het emissieplafond;&#13;
– melkrundveehouderijen krijgen opnieuw een aparte positie: in de wet zal een speciale&#13;
emissiewaarde voor deze bedrijven worden opgenomen. Als het berekende&#13;
stalemissieplafond lager is, is nog uitbreiding mogelijk.&#13;
Met de brief van 8 december 2000 aan de Tweede Kamer59 beoogt de regering tegen te&#13;
gaan dat vooruitgelopen wordt op de aangekondigde ammoniakwet, door nog snel&#13;
even een milieuvergunning aan te vragen. De brief meldt dat in de nieuwe ammoniakwet&#13;
een regeling wordt opgenomen die de gevolgen van ongewenste anticipatie ongedaan&#13;
maakt. Deze regeling heeft betrekking op veehouderijen, die gelegen zijn in een&#13;
voor verzuring gevoelig bos- of natuurgebied, zoals aangewezen op grond van de&#13;
Interimwet ammoniak en veehouderij, of in een zone van 500 meter daaromheen. De&#13;
EHS-eis is derhalve voorlopig (ten opzichte van de brief van september) vervallen.&#13;
Voor nieuwe veehouderijen die op of na 8 december 2000 een oprichtingsvergunning&#13;
hebben aangevraagd, zal deze vergunning na het in werking treden van de nieuwe wet&#13;
vervallen. Voor bestaande veehouderijen die op of na 8 december 2000 een uitbreidingsvergunning&#13;
hebben aangevraagd houdt de regeling in dat de betreffende vergunningen&#13;
na het in werking treden van de nieuwe wet vervallen, tenzij deze uitbreidingsvergunningen&#13;
ook op grond van de nieuwe wet verleend zouden kunnen worden.&#13;
Binnen een bepaalde termijn zal een nieuwe vergunning aangevraagd kunnen worden.&#13;
Vergunningen blijven in stand als bij het inwerkingtreden van de nieuwe wet blijkt&#13;
dat het betreffende voor verzuring gevoelige gebied niet binnen de EHS is gelegen.&#13;
Provincies zullen dus nog even de tijd hebben om alsnog tot begrenzing van de EHS&#13;
te komen.&#13;
Hier doet zich overigens een interessante vraag voor. De Ecologische Hoofdstructuur&#13;
en de begrenzing daarvan was tot nu toe zonder rechtsgevolgen. Dat geldt wel&#13;
voor veel meer van dat zgn. ‘gratis beleid’, waarbij allerlei kwalificaties aan gebieden&#13;
worden toegekend in nota’s en plannen, zoals waardevolle cultuurlandschappen,&#13;
nationale parken, bufferzones, werelderfgoed etc. etc. Veelal zijn dat soort gebiedsaanwijzingen&#13;
ook niet aan te vechten voor de rechter, juist omdat er geen rechtsgevolgen&#13;
zijn. Zo is het uitgangspunt voor de realisering van de EHS ook altijd de vrijwilligheid&#13;
geweest. In bovengenoemde brieven wordt aangekondigd dat de nieuwe&#13;
ammoniakwet wèl een rechtsgevolg zal verbinden aan de EHS: vergunningen die na&#13;
8 december zijn aangevraagd, zullen vervallen. Na inwerkingtreding van de wet zal in&#13;
EHS-gebieden, die tevens voor verzuring gevoelig zijn, een streng regime gaan gelden.&#13;
Deze constatering brengt naar mijn mening mee, dat EHS-begrenzingen die nu&#13;
nog plaatsvinden, aangemerkt kunnen worden als besluiten in de zin van de Awb,&#13;
waartegen dan ook beroep komt open te staan, waar dat voorheen niet het geval was.&#13;
Nu zal men daar tegen in kunnen brengen dat die rechtsgevolgen nu nog niet optreden,&#13;
maar pas bij het inwerkingtreden van de ammoniakwet, en voor zo’n standpunt&#13;
valt strikt juridisch wel begrip op te brengen. Toch doet zich dan een nogal ongewenst&#13;
verschijnsel voor: eerst worden er gebiedsaanwijzingen vastgesteld, waartegen beroep zou openstaan als zij rechtsgevolgen zouden hebben (quod non), terwijl de&#13;
rechtsgevolgen er vervolgens later aan worden vastgeknoopt en dat nu zelfs al bekend&#13;
is. Aangezien die rechtsgevolgen voortvloeien uit de wet staat ook dan geen rechtsbescherming&#13;
open. Bovendien is de beroepstermijn voor de gebiedsaanwijzingen dan&#13;
al verstreken. Men kan hier van een juridische schurkenstreek spreken. De argwaan&#13;
tegen allerlei ‘indicatieve’ gebiedsaanwijzingen, die toch al aanwezig is, zal alleen nog&#13;
maar vergroot worden. Hierbij kan nog worden opgemerkt dat de meeste vormen&#13;
van beleid tot nu toe uiteindelijk meestal bindend doorwerken in bestemmingsplannen.&#13;
Daarbij staat dan tenminste nog beroep open, ook al is dat in dat stadium veelal&#13;
ook tamelijk illusoir.&#13;
Met de brief van 8 december was het laatste woord nog niet gesproken. Dat was&#13;
aan de Tweede Kamer die de motie-Oplaat aannam.60 Rond deze motie was zelfs&#13;
sprake van een heus mini-crisisje en van harte is er ook niet voorgestemd, maar toch&#13;
komt de zaak nu – als de regering de motie tenminste overneemt – weer anders te&#13;
liggen. De motie stelt het volgende beleid voor:&#13;
– het aanvullende beleid gaat alleen gelden voor de zeer kwetsbare bos- en natuurgebieden&#13;
en een zone van ten hoogste 250 meter daaromheen;&#13;
– de provincies krijgen de bevoegdheid om deze zeer kwetsbare bos- en natuurgebieden&#13;
aan te wijzen;&#13;
– de werking van de regeling ter voorkoming van ongewenste anticipatie beperkt&#13;
zich eveneens tot de zeer kwetsbare bos- en natuurgebieden en een zone van&#13;
250 meter daaromheen;&#13;
– voor deze zone van 250 meter wordt een dierstandstill op bedrijfsniveau ingesteld&#13;
onder de voorwaarde dat de hierbij behorende flankerende maatregelen en voldoende&#13;
middelen beschikbaar worden gesteld.&#13;
Oplaat stelt verder voor over te gaan tot de orde van de dag. In ieder geval kan men&#13;
benieuwd zijn naar de tekst van de ammoniakwet, die eveneens bij de Raad van State&#13;
schijnt te liggen.&#13;
4.3 Slot&#13;
Er komen twee nieuwe wetten, die waarschijnlijk wel noodzakelijk zijn om de reconstructie&#13;
überhaupt enige flexibiliteit te kunnen meegeven. Los van de inhoud van de&#13;
komende wetten – die natuurlijk met aandacht zal worden bezien – doet zich de&#13;
vraag voor of zij wel op tijd zullen komen. De Raad van State laat zich niet haasten en&#13;
dan moet ook de kamerbehandeling nog helemaal plaatsvinden. Gezien de commotie&#13;
rond de motie-Oplaat is het geenszins vanzelfsprekend dat deze behandeling snel en&#13;
soepel zal verlopen. Voor wat betreft het ammoniakbeleid zou men overigens ook&#13;
nog wel een meer wetspolitieke vraag aan de orde kunnen stellen: waarom moet de&#13;
bescherming van natuurgebieden nu zo nodig aan de milieuvergunning worden vastgeknoopt?&#13;
Waarom kiezen wij niet voor het daartoe gebruikelijke en geëigende&#13;
instrumentarium van de Natuurbeschermingswet en/of de Wet op de Ruimtelijke&#13;
Ordening? De toetsing van een milieuvergunningaanvraag zou zich dan kunnen beperken tot het Huisvestingsbesluit. Dat zou pas ‘eenvoudig en robuust’ milieubeleid&#13;
zijn. Overigens is er nog wel meer regelgeving die de reconstructie belangrijk&#13;
in de wielen zou kunnen rijden. Men denke aan de Wet herstructurering varkenshouderij&#13;
met de 60%-korting bij verplaatsing.&#13;
Ook de Boswet kan nog worden genoemd.61 De Reconstructiewet stelt weliswaar&#13;
(in artikel 27) het bestemmingsplan uit de Wet op de Ruimtelijke Ordening als het&#13;
ware buiten werking, maar niet het bestemmingsplan van artikel 5 van de Boswet.&#13;
Zoals bekend geldt de meldings- en herplantplicht van de Boswet niet als er een velling&#13;
plaatsvindt ter uitvoering van een werk overeenkomstig een goedgekeurd&#13;
bestemmingsplan. Indien er nu in het kader van de reconstructie en op basis van een&#13;
reconstructieplan een bos moet worden gekapt is dat niet “ter uitvoering van een&#13;
werk overeenkomstig een goedgekeurd bestemmingsplan”. De meldings- en herplantplicht&#13;
blijft in dat geval dus gewoon bestaan. Een klein punt wellicht, maar toch:&#13;
niet aan gedacht?&#13;
5. Wetgeving met terugwerkende kracht&#13;
Eerder heb ik, eveneens in een preadvies voor de Vereniging voor Agrarisch Recht,&#13;
naar aanleiding van de Wet herstructurering varkenshouderij aandacht besteed aan&#13;
het verschijnsel van de wetgeving met terugwerkende kracht.62 In het agrarisch recht&#13;
hebben wij inmiddels uitgebreide ervaring met de werkwijze waarbij in een brief&#13;
(bijvoorbeeld aan de Tweede Kamer) of via een mededeling in de Staatscourant een&#13;
nieuwe wet wordt aangekondigd, die effect zal hebben op gedragingen die na de&#13;
datum van de bekendmaking van de brief plaatsvinden. Deze data staan vaak in het&#13;
geheugen van de agrarische jurist gegrift: 10 juli 1997,63 6 november 1998,64 14 april&#13;
200065 en 8 december 2000.66&#13;
De terugwerkende kracht van wetgeving is een rechtsstatelijk probleem, maar&#13;
levert ook praktisch-juridische problemen op. Het is opvallend dat wij in het&#13;
bestuursrecht zo voorzichtig zijn met terugwerkende kracht, vanwege het rechtszekerheidsbeginsel,&#13;
terwijl de wetgever met name tegenover de landbouw de vrije&#13;
hand lijkt te hebben. Zelfs in het belastingrecht durft men niet zover te gaan. Van de&#13;
praktische problemen noem ik er drie:&#13;
– naarmate de tijd tussen de aankondiging en de inwerkingtreding van de wet langer&#13;
is doen zich allerlei moeilijkheden voor. De pluimveehouders kregen in november&#13;
1998 te horen dat er pluimveerechten zouden worden ingevoerd op basis van het&#13;
referentiejaar 1997. Mestproductierechten die na november 1998 zouden worden&#13;
gekocht werden niet omgezet in pluimveerechten. Wat moest men nu doen als men net aan het uitbreiden was? Men kon mestproductierechten aankopen, maar daar&#13;
kreeg men dus later geen pluimveerechten voor. Die zouden dan opnieuw moeten&#13;
worden aangekocht, een dubbele investering. Men kon, zolang de wet nog niet in&#13;
werking was, natuurlijk ook nog geen pluimveerechten kopen. Er zat bijna niets&#13;
anders op dan de hokken maar vol te leggen, zonder de bijbehorende rechten en&#13;
dan maar hopen dat de AID niet langskwam. Men kon ook niets doen, d.w.z. geen&#13;
dieren houden, maar dan zou de bank snel langskomen. Met andere woorden: de&#13;
tussenperiode is er een van uiterste onzekerheid;&#13;
– een tweede probleem is dat – indien er aan feiten in het verleden rechtsgevolgen&#13;
worden vastgeknoopt – er vele bewijsrechtelijke problemen ontstaan. Niet alleen&#13;
in de verhouding met de overheid, maar ook in bijvoorbeeld de verhouding pachter/&#13;
verpachter. Voorbeeld is de superheffing, waar nu soms nog moet worden aangetoond&#13;
op welke grond welk gewas werd geteeld in 1977;&#13;
– een derde probleem is dat de aankondiging van regelgeving op zichzelf al veel&#13;
schade kan veroorzaken, zelfs zonder dat die regelgeving er ook daadwerkelijk&#13;
komt. Verhaal bestaat dan niet.67&#13;
Terugwerkende kracht van wetgeving hoort niet; aan de andere kant kan men begrip&#13;
hebben voor de overheid die anticipatie-effecten wil tegengaan. Al met al lijkt er&#13;
reden genoeg om hier nog eens de fundamentele oplossing aan te dragen: een regeling&#13;
in de Grondwet. In ieder geval zou de periode van onzekerheid uiterst kort moeten&#13;
worden gehouden.</content><legacyfootnotes>1. J.A. Zevenbergen, E.G.M. Vogel-Jaartsveld, D.W. Bruil en V.W.M.M. Ampt-Riksen, ‘Het wetsvoorstel&#13;
Reconstructiewet concentratiegebieden (een goed begin is het halve werk)’, Agr.r. 1999, p. 434-463.&#13;
2. Thans aangeland bij de Eerste Kamer: Kamerstukken I, 2000-2001, 26 356, nr. 159.&#13;
3. Aan de hier genoemde verschillen moet men wellicht geen al te grote waarde hechten. Wel is duidelijk&#13;
dat het reconstructieplan zelf aan ruimtelijke ordening doet; ook is duidelijk dat de veterinaire invalshoek&#13;
nu tot de ruimtelijke ordening behoort. Dat gaat verder dan tot nu toe bij bestemmingsplannen&#13;
mogelijk was.&#13;
4. Zou men de reconstructie willen vergelijken met een van de oude vormen, dan ligt herinrichting het&#13;
meest voor de hand. Trouwens ook in de herijking werd daar al voor gekozen als enige vorm van landinrichting.&#13;
5. Tijdens de kamerbehandeling is er wel over gesproken de Reconstructiewet maar meteen op heel&#13;
Nederland van toepassing te verklaren.&#13;
6. Veel provincies zijn echter nu al zwanger. Overigens zal dit wel een ‘termijn van orde’ blijken te zijn,&#13;
zodat een na die termijn uitgebracht ontwerp toch rechtmatig is.&#13;
7. Nieuw is dat het reconstructieplan een maximale geldingsduur heeft, dat GS eens per vier jaar een wijziging&#13;
moeten onderzoeken en dat de ministers een wijziging kunnen verzoeken (art. 12). Ook moet het&#13;
reconstructieplan worden goedgekeurd door de ministers (art. 17).&#13;
8. De oorspronkelijke gedachte om ook de lijst geldelijke regelingen een onderdeel van het ruilplan te&#13;
laten zijn, is (gelukkig) op het laatste moment verlaten.&#13;
9. Dit deel van het preadvies is voornamelijk gebaseerd op een door het Instituut voor Agrarisch Recht&#13;
(D.W. Bruil / V.W.M.M. Ampt-Riksen) en het Instituut voor Bouwrecht (A.G. Bregman) verricht&#13;
onderzoek in opdracht van de VNG, het IPO en de Unie van Waterschappen. Dit onderzoek, waarvan&#13;
de resultaten binnenkort zullen worden gepubliceerd, bevat ook een model-bestuursovereenkomst.&#13;
Door provincies, gemeenten en waterschappen worden momenteel overeenkomsten opgesteld.&#13;
10. MvT, p. 26. Uit deze zinsnede blijkt dat de bestuurovereenkomst mede dient ter compensatie van het op&#13;
rigide wijze opzij zetten van het bestemmingsplan in de reconstructie (art. 27).&#13;
11. Nota naar aanleiding van het verslag, p. 40.&#13;
12. Nota naar aanleiding van het verslag, p. 41.&#13;
13. Idem, p. 41.&#13;
14. W. Konijnenbelt, Convenanten met de gemeente; fluiten in het schemerduister, Utrecht 1992, p. 20.&#13;
15. Men zie ook de artikelen 6:2; 6:216 en 6: 248 BW.&#13;
16. W. Konijnenbelt, ‘Het convenant als publiekrechtelijke overeenkomst’, NJB 1993, p. 507 e.v.&#13;
17. De Hoge Raad heeft dit uitdrukkelijk geaccepteerd voor gemeenschappelijke regelingen (HR 10 april&#13;
1987, AB 336); voor andere publiekrechtelijke overeenkomsten is het niet anders, vgl. W. Konijnenbelt,&#13;
a.w., p. 20.&#13;
18. Zie P. de Haan, ‘Wetten, plannen, richtlijnen, overeenkomsten en toezeggingen. Een zevental proefschriften&#13;
over de verhouding tussen recht en beleid’, Bouwrecht 1996, p. 463 e.v.&#13;
19. Kluin, a.w., p. 35.&#13;
20. Het is wel de bedoeling dat er een titel over overeenkomsten wordt opgenomen via de vijfde ‘tranche’&#13;
van de Awb. Hoe deze regeling eruit zal gaan zien of op welke soort van overeenkomsten zij betrekking&#13;
zal hebben is niet bekend. In het kader van dit rapport gaan wij voorbij aan de vraag waar de bestuursovereenkomsten&#13;
geregeld zouden moeten worden – Wgr of Awb – dan wel of er een soort publiekrechtelijke&#13;
tweewegenleer zou moeten worden ontwikkeld, waarbij de ‘lichte’ gemeenschappelijke regeling&#13;
van de Wgr een exclusief kader vormt; zie hierover W. Konijnenbelt, Convenanten met de gemeente;&#13;
fluiten in het schemerduister, Utrecht 1992.&#13;
21. Kluin, a.w., p. 43, met vermelding van literatuur en jurisprudentie.&#13;
22. Deze Aanwijzingen hebben geen bindende kracht (zeker niet voor de wetgever) en het toepassingsbereik&#13;
is beperkt tot convenanten waarbij de rijksoverheid partij is, maar de aanwijzingen zijn ook voor&#13;
andere overheden relevant.&#13;
23. Kluin, a.w., p. 41. Idem: P. de Haan, Th.G. Drupsteen, R. Fernhout, Bestuursrecht in de sociale rechtsstaat,&#13;
deel I, Deventer 1996, p. 455.&#13;
24. Idem.&#13;
25. Zie hierover De Haan, a.w.&#13;
26. Nota naar aanleiding van het verslag, p. 41.&#13;
27. P. de Haan c.s., a.w., p. 468&#13;
28. Zie over het laatste: J.M.M. Menu, De toezegging in het privaatrecht, een intern rechtsvergelijkende&#13;
analyse met de toezegging in het bestuursrecht, Deventer 1994.&#13;
29. Zie Kluin, a.w., p. 128 e.v., met uitvoerige vermelding van literatuur. De vraag of daarmee de overeenkomst&#13;
(die dat toch zou doen) onverbindend is, laat ik hier buiten beschouwing.&#13;
30. Zie AgvB 1 september 1992, AB 1993, 400, m.nt. Drupsteen. Vgl. ook P.J.J. van Buuren, Ch.W. Backes,&#13;
A.A.J. de Gier, Hoofdlijnen ruimtelijk bestuursrecht, Deventer 1999, p. 147.&#13;
31. H.Ph.J.A.M. Hennekens, ‘De bestemmingsplanovereenkomst: een hachelijk rechtsavontuur’, de&#13;
Gemeentestem 1995, nr. 7007, p. 189 e.v.&#13;
32. Van Buuren c.s., p. 147.&#13;
33. Hennekens, a.w., p. 194.&#13;
34. Vgl. ABRS 25 april 1994, AB 1994, 579.&#13;
35. Zie Aanwijzingen voor convenanten. In paragraaf 5 wordt hier op teruggekomen.&#13;
36. Zie – allerminst kort – Kluin, a.w., p. 89 e.v.&#13;
37. Zie hierover o.a. Kluin, a.w., p. 93 e.v.&#13;
38. Kluin, a.w., p. 148 e.v. Voorts: Bestuursgeschillen. Een onderzoek naar de beslechting van interbestuurlijke&#13;
geschillen, Deventer 1999, p. 90. Dit onderzoek besteedt – kennelijk omdat dit het terrein van de&#13;
burgerlijke rechter is – overigens geen aandacht aan geschillen die voortvloeien uit overeenkomsten&#13;
tussen overheden.&#13;
39. Konijnenbelt, a.w., p. 19.&#13;
40. M. Scheltema, ‘Een bijzondere positie voor de overheid in het overeenkomstenrecht?’, WPNR 1992,&#13;
p. 958 e.v.&#13;
41. p. 41.&#13;
42. Zie Aanwijzingen voor convenanten, aanwijzing 6.&#13;
43. De Haan c.s., p. 465.&#13;
44. Kluin, a.w., p. 50.&#13;
45. S.E. Zijlstra, Convenanten, Zwolle 1994, p. 27.&#13;
46. Aanwijzing 12.&#13;
47. Bijvoorbeeld: Kluin, a.w., p. 54 en 133.&#13;
48. Zie De Haan c.s., p. 468.&#13;
49. Zie I.C. van der Vlies et al. (1999), Bestuursgeschillen, een onderzoek naar de beslechting van interbestuurlijke&#13;
geschillen, p. 151 e.v.&#13;
50. Konijnenbelt, a.w., p. 15.&#13;
51. Zie daarover Kavsek, preadvies Vereniging voor Milieurecht, 1999. Overigens blijft nogal onduidelijk&#13;
hoe de oude richtlijn dan wel onderbouwd was: zie noot Verkoijen onder ABRS 28 oktober 1999, Agr.r.&#13;
2000/5002.&#13;
52. Zie hierover: Kamerstukken II, 1999-2000, 26 356, nr. 7.&#13;
53. Idem, p. 12.&#13;
54. Dan zal de normering zich dus niet langer richten op ‘wat neerdaalt’ maar op ‘wat opstijgt’ (uit de stallen).&#13;
55. Zie over mest- en ammoniakbeleid: Kamerstukken II, 24 445 (langlopend).&#13;
56. Kamerstukken II, 1999-2000, 26356, nr. 7.&#13;
57. Kamerstukken II, 1999-2000, 26 356, nr. 7.&#13;
58. Hierbij kan men zich afvragen of de zgn. verbindingszones daar ook toe gerekend worden. Is dat wel&#13;
het geval dan zal de totale te beschermen oppervlakte enorm toenemen, waar dan immers een verbindingszone&#13;
van enkele tientallen meters tot beperkingen voor ruim een kilometer leidt.&#13;
59. Kamerstukken II, 2000-2001, 24 445, nr. 59.&#13;
60. Kamerstukken II, 2000-2001, 26 356, nr. 30.&#13;
61. Dit punt is aangedragen door Marc Mol, cursist van de Basiscursus Agrarisch Recht van het Instituut&#13;
voor Agrarisch Recht, welke momenteel loopt.&#13;
62. Zie: D.W. Bruil, ‘Enkele algemene aspecten van de Wet herstructurering varkenshouderij, preadvies&#13;
Vereniging voor Agrarisch Recht’, Agr.r. 1998, p. 204.&#13;
63. Wet herstructurering varkenshouderij.&#13;
64. Pluimveewet.&#13;
65. Wie mij voor de aanvang van de vergadering op 6 april 2001 meldt waar het hier om ging, ontvangt een&#13;
boekenbon van ƒ 25. Er worden maximaal drie bonnen uitgereikt (wie het eerst komt….). De voorzitter&#13;
van de VAR mag niet meedingen.&#13;
66. Ammoniakwet.&#13;
67. Zie: Pres. Rb Den Haag, 20 juli 2000, Agr.r. 2000/5038.</legacyfootnotes><footnotes><footnote/></footnotes><auteurs>prof. mr. D.W. Bruil</auteurs><published>2001-04-01 00:00:00</published><modified>2001-04-01 00:00:00</modified><editiondate>2001-04-01</editiondate><htmlpath>https://denhollander.info/artikel/5619</htmlpath></article>
</articles></edition>
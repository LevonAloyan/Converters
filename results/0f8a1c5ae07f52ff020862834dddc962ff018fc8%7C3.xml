<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2007</searchword><id>3980</id><udhid>UDH:TvAR/3980</udhid><titel>Wetgeving en literatuur</titel><searchwords><searchword>TvAR 9/2007</searchword><searchword>UDH:TvAR/3980</searchword></searchwords><attachments><attachment><name>TvAR_2007_9-nieuws.pdf</name><extention>pdf</extention><url>https://denhollander.info/download/3954/ci</url></attachment></attachments><inleiding>Landbouwmarktbeleid&#13;
&#13;
Suikermarkt&#13;
Er wordt gewerkt aan een verbetering&#13;
van de verordening (EG) 320/2006, de&#13;
zgn. herstructureringsverordening. Op&#13;
basis van deze verordening worden vergoedingen&#13;
verstrekt als men de suikerproductie&#13;
vrijwillig staakt. De steun&#13;
voor telers en loonwerkers wordt verhoogd.&#13;
De teler kan ook rechtstreeks&#13;
een aanvraag indienen. Er moet 3,8&#13;
mln. ton minder suiker komen. Als dat&#13;
niet lukt worden alle suikerquota in&#13;
2010 gekort. Ook wordt de eigenlijke&#13;
marktverordening (318/2006) gewijzigd:&#13;
jaarlijks kan in een vroeg stadium&#13;
(voordat de bieten zijn ingezaaid) worden&#13;
aangegeven hoeveel suiker er in de&#13;
EU zou moeten worden om een&#13;
marktevenwicht te bereiken. Misschien&#13;
wordt dan een deel van het quotum&#13;
waarvoor geen afzet wordt verwacht&#13;
ook niet geproduceerd. ( Kamerstukken&#13;
II 2006/07, 22112, nr. 543, brief 20&#13;
juni 2007).&#13;
&#13;
Regeling interventie melk en&#13;
zuivelproducten&#13;
Er is een nieuwe regeling voor onder&#13;
meer de overheidsinterventie in de zuivelmarkt.&#13;
De nieuwe regeling is gebaseerd&#13;
op Europese verordeningen en&#13;
vervangt een groot aantal nationale&#13;
uitvoeringsregelingen en zgn. Mededelingen.&#13;
De onderwerpen zijn: aanwijzing&#13;
van interventiebureau en bevoegde&#13;
instanties, erkenningen, controle&#13;
op de samenstelling en kwaliteit&#13;
van boter en van room die uit de&#13;
markt wordt genomen, openbare opslag,&#13;
aankoop van boter, aankoop mageremelkpoeder,&#13;
levering opslag en uitslag&#13;
boter en mageremelkpoeder, verkoop&#13;
boter en mageremelkpoeder etc.&#13;
Ook zijn de zgn. verwerkingsregelingen&#13;
– op basis waarvan aangekochte&#13;
boter en room tegen een lagere prijs&#13;
voor banketbakkerswerk en consumptie-&#13;
ijs mogen worden verkocht – zijn&#13;
in de regeling opgenomen. Voorts kan&#13;
steun worden verleend voor de particuliere&#13;
opslag van boter en room ( Stcrt.&#13;
13 juli 2007, nr. 133).&#13;
&#13;
Herziening GLB&#13;
De minister is bezig met een maatschappelijke&#13;
dialoog over het Gemeenschappelijk&#13;
landbouwbeleid. In dat&#13;
kader heeft een publieksonderzoek&#13;
plaatsgevonden, waarvan de resultaten&#13;
aan de Tweede Kamer zijn gestuurd&#13;
( Kamerstukken II 2006/07, 28 625,&#13;
nr. 49, brief, 12 juli 2007). Er blijkt&#13;
een goed draagvlak voor een GLB dat&#13;
inkomenssteun koppelt aan landschap,&#13;
natuur, milieu, dierenwelzijn. Wie zich&#13;
ermee wil bemoeien kan meedoen aan&#13;
de internetconsultatie via&#13;
www.minlnv.nl (tot 10 september).&#13;
&#13;
Korting op bedrijfstoeslag&#13;
In een ministerieel Besluit wordt een&#13;
nieuw kortingspercentage vastgesteld&#13;
ten behoeve van de vorming van de nationale&#13;
reserve. Nu blijkt dat de nationale&#13;
reserve meer wordt aangesproken&#13;
dan verwacht wordt het percentage –&#13;
aanvankelijk vastgesteld op 1% – verhoogd&#13;
naar 2,485%. De minister deelt&#13;
in de toelichting mee dat de besluitvorming&#13;
op terzake ingediende bezwaarschriften&#13;
nagenoeg is afgerond&#13;
( Stcrt. 16 augustus 2007, nr. 157).&#13;
&#13;
Regelgeving&#13;
– Wijziging Regeling GLB-inkomenssteun&#13;
2006, Stcrt. 3 juli&#13;
2007, nr. 125</inleiding><content/><legacyfootnotes/><footnotes><footnote/></footnotes><auteurs>Prof. mr. D.W. Bruil</auteurs><published>2007-09-01 00:00:00</published><modified>2017-06-12 12:47:30</modified><editiondate>2007-09-01</editiondate><htmlpath>https://denhollander.info/artikel/3980</htmlpath></article>
</articles></edition>
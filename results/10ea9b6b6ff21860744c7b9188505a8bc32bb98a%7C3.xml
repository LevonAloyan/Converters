<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1994</searchword><id>5177</id><udhid>UDH:TvAR/5177</udhid><titel>Holman-van Dijk / Meek c.s. (TvAR 1994/4677)</titel><searchwords><searchword>TvAR 2/1994</searchword><searchword>TvAR 1994/4677</searchword><searchword>UDH:TvAR/5177</searchword></searchwords><attachments><attachment><name>1994_nr 2_Rechtspraak_4677.pdf</name><extention>pdf</extention><url>https://denhollander.info/download/5112/ci</url></attachment></attachments><inleiding>Pachtwet art. 25, 30, 32, 55; Beschikking superheffing 1988, art. 19&#13;
&#13;
Verkoop melkquotum, dat samenhangt met verpachte grond, zonder toestemming van verpachter: wanprestatie. Beroep op onduidelijkheid regelgeving omstreeks eind 1986 van de hand gewezen. Bij vaststelling van de schadevergoeding uitgaan van tijdstip van de wanprestatie. Waarde van het melkquotum: prijsniveau in desbetreffende regio, niet de werkelijk ontvangen prijs. Voorts wanprestatie door zonder toestemming van verpachter het grasland te scheuren, alsmede door verboden onderverpachting. Alle wanprestatie opleverende handelingen van de pachter te zamen leiden in casu tot ontbinding van de pachtovereenkomst.</inleiding><content>Arrest in de zaak van:&#13;
Jantje Holman-van Dijk, wonende te Zeven-huizen, gemeente Leek, appellante, procureur: mr. K. van der Meulen,&#13;
tegen&#13;
Pieter Meek, wonende te Zevenhuizen, ge-meente Leek, geïntimeerde, procureur: mr. B.H. Niemann,&#13;
en tegen&#13;
1. T. Hatztnann-Meek, wonende te Appelscha,&#13;
2. M. Castelein-Meek, wonende te Tietjerk, geïntimeerden, niet verschenen.&#13;
Het geding in eerste aanleg&#13;
De pachtkamer van het kantongerecht te Gro-ningen heeft op 8 januari 1992 tussen appel-lante als eiseres en geïntimeerde Meek als gedaagde een vonnis gewezen, dat in fotoko-pie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellante - hierna ook te noemen: Holman-Van Dijk - is bij exploit van 29 januari 1992, met gelijktijdige dagvaarding van geïntimeer-de Meek - hierna ook te noemen: Meek -voor dit hof, in hoger beroep gekomen van genoemd vonnis, waarbij is afgewezen haar vordering tot ontbinding van de tussen onder meer haar als medeverpachtster en Meek als pachter bestaande pachtovereenkomst en tot veroordeling van Meek om aan haar een scha-devergoeding te betalen ten bedrage van f 27 306,- met de wettelijke rente daarover vanaf 2 mei 1991 tot de dag der voldoening.&#13;
Bij exploiten van 3 en 4 februari 1992 heeft appellante voorts aan de geïntimeerden Hatzmann-Meek en Castelein-Meek doen be-tekenen het hierboven genoemde vonnis van 8 januari 1992 en het hiervoor vermelde exploit van 29 januari 1992 en hen opgeroepen om in het geding in hoger beroep te verschijnen. Ge-noemde geïntimeerden zijn niet verschenen en tegen hen is verstek verleend.&#13;
Bij memorie van eis in hoger beroep zijn na te melden grieven aangevoerd, met conclu-sie dat het hof het vonnis, waarvan beroep, zal vernietigen en, opnieuw rechtdoende, de pachtovereenkomst tussen partijen zal ontbin-den met ingang van een door het hof in goede justitie vast te stellen datum, Meek zal veroor-delen om aan Holman-Van Dijk te voldoen een bedrag van f 27 306,- vermeerderd met de wettelijke rente daarover vanaf 2 mei 1991 tot de dag der voldoening en Meek zal veroor-delen in de kosten van het geding in beide in-stanties.&#13;
Bij memorie van antwoord is verweer ge-voerd met conclusie dat het hof Holman-Van Dijk niet-ontvankelijk zal verklaren in het door haar ingestelde hoger beroep, althans de door haar aangevoerde grieven ongegrond zal verklaren en het vonnis, waarvan beroep, zal bekrachtigen, met veroordeling van Holman-Van Dijk in de kosten van de procedure in ho-ger beroep.&#13;
Ter zitting van het hof van 16 november 1992 is de zaak vervolgens bepleit, voor ap-pellante door mr. R.G. Holtz, advocaat te Groningen, en voor de geïntimeerde Meek door mr. A.J. Boonstra, eveneens advocaat te Groningen. Appellante heeft ter gelegenheid daarvan haar eis gewijzigd in dier voege dat zij haar vordering tot betaling van een schade-vergoeding heeft verminderd tot 1/4 x 36 408 x f 2,- = f18 204-.&#13;
Daarna hebben partijen de stukken, waar-onder de pleitnotities van de advocaten, aan het hof overgelegd voor het wijzen van arrest.&#13;
De grieven&#13;
De grieven luiden:&#13;
Grief I&#13;
Ten onrechte overweegt de pachtkamer van het kantongerecht, dat eind 1986 zo verschil-lend werd gedacht over het melkquotum, dat geïntimeerde Meek geen verwijt kan worden gemaakt van de verkoop van dit quotum zon-der voorkennis van appellante zodat de ver-vreemding van dit quotum daarom geen grond voor ontbinding van de pachtovereenkomst en voor toewijzing van de gevorderde schadever-goeding kan opleveren.&#13;
Grief ll&#13;
Ten onrechte overweegt de pachtkamer van&#13;
het kantongerecht, dat het scheuren van het&#13;
weiland niet als ontbindingsgrond kan worden&#13;
gehanteerd.&#13;
Grief III&#13;
Ten onrechte overweegt de pachtkamer van het kantongerecht, dat niet gezegd kan wor-den dat geïntimeerde Meek afstand heeft ge-daan van het gebruik van grond dat als aardappelland wordt gebruikt en dat van on-derverpachting geen sprake is.&#13;
Grief lV&#13;
Ten onrechte veroordeelt de pachtkamer van het kantongerecht appellante in de kosten van het geding.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist, vaststaande feiten worden uitgegaan:&#13;
- bij pachtovereenkomst van september 1982, goedgekeurd door de grondkamer voor Groningen op 17 december 1982, zijn door Pieter van Dijk als verpachter enerzijds aan Antje Henderika Meek-van Dijk en Pieter Meek als pachters anderzijds verpacht de per celen bouw- en weiland, kadastraal bekend gemeente Leek, sectie G, nrs. 2016, 2017, 2018, 2019, 2049 en 3198 ged., totaal groot ongeveer 13.50 ha;&#13;
- deze pachtovereenkomst werd aangegaan voor de duur van 12 jaar, ingaande 1 novem ber 1983;&#13;
- de verpachter Pieter van Dijk is in 1984 overleden en toen als zodanig opgevolgd door zijn dochters Jantje Holman-Van Dijk (appel- lante) en Antje Henderika Meek-van Dijk voornoemd;&#13;
- voornoemde pachters A.H. Meek-van Dijk en P. Meek exploiteerden aanvankelijk in maatschap samen de onderhavige grond, welke exploitatie na beëindiging van die maatschap met ingang van 1 januari 1986 door P. Meek alleen is voortgezet;&#13;
- Antje Henderika Meek-van Dijk is op 21 november 1991 overleden, als haar erfgena men nalatend de drie geïntimeerden;&#13;
- Meek exploiteerde destijds een melkvee houderijbedrijf en met de grond in geschil hing een heffingvrije hoeveelheid melk sa men, die in het melkprijsjaar 1986/1987 36.408 kg groot was;&#13;
- tot het door Meek geëxploiteerde bedrijf behoorde behalve erf en ondergrond bij/van de hem in eigendom behorende woning met bedrijfsgebouwen geen andere grond dan de onderhavige ongeveer 13.50 ha;&#13;
- omstreeks december 1986 heeft Meek voornoemde heffingvrije hoeveelheid melk bij wege van een zogenaamde schuifmelkcon- structie in twee transacties verkocht aan het Quotumbureau B.V. te Oldeboorn, zulks voor een prijs van f 1,52 per kg;&#13;
- bedoelde verkopen hebben plaatsgehad zonder medeweten en toestemming van Hol man-Van Dijk en Meek heeft, toen hem ter zake door haar om informatie werd gevraagd, zich van het verstrekken daarvan onthouden;&#13;
- het gepachte werd aanvankelijk voor een gedeelte ter grootte van ongeveer 6.50 ha als grasland gebruikt en voor de rest als bouw-&#13;
Pacht&#13;
land, dit laatste voor de teelt van aardappelen, granen en suikerbieten;&#13;
- Meek heeft in 1984 zijn melkvee ver-kocht en in 1985/1986 zijn jongvee; in 1985/1986 heeft hij voorts alle grasland ge scheurd en in gebruik genomen als bouwland;&#13;
- Meek gebruikt sindsdien een gedeelte van het gepachte zelf voor de teelt van graan (gerst) en suikerbieten (hij beschikt over een bietenquotum van 80 ton); de rest van het ge pachte (een steeds wisselend gedeelte ter grootte, naar hij ter zitting van het hof ver klaarde, van ongeveer de helft daarvan) maakt hij ieder jaar zaaiklaar en geeft die grond ver volgens tegen betaling van een vast bedrag per seizoen in gebruik aan een derde voor de teelt van aardappelen; die derde draagt verder geheel voor eigen rekening en risico zorg voor de teelt, verzorging en oogst van dat ge was;&#13;
- Meek beschikt nog over de verschillende voor de bewerking van het gepachte benodig de machines en werktuigen; voor zover hij het gepachte bewerkt, doet hij dat met uitzonde ring van het spuiten geheel zelf;&#13;
- het scheuren van het grasland en de inge- bruikgeving van een steeds wisselend gedeel te van het gepachte aan een derde is geschied c.q. geschiedt zonder toestemming van Hol man-Van Dijk; zij woont op een afstand van ongeveer 4 a 5 km van de grond in geschil;&#13;
- Meek is in een volledige dienstbetrek king werkzaam op een melkfabriek te Marum.&#13;
Beoordeling van het hoger beroep&#13;
1. De in art. 25 van de Pachtwet neergeleg-de verplichting van de pachter om als een goed pachter te handelen en bij het einde van de pachtovereenkomst het gepachte in goede staat aan de verpachter op te leveren, zal in het algemeen medebrengen dat het hem niet vrijstaat bij het einde van de pacht of geduren-de de looptijd daarvan de grond aan de ver-pachter op te leveren zonder deze in de gelegenheid te stellen de daarmee samenhan-gende heffingvrije hoeveelheid melk te ver-werven.&#13;
Dit impliceert, mede gelet op de uit voor-noemd wetsartikel voortvloeiende zorgver-plichting van de pachter ook gedurende de looptijd van de pachtovereenkomst, dat het een pachter in het algemeen ook niet vrijstaat gedurende de looptijd van de pacht de met het gepachte samenhangende heffïngvrije hoe-veelheid melk geheel of gedeeltelijke te ver-vreemden. Zulk een vervreemding zonder&#13;
toestemming van de verpachter is aan te mer-ken als handelen in strijd met art. 25 van de Pachtwet en mitsdien als wanprestatie.&#13;
2. Met betrekking tot de verkoop van het met de grond in geschil samenhangende melkquotum voert Meek aan, dat hij, mede gelet op de toen bestaande onduidelijkheid en onvolledigheid in de betreffende regelgeving, omstreeks eind 1986 in de mening mocht ver keren dat hij bevoegd was het litigieuze melkquotum te verkopen.&#13;
3. Het hof kan Meek in deze redenering evenwel niet volgen. Reeds vanaf het moment van invoering van de melkquotering kon het voor iedere veehouder duidelijk zijn dat een hoeveelheid heffingvrije melk ook toen al sa menhing met de betreffende grond en ook al leen middels overdracht in eigendom c.q. vestiging, overdracht of tenietgaan van een zakelijk gebruiksrecht c.q. verpachting van die grond of beëindiging van een pachtover eenkomst op een ander kon overgaan. Zo was bij de destijds geldende opkoopregeling van melk door de overheid reeds de medewerking van de verpachter vereist als het om een met verpachte grond samenhangende heffingvrije hoeveelheid melk ging. Ook Meek kon - en moest dus - daarvan destijds al op de hoogte zijn. Dit laatste volgt trouwens ook uit de om standigheid dat hij toen ook zelf met de grondgebondenheid van het melkquotum werd geconfronteerd door de noodzaak om voor de onderhavige verkoop van zijn quotum te kiezen voor de zogenaamde schuifmelkcon- structie.&#13;
4. Afgezien van een en ander moest aan Meek ook in december 1986 al bekend zijn, dat door de verkoop van het onderhavige melkquotum niet langer een heffingvrije hoe veelheid melk met de grond in geschil zou sa menhangen en dat daardoor dus de gebruiksmogelijkheden van die grond nadelig werden beïnvloed. Alleen hierom al had hij als goed pachter met Holman-Van Dijk van tevoren overleg moeten plegen en - ook - haar om toestemming moeten vragen. Uit zijn erkenning dat hij niet alleen Holman-Van Dijk van tevoren onkundig heeft gelaten van zijn voornemen tot verkoop van het melkquo tum, maar ook later, toen hem door haar daar naar werd gevraagd, geen opening van zaken heeft willen geven maar zijn handelwijze heeft verzwegen, moet naar het oordeel van het hof worden afgeleid dat hij zich van het vorenstaande ook terdege bewust is geweest en zich heeft gerealiseerd dat zijn handelwijze&#13;
niet strookte met zijn ook ten opzichte van Holman-Van Dijk in acht te nemen verplich-tingen als pachter van de grond in geschil. Zijn hiervoor vermelde verweer moet dan ook terzijde worden geschoven.&#13;
5. Het vorenoverwogene brengt mede dat Meek door de vervreemding van de met de grond in geschil samenhangende heffingvrije hoeveelheid melk wanprestatie heeft gepleegd tegenover Holman-Van Dijk en voor de door haar ter zake geleden schade aansprakelijk is.&#13;
6. Ingevolge vaste rechtspraak moet in een geval als het onderhavige bij de vaststelling van de vergoeding van de schade, die de ge- laedeerde lijdt als gevolg van de wanprestatie, worden uitgegaan van het tijdstip van die wanprestatie. In casu dus van de waarde van het litigieuze melkquotum in december 1986.&#13;
7. Meek heeft, voor het geval hij schade- plichtig geoordeeld zou worden, betoogd dat uitgegaan moet worden van de werkelijk door hem ontvangen prijs van f 1,52 per kg melk en niet van een hoger bedrag.&#13;
Het hof overweegt evenwel dat er termen aanwezig zijn om niet de werkelijk ontvangen prijs als uitgangspunt voor de berekening van de schadevergoeding te hanteren. In veel ge-vallen wordt die werkelijk ontvangen prijs im-mers - en soms zelfs in belangrijke mate -mede bepaald door andere factoren die de be-treffende partijen van belang achten bij het sluiten van hun overeenkomst en die deswege mede van invloed zijn op de hoogte van de door hen overeengekomen prijs voor het melkquotum. Ook fiscale overwegingen kun-nen daarbij een rol spelen. Al die omstandig-heden brengen daarom mede dat het werkelijk door de verkoper voor het melkquotum ont-vangen bedrag veelal geen betrouwbaar uit-gangspunt is voor een schadebepaling als waarom het hier gaat.&#13;
8. In aanmerking genomen de gegevens over de periode april 1986 tot en met decem- ber 1986 en de periode oktober 1986 tot en met juni 1987, waaronder die betreffende de berekende gemiddelde prijzen voor melkquo- ta in de onderhavige regio, zoals neergelegd in door de minister van Landbouw en Visserij op 24 april 1987 en 11 december 1987 aan de Voorzitter van de Tweede Kamer der Staten- Generaal onder nummer 19700-57 respectie velijk nummer 20200-36 toegezonden notities en gelet op de eigen wetenschap van het hof betreffende de ontwikkeling van de prijzen voor melkquota als waarom het hier gaat, dient de waarde van het melkquotum in ge-schil te worden gesteld op f2,- per kg.&#13;
9. Nu enerzijds Holman-Van Dijk als me- deverpachtster voor de onverdeelde helft van de grond in geschil, waarop de melkproduktie kon plaatsvinden, deze ter beschikking heeft gesteld en anderzijds Meek die melkproduktie - waarvoor het melkquotum werd verleend - tot stand heeft gebracht, acht het hof in de ge geven omstandigheden een redelijke vergoe ding van de door eerstgenoemde geleden schade: het vierde gedeelte van de waarde van de betreffende hoeveelheid melk ten tijde van de verkoop daarvan, mitsdien het vierde ge deelte van 36.804 a f 2,-, zijnde f 18 402,-. De door Meek aan Holman-Van Dijk te beta len schadevergoeding moet derhalve op dat bedrag worden bepaald.&#13;
10. Ingevolge art. 30, lid 1, van de Pacht wet is de pachter niet bevoegd de bestem ming, inrichting of gedaante van het gepachte geheel of gedeeltelijk te veranderen dan na schriftelijke toestemming van de verpachter.&#13;
De onderhavige grond is verpacht als bouw- en weiland en, naar uit het ten processe aangevoerde moet worden afgeleid, tot 1985/1986 steeds voor een vast gedeelte van ongeveer 6.50 ha als grasland en voor de rest als bouwland gebruikt. Dit in aanmerking ge-nomen en mede gelet op - de kennelijke strekking te dezen van - het bepaalde in art. 4 van de onderhavige pachtovereenkomst, moet het ervoor worden gehouden dat het de pach-ter niet vrijstond eigenmachtig in die ge-bruiksindeling verandering te brengen. Het zonder de daarvoor vereiste toestemming scheuren van alle grasland door Meek moet dan ook als een wanprestatie zijnerzijds wor-den beschouwd.&#13;
11. Het is vaste rechtspraak, dat het tegen voldoening van een tegenprestatie voor land bouwkundige doeleinden aan een ander in ge bruik geven van zaaiklaar land is aan te merken als het verpachten daarvan. De over eenkomst, die Meek telkenjare met een derde sluit inzake het aan die derde tegen betaling van een vast bedrag per seizoen ter beschik king stellen voor landbouwkundig gebruik van ongeveer de helft van de grond in geschil, is mitsdien een pachtovereenkomst. Daaraan doet niet af dat bedoelde ingebruikgeving slechts geschiedt ten behoeve van de teelt van aardappelen, noch de eventuele omstandig heid dat ieder jaar een nieuwe overeenkomst wordt gesloten.&#13;
Ten processe staat vast dat Meek voor ge-noemd handelwijze geen toestemming, laat staan schriftelijke toestemming van Holman-Van Dijk heeft gekregen. Hij handelt te dezen derhalve in strijd met zijn uit de artikelen 25 en 32 van de Pachtwet voortvloeiende ver-plichtingen en pleegt ook in dat opzicht tegen-over haar wanprestatie.&#13;
12. Uit het vorenstaande volgt dat Meek in drie opzichten wanprestatie heeft gepleegd. In het midden gelaten in hoeverre elk van die wanprestaties al voldoende grond is voor toe-wijzing van de vordering tot ontbinding van de onderhavige pachtovereenkomst, is het hof van oordeel dat alle gewraakte handelingen van Meek te zamen een dusdanig ernstig te-kortschieten zijnerzijds opleveren, dat van Holman-Van Dijk niet kan worden gevergd dat de onderhavige pachtovereenkomst wordt gecontinueerd. Van bijzondere omstandighe-den die tot een andere slotsom aanleiding zou-den moeten zijn, is ten processe niet of althans onvoldoende gebleken. Het hof zal derhalve genoemde vordering alsnog toewij-zen.&#13;
Slotsom&#13;
De grieven I, II en III treffen doel. Het vonnis, waarvan beroep, moet worden vernietigd en de vorderingen van Holman-Van Dijk dienen alsnog te worden toegewezen in voege als na te melden, met veroordeling van Meek in de in beide instanties tussen partijen gevallen proceskosten. Ook grief IV is mitsdien ge-grond.&#13;
Beslissing&#13;
Het hof rechtdoende in hoger beroep:&#13;
vernietigt het door de pachtkamer van het kantongerecht te Groningen tussen partijen gewezen vonnis van 8 januari 1992, waarvan beroep,&#13;
en opnieuw rechtdoende:&#13;
ontbindt de tussen partijen bestaande pachtovereenkomst met betrekking tot de per-celen grond kadastraal bekend gemeente Leek, sectie G, nrs. 2016, 2017, 2018, 2019, 2049 en 3198 ged., totaal groot ongeveer 13.50 ha, met ingang van heden;&#13;
veroordeelt Pieter Meek om tegen behoor-lijk bewijs van kwijting aan J. Holman-Van Dijk te betalen een bedrag van f 18 204,-(achttienduizendtweehonderdvier gulden), ver-meerderd met de wettelijke rente daarover vanaf 2 mei 1991 tot de dag der algehele vol-doening; wijst af het anders of meer gevorderde;&#13;
veroordeelt P. Meek in de kosten van deze procedure in beide instanties, aan de zijde van J. Holman-Van Dijk tot heden begroot voor de eerste aanleg op f 215,- voor verschotten en f 1350,- voor salaris van de gemachtigde en voor het hoger beroep op f 912,79 voor verschotten en f 4200,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1994-02-01 00:00:00</published><modified>1992-12-21 00:00:00</modified><editiondate>1994-02-01</editiondate><htmlpath>https://denhollander.info/artikel/5177</htmlpath></article>
</articles></edition>
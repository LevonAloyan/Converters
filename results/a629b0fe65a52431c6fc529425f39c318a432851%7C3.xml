<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2013</searchword><id>10313</id><udhid>UDH:TvAR/10313</udhid><titel>Rechtspraak 5713. Langestraat / ELI (TvAR 2013/5713)</titel><searchwords><searchword>TvAR 1/2013</searchword><searchword>TvAR 2013/5713</searchword><searchword>UDH:TvAR/10313</searchword></searchwords><attachments><attachment><name>TvAR2013_01_06_5713.pdf</name><extention>pdf</extention><url>https://denhollander.info/download/8865/ci</url></attachment></attachments><inleiding>Randvoorwaardenkorting kan worden opgelegd aan pachter die de grond heeft verkregen, nadat de verpachter een over­treding had gemaakt, ook al was de pachter van deze over­treding niet op de hoogte. &#13;
</inleiding><content>Randvoorwaardenkorting kan worden opgelegd aan pachter die de grond heeft verkregen, nadat de verpachter een over­treding had gemaakt, ook al was de pachter van deze over­treding niet op de hoogte. &#13;
Met noot F.H. Damen &#13;
betreffende een verzoek om een prejudiciële beslissing krachtens artikel 267 VWEU, ingediend door het Colle­ge van Beroep voor het bedrijfsleven (Nederland) bij beslis­sing van 12 oktober 2011, ingekomen bij het Hof op 4 janu­ari 2012, in de procedure: &#13;
Maatschap L. A. en D. A. B. Langestraat en P. Langestraat- Troost &#13;
tegen &#13;
Staatssecretaris van Economische Zaken, Landbouw en In­novatie, &#13;
Wijst HET HOF (Eerste kamer), samengesteld als volgt: A. Tizzano, kamerpresident, A. Borg Barthet, E. Levits, J.J. Ka­sel en M. Safjan (rapporteur), rechters, advocaat-generaal: J. Kokott, griffier: A. Calot Escobar, &#13;
gezien de stukken, &#13;
gelet op de opmerkingen van: &#13;
– de Nederlandse regering, vertegenwoordigd door C. S. Schillemans en C. Wissels als gemachtigden, &#13;
– de Europese Commissie, vertegenwoordigd door B. Burg­graaf en H. Tserepa-Lacombe als gemachtigden, &#13;
gelet op de beslissing, de advocaat-generaal gehoord, om de zaak zonder conclusie te berechten, &#13;
het navolgende &#13;
Arrest &#13;
1 Het verzoek om een prejudiciële beslissing betreft de uit­legging van artikel 23, lid 1, van verordening (EG) nr. 73/2009 van de Raad van 19 januari 2009 tot vaststelling van gemeenschappelijke voorschriften voor regelingen inza­ke rechtstreekse steunverlening aan landbouwers in het ka­der van het gemeenschappelijk landbouwbeleid en tot vast­stelling van bepaalde steunregelingen voor landbouwers, tot wijziging van verordeningen (EG) nr. 1290/2005, (EG) nr. 247/2006, (EG) nr. 378/2007 en tot intrekking van verorde­ning (EG) nr. 1782/2003 (PB L 30, blz. 16). &#13;
2 Dit verzoek is ingediend in het kader van een geding tus­sen de Maatschap L. A. en D. A. B. Langestraat en P. Lan­gestraat-Troost (hierna: „Maatschap”) en de Staatssecretaris van Economische Zaken, Landbouw en Innovatie (hierna: „Staatssecretaris”) over de verlaging van de steun die haar is toegekend in het kader van het gemeenschappelijk land­bouwbeleid. &#13;
Toepasselijke bepalingen &#13;
Verordening (EG) nr. 1782/2003 &#13;
3 Artikel 6, lid 1, van verordening (EG) nr. 1782/2003 van de Raad van 29 september 2003 tot vaststelling van ge­meenschappelijke voorschriften voor regelingen inzake rechtstreekse steunverlening in het kader van het gemeen­schappelijk landbouwbeleid en tot vaststelling van bepaal­de steunregelingen voor landbouwers en houdende wij­ziging van de verordeningen (EEG) nr. 2019/93, (EG) nr. &#13;
1452/2001, (EG) nr. 1453/2001, (EG) nr. 1454/2001, (EG) nr. 1868/94, (EG) nr. 1251/1999, (EG) nr. 1254/1999, (EG) nr. 1673/2000, (EEG) nr. 2358/71 en (EG) nr. 2529/2001 (PB L 270, blz. 1), luidde in de oorspronkelijke versie ervan: &#13;
„In het geval dat de uit de regelgeving voortvloeiende be­heerseisen of de eisen inzake goede landbouw&amp;#8209;en milieu­conditie niet worden nageleefd, ten gevolge van een han­delen of nalaten dat rechtstreeks kan worden toegeschreven aan de betrokken landbouwer, wordt het totaalbedrag van de rechtstreekse betalingen die in het kalenderjaar waarin de niet-naleving plaatsvindt, na toepassing van de artikelen 10 en 11 moeten worden verleend, verlaagd of ingetrokken overeenkomstig de op grond van artikel 7 vastgestelde uit­voeringsbepalingen.” &#13;
4 Artikel 6, lid 1, van verordening nr. 1782/2003, zoals ge­wijzigd bij verordening (EG) nr. 146/2008 van de Raad van 14 februari 2008 (PB L 46, blz. 1), luidde sinds 1 april 2008 als volgt: &#13;
„In het geval dat de uit de regelgeving voortvloeiende be­heerseisen of de eisen inzake een goede landbouw&amp;#8209;en mili­euconditie op enigerlei tijdstip in een bepaald kalenderjaar (hierna: ‚het betrokken kalenderjaar’ genoemd) niet worden nageleefd, en de betrokken niet-naleving het gevolg is van een handelen of nalaten dat rechtstreeks kan worden toege­schreven aan de landbouwer die de steunaanvraag in het be­trokken kalenderjaar heeft ingediend, wordt het totaalbedrag van de rechtstreekse betalingen die [...] aan die landbouwer moeten worden verleend, verlaagd of ingetrokken overeen­komstig de op grond van artikel 7 vastgestelde uitvoerings­bepalingen. &#13;
De eerste alinea is ook van toepassing indien de betrokken niet-naleving het gevolg is van een handelen of nalaten dat rechtstreeks kan worden toegeschreven aan de persoon aan of door wie de landbouwgrond was overgedragen. &#13;
[...] &#13;
Voor de toepassing van dit lid wordt onder ‚overdragen’ alle soorten transacties verstaan waarbij de overdrager de be­schikking over de landbouwgrond verliest.” &#13;
5 Verordening nr. 1782/2003 is met ingang van 1 januari 2009 ingetrokken bij verordening nr. 73/2009. &#13;
Verordening nr. 146/2008 &#13;
6 De punten 2 en 3 van de considerans van verordening nr. 146/2008 zijn in de volgende bewoordingen gesteld: &#13;
„(2) In artikel 44, lid 3, van verordening [nr. 1782/2003] is bepaald dat de percelen die overeenstemmen met subsidi­abele hectaren gedurende een periode van ten minste tien maanden ter beschikking van de landbouwers blijven. De er­varing leert dat deze voorwaarde de werking van de grond­markt dreigt te bemoeilijken, en een aanzienlijke adminis­tratieve belasting vormt voor de betrokken landbouwers en overheidsdiensten. Ter voorkoming van dubbele aanvra­gen voor dezelfde grond moet echter wel een datum worden vastgesteld waarop de percelen ter beschikking van de land­bouwer moeten staan. Het zou dienstig zijn dat de lidstaten deze datum vaststellen, met als uiterste termijn de datum die is vastgesteld voor wijziging van de steunaanvraag. Dezelf­de bepaling moet ook gelden voor de lidstaten die de rege­ling inzake één enkele areaalbetaling toepassen. &#13;
(3) Ten gevolge van de beperking tot één dag van de periode gedurende welke de percelen die overeenstemmen met sub­sidiabele hectaren ter beschikking van de landbouwer blij­ven staan voor zowel de bedrijfstoeslagregeling als de re­geling inzake één enkele areaalbetaling, moeten de regels inzake aansprakelijkheid in het kader van de randvoorwaar­den, met name in het geval van overdracht van grond gedu­rende het betrokken kalenderjaar, worden verduidelijkt. Der­halve moet duidelijk worden gemaakt dat de landbouwer die een steunaanvraag indient, gedurende het betrokken kalen­derjaar voor alle in de steunaanvraag opgegeven landbouw­grond ten aanzien van de bevoegde autoriteit aansprakelijk is in geval van niet-naleving van de randvoorwaarden. Dit sluit niet uit dat de betrokken landbouwer en de persoon aan of door wie de landbouwgrond is overgedragen, privaatrech­telijke regelingen kunnen treffen.” &#13;
Verordening (EG) nr. 796/2004 &#13;
7 Verordening (EG) nr. 796/2004 van de Commissie van 21 april 2004 houdende uitvoeringsbepalingen inzake de rand­voorwaarden, de modulatie en het geïntegreerd beheers-en controlesysteem waarin is voorzien bij verordening nr. 1782/2003, alsmede inzake de bij verordening (EG) nr. 479/2008 van de Raad vastgestelde randvoorwaarden (PB L 141, blz. 18), zoals gewijzigd bij verordening (EG) nr. 1266/2008 van de Commissie van 16 december 2008 (PB L 338, blz. 34), betreft de uitvoeringsbepalingen voor de sanc­ties bij niet-naleving van de voorschriften inzake de rand­voorwaarden. &#13;
8 De punten 56 en 57 van de considerans van die verorde­ning luiden als volgt: &#13;
„(56) Met het bij verordening (EG) nr. 1782/2003 ingevoer­de stelsel van kortingen en uitsluitingen met betrekking tot de verplichtingen in het kader van de randvoorwaarden wordt echter een ander doel nagestreefd, namelijk de land­bouwers een stimulans te geven om de reeds bestaande re­gelgeving op de verschillende terreinen van de randvoor­waarden na te leven. &#13;
(57) De kortingen en uitsluitingen moeten worden vast­gesteld met inachtneming van het evenredigheidsbeginsel en, wat de subsidiabiliteitscriteria betreft, van de bijzonde­re problemen in geval van overmacht en uitzonderlijke om­standigheden en in geval van natuurlijke omstandigheden. Wat de verplichtingen in het kader van de randvoorwaar­den betreft, mogen kortingen en uitsluitingen alleen worden toegepast als de landbouwer nalatig is geweest of met opzet heeft gehandeld. De kortingen en uitsluitingen moeten wor­den gedifferentieerd naargelang van de ernst van de onregel­matigheid en dienen te gaan tot de volledige uitsluiting van een of meer steunregelingen gedurende een bepaalde perio­de. Wat de subsidiabiliteitscriteria betreft, dient bij de vast­stelling van de kortingen en uitsluitingen rekening te worden gehouden met de bijzondere kenmerken van de verschillen­de steunregelingen.” &#13;
Verordening nr. 73/2009 &#13;
9 In punt 3 van de considerans van verordening nr. 73/2009 heet het: &#13;
„Op grond van verordening (EG) nr. 1782/2003 wordt een verlaging of uitsluiting toegepast van de rechtstreekse steun aan landbouwers die niet voldoen aan bepaalde voorschrif­ten op het gebied van volksgezondheid, gezondheid van die­ren en planten, milieu en dierenwelzijn. Deze ‚randvoor­waarden’ maken integraal deel uit van de communautaire steunverlening in de vorm van rechtstreekse betalingen en dienen derhalve te worden behouden. Een aantal voorschrif­ten binnen de werkingssfeer van de randvoorwaarden blijkt echter onvoldoende betrekking te hebben op landbouwacti­viteiten of landbouwgrond, of gaat veeleer de nationale au­toriteiten aan dan de landbouwers. Daarom dient de wer­kingssfeer van de randvoorwaarden te worden aangepast.” &#13;
10 Artikel 23 van verordening nr. 73/2009, met als opschrift „Verlaging of uitsluiting van betalingen bij niet-naleving van de voorschriften inzake de randvoorwaarden”, bepaalt in lid 1: &#13;
„Wanneer de uit de regelgeving voortvloeiende beheerseisen of de eisen inzake goede landbouw&amp;#8209;en milieuconditie op om het even welk moment in een bepaald kalenderjaar (hier­na het ‚betrokken kalenderjaar’ genoemd) niet worden na­geleefd ten gevolge van een handelen of nalaten dat recht­streeks kan worden toegeschreven aan de landbouwer die de steunaanvraag in het betrokken kalenderjaar heeft inge­diend, wordt het totaalbedrag van de rechtstreekse betalin­gen die [...] aan die landbouwer worden of moeten worden toegekend, verlaagd of uitgesloten overeenkomstig de op grond van artikel 24 vastgestelde uitvoeringsbepalingen. &#13;
De eerste alinea is tevens van toepassing wanneer de betrok­ken niet-naleving het gevolg is van een handelen of nalaten dat rechtstreeks kan worden toegeschreven aan de persoon aan wie of door wie de landbouwgrond was overgedragen. &#13;
Voor de toepassing van dit lid wordt onder ‚overdracht’ ver­staan enigerlei soort transactie op grond waarvan de cedent de beschikking over de landbouwgrond verliest. &#13;
In afwijking van de tweede alinea, wordt vanaf 2010, indien de persoon aan wie het handelen of nalaten rechtstreeks kan worden toegeschreven, een steunaanvraag in het betrokken kalenderjaar heeft ingediend, de vermindering of de uitslui­ting toegepast op de aan die persoon toegekende of toe te kennen totale bedragen aan rechtstreekse betalingen.” &#13;
11 Artikel 24 van die verordening, met als opschrift „Uit­voeringsbepalingen met betrekking tot verlagingen of uit­sluitingen van betalingen bij niet-naleving van de voor­schriften inzake de randvoorwaarden”, luidt: &#13;
„1. Volgens de in artikel 141, lid 2, bedoelde procedure wor­den uitvoeringsbepalingen betreffende de in artikel 23 be­doelde verlagingen en uitsluitingen vastgesteld. Daar­bij wordt rekening gehouden met de ernst, de omvang, het permanente karakter en de herhaling van de geconstateer­de niet-naleving en met de in de leden 2, 3 en 4 vastgestel­de criteria. &#13;
2. Bij nalatigheid bedraagt het verlagingspercentage niet meer dan 5 % en bij herhaalde niet-naleving niet meer dan 15 %. &#13;
[...] &#13;
3. In geval van opzettelijke niet-naleving mag het verla­gingspercentage in principe niet lager zijn [dan] 20 % en kan het tot de volledige uitsluiting van één of meer steunre­gelingen gaan en voor één of meer kalenderjaren gelden. &#13;
[...]” &#13;
Hoofdgeding en prejudiciële vraag &#13;
12 De maatschap L. Oosthoek en J. P. Groen (hierna: „Oos­thoek/Groen”) heeft aan de Maatschap een perceel land­bouwgrond verhuurd voor de teelt van uien. Bij de verhuur werd als voorwaarde gesteld dat Oosthoek/Groen dit per­ceel zelf nog mocht ploegen en er nog enkele vrachten mest op mocht uitrijden. Partijen hebben afgesproken dat de huur zou ingaan op 1 januari 2009, maar dat de huurder, de Maat­schap, het perceel pas na het ploegen effectief in gebruik zou nemen. &#13;
13 Oosthoek/Groen heeft metterdaad mest uitgereden op het betrokken perceel, maar heeft niet geploegd in overeenstem­ming met de nationale wettelijke regeling die voorzag in het emissiearm aanwenden van mest. Hiervoor is Oosthoek/ Groen beboet. &#13;
14 De Maatschap, die het perceel begin maart 2009 in ge­bruik heeft genomen, heeft onder meer voor het in geding zijnde perceel een aanvraag voor rechtstreekse betalingen voor het jaar 2009 ingediend. Volgens de verwijzingsbeslis­sing is zij pas van de door Oosthoek/Groen begane overtre­ding op de hoogte gesteld door een brief van de Staatssecre­taris van 23 november 2009, waarin een mogelijke korting op de rechtstreekse betalingen werd aangekondigd wegens het niet-emissiearm aanwenden van mest, wat in strijd was met de nationale wettelijke regeling. &#13;
15 Bij besluit van 3 maart 2010 heeft de Staatssecretaris op grond van die overtreding de rechtstreekse betalingen aan de Maatschap met 20 % gekort wegens schending van de landbouwvoorschriften. Bij brief van 8 maart 2010 heeft de Maatschap tegen dat besluit bezwaar gemaakt. Bij besluit van 1 april 2010 heeft de Staatssecretaris dat bezwaar onge­grond verklaard. De Maatschap heeft dientengevolge tegen dat besluit beroep ingesteld bij de verwijzende rechter. &#13;
16 De verwijzende rechter is van oordeel dat Oosthoek/ Groen moet worden aangemerkt als persoon door wie de landbouwgrond is overgedragen in de zin van artikel 23, lid 1, tweede alinea, van verordening nr. 73/2009. Bijgevolg moet op de aan de Maatschap te betalen rechtstreekse beta­lingen een verlaging of uitsluiting worden toegepast wegens een door Oosthoek/Groen begane overtreding van de land­bouwvoorschriften. Op grond van de verklaringen van de leidinggevende personen van Oosthoek/Groen tegenover de Algemene Inspectiedienst is naar het oordeel van de verwij­zende rechter de conclusie gerechtvaardigd dat zij die voor­schriften opzettelijk niet heeft nageleefd. &#13;
17 Na te hebben vastgesteld dat er bij de Maatschap geen sprake was van opzet met betrekking tot de door Oosthoek/ Groen begane overtreding, is er bij de verwijzende rech­ter echter twijfel gerezen of de verlaging van de rechtstreek­se betalingen wegens opzettelijke niet-naleving van de land­bouwvoorschriften kon worden toegepast op de Maatschap, die niet aan de oorsprong lag van de overtreding. &#13;
18 De verwijzende rechter merkt met name op dat vol­gens de punten 56 en 57 van de considerans van verorde­ning nr. 796/2004 het stelsel van kortingen en uitsluitingen tot doel heeft de landbouwers een stimulans te geven om de geldende regelgeving op de verschillende terreinen van de randvoorwaarden na te leven, en wordt vastgesteld met in­achtneming van het evenredigheidsbeginsel. Kortingen en uitsluitingen mogen aldus alleen worden toegepast als de landbouwer nalatig is geweest of met opzet heeft gehandeld, en moeten worden gedifferentieerd naargelang van de ernst van de begane onregelmatigheid. &#13;
19 Volgens de verwijzende rechter kan artikel 23 van veror­dening nr. 73/2009 op twee wijzen worden uitgelegd, te we­ten in die zin dat het opzet van Oosthoek/Groen rechtstreeks moet worden toegerekend aan de Maatschap, dan wel dat slechts de niet-naleving van de landbouwvoorschriften op zich aan de Maatschap moet worden toegerekend. &#13;
20 In die omstandigheden heeft het College van Beroep voor het bedrijfsleven de behandeling van de zaak geschorst en het Hof de volgende prejudiciële vraag gesteld: &#13;
„Moet artikel 23, [lid 1], van verordening [...] nr. 73/2009 aldus worden uitgelegd dat aan de landbouwer die een steunaanvraag heeft ingediend een verlaging of uitsluiting wordt opgelegd, zoals die ter zake van de geconstateerde niet-naleving zou zijn opgelegd aan de feitelijke overtreder, aan wie of door wie de grond is overgedragen, als die over­treder de aanvraag zelf had ingediend? Of betekent de be­paling uitsluitend, dat de geconstateerde niet-naleving aan de indiener van de steunaanvraag wordt toegerekend, maar moet bij de besluitvorming over de (hoogte van de) verla­ging of uitsluiting nog worden vastgesteld in welke mate na­latigheid, schuld of opzet van de landbouwer zelf bestaat?” &#13;
Beantwoording van de prejudici&amp;#12539;e vraag &#13;
21 Met zijn vraag wenst de verwijzende rechter in wezen te vernemen of artikel 23, lid 1, van verordening nr. 73/2009 aldus moet worden uitgelegd dat de niet-naleving van de voorschriften inzake de randvoorwaarden door de persoon aan of door wie de landbouwgrond is overgedragen, naar aanleiding waarvan het totaalbedrag van de rechtstreekse betalingen wordt verlaagd of uitgesloten, volledig moet wor­den toegerekend aan de landbouwer die de steunaanvraag heeft ingediend. &#13;
22 Om te beginnen zij eraan herinnerd dat artikel 23, lid 1, eerste alinea, van verordening nr. 73/2009 voorziet in de verlaging van het totaalbedrag van de rechtstreekse betalin­gen die worden of moeten worden toegekend aan een land­bouwer die een steunaanvraag heeft ingediend, indien de uit de regelgeving voortvloeiende beheerseisen of de eisen in­zake goede landbouw&amp;#8209;en milieuconditie op om het even welk tijdstip in het kalenderjaar waarvoor de steunaanvraag is ingediend niet worden nageleefd. &#13;
23 Volgens artikel 23, lid 1, tweede alinea, van die veror­dening wordt het totaalbedrag van de rechtstreekse betalin­gen tevens verlaagd wanneer de betrokken niet-naleving het gevolg is van een handelen of nalaten dat rechtstreeks kan worden toegeschreven aan de persoon aan wie of door wie de landbouwgrond was overgedragen. &#13;
24 De bewoordingen van deze bepaling zijn duidelijk op het punt van de toerekening aan een landbouwer die een steun­aanvraag heeft ingediend bij niet-naleving van de voor­schriften inzake de randvoorwaarden door de persoon aan of door wie de landbouwgrond is overgedragen. Verordening nr. 73/2009 preciseert evenwel niet of die landbouwer ook de gevolgen moet dragen van de vaststelling dat de persoon aan of door wie de landbouwgrond is overgedragen opzette­lijk heeft gehandeld. &#13;
25 In dat verband preciseert verordening nr. 796/2004 dat het verlagingspercentage in geval van nalatigheid van de landbouwer 1 % tot 15 % bedraagt. Indien de verlaging wordt toegepast naar aanleiding van opzettelijk handelen van de landbouwer, bedraagt het verlagingspercentage daar­entegen in beginsel 20 % tot 100 %. &#13;
26 In deze context moet worden opgemerkt dat de vraag van de verwijzende rechter niet uitsluitend aan de hand van de bewoordingen van artikel 23, lid 1, van verordening nr. 73/2009 kan worden beantwoord. &#13;
27 Volgens de rechtspraak van het Hof moet voor de uitleg­ging van een Unierechtelijke bepaling niet enkel rekening worden gehouden met de bewoordingen ervan, maar ook met de context ervan en met de doelstellingen die de rege­ling waarvan zij deel uitmaakt, nastreeft (arrest van 21 juli 2011, Beneo-Orafti, C&amp;#8209;150/10, nog niet gepubliceerd in de Jurisprudentie, punt 41 en aldaar aangehaalde rechtspraak). &#13;
28 In de eerste plaats zij eraan herinnerd dat de „tienmaan­denregel” waarin was voorzien bij artikel 44, lid 3, van ver­ordening nr. 1782/2003, op grond waarvan de landbouwers slechts een steunaanvraag konden indienen wanneer de met hun subsidiabele oppervlakten overeenstemmende perce­len hun gedurende een periode van ten minste tien maan­den ter beschikking stonden, door verordening nr. 146/2008 is teruggebracht tot één dag. Derhalve is het voldoende dat de landbouwer op de referentiedatum over een perceel be­schikt om de rechtstreekse betaling te verkrijgen voor het jaar waarin de steunaanvraag is ingediend. &#13;
29 Zoals blijkt uit punt 2 van de considerans van verorde­ning nr. 146/2008 had deze vereenvoudiging van de subsidi­abiliteitsvoorschriften tot doel de administratieve belasting voor de landbouwers en de betrokken overheidsdiensten te verlichten. &#13;
30 Zij brengt tevens mee dat een bepaald perceel gemakke­lijker meermaals kan worden overgedragen tijdens een ka­lenderjaar, waardoor het vaker zou kunnen voorkomen dat de landbouwer die een steunaanvraag heeft ingediend, het perceel niet zelf heeft bewerkt. &#13;
31 In de tweede plaats heeft de afschaffing van de „tien­maandenregel” geleid tot wijziging van artikel 6, lid 1, van verordening nr. 1782/2003 door verordening nr. 146/2008, welke bepaling is overgenomen in artikel 23, lid 1, van ver­ordening nr. 73/2009, dat bevestigt dat de landbouwer aan­sprakelijk is in geval van niet-naleving van de voorschrif­ten inzake de randvoorwaarden, door toe te voegen dat een landbouwer die voor een perceel een steunaanvraag indient, in geval van overdracht ervan gedurende het hele jaar waar­voor de steunaanvraag is ingediend voor dat perceel aan­sprakelijk blijft. &#13;
32 Derhalve moet worden vastgesteld dat artikel 23, lid 1, van verordening nr. 73/2009 geen onderscheid maakt tussen de gevallen van niet-naleving van de voorschriften inzake de randvoorwaarden die het gevolg zijn van nalatigheid en de gevallen van niet-naleving van die voorschriften die het gevolg zijn van opzettelijk handelen door de persoon aan of door wie de landbouwgrond is overgedragen. Bijgevolg kan niet worden uitgesloten dat de gevolgen van een handeling van de persoon aan of door wie de landbouwgrond is over­gedragen, worden toegerekend aan een landbouwer die een steunaanvraag heeft ingediend. &#13;
33 Gelet op het voorgaande moet bij de uitlegging van arti­kel 23, lid 1, van verordening nr. 73/2009 rekening worden gehouden met voormelde ontwikkeling van de wetgeving. &#13;
34 Uit punt 2 van de considerans van verordening nr. 146/2008 blijkt dat de vereenvoudiging van de toegang tot de rechtstreekse betalingen de landbouwers in staat stelt ge­makkelijker een beroep te doen op landbouwsteun. Boven­dien brengt punt 3 van de considerans van verordening nr. 73/2009 in herinnering dat aan steunverlening de voorwaar­de is verbonden dat de ontvanger van steun de voorschriften inzake de randvoorwaarden naleeft. &#13;
35 Bijgevolg is de sanctie bij niet-naleving van die voor­waarden een specifiek administratief instrument dat inte­graal deel uitmaakt van de landbouwsteunregelingen en de naleving van die voorwaarden moet bevorderen. &#13;
36 In dat verband heeft het Hof er herhaaldelijk op gewezen dat de overtreden regels uitsluitend gelden voor marktdeel­nemers die er in alle vrijheid voor hebben gekozen een beroep te doen op een landbouwsteunregeling (zie arresten van 18 november 1987, Maizena e.a., 137/85, Jurispr. blz. 4587, punt 13; 27 oktober 1992, Duitsland/Commissie, C&amp;#8209;240/90, Jurispr. blz. I&amp;#8209;5383, punt 26; 11 juli 2002, Käserei Champig­non Hofmeister, C&amp;#8209;210/00, Jurispr. blz. I&amp;#8209;6453, punt 41, en 5 juni 2012, Bonda, C&amp;#8209;489/10, nog niet gepubliceerd in de Ju­risprudentie, punt 30). &#13;
37 Hieruit volgt dat de steunontvangende landbouwer, ook indien hij het perceel waarvoor hij de rechtstreekse betaling heeft aangevraagd niet tijdens het volledige kalenderjaar ef­fectief in gebruik had, het risico dient te dragen dat de niet-naleving van de voorschriften inzake de randvoorwaarden op dat perceel die te wijten is aan nalatigheid of opzettelijk handelen van de persoon aan of door wie bedoeld perceel is overgedragen, hem wordt toegerekend, wat kan resulteren in verlaging of uitsluiting van het totaalbedrag van de recht­streekse betalingen. Die landbouwer kan dus aansprake­lijk worden gesteld voor de overtreding door de persoon aan of door wie de betrokken landbouwgrond is overgedragen, mede voor de gevolgen van opzettelijk handelen. &#13;
38 In punt 57 van de considerans van verordening nr. 796/2004 is evenwel gepreciseerd dat de verlagingen en de uitsluitingen van het totaalbedrag van de rechtstreekse beta­lingen moeten worden vastgesteld met inachtneming van het evenredigheidsbeginsel. Derhalve dient te worden nagegaan of de oplossing waartoe in het vorige punt is gekomen, dat beginsel eerbiedigt. &#13;
39 In dat verband zij eraan herinnerd dat het evenredig­heidsbeginsel, dat deel uitmaakt van de algemene beginselen van het recht van de Unie, vereist dat de middelen waarmee een bepaling van het recht van de Unie het nagestreefde doel beoogt te bereiken, passend zijn en niet verder gaan dan daarvoor noodzakelijk is (zie arrest van 12 juli 2012, Asso­ciation Kokopelli, C&amp;#8209;59/11, nog niet gepubliceerd in de Ju­risprudentie, punt 38 en aldaar aangehaalde rechtspraak). &#13;
40 Uit de punten 34 tot en met 37 van het onderhavige arrest volgt dat de aansprakelijkheid van de landbouwer die een steunaanvraag indient wegens niet-naleving van de voor­schriften inzake de randvoorwaarden die te wijten is aan na­latigheid of opzettelijk handelen van de persoon aan of door wie de landbouwgrond is overgedragen, het mogelijk maakt de doelstelling te verwezenlijken die ten grondslag ligt aan het stelsel van verlagingen en uitsluitingen van het totaal­bedrag van de rechtstreekse betalingen, zoals deze in punt 3 van de considerans van verordening nr. 73/2009 in herinne­ring is gebracht, te weten de opneming in de gemeenschap­pelijke marktordeningen van basisnormen op het gebied van milieu, voedselveiligheid, diergezondheid en dierenwelzijn en goede landbouw&amp;#8209;en milieuconditie. &#13;
41 Wat de vraag betreft of een dergelijke aansprakelijk­heid van de landbouwer die een steunaanvraag heeft inge­diend, verder gaat dan noodzakelijk is om die doelstelling te bereiken, zij opgemerkt dat de steunontvangende landbou­wer als enige aansprakelijk blijft ten aanzien van de over­heidsinstanties. Zoals de Nederlandse regering en de Euro­pese Commissie terecht opmerken, belet evenwel niets de partijen bij een overeenkomst tot overdracht van landbouw­grond om onderling nadere afspraken te maken ter zake van de financiële risico’s van een dergelijke overeenkomst, waaronder het risico van een eventuele verlaging of uitslui­ting van landbouwsteun. Bovendien kan ook zonder derge­lijke afspraken niet van meet af aan worden uitgesloten dat ter bescherming van de belangen van de landbouwer die een steunaanvraag heeft ingediend een beroep wordt gedaan op civielrechtelijke rechtsinstituten. &#13;
42 Bijgevolg gaat de volledige toerekening van een over­treding die is begaan door de persoon aan of door wie land­bouwgrond is overgedragen, aan de landbouwer die een steunaanvraag heeft ingediend voor het perceel waarvoor niet-naleving van de voorschriften inzake de randvoorwaar­den is geconstateerd, niet verder dan noodzakelijk is voor het bereiken van het beoogde doel. &#13;
43 Bovendien zij opgemerkt dat geen sanctie zal worden op­gelegd indien geen steunaanvraag wordt ingediend door de landbouwer die de overtreding heeft begaan of door de land­bouwer die op de referentiedatum de beschikking had over het betrokken perceel. Het stelsel van kortingen en uitslui­tingen van het totaalbedrag van de rechtstreekse betalingen vormt immers een administratieve maatregel die verband houdt met de stimulansen in de vorm van rechtstreekse be­talingen. &#13;
44 Mitsdien dient de gestelde vraag in die zin te worden be­antwoord dat artikel 23, lid 1, van verordening nr. 73/2009 aldus moet worden uitgelegd dat niet-naleving van de voor­schriften inzake de randvoorwaarden door de persoon aan of door wie de landbouwgrond is overgedragen, naar aan­leiding waarvan het totaalbedrag van de rechtstreekse beta­lingen wordt verlaagd of uitgesloten, volledig moet worden toegerekend aan de landbouwer die de steunaanvraag heeft ingediend. &#13;
Kosten &#13;
45 Ten aanzien van de partijen in het hoofdgeding is de pro­cedure als een aldaar gerezen incident te beschouwen, zodat de nationale rechterlijke instantie over de kosten heeft te be­slissen. De door anderen wegens indiening van hun opmer­kingen bij het Hof gemaakte kosten komen niet voor ver­goeding in aanmerking. &#13;
Het Hof (Eerste kamer) verklaart voor recht: &#13;
Artikel 23, lid 1, van verordening (EG) nr. 73/2009 van de Raad van 19 januari 2009 tot vaststelling van gemeenschap­pelijke voorschriften voor regelingen inzake rechtstreek­se steunverlening aan landbouwers in het kader van het ge­meenschappelijk landbouwbeleid en tot vaststelling van bepaalde steunregelingen voor landbouwers, tot wijziging van verordeningen (EG) nr. 1290/2005, (EG) nr. 247/2006, (EG) nr. 378/2007 en tot intrekking van verordening (EG) nr. 1782/2003 (EG), moet aldus worden uitgelegd dat niet-naleving van de voorschriften inzake de randvoorwaarden door de persoon aan of door wie de landbouwgrond is over­gedragen, naar aanleiding waarvan het totaalbedrag van de rechtstreekse betalingen wordt verlaagd of uitgesloten, vol­ledig moet worden toegerekend aan de landbouwer die de steunaanvraag heeft ingediend. &#13;
Noot &#13;
Voor landbouwers is het van belang om goede afspraken te maken bij de overdracht van landbouwgrond, waaronder on­der meer pacht dient te worden begrepen. Het maken van goede (financiële) afspraken is ook van belang in het kader van landbouwsteun. Dit volgt uit dit arrest van het Hof van Justitie van de Europese Unie (in het vervolg: Hof van Justi­tie) In dit arrest is het Hof van Justitie nader ingegaan op art. 23 Vo. 73/2009 dat betrekking heeft op de verlaging of uit­sluiting van landbouwsteun bij niet-naleving van de voor­schriften inzake de randvoorwaarden. Een dergelijke ver­laging of uitsluiting wordt niet alleen opgelegd wanneer de niet-naleving het gevolg is van een handelen of nalaten dat rechtstreeks kan worden toegeschreven aan de landbouwer die de steunaanvraag heeft ingediend, maar ook indien de niet-naleving het gevolg is van een handelen of nalaten dat rechtstreeks kan worden toegeschreven aan de persoon aan wie of door wie de landbouwgrond is overgedragen. In on­derhavige zaak ging het om de toerekening van een niet-na­leving door de verpachter (de persoon aan of door wie de landbouwgrond was overgedragen) aan de pachter (de land­bouwer die de steunaanvraag had ingediend). Vraag is of de niet-naleving door de persoon aan of door wie de landbouw­grond is overgedragen volledig kan worden toegerekend aan de landbouwer die de steunaanvraag heeft ingediend. Aan­gezien art. 23 Vo. 73/2009 dit niet duidelijk maakt, heeft het College van Beroep voor het Bedrijfsleven (hierna: CBB) hierover bij uitspraak van 12 oktober 2011 (AWB 10/454, LJN BU1253) een prejudiciële vraag gesteld aan het Hof van Justitie. In onderhavig arrest heeft het Hof van Justi­tie geoordeeld dat de niet-naleving door de persoon aan of door wie de landbouwgrond is overgedragen volledig, dus inclusief opzet indien daar sprake van is, kan worden toege­rekend aan de landbouwer die de steunaanvraag heeft inge­diend, ook al is van opzet bij deze landbouwer geen sprake. Dit volgt uit de context en de doelstelling van de Europese regelingen inzake landbouwsteun. Van belang is onder meer de afschaffing van de zogenaamde ‘tienmaandenregel’ in Vo. 1782/2003 (de voorganger van Vo. 73/2009), op grond waarvan landbouwers een steunaanvraag slechts konden in­dienen wanneer de met hun subsidiabele oppervlakten over­eenstemmende percelen hen gedurende een periode van ten minste tien maanden ter beschikking stonden. Deze ‘tien­maandenregel’ is bij de wijziging van Vo. 1782/2003 (bij Vo. 146/2008) teruggebracht tot één dag. Sedertdien is voldoen­de dat de landbouwer op de referentiedatum over een per­ceel beschikt om de landbouwsteun te verkrijgen voor het jaar waarin de steunaanvraag is ingediend. In de considerans bij Vo. 146/2008 is overwogen dat ten gevolge van de be­perking tot één dag de regels inzake aansprakelijkheid in het kader van de randvoorwaarden moesten worden verduide­lijkt. Dit gold met name in geval van overdracht van grond gedurende het betrokken kalenderjaar. De landbouwer die een steunaanvraag indient, is namelijk gedurende het betrok­ken kalenderjaar voor alle in de steunaanvraag opgegeven landbouwgrond aansprakelijk in geval van niet-naleving van de randvoorwaarden. Dit geldt ook indien de landbouwer de desbetreffende grond niet gedurende het gehele kalen­derjaar effectief zelf in gebruik heeft gehad. De landbouwer draagt dientengevolge het risico dat ook een niet-naleving die te wijten is aan nalatigheid of opzettelijk handelen van de persoon aan of door wie de landbouwgrond is overgedra­gen, volledig aan hem wordt toegerekend. Dit kan resulteren in een verlaging of uitsluiting van landbouwsteun. Dat Vo. 1782/2003 bij Vo. 73/2009 is ingetrokken, maakt dit niet an­ders, nu de desbetreffende bepalingen uit Vo. 1782/2003 (zie met name art. 6, eerste lid, tweede alinea) zijn overgenomen in Vo. 79/2003 (zie met name art. 23, eerste lid, tweede ali­nea). &#13;
In aanvulling daarop wordt gewezen op Vo. 796/2004 hou­dende uitvoeringsbepalingen inzake de randvoorwaarden. Van belang binnen onderhavig kader is de wijziging van art. 65, tweede lid, Vo. 796/2004 (vgl. CBB 17 april 2009, AWB 07/967, LJN BI3578). In de oorspronkelijke versie luidde dit artikel als volgt: “Voor de toepassing van artikel 6, lid 1, van Verordening (EG) nr. 1782/2003 wordt een handelen of na­laten rechtstreeks aan de betrokken landbouwer toegeschre­ven indien deze de niet-naleving zelf heeft begaan en (…)”. Bij de wijziging van art. 65 Vo. 796/2004 (bij Vo. 239/2005) is het woord ‘zelf’ komen te vervallen. De considerans van Vo. 239/2005 vermeldt hieromtrent: “Wat de in artikel 65, lid 2, van Verordening (EG) nr. 796/2004 geregelde aanspra­kelijkheid bij niet-naleving van randvoorwaarden betreft, leidt de formulering in verscheidene taalversies tot ondui­delijkheid ten aanzien van de mogelijkheid om de betrok­ken landbouwer overeenkomstig de geldende nationale be­palingen aansprakelijk te stellen, met name in het geval dat de landbouwer strikt genomen niet zelf handelde. Daarom dient die bepaling in alle talen te worden geharmoniseerd.” Dat art. 65, tweede lid, Vo. 796/2004 met ingang van 1 april 2008 geheel is komen te vervallen (bij Vo. 319/2008), maakt dit niet anders. Zoals het CBB eerder heeft geoor­deeld in zijn uitspraak van 9 november 2011 (AWB 10/276, LJN BU4769) bestaat er naar aanleiding van deze wijziging geen aanleiding om aan te nemen dat daarmee is beoogd af­stand te nemen van deze verantwoordelijkheid van de land­bouwer. Dit volgt ook uit de considerans behorende bij Vo. 319/2008. Daaruit vloeit namelijk voort dat het vervallen van art. 65, tweede lid, Vo. 796/2004 verband houdt met de nieuwe bepalingen ter zake de aansprakelijkheid van land­bouwers bij een niet-naleving in geval van overdracht van grond (Vo. 146/2008). Dit oordeelt vindt ook steun in het feit dat art. 6, eerste lid, Vo. 1782/2003, evenals art. 23, eer­ste lid, Vo. 73/2009, voor de aansprakelijkheid van de land­bouwer onverminderd eist dat het betreffende handelen of nalaten hem kan worden toegerekend, en niet dat dit hande­len of nalaten door hem zelf is begaan. &#13;
Gelet op het voorgaande kan geconcludeerd worden dat de communautaire bepalingen duidelijk zijn ter zake de toere­kening van de niet-naleving van voorschriften inzake rand­voorwaarden aan de landbouwer die de steunaanvraag heeft ingediend. Echter bij de vaststelling van kortingen en uit­sluitingen moet conform de considerans bij Vo. 796/2004 eveneens het evenredigheidsbeginsel in acht worden geno­men. Wat de verplichtingen in het kader van de randvoor­waarden betreft, mogen kortingen en uitsluitingen alleen worden toegepast als de landbouwer nalatig is geweest of met opzet heeft gehandeld. De volledige toerekening van een niet-naleving van de voorschriften inzake de randvoor­waarden door de persoon aan of door wie de landbouwgrond is overgedragen aan de landbouwer die de steunaanvraag heeft ingediend voor het perceel waarvoor de niet-nale­ving is geconstateerd, is naar het oordeel van Hof van Justi­tie echter niet in strijd met het evenredigheidsbeginsel. Deze aansprakelijkheid maakt het namelijk mogelijk de doelstel­ling te verwezenlijken die ten grondslag ligt aan het stelsel van verlagingen en uitsluitingen van landbouwsteun. &#13;
Kortom, ook indien een verpachter opzettelijk een voor­schrift inzake de randvoorwaarden niet heeft nageleefd, dient deze opzettelijke niet-naleving volledig toegerekend te worden aan de landbouwer die de steunaanvraag heeft inge­diend, ook al is bij deze pachter geen sprake van opzet. Van strijd met het evenredigheidsbeginsel is geen sprake. &#13;
Binnen dit kader is het interessant te wijzen op een uit­spraak van het CBB waarin het zich reeds heeft uitgelaten over de toerekening van de niet-naleving van de voorschrif­ten inzake de randvoorwaarden door een ander aan de land­bouwer die een steunaanvraag heeft ingediend. In zijn uit­spraak van 9 november 2011 (AWB 10/276, LJN BU4769) stond eveneens de vraag centraal of aan de landbouwer te­recht een verlaging van de landbouwsteun was opgelegd we­gens de opzettelijke niet-naleving van een voorschrift inza­ke de randvoorwaarden door een ander. Belangrijk verschil met de hiervoor besproken zaak is de persoon aan wie de niet-naleving van een voorschrift inzake de randvoorwaar­den is te wijten. Een ander belangrijk verschil is dat in dat geval de landbouwer die de steunaanvraag had ingediend, in tegenstelling tot in de hiervoor besproken zaak, eigenaar was van het desbetreffende perceel én dat perceel gedurende het gehele jaar wel zelf had benut. Van overdracht van land­bouwgrond was geen sprake. Wel was sprake van een con­tract tussen de landbouwer en een loonbedrijf waarin was overeengekomen dat het loonbedrijf zou zorgen voor lega­le onkruid- en ziektebestrijding op de percelen van de land­bouwer. De opzettelijke niet-naleving van een voorschrift inzake de randvoorwaarden door het loonbedrijf is vervol­gens rechtstreeks toegeschreven aan de landbouwer. De rechtstreekse toeschrijving van de niet-naleving aan de land­bouwer was naar het oordeel van het CBB in overeenstem­ming met art. 6, eerste lid, Vo. 1782/2003 (de voorganger van art. 23, eerste lid, Vo. 73/2009) gelezen in samenhang met de considerans bij Vo. 146/2008. Nu er naar het oordeel van het CBB in dit concrete geval echter onvoldoende aan­wijzingen waren om (voorwaardelijk) opzet bij de landbou­wer aan te kunnen nemen, had de door een derde opzettelijk gepleegde overtreding niet als opzettelijke, doch als een na­latige niet-naleving aan de landbouwer moeten worden toe­gerekend. Gelet op dit oordeel is het in zoverre opmerkelijk dat het CBB in de onderhavige zaak over de wijze van toe­rekening van een niet-naleving van voorschriften inzake de randvoorwaarden aan de landbouwer die een steunaanvraag heeft ingediend, een prejudiciële vraag aan het Hof van Jus­titie heeft gesteld. Mogelijke aanleiding daarvoor kan de toepasselijkheid van de nieuwe Vo. 73/2009 zijn geweest, dan wel de aanwezigheid van een ander feitencomplex zoals hiervoor beschreven. &#13;
Het CBB moet op het moment van dit schrijven naar aan­leiding van het arrest van het Hof van Justitie van 13 de­cember 2012 nog uitspraak doen. Gelet op het arrest van het Hof van Justitie wordt landbouwers geadviseerd bij het slui­ten van een overeenkomst tot overdracht – in de breedste zin van het woord – van landbouwgrond onderling nadere pri­vaatrechtelijke afspraken te maken terzake van de financië­le risico’s van een dergelijke overeenkomst, waaronder het risico van een eventuele verlaging of uitsluiting van land­bouwsteun. Dit zal ook relevant blijven voor het nieuwe Ge­meenschappelijk Landbouwbeleid (in het vervolg: GLB) dat vanaf 2014 in werking zal treden. In het nieuwe GLB – waartoe in het bijzonder worden gewezen op de (ontwerp) Verordening COM/2011/625 – ontvangt een bedrijf namelijk voor elke hectare grond, die feitelijk in gebruik is en opge­geven wordt bij de gecombineerde opgave 2014 een nieuw toeslagrecht. &#13;
&#13;
&#13;
­&#13;
</content><legacyfootnotes/><footnotes><footnote/></footnotes><auteurs>mw. mr. F.H. Damen, advocaat bij Linssen CS Advocaten &#13;
</auteurs><published>2013-01-01 00:00:00</published><modified>2013-01-01 00:00:00</modified><editiondate>2013-01-01</editiondate><htmlpath>https://denhollander.info/artikel/10313</htmlpath></article>
</articles></edition>
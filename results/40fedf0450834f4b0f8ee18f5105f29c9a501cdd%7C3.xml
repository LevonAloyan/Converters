<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2012</searchword><id>9662</id><udhid>UDH:TvAR/9662</udhid><titel>Wetgeving en literatuur</titel><searchwords><searchword>TvAR 1/2012</searchword><searchword>UDH:TvAR/9662</searchword></searchwords><attachments><attachment><name>TvAR2012_01_04_Wetgeving.pdf</name><extention>pdf</extention><url>https://denhollander.info/download/8420/ci</url></attachment></attachments><inleiding>Beheer landelijk gebied&#13;
</inleiding><content>Natuurwetgeving&#13;
Door Alterra en het Planbureau voor de Leefomgeving is een rapport ‘Effectiviteit van natuurwetgeving’ opgesteld. Het rapport is betrokken bij de opstelling van het wetsvoor­stel Wet Natuur (Kamerstukken II 2011/12, 31536, nr. 13).&#13;
Dieren&#13;
Schmallenberg&#13;
De Tweede Kamer wordt uitvoerig op de hoogte gehouden over de ontwikkelingen rond het nieuwe virus. Enkele hon­derden bedrijven, waarvan veel schapen, zijn gemeld. Risico voor de volksgezondheid is er niet. Ook in Duitsland en Bel­gië hebben ze er last van en de Europese Commissie is inge­schakeld (Kamerstukken II 2011/12, 29683, nr. 111-116).&#13;
Legkippen&#13;
Naar aanleiding van de brief van de staatssecretaris over de handhavingsstrategie met betrekking tot het batterijverbod (per 1 januari 2012) heeft de Tweede Kamer nog enkele vra­gen gesteld. Er is grote angst voor de Europese Commissie, die tegen 14 landen (waaronder Nederland) een inbreukpro­cedure is gestart (Kamerstukken II 2011/12, 31923, nr. 27).&#13;
Milieurecht&#13;
Emissierechten&#13;
Het wetsvoorstel voor de broeikasgasemissierechten is bij de Eerste Kamer aangeland (Kamerstukken I 2011/12, 32667 A), een van de onderdelen is de veiling van emissierechten voor de volgende periode.&#13;
Mestbeleid&#13;
De vaste commissies voor ELI en I&amp;M hebben in december overleg gevoerd over een groot aantal onderwerpen rond het mestbeleid. Het nieuwe mestbeleid kwam ook ter sprake. De verplichte mestverwerking gaat gelden voor mest die niet op eigen grond kan worden afgezet of geëxporteerd. Ook boer-boer-transporten blijven mogelijk. Wat de mestverwerking betreft moet voorkomen worden dat het in de ruimtelijke or­dening spaak loopt. Voor de mogelijkheden om verwerk­te mest als kunstmest aan te merken wordt overleg gepleegd met de Europese Commissie en er is zelfs al contact met af­nemers in Brazilië. Het plan is om het nieuwe stelsel per 1 januari 2013 in te voeren. Als dat allemaal lukt, dan kunnen de dierrechten in 2015 vervallen als stok achter de deur (Ka­merstukken II 2011/12, 33037, nr. 13).&#13;
Programmatische aanpak stikstof&#13;
De staatsecretaris heeft een uitvoerige toelichting gegeven op de programmatische aanpak, met voorbeelden en een brochure. De bedoeling is om een totaalpakket te bieden dat zorgt voor vereenvoudiging van de vergunningverlening en voor meer ruimte voor economische ontwikkeling. Uit­gangspunt is een autonoom dalende stikstofdepositie aange­vuld met een daling door landelijke en provinciale aanvul­lende landbouwmaatregelen, gecombineerd met een pakket aan ecologische herstelmaatregelen. De Raad van Sta­te krijgt ook voorlichting over het PAS, hetgeen de staats­secretaris met vertrouwen tegemoet ziet (Kamerstukken II 2011/12, 30654, nr. 100).&#13;
Diversen&#13;
Stalbranden&#13;
In een uniek samenwerkingsverband met LTO Nederland, de Dierenbescherming, de Nederlandse Vereniging voor Brandweerzorg en Rampenbestrijding het Verbond van Ver­zekeraars en de Rijksoverheid is een Actieplan Stalbranden 2012-2016 opgesteld en naar de Tweede Kamer gestuurd (Kamerstukken II 2011/12, 33000 XIII, nr. 154.). Een aan­passing van de bouwregelgeving wordt nog nader bezien.&#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2012-01-01 00:00:00</published><modified>2012-01-01 00:00:00</modified><editiondate>2012-01-01</editiondate><htmlpath>https://denhollander.info/artikel/9662</htmlpath></article>
</articles></edition>
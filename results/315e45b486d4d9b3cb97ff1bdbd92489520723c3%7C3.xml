<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2009</searchword><id>8293</id><udhid>UDH:TvAR/8293</udhid><titel>Vennootschappen en pacht (1)</titel><searchwords><searchword>TvAR 12/2009</searchword><searchword>UDH:TvAR/8293</searchword></searchwords><attachments><attachment><name>TvAR2009_12_02_Vennootschappen.pdf</name><extention>pdf</extention><url>https://denhollander.info/download/7482/ci</url></attachment></attachments><inleiding>1. Inleiding&#13;
Titel 7.5 BW gaat ervan uit dat een pachter een natuurlijk&#13;
persoon is. Een pachter kan bijvoorbeeld overlijden, in welk&#13;
geval de pacht niet eindigt, maar zijn erfgenamen kunnen&#13;
bepalen of – en zo ja: door wie van hen – de pachtovereenkomst&#13;
wordt voortgezet (art. 7:366 BW). Onder de per 1&#13;
september 2007 ingetrokken Pachtwet was dit nauwelijks&#13;
anders. In art. 41 lid 2 sub a Pachtwet was nog wel een bijzondere&#13;
bepaling opgenomen voor het geval dat de pachter&#13;
een rechtspersoon was; de pachtkamermoest dan ‘naar billijkheid’&#13;
op een verlengingsverzoek beslissen. In de huidige wettelijke&#13;
regeling treft men een dergelijke bepaling niet aan.&#13;
Intussen worden agrarische ondernemingen niet slechts door&#13;
natuurlijke personen als eenmanszaken geëxploiteerd. In de&#13;
praktijk treft men tevens personenvennootschappen aan en&#13;
besloten vennootschappen.Ook pachters kunnen er behoefte&#13;
aan hebben om hun bedrijf in een dergelijke structuur vorm&#13;
te geven. Hierbij kunnen fiscale motieven een rol spelen,&#13;
naast aspecten van aansprakelijkheid of de behoefte om de&#13;
winst uit de onderneming beter onder de samenwerkende&#13;
partners (man en vrouw, ouder en kind, de investeerders etc.)&#13;
te kunnen verdelen. In theorie zou een wijzigingsovereenkomst&#13;
kunnen worden gesloten, waarbij een vennootschap&#13;
in de plaats van een pachter treedt, maar een vordering tot&#13;
indeplaatsstelling kan slechts aanhangig worden gemaakt ten&#13;
behoeve van een natuurlijk persoon, die dan ook nog eens&#13;
tot de naaste familiekring van de pachter moet behoren (art.&#13;
7:363 BW). Voor de vordering totmedepacht geldt hetzelfde&#13;
(art. 7:364 BW).&#13;
Een pachter die zijn bedrijf in samenwerking met een ander&#13;
wenst te gaan exploiteren, is als gevolg hiervan vaak aangewezen&#13;
op de inbreng van het gepachte in het beoogde samenwerkingsverband.&#13;
In het eerste deel van deze bijdrage zal aan de&#13;
hand van de jurisprudentie worden nagegaan welke problemen&#13;
zich hierbij kunnen voordoen. Vervolgens zal in het&#13;
tweede deel aandacht worden besteed aan de mogelijkheid&#13;
om art. 7:363 BW aldus te wijzigen, dat de indeplaatsstelling&#13;
ten behoeve van met name een besloten vennootschap kan&#13;
worden gevorderd. Voorts zal worden ingegaan op het geval&#13;
dat de pachtovereenkomst met een vennootschap is gesloten,&#13;
maar die vennootschap vervolgens ophoudt te bestaan.&#13;
Naar huidig recht heeft slechts een besloten vennootschap&#13;
rechtspersoonlijkheid,maar dit wordt in de toekomst anders.&#13;
Zodra Titel 7:13 BW(Vennootschap) in werking is getreden,&#13;
kunnen ook personenvennootschappen rechtspersonen zijn.</inleiding><content>2. Het tot stand komen van een vennootschap&#13;
en pacht&#13;
Het inbrengen van een pachtobject in een vennootschap is&#13;
niet zonder gevaar, indien de verpachter daar niet mee heeft ingestemd. Dit vloeit voort uit art. 7:347 BW, dat bepaalt:&#13;
‘De pachter is verplicht zich ten aanzien van het gebruik van&#13;
het gepachte als een goed pachter te gedragen’.&#13;
Tot 1 september 2007 was een soortgelijke verplichting opgenomen&#13;
in art. 25 lid 1 Pachtwet. De Pachtkamer van het&#13;
Gerechtshof te Arnhem – toen nog hoogste rechter in&#13;
pachtzaken – heeft bij herhaling overwogen, dat de bepaling&#13;
impliceerde dat een pachter het gepachte persoonlijk diende&#13;
te gebruiken. Onderpacht was en is zonder schriftelijke toestemming&#13;
van de verpachter niet toegestaan (art. 32 Pachtwet&#13;
resp. art. 7:355 BW), terwijl voor het aanstellen van een zetboer&#13;
de voorafgaande goedkeuring van de grondkamer was&#13;
en is vereist (art. 65 Pachtwet resp. art. 7:399eBW). Volgens&#13;
vaste rechtspraak vloeide uit art. 25 Pachtwet voort, dat ook&#13;
andere wijzen van het afstaan van de zeggenschap over een&#13;
pachtobject niet geoorloofd waren; een pachter behoort de&#13;
dagelijkse leiding over het gepachte te hebben en te houden.&#13;
Ingevolge art. 7:347 BW geldt naar huidig recht hetzelfde.&#13;
De pachter die de rechten uit zijn pachtovereenkomst aan&#13;
een ander wenst over te dragen, dient hetzij een wijzigingsovereenkomst&#13;
aan te gaan waarbij zowel zijn verpachter als&#13;
zijn opvolger partij zijn, hetzij de toewijzing te verkrijgen van&#13;
een vordering tot indeplaatsstelling. Indien hij zijn bedrijf&#13;
samen met een ander wenst te gaan exploiteren, geldt dit in&#13;
beginsel evenzeer.De pachter kan bijvoorbeeld eenmaatschap&#13;
aangaan, of een vennootschap onder firma, maar pachtrechtelijk&#13;
gezien is de kous hiermee niet af. Ook in dat geval gaat&#13;
het systeemvan het pachtrecht er van uit dat een driepartijenwijzigingsovereenkomst&#13;
tot stand komt, dan wel een procedure&#13;
tot medepacht met succes wordt afgerond.&#13;
Uit de rechtspraak blijkt dat een uitzondering op de regel&#13;
denkbaar is. Een pachter kan zich onder bepaalde voorwaarden&#13;
tot het aangaan van een vennootschap beperken, zonder&#13;
pachtrechtelijk tekort te schieten.De uitzondering komt kort&#13;
maar krachtig naar voren in een van 31 augustus 2004 daterend&#13;
arrest: ‘Op zichzelf is de inbreng van de onderneming&#13;
van een pachter in een vennootschap (...)1 zonder toestemming&#13;
van de verpachter alleen dan een tekortkoming, indien&#13;
de pachter daarmee zeggenschap over het gepachte uit handen&#13;
geeft’.2 De in het citaat gebruikte woorden ‘op zichzelf’ suggereren&#13;
reeds dat nuances denkbaar zijn; bij de beoordeling&#13;
van een individuele casus dienen de specifieke feiten en omstandigheden&#13;
van het geval in aanmerking te worden genomen.&#13;
In verband hiermee zal hierna een bloemlezing worden&#13;
gegeven van de belangrijkste – deels niet (integraal) gepubliceerde&#13;
– uitspraken (arresten en beschikkingen) over het onderwerp&#13;
van het Pachthof. De uitspraken werden gegeven in&#13;
onder meer procedures tot verlenging en ontbinding van&#13;
pachtovereenkomsten, en tot indeplaatsstelling van pachters. &#13;
Overigens, indienmet het gepachte productierechten samenhangen,&#13;
zal een pachter ook die rechten niet zonder toestemming&#13;
van de verpachter in een vennootschap mogen inbrengen,&#13;
aangezien hij in dat geval niet langer in staat is om het&#13;
melkquotum bij het einde van de pacht aan zijn verpachter&#13;
ter beschikking te stellen.3 Dit betekent dat voor de inbreng&#13;
van productierechten in feite hetzelfde geldt als voor de inbreng&#13;
van (de rechten en verplichtingen uit) een pachtovereenkomst.&#13;
3. Rechtspraak over het tot stand komen van&#13;
een vennootschap en pacht&#13;
3.1. Pachtkamer Hof Arnhem 4 april 2000, Agr.r.&#13;
2002/ 5098 (Fase/Fase)&#13;
De pachter was blijkens een vennootschapsakte met ingang&#13;
van 1 januari 1996 een vennootschap onder firma aangegaan&#13;
met zijn drie zoons. In de bewoordingen van het hof leek uit&#13;
de akte te volgen&#13;
‘dat het gebruik en genot van de onderhavige grond vanaf&#13;
die datum aan de vennootschap toekomt. Uit hetgeen de&#13;
pachter in zijn beroepschrift aanvoert kan ook niet anders&#13;
worden afgeleid dan dat hij dit erkent. Uit de overgelegde&#13;
akte en jaarstukken blijkt voorts, dat ieder van de zoons een&#13;
gelijke stem in de vennootschap heeft als pachter, alsmede&#13;
dat alle vennoten een gelijk winstaandeel hebben.’&#13;
Pachter had ter zitting van het Pachthof verklaard:&#13;
‘dat alle voorkomende werkzaamheden, alle beleidsbeslissingen&#13;
(ook ten aanzien van de pachtgronden in geschil)&#13;
door hem in gezamenlijk overleg met de medevennoten&#13;
worden genomen.’&#13;
Het Pachthof overwoog:&#13;
‘Indien de inbreng van het gebruik van de onderhavige&#13;
grond zonder instemming van de verpachter zou zijn geschied,&#13;
heeft de pachter aldus aan zijn zoons een mate van&#13;
zeggenschap over de exploitatie van de onderhavige grond&#13;
gegeven welke het hof niet verenigbaar acht met goed&#13;
pachterschap.’&#13;
Deze passage is van groot belang. In de praktijk wordt wel&#13;
aangenomen dat inbreng van ‘gebruik en genot’ van een&#13;
pachtovereenkomst geen kwaad kan; in vennootschapsakten&#13;
treftmen in verband hiermee regelmatig bedingen aan waaruit&#13;
blijkt dat een pachter ‘slechts’ het gebruik en genot van het&#13;
gepachte of een pachtovereenkomst heeft ingebracht. De&#13;
aanname is niet terecht; het inbrengen van gebruik en genot&#13;
sluit het afstaan van zeggenschap immers niet uit. Een pachter&#13;
behoort te vermijden dat hij met de inbreng de dagelijkse&#13;
leiding over het gepachte uit handen geeft. In verband hiermee&#13;
zal hij zich de zeggenschap over het gepachte uitdrukkelijk&#13;
moeten voorbehouden (en zich daar vervolgens ook naar&#13;
moeten gedragen).&#13;
Het ging in dit geval om een verlengingsprocedure. De&#13;
pachtkamer in eerste aanleg had het verlengingsverzoek van de pachter afgewezen aangezien zijn bedrijfsvoering niet was&#13;
geweest zoals het een goed pachter betaamt (art. 39 Pachtwet;&#13;
thans art. 7:370 lid 1 onder a BW). Het Pachthof bevestigde&#13;
de door de pachtkamer gegeven beschikking. Aan de vaststelling&#13;
dat de pachter zich niet als een goed pachter had gedragen,&#13;
deed niet af dat de zoons behoorden tot de kring van&#13;
familieleden die ingevolge de wet in de plaats van de pachter&#13;
konden worden gesteld. Evenmin werd van belang geacht&#13;
dat hij, nadat de verlengingsprocedure was aangevangen, had&#13;
gevorderd dat de zoons als medepachter werden erkend. Het&#13;
feit dat pachter op vragen van verpachter omtrent de exploitatie&#13;
van het gepachte een ontwijkend en deels onjuist antwoord&#13;
bleek te hebben gegeven, maakte de zaak er niet beter&#13;
op. Het moest er volgens het hof&#13;
‘voor worden gehouden dat de pachter zonder medeweten&#13;
– laat staan toestemming – van de verpachter een vergaande&#13;
mate van zeggenschap over het pachtobject aan zijn zoons&#13;
heeft verschaft.’&#13;
3.2. Pachtkamer Hof Arnhem 12 november 2002, rekestnr.&#13;
P 438/2002 (Van Vorst/de gemeente Mill en&#13;
St. Hubert)&#13;
Pachter had het gepachte ingebracht in een maatschap met&#13;
zijn zoon. Het was de bedoeling dat de zoon het bedrijf op&#13;
termijn van een jaar of twee helemaal zou overnemen, aangezien&#13;
pachter dan de 65-jarige leeftijd zou bereiken. Vooralsnog&#13;
werkte de zoon ongeveer 20 uur per week voor een loonbedrijf;&#13;
voor het overige werkte hij voor de maatschap. De inkomsten&#13;
uit de elders verrichte werkzaamheden werden in&#13;
demaatschap ingebracht. Van hetmaatschapsvermogen kwam&#13;
20% toe aan pachter en 80% aan de zoon. In de ochtend&#13;
droeg de zoon zorg voor het melken en het voeren van het&#13;
vee; pachter verrichtemet name werkzaamheden in de kalverhouderijtak&#13;
van het bedrijf. Pachter verklaarde ter zitting:&#13;
‘Mijn zoon en ik werken samen en bespreken alles samen.&#13;
Mijn zoon zou het bedrijf zo kunnen voortzetten.’&#13;
Nadat zijn verlengingsverzoek in eerste aanleg was afgewezen,&#13;
had pachter de indeplaatsstelling door zijn zoon gevorderd.&#13;
De desbetreffende procedure werd behandeld bij de pachtkamer&#13;
van de sector kanton, terwijl het hoger beroep van de&#13;
verlengingszaak aanhangig was bij het Pachthof. Met het&#13;
hoger beroep hoopte pachter te bereiken dat alsnog een&#13;
tweeledige beslissing op het verlengingsverzoek werd genomen,&#13;
namelijk enerzijds voor het geval dat zijn zoon wel en&#13;
anderzijds voor het geval dat zijn zoon niet in zijn plaats als&#13;
pachter werd gesteld. De gemeente stelde zich onder verwijzing&#13;
naar de zojuist besproken beschikking inzake Fase/Fase&#13;
op het standpunt dat de pachtovereenkomst niet behoorde&#13;
te worden verlengd, aangezien pachter het gepachte in de&#13;
maatschap met zijn zoon had ingebracht, althans het gebruik&#13;
en genot daarvan aan zijn zoon had afgestaan. Het Pachthof&#13;
legde uit dat de voorliggende casus van die in de door de gemeente&#13;
genoemde zaak Fase/Fase afweek:&#13;
‘In de door de gemeente genoemde zaak was echter sprake&#13;
van het afstaan van een zo vergaandemate van zeggenschap&#13;
aan demedevennoten, dat de pachter wat betreft de exploitatie&#13;
van het gepachte uiteindelijk door dezen kon worden&#13;
overstemd. In het onderhavige geval is van een dergelijke&#13;
situatie nog geen sprake.’&#13;
Het hof vervolgde met de overweging: &#13;
‘Een en ander neemt niet weg dat Van Vorst sr met het&#13;
inbrengen van het pachtrecht in een maatschap zonder de&#13;
gemeente daarin te kennen aan een andermedezeggenschap&#13;
over het gepachte heeft gegeven en aldus jegens de gemeente&#13;
niet heeft gehandeld zoals hij had behoren te doen. Het&#13;
hof acht een en ander echter niet voldoende om te komen&#13;
tot het oordeel, dat de bedrijfsvoering van Van Vorst sr&#13;
niet is geweest zoals het een goed pachter betaamt of dat&#13;
diens optreden jegens de gemeente aanleiding geeft tot&#13;
gegronde klachten met als resultaat dat het verlengingsverzoek&#13;
op grond van artikel 39 van de Pachtwet zou moeten&#13;
worden afgewezen. Het hof neemt bij dit oordeel mede in&#13;
aanmerking dat de maatschapsakte van recente datum is,&#13;
dat Van Vorst sr, die 63 jaar oud is, beoogt op korte termijn&#13;
het bedrijf geheel aan Van Vorst jr over te dragen,&#13;
dat sprake is van een vader-zoon-verhouding en dat inmiddels&#13;
een vordering tot indeplaatsstelling is ingesteld.’&#13;
De oude opzeggingsgrond van art. 39 Pachtwet vinden we&#13;
thans terug in art. 7:370 lid 1 sub a BW. De pachter die zich&#13;
ten aanzien van het gebruik van het gepachte niet als een goed&#13;
pachter gedraagt (zie ook het eerder genoemde art. 7:347&#13;
BW), loopt niet alleen het risico dat zijn pachtovereenkomst&#13;
met succes door de verpachter kan worden opgezegd (art.&#13;
7:367 e.v. BW), maar tevens dat zijn overeenkomst door de&#13;
rechter wordt ontbonden (art. 7:376 BW). De eerste twee&#13;
zinnen van het citaat zijn ook van belang voor gevallen&#13;
waarin de verpachter de ontbinding van een pachtovereenkomst&#13;
heeft gevorderd. Getransponeerd naar die situatie komen&#13;
zij er op neer, dat de pachter zich weliswaar had schuldig&#13;
gemaakt aan een tekortkoming (wanprestatie), maar deze tekortkoming,&#13;
in de bewoordingen van art. 6:265 BW, gezien&#13;
haar bijzondere aard of geringe betekenis, de ontbinding van&#13;
de overeenkomst met haar gevolgen niet rechtvaardigde.&#13;
Met de laatste volzin van het citaat lijkt het hof – met de&#13;
verwijzing naar de familierelatie en de ingestelde vordering&#13;
tot indeplaatsstelling – in zekere zin op de beschikking inzake&#13;
Fase/Fase terug te komen. Belangrijker is echter het verschil&#13;
tussen de casus die aan de beide uitspraken ten grondslag lag.&#13;
In Fase/Fase kon de pachter binnen de vennootschap door&#13;
zijn mede-vennoten worden overstemd, doordat hij nog&#13;
slechts eenminderheidsstemvan 25%bezat. In de nu gegeven&#13;
beschikking was van een dergelijke minderheidspositie geen&#13;
sprake. De zoon had mede zeggenschap4 verkregen; hij kon&#13;
zijn vader niet ‘overstemmen’. Even verderop overwoog het&#13;
Pachthof in dit verband:&#13;
‘Aan de stelling van de gemeente dat Van Vorst sr de exploitatie&#13;
van het gepachte aan Van Vorst jr heeft afgestaan&#13;
zal,mede gelet op het vorenoverwogene worden voorbijgegaan&#13;
(...). Er is in het onderhavige geval immers geen&#13;
sprake van een afstaan van gebruik en genot, maar van een&#13;
gezamenlijk (feitelijk) gebruik.’&#13;
3.3. Pachtkamer Hof Arnhem 17 juni 2003, Agr.r.&#13;
2005/5254 (Massange de Collombs/erven Nelen)&#13;
Verpachter vorderde de ontbinding van de pachtovereenkomst,&#13;
althans ontslag uit de pacht van één of meer medepachters, erfgenamen van de overleden oorspronkelijke&#13;
pachter. Aan de vordering tot ontbinding had hij onder meer&#13;
ten grondslag gelegd dat de oorspronkelijke pachter het gepachte&#13;
in een besloten vennootschap had ingebracht.Het hof&#13;
stelde vast dat de vordering niet was gebaseerd op art. 54&#13;
Pachtwet (dat een verpachter de mogelijkheid bood om de&#13;
ontbinding van een pachtovereenkomst te vorderen binnen&#13;
zes maanden nadat de pachter was overleden) maar op het&#13;
eerder genoemde art. 6:265 BW (ontbinding in geval van&#13;
tekortkoming).&#13;
Het gepachte was inderdaad in een besloten vennootschap&#13;
ingebracht. De oorspronkelijke pachter was bestuurder van&#13;
de BV en voor 90% aandeelhouder. De overige 10% werden&#13;
gehouden door zijn echtgenote, één van de erven respectievelijkmedepachters.&#13;
Verpachter had niet betwist dat de inbreng&#13;
een fiscale achtergrond had. Nadat het hof een en ander had&#13;
vastgesteld, werd overwogen:&#13;
‘Voorzover onder die omstandigheden een inbreng van&#13;
het gepachte in een besloten vennootschap al als een tekortkoming&#13;
zoumoeten worden beschouwd, kan die tekortkoming&#13;
in ieder geval niet de ontbinding van de pachtovereenkomst&#13;
rechtvaardigen. In dit verband is tevens van belang&#13;
dat volgens door Massange de Collombs zelf overgelegde&#13;
producties de pachtprijs in 1996, 1997, 1998 en&#13;
1999 door J.P.M. Nelen B.V. is voldaan en Massange de&#13;
Collombs daartegen toen niet heeft geprotesteerd.’&#13;
De overweging sluit aan bij hetgeen in het voorgaande werd&#13;
geschreven over de relatie tussen enerzijds het criterium voor&#13;
niet-verlenging van art. 39 Pachtwet c.q. 7:370 lid 1 sub a&#13;
BW, en anderzijds het criterium voor ontbinding wegens tekortkoming&#13;
van art. 6:265 BW.&#13;
Na het overlijden van de oorspronkelijke pachter was diens&#13;
weduwe enig bestuurder en enig aandeelhouder van de vennootschap&#13;
geworden. Via haar zeggenschap in de besloten&#13;
vennootschap had zij dan ook de volledige zeggenschap over&#13;
het gepachte. Daaruit volgde, aldus het Pachthof,&#13;
‘dat het onderhavige geval zich wat betreft [de weduwe]&#13;
niet relevant onderscheidt van dat waarin het gepachte niet&#13;
in een besloten vennootschap is ingebracht. Van een tekortschieten&#13;
in de verplichting tot persoonlijk gebruik van het&#13;
gepachte is wat betreft [de weduwe] derhalve geen sprake.’&#13;
Wat betreft de overige erven/medepachters werd beslist dat&#13;
zij uit de pacht werden ontslagen, aangezien zij niet persoonlijk&#13;
bij de exploitatie van het gepachte betrokken waren.&#13;
3.4. Pachtkamer Hof Arnhem 3 februari 2004, Pr juni&#13;
2004/1 (Straver c.s./Van Dijk van ’t Velde-Radermacher&#13;
Schorer)&#13;
Twee broers warenmedepachters. Zij gebruikten het gepachte&#13;
in een vennootschap onder firma, die zij waren aangegaan&#13;
met de beide zoons van één van hen. De beide zoons ontvingen&#13;
ieder 45% van de winst, en hun vader en hun oom ieder&#13;
5%. Tijdens de mondelinge behandeling had een van de&#13;
zoons verklaard dat vader en oom de zeggenschap over het&#13;
gepachte hadden. Het Pachthof bleek van oordeel dat deze&#13;
verklaring niet zonder meer geloof verdiende. De vennootschapsakte&#13;
gaf geen aanknopingspunten voor het antwoord&#13;
op de vraag hoe de zeggenschapsverhoudingen lagen. Mede&#13;
in verband hiermee overwoog het hof:&#13;
‘Bij gebreke van voldoende aanwijzingen in een andere&#13;
richting gaat het hof ervan uit, dat de zeggenschap in gelijke&#13;
delen bij alle vennoten berust. Weliswaar is denkbaar&#13;
dat binnen een dergelijke algemene verdeling van zeggenschap&#13;
een afwijkende verdeling per bedrijfsonderdeel bestaat&#13;
– bij voorbeeld ten aanzien van gepachte grond –&#13;
maar daarvoor ontbreekt in dit geval iedere concrete aanwijzing.&#13;
Het hof gaat er dan ook van uit, dat ook ten aanzien&#13;
van de gepachte grond sprake is van een formeel gelijke&#13;
mate van zeggenschap van de vier vennoten.’&#13;
In de hierop volgende overweging gaf het hof zich er opnieuw&#13;
rekenschap van, dat niet elke tekortkoming de ontbinding&#13;
van een overeenkomst rechtvaardigt:&#13;
‘Het hof is van oordeel dat een wijziging in de zeggenschapsverhoudingen&#13;
ten aanzien van gepachte grond als hier aan&#13;
de orde dient te worden beschouwd als een tekortkoming&#13;
van de pachters in de naleving van de pachtovereenkomst.&#13;
In de omstandigheden van dit geval is die tekortkoming&#13;
echter nog niet voldoende om de pachtovereenkomst te&#13;
ontbinden. Het hof slaat daarbij acht op de volgende omstandigheden:&#13;
a. aan de beide zoons is nog niet een dusdanige mate van&#13;
zeggenschap verschaft dat zij de pachters kunnen&#13;
overstemmen;&#13;
b. één van de beide pachters is de vader van de nieuwe&#13;
vennoten. Niet onaannemelijk is, dat in geval van&#13;
verschil van inzicht over de bedrijfsvoering met de&#13;
jongere generatie diens ouderlijk gezag enig gewicht&#13;
in de schaal legt;&#13;
c. er is onvoldoende aanleiding tot de veronderstelling,&#13;
dat de beide pachters feitelijk nauwelijks meer bij de&#13;
feitelijke bedrijfsvoering betrokken zijn. (...)&#13;
d. de wijziging in de zeggenschap is weliswaar formeel&#13;
bepaald op 1 januari 1999, maar de akte is opgemaakt&#13;
op 27 december 2000 en de pachters hebben kort na&#13;
het opmaken van die akte stappen ondernomen om&#13;
indeplaatsstelling te bewerkstelligen.’&#13;
Het arrest werd gewezen in een procedure waarin de beide&#13;
medepachters de indeplaatsstelling door de zoons hadden&#13;
gevorderd. De hoofdregel luidt, dat op een dergelijke vordering&#13;
naar billijkheid wordt beslist (art. 49 lid 3 Pachtwet,&#13;
resp. art. 7:363 lid 3 BW). De tekortkoming van de pachters&#13;
werd evenmin van dien aard geacht, dat hun vordering tot&#13;
indeplaatsstelling naar billijkheid zoumoeten worden afgewezen.&#13;
Het hof nam&#13;
‘daarbij mede in aanmerking, dat:&#13;
e. het de verpachters5 kenbaar moet zijn geweest dat de&#13;
zoons bij de feitelijke bedrijfsvoering betrokken waren;&#13;
f. er nimmer klachten over de bedrijfsvoering zijn geweest,&#13;
ook niet toen de zoons in sterkere mate dan&#13;
voorheen in de bedrijfsvoering zijn gaan deelnemen;&#13;
g. de pachters een reëel belang bij behoud van het gepachte&#13;
hebben, terwijl de verpachters geen belang bij het&#13;
pachtvrij krijgen van de grond hebben gesteld.’ &#13;
Met het gepachte hing melkquotum samen. Het hof was van&#13;
oordeel dat de wijziging in de zeggenschapsverhouding nog&#13;
niet van dien aard was dat het er voor moest worden gehouden&#13;
dat de pachters zich in de onmogelijkheid hadden gesteld&#13;
om het quotum bij beëindiging van de pacht ter beschikking&#13;
van verpachtster te stellen. De inbreng van het quotum in de&#13;
vennootschap werd aangemerkt als een tekortkoming in de&#13;
naleving van de verplichtingen van pachters6, maar het hof&#13;
achtte deze&#13;
‘nog niet van dien aard dat zij zou moeten leiden tot ontbinding&#13;
van de overeenkomst en ziet in de medewerking&#13;
van de voorgestelde pachters hieraan ook geen grond om&#13;
de vordering tot indeplaatsstelling naar billijkheid af te&#13;
wijzen.’&#13;
3.5. Pachtkamer Hof Arnhem 23 augustus 2005, Agr.r.&#13;
2007/5399 (Bos/Hogervorst c.s.)&#13;
Met ingang van 1 september 1965 had Bouwmeester enkele&#13;
percelen grond verpacht aan Hogervorst. Per 11 juli 2000&#13;
was Bos eigenaresse van de grond geworden, zodat zij&#13;
Bouwmeester met ingang van die datum als verpachtster was&#13;
opgevolgd (art. 34 Pachtwet, thans art. 7:361 BW). Verpachtster&#13;
vorderde de ontbinding van de pachtovereenkomst,&#13;
aangezien pachter het gepachte zonder haar toestemming had&#13;
ingebracht in een commanditaire vennootschap met zijn&#13;
zoons, en later in een vennootschap onder firma met één van&#13;
hen, terwijl het gepachte bovendien zonder haar toestemming&#13;
aan een derde in onderpacht was uitgegeven.&#13;
In eerste aanleg was de vordering afgewezen, aangezien&#13;
voormalig verpachter Bouwmeester er in het verleden mee&#13;
had ingestemd dat het gepachte werd gebruikt in een samenwerkingsverband&#13;
tussen de pachter en zijn broer. De pachtkamer&#13;
van de sector kanton was van oordeel dat de huidige&#13;
verpachtster aan de desbetreffende toestemming tot samenwerking&#13;
was gebonden, en dat het inbrengen van (de exploitatie&#13;
van) het gepachte in een commanditaire vennootschap&#13;
daarvan niet wezenlijk verschilde. In hoger beroep overwoog&#13;
het Pachthof:&#13;
‘Verondersteld dat Bouwmeester indertijd heeft ingestemd&#13;
met een samenwerkingsvorm met betrekking tot het gepachte&#13;
tussen Hogervorst en zijn broer Koos, dan is daarmee&#13;
niet gegeven dat het Hogervorst uit hoofde van de&#13;
pachtovereenkomst is toegestaan het gepachte in te brengen&#13;
in een commanditaire vennootschap, waarvan de zonen&#13;
vanHogervorst de beherende vennoten zijn.Daardoor zou&#13;
Hogervorst immers de zeggenschap over het gepachte uit&#13;
handen geven.’&#13;
Pachter had bij conclusie van antwoord erkend dat hij per 1&#13;
januari 2001 een commanditaire vennootschap was aangegaan,&#13;
met zijn zoons als beherende vennoten. Hij had echter&#13;
ontkend het gebruik van het gepachte in die vennootschap&#13;
te hebben ingebracht. Over het gepachte zou hij steeds zelf&#13;
de dagelijkse leiding hebben behouden. In de vennootschap&#13;
onder firma met de zoon had hij weliswaar het gebruik en genot van onroerende zaken ingebracht, maar het gepachte&#13;
zou daarvan geen deel uitmaken.&#13;
Gelet op de gemotiveerde betwisting werd verpachtster toegelaten&#13;
tot het bewijs van haar stelling dat pachter&#13;
‘de zeggenschap over het gepachte uit handen heeft gegeven&#13;
door het in te brengen in de genoemde commanditaire&#13;
vennootschap en later in de vennootschap onder firmamet&#13;
zijn zoon R.G.C. Hogervorst. Omdat zij voor haar bewijslevering&#13;
mede afhankelijk is van gegevens welke zich in&#13;
het domein van Hogervorst bevinden, zal Hogervorst&#13;
worden gelast gewaarmerkte schriftelijke stukken over te&#13;
leggen waaruit zijn inbreng in de vennootschappen kan&#13;
worden afgeleid, bij voorkeur de vennootschapsakte, de&#13;
jaarstukken en accountantverklaringen vanaf 2000, alsmede&#13;
de eindbalans van de commanditaire vennootschap.’&#13;
Uit het eindarrest van 13 juni 20067 blijkt dat het niet tot&#13;
het leveren van bewijs op dit punt is gekomen. Bij het tussenarrest&#13;
was verpachtster tevens toegelaten tot het bewijs van&#13;
feiten en omstandigheden waaruit bleek dat pachter het gepachte&#13;
in onderpacht had uitgegeven. In het eindarrest werd&#13;
overwogen dat verpachtster in het leveren van dit bewijs was&#13;
geslaagd, zodat de vordering tot ontbinding reeds op deze&#13;
grond werd toegewezen.&#13;
3.6. Pachtkamer Hof Arnhem 23 oktober 2007, Recente&#13;
Rechtspraak Agr.r. november 2007/3 (Lijndensche&#13;
Fonds voor Kerk en Zending/De Bekker)&#13;
Pachter was een vennootschap onder firma aangegaan met&#13;
zijn echtgenote, met wie hij in algehele gemeenschap van&#13;
goederen was gehuwd. Verpachtster stelde zich op het&#13;
standpunt dat een verlengingsverzoek van pachter ingevolge&#13;
art. 39 Pachtwet diende te worden afgewezen, aangezien&#13;
pachter de van haar gepachte gronden in de vennootschap&#13;
zou hebben ingebracht en hij bovendien het bietenquotum&#13;
dat met de pachtgrond samenhing niet in stand had gelaten.&#13;
Pachter betwistte om te beginnen de inbreng van het gepachte;&#13;
volgens hem viel alleen het exploitatieresultaat van de&#13;
pachtgrond aan de vennootschap toe. Van overdracht van&#13;
zeggenschap over het gepachte was geen sprake. Evenmin&#13;
had hij het bietenquotum aan derden vervreemd. In 1991&#13;
was het quotum op naam van zijn vrouw gezet, in 1998 had&#13;
zij quotum bijgekocht en in 2000 was het quotum van een&#13;
broer van pachtermet het quotumvan zijn echtgenote samengevoegd.&#13;
Pachter stelde zich op het standpunt dat het gelet&#13;
op de bijzondere relatie tussen hem en zijn echtgenote zeker&#13;
was dat er geen bietenquotum verloren zou gaan, terwijl niet&#13;
kon worden gezegd dat hij bij het einde van de pachtovereenkomst&#13;
niet in staat was om aan overgang van het met het gepachte&#13;
samenhangende quotum op verpachtster mee te werken.&#13;
Bovendien had hij ter zitting verklaard dat het quotum&#13;
inmiddels weer op zijn naam stond.&#13;
Naar het oordeel van het Pachthof kon&#13;
‘zelfs indien mocht blijken dat de gepachte gronden wel&#13;
zijn ingebracht in de vennootschap onder firma en een&#13;
verdeling van de zeggenschap van 50-50% (in de akte) is&#13;
overeengekomen, niet worden aangenomen dat De Bekker de zeggenschap over het gepachte in onaanvaardbare mate&#13;
heeft afgestaan, omdat in dat geval De Bekker immers niet&#13;
door de andere maat (tevens zijn echtgenote) kan worden&#13;
overstemd.Daarnaast wordt door de Stichting niet ontkend&#13;
dat De Bekker alle bedrijfsbeslissingen over het gepachte&#13;
neemt. Het hof is derhalve van oordeel dat op dit punt&#13;
geen sprake is van een geronde klacht in de zin van artikel&#13;
39 Pachtwet.’&#13;
Ten aanzien van het bietenquotum overwoog het hof:&#13;
‘In het onderhavige geval heeft overschrijving van het bietenquotum&#13;
plaatsgevonden op naam van de vrouw van De&#13;
Bekker. De Bekker heeft hiermee weliswaar de Stichting&#13;
aan een zeker risico blootgesteld, maar gelet op het feit dat&#13;
De Bekker en zijn vrouw in algehele gemeenschap van&#13;
goederen zijn gehuwd en het feit datDe Bekker het suikerbietenquotum&#13;
nog voor het einde van de pacht en voor de&#13;
beschikking in eerste aanleg weer op zijn naam heeft laten&#13;
zetten, is het hof van oordeel dat onder deze bijzondere&#13;
omstandigheden op dit moment onvoldoende aanleiding&#13;
bestaat om aan te nemen dat er sprake is van een gegronde&#13;
klacht in de zin van artikel 39 Pachtwet.’&#13;
Aangezien de verplichte afwijzingsgrond van art. 39 Pachtwet&#13;
niet van toepassing was, diende naar billijkheid op het verlengingsverzoek&#13;
te worden beslist. Ook deze toets viel in haar&#13;
nadeel uit, zodat verpachtster in het ongelijk werd gesteld.&#13;
Pachter werd echter mede verantwoordelijk geacht voor het&#13;
feit dat het voeren van een procedure noodzakelijk was geweest.&#13;
Hij had het bietenquotum immers op naam van zijn&#13;
vrouw gezet en op dit punt niet gelijk volledige openheid van&#13;
zaken gegeven. Bovendien was het verpachtster ten tijde van&#13;
het instellen van het hoger beroep nog niet duidelijk dat het&#13;
quotum weer op naam van pachter stond. In zoverre was het&#13;
hoger beroep niet ten onrechte ingesteld. In verband met een&#13;
en ander werden de kosten van zowel de eerste aanleg als het&#13;
hoger beroep aldus gecompenseerd, dat elk van partijen de&#13;
eigen kosten diende te dragen.&#13;
3.7. Pachtkamer Hof Arnhem 25 maart 2008, Agr.r.&#13;
2008/5433(Stott/Staat)&#13;
Pachtster vorderde schadevergoeding van haar verpachtster.&#13;
Zij pachtte een perceel dat voor de teelt van bomen was bestemd,&#13;
en verweet verpachtster dat deze schade aan haar bomen&#13;
had veroorzaakt. Verpachtster verweerde zich onder&#13;
meer met de stelling dat pachtster geen schade had geleden,&#13;
aangezien niet zij het gepachte exploiteerdemaar een besloten&#13;
vennootschap. Dit zou blijken uit een bordje bij de ingang&#13;
van het perceel, de aanwezigheid van vier vrachtauto’s van&#13;
de BV op het perceel en de omstandigheid dat de BV opdracht&#13;
had gegeven tot een bodemonderzoek van het perceel.&#13;
Van de betrokken BV was pachtster enig aandeelhoudster,&#13;
terwijl haar echtgenoot de bestuurder was. Tijdens het pleidooi&#13;
was pachtster zelf niet aanwezig geweest; zij had zich&#13;
door haar echtgenoot laten vertegenwoordigen.De echtgenoot&#13;
had een verklaring afgelegd waarmee in feite slechts werd&#13;
bevestigd dat het gepachte door de BV werd geëxploiteerd,&#13;
zodat de schade niet door pachtster maar door de BV was&#13;
geleden. Desondanks hield pachtster aan haar vordering vast,&#13;
aangezien zij meende dat zij de door de BV geleden schade&#13;
kon vorderen alsof het door haarzelf geleden schade betrof,&#13;
nu zij alle aandelen hield.&#13;
Het Pachthof zocht aansluiting bij het in het voorgaande&#13;
besproken arrest van 17 juni 2003 inzake Massange de Collombs/&#13;
erven Nelen. In dit kader werd overwogen:&#13;
‘Het hof acht het niet op voorhand ondenkbaar dat onder&#13;
omstandigheden een vennootschap met de pachter kan&#13;
worden vereenzelvigd, in die zin dat de inbreng van het&#13;
gepachte in die vennootschap ook zonder toestemming&#13;
van de verpachter aan de pachter vrij staat en bovendien&#13;
dat de pachter – tegen de achtergrond van het beginsel&#13;
zoals dat ten grondslag ligt aan art. 7:419 Burgerlijk Wetboek&#13;
– vergoeding van door de vennootschap geleden&#13;
schade kan vorderen, als betrof het zijn eigen schade. Indien&#13;
van het bestaan van demogelijkheid van een zodanige&#13;
vereenzelviging mag worden uitgegaan, zal echter in ieder&#13;
geval de eismoeten worden gesteld dat de pachter (behalve&#13;
enig aandeelhouder, althans grootaandeelhouder) bestuurder&#13;
van de bedoelde vennootschap is, omdat anders door&#13;
de pachter de zeggenschap over het gepachte wordt prijsgegeven,&#13;
hetgeen onverenigbaar zou zijn met de gehoudenheid&#13;
van de pachter omhet gepachte persoonlijk te gebruiken.’&#13;
8&#13;
Aangezien haar echtgenoot als gezegd bestuurder van de BV&#13;
was, kon pachtster geen vergoeding vorderen van de schade&#13;
die door de BV was geleden. Voor vereenzelviging van haar&#13;
echtgenoot met pachtster was geen plaats:&#13;
‘Een dergelijke vereenzelviging zou in strijd zijn met de&#13;
strekking van de regeling van de indeplaatsstelling. Ook&#13;
voor de echtgenoot van een pachter geldt immers dat, behoudens&#13;
het geval van overeenstemmingmet de verpachter,&#13;
de pachter alleen door middel van een vordering tot indeplaatsstelling&#13;
kan bewerkstellingen dat zijn positie op een&#13;
derde overgaat.’&#13;
3.8. Pachtkamer Hof Arnhem 12 mei 2009, Agr.r.&#13;
2009/5537 (Van Nispen tot Sevenaer c.s./Van Huet-&#13;
Bles)&#13;
Van Huet-Bles en een van haar zoons waren medepachters.&#13;
Sinds het overlijden van de zoon was Van Huet-Bles pachter&#13;
samen met diens weduwe. Het gebruik van het gepachte was&#13;
ingebracht in een vennootschap onder firma,met als vennoten&#13;
de overleden zoon, zijn broer en hun echtgenotes.Op suggestie&#13;
van de pachtkamer in eerste aanleg was sinds 30 juli 2007&#13;
in de maatschapsakte een bepaling opgenomen, ingevolge&#13;
waarvan pachters die het gebruik van het door hen gepachte&#13;
inbrachten, zich op ondubbelzinnige wijze de zeggenschap&#13;
over het gepachte voorbehielden.&#13;
Pachtster vorderde de indeplaatsstelling door haar andere&#13;
zoon, de zojuist bedoelde broer van de overledene. Zoals reeds&#13;
eerder aan de orde kwam, dient op een dergelijke vordering&#13;
naar billijkheid te worden beslist (art. 7:363 lid 3 BW). Het&#13;
Pachthof overwoog om te beginnen dat in dat verband alle&#13;
omstandigheden van het geval van belang kunnen zijn, ‘waaronder ook eventuele tekortkomingen van de zittende&#13;
pachter(s). Voor zover de voorgestelde pachter mede een&#13;
verwijt treft van zulke tekortkomingen, kan die omstandigheid&#13;
mede van belang zijn wat betreft de vraag of de&#13;
voorgestelde pachter onvoldoende waarborgen voor een&#13;
behoorlijke bedrijfsvoering biedt als bedoeld in het vijfde&#13;
lid van genoemd artikel.’&#13;
De vraag was nu, of de inbreng van het gepachte in de vennootschap&#13;
reden gaf tot verwijten aan het adres van hetzij de&#13;
resterende pachtster, hetzij de voorgestelde pachter, in verband&#13;
waarmee de vordering tot indeplaatsstelling moest worden&#13;
afgewezen.&#13;
Verpachters hadden er op gewezen dat de toenmalige pachters&#13;
hen in het jaar 2000 een concept-wijzigingsovereenkomst&#13;
hadden toegezonden, waarin de broer als medepachter was&#13;
vermeld. Zij hadden daar afhoudend op gereageerd. Het&#13;
Pachthof overwoog dat verpachters pachtster en de voorgestelde&#13;
pachter terecht verweten dat pachtster&#13;
‘niet naar aanleiding daarvan een vordering tot indeplaatsstelling&#13;
heeft ingesteld en dat zij de zaak in plaats daarvan&#13;
op zijn beloop hebben gelaten. Daar staat echter tegenover&#13;
dat VanNispen tot Sevenaer c.s. naar aanleiding van vragen&#13;
van het hof hebben erkend dat zij als gevolg van de tekortkomingen&#13;
geen enkel concreet nadeel hebben geleden en&#13;
voorts dat het gepachte gelet op zijn omvang in relatie tot&#13;
de omvang van het totale bedrijf van pachters een wezenlijke&#13;
plaats in hun bedrijfsvoering inneemt, zodat het verlies&#13;
van het gepachte hen relatief zwaar zou treffen. Een en&#13;
ander afwegende beoordeelt het hof de tekortkoming als&#13;
onvoldoende ernstig omnaar billijkheid aan indeplaatsstelling&#13;
in de weg te staan. In het verlengde daarvan is ook de&#13;
omstandigheid dat de voorgestelde pachter van die tekortkoming&#13;
op de hoogte was, althans had moeten zijn, niet&#13;
van een zodanig gewicht dat daaruit volgt dat hij niet voldoende&#13;
waarborgen biedt voor een behoorlijke bedrijfsvoering.’&#13;
In mijn noot onder het arrest9 heb ik mij al kritisch over deze&#13;
overweging uitgelaten. Pachters hadden zich kennelijk bewust&#13;
aan een tekortkoming schuldig gemaakt, door de vennootschap&#13;
zonder toestemming van verpachters aan te gaan terwijl&#13;
zij er kennelijk van op de hoogte waren dat zij (tevens) de&#13;
weg tot het verkrijgen vanmedepacht haddenmoeten bewandelen.&#13;
Bovendien is het vreemd dat een pachter zich blijkens&#13;
de overweging aan ernstiger tekortkomingen schuldig zou&#13;
kunnen maken, naarmate het gepachte een substantiëler gedeelte&#13;
van zijn bedrijf uitmaakt.Weliswaar is een theoretische&#13;
onderbouwing van de door het Pachthof gevolgde redenering&#13;
denkbaar – gelet op de tekst van art. 6:265 BW moet bij het&#13;
beantwoorden van de vraag mede acht worden geslagen op&#13;
de gevolgen van de ontbinding10 – maar dit resultaat ervan&#13;
voor de praktijk valt aan verpachters nauwelijks uit te leggen.&#13;
4. Tussenbalans&#13;
Het moment is gekomen om een tussenbalans op te maken&#13;
wat betreft de pachtrechtelijke complicaties rond inbreng bij het tot stand komen van een vennootschap. Uit de in het&#13;
voorgaande besproken rechtspraak kan een aantal conclusies&#13;
worden getrokken. Ik maak daarbij een onderscheid tussen&#13;
enerzijds het geval waarin een personenvennootschap is aangegaan,&#13;
en anderzijds dat waarin een besloten vennootschap&#13;
is opgericht.&#13;
4.1. Personenvennootschappen&#13;
In akten waarbij personenvennootschappen worden aangegaan,&#13;
treft men regelmatig bepalingen aan ingevolge waarvan&#13;
een of meer vennoten ‘het gebruik en genot’ van een pachtovereenkomst&#13;
of een pachtobject inbrengen. Een dergelijke&#13;
inbreng is riskant, aangezien zij kan worden aangemerkt als&#13;
een tekortschieten van de pachter bij het nakomen van de uit&#13;
de desbetreffende pachtovereenkomst voortvloeiende verplichtingen.&#13;
Een pachter is immers verplicht om het gepachte&#13;
persoonlijk te gebruiken, in verband waarmee het hem niet&#13;
is toegestaan om zonder toestemming van zijn verpachter de&#13;
dagelijkse leiding over het gepachte uit handen te geven.&#13;
In verband hiermee dient een pachter aan het aldus omschrijven&#13;
van zijn inbreng op zijn minst steeds toe te voegen dat&#13;
hij zich uitdrukkelijk de zeggenschap over het gepachte&#13;
voorbehoudt (en moet hij zich daar vervolgens ook naar gedragen).&#13;
De vraag rijst dan vervolgens wel, wat de pachter&#13;
eigenlijk nog inbrengt; van ‘het gebruik’ blijft in elk geval&#13;
weinig over. Wat de pachter in feite bedoelt in te brengen&#13;
zijn de opbrengsten die van het gepachte worden genoten.&#13;
Het verdient de voorkeur omde tekst van vennootschapsakten&#13;
hier op aan te passen.&#13;
Met name bevindt een pachter zich in de gevarenzone, indien&#13;
hij (het gebruik en genot van) een pachtovereenkomst of een&#13;
pachtobject heeft ingebracht in een vennootschap waarin hij&#13;
door de andere vennoot of vennoten kan worden overstemd.&#13;
Hetzelfde geldt indien het aantal vennoten meer dan twee&#13;
bedraagt, en de akte omtrent de stemverhouding zwijgt, zodat&#13;
de mogelijkheid tot overstemmen niet is uitgesloten. Indien&#13;
de verhoudingen binnen de vennootschap uitdrukkelijk aldus&#13;
zijn vastgesteld dat van het overstemmen van de pachter geen&#13;
sprake kan zijn, levert dat weliswaar een tekortkoming op,&#13;
maar kunnen de omstandigheden van het geval met zich&#13;
meebrengen dat deze tekortkoming gezien haar bijzondere&#13;
aard of geringe betekenis de ontbinding van de pachtovereenkomst&#13;
en haar gevolgen niet rechtvaardigt. De omstandigheden&#13;
kunnen tevens met zich meebrengen dat er onvoldoende&#13;
reden is om een vordering tot het niet verlengen van een&#13;
pachtovereenkomst (art. 7:369 BW) af te wijzen.&#13;
Uit de rechtspraak komt de volgende – niet limitatieve –&#13;
opsomming van relevante omstandigheden naar voren:&#13;
– dat de akte van recente datum is;&#13;
– dat de pachter bijna de 65-jarige leeftijd heeft bereikt;&#13;
– dat hij bedrijfsopvolging beoogt;&#13;
– dat sprake is van een ouder-kind verhouding;&#13;
– dat de pachter de indeplaatsstelling door (of de medepacht&#13;
met) het kind heeft gevorderd;&#13;
– dat er geen aanleiding is tot de veronderstelling dat de&#13;
pachter nauwelijks meer bij de feitelijke bedrijfsvoering&#13;
is betrokken;&#13;
– dat de verpachter als gevolg van de tekortkoming geen&#13;
concreet nadeel heeft geleden;&#13;
– dat het gepachte gelet op zijn omvang een substantieel&#13;
gedeelte van het bedrijf van de pachter vormt.&#13;
Het is uiteraard niet zo dat de aanwezigheid van één van deze&#13;
omstandigheden tot gevolg heeft dat de pachter aan ontbinding&#13;
of niet-verlenging ontkomt. In een concreet geschil&#13;
zullen alle relevante omstandigheden van het geval worden&#13;
mee- en afgewogen. Het feit dat de rechtsvoorganger van de&#13;
verpachter in het verleden met exploitatie in vennootschapsverband&#13;
heeft ingestemd, impliceert uiteraard niet dat de&#13;
huidige verpachter het aangaan van een nieuw vennootschapsverband&#13;
heeft te dulden. Aan eventuele bewijsnood van de&#13;
ene partij kan worden tegemoetgekomen indien de bewijsleveringmede&#13;
afhankelijk is van stukken die zich in het domein&#13;
van de andere partij bevinden. De andere partij kan dan immers&#13;
worden gelast omdie stukken in het geding te brengen.11&#13;
In geval van een vordering tot indeplaatsstelling ofmedepacht&#13;
zijn niet alleen gedragingen van de pachter van belang, maar&#13;
tevens die van de voorgestelde (mede)pachter.&#13;
4.2. Besloten vennootschappen&#13;
In de aangehaalde rechtspraak werden de volgende omstandigheden&#13;
van belang geacht:&#13;
– dat de totstandkoming van en de inbreng in de BV&#13;
vooral een fiscale achtergrond had;&#13;
– dat het de verpachter, bijvoorbeeld uit bankafschriften,&#13;
al jarenlang duidelijk moet zijn geweest dat het gepachte&#13;
in feite in vennootschapsverband werd geëxploiteerd, en&#13;
hij zich daartegen niet heeft verzet;&#13;
– dat de pachter enig aandeelhouder en enig bestuurder&#13;
van de vennootschap is.&#13;
Hierbij moet worden opgemerkt dat de eerste twee hier vermelde&#13;
omstandigheden tevens een rol kunnen spelen bij het&#13;
beoordelen van de inbreng in een personenvennootschap.&#13;
Ook het omgekeerde is denkbaar; enkele van de in de vorige&#13;
paragraaf opgesomde omstandigheden kunnen mutatis mutandis&#13;
van belang zijn in het geval van inbreng in een besloten&#13;
vennootschap.</content><legacyfootnotes>* Gerard Snijders is advocaat bij Wijn &amp; Stael advocaten te Utrecht en&#13;
bijzonder hoogleraar Agrarisch recht aan de Radboud Universiteit te&#13;
Nijmegen.&#13;
Hier zijn de woorden ‘met een kind’ weggelaten, aangezien de overweging&#13;
zonder twijfel ook op vennootschappenmet anderen dan kinderen&#13;
van toepassing is.&#13;
1.&#13;
2. Pachtkamer Hof Arnhem 31 augustus 2004, Agr.r. 2006/5333&#13;
(Otjes/Otjes c.s.), r.o. 5.6.&#13;
Zie in dit verband tevens art. 6:80 BW. Vgl. Pachtkamer Hof Arnhem&#13;
16 december 2008, Agr.r. 2009/ 5506, r.o. 4.22 (Van de Vegte-Abbin-&#13;
3.&#13;
ge/Gemeente Zwolle) en 31 maart 2009, Agr.r. 2009/5510, r.o. 4.16&#13;
(Conjarts/Graaf von Marchant und Ansembourg).&#13;
4. Anders dan het Pachthof geef ik er de voorkeur aan hier twee losse&#13;
woorden te gebruiken.&#13;
5. Het woord ‘verpachters’ in dit citaat moet als ‘verpachtster’ worden&#13;
gelezen.&#13;
6. De vraag rijst of het Pachthof de inbreng van het melkquotum thans&#13;
nog als een tekortkoming in de naleving van een zelfstandige verbintenis&#13;
zou aanmerken; zie de in voetnoot 3 bedoelde rechtspraak.&#13;
7. Eveneens afgedrukt als onderdeel van Agr.r. 2007/5399.&#13;
De tekst van art. 7:419 BWluidt: ‘Indien een lasthebber in eigen naam&#13;
een overeenkomst heeft gesloten met een derde die in de nakoming&#13;
8.&#13;
van zijn verplichtingen tekortschiet, is de derde binnen de grenzen van&#13;
hetgeen omtrent zijn verplichting tot schadevergoeding overigens uit&#13;
de wet voortvloeit, jegens de lasthebbermede gehouden tot vergoeding&#13;
van de schade die de lastgever door de tekortkoming heeft geleden.’&#13;
9. Agr.r. 2009, p. 397-398; zie met name p. 397, rechterkolom.&#13;
10. Zie W.L. Valk, ‘Het pachtrecht als open systeem’, in deze uitgave van&#13;
het tijdschrift, p. 487.&#13;
11. Zie in dit verband tevens de art. 22 en 162 Rv.</legacyfootnotes><footnotes><footnote/></footnotes><auteurs>prof. mr. G.M.F. Snijders</auteurs><published>2009-12-01 00:00:00</published><modified>2009-12-01 00:00:00</modified><editiondate>2009-12-01</editiondate><htmlpath>https://denhollander.info/artikel/8293</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1999</searchword><id>4789</id><udhid>UDH:TvAR/4789</udhid><titel>De Greef / Kruithof (TvAR 1999/4941)</titel><searchwords><searchword>TvAR 1/1999</searchword><searchword>TvAR 1999/4941</searchword><searchword>UDH:TvAR/4789</searchword></searchwords><attachments><attachment><name>1999_nr 1_Rechtspraak_4941.pdf</name><extention>pdf</extention><url>https://denhollander.info/download/4731/ci</url></attachment></attachments><inleiding>Pachtwet art. 1, 11, 128&#13;
&#13;
Vordering tot schriftelijke vastlegging ener&#13;
pachtovereenkomst. Bepalend voor bevoegdheid&#13;
rechter is de grondslag van de vordering;&#13;
in casu is dat de pachtrechter.&#13;
In geschil is alleen of het object in geschil in&#13;
gebruik is gegeven respectievelijk genomen ter&#13;
uitoefening van de landbouw, alsmede wat de&#13;
hoogte van de afgesproken tegenprestatie is en&#13;
of deze tegenprestatie al dan niet mede een&#13;
bepaald perceel betreft.&#13;
Op de eiser rust de bewijslast ten aanzien van&#13;
het door hem gestelde behalve wat de hoogte&#13;
van de overeengekomen tegenprestatie betreft&#13;
aangezien te dien aanzien sprake is van bijzondere&#13;
omstandigheden die tot een omkering&#13;
van de bewijslast moeten leiden.</inleiding><content>Arrest in de zaak van:&#13;
Aalt Hendrik de Greef, wonende te Hoevelaken,&#13;
appellant,&#13;
procureur: mr J.M. Bosnak&#13;
tegen&#13;
Marinus Gerrit Hendrik Kruithof, wonende&#13;
te Leusden, geïntimeerde,&#13;
procureur: mr F.J. Boom&#13;
1 Het geding in eerste aanleg&#13;
De pachtkamer van het kantongerecht te&#13;
Amersfoort heeft op 17 oktober 1995 en 16&#13;
april 1996 tussen partijen vonnissen gewezen,&#13;
die in fotocopie aan dit arrest zijn gehecht en&#13;
naar de inhoud waarvan wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: De&#13;
Greef – is bij exploit van 14 mei 1996 (wat&#13;
betreft het tijdstip van de zitting, waartegen is&#13;
gedagvaard hersteld bij exploot van 22 mei&#13;
1996), met gelijktijdige dagvaarding van geïntimeerde&#13;
– hierna ook te noemen: Kruithof –&#13;
voor dit hof, in hoger beroep gekomen van&#13;
voornoemd vonnis van 16 april 1996, waarbij&#13;
De Greef is toegelaten te bewijzen dat tussen&#13;
partijen een huurovereenkomst is gesloten&#13;
overeenkomstig de door hem in het geding&#13;
gebrachte, door hem en niet door Kruithof&#13;
getekende akte en dat partijen bij het aangaan&#13;
van de overeenkomst uitdrukkelijk een bestemming&#13;
zijn overeengekomen zoals omschreven&#13;
in die akte en voorts dat het weiland&#13;
gemerkt c later om niet aan Kruithof in gebruik&#13;
is gegeven.&#13;
2.2 Bij memorie van grieven, tevens wijziging&#13;
en aanvulling van eis, zijn na te melden grieven&#13;
aangevoerd, met conclusie&#13;
in conventie&#13;
dat het hof het vonnis, waarvan beroep, zal&#13;
vernietigen en, opnieuw rechtdoende, zich&#13;
niet bevoegd zal verklaren om van de vordering&#13;
van Kruithof kennis te nemen, althans&#13;
Kruithof niet-ontvankelijk zal verklaren,&#13;
althans het gevorderde zal afwijzen, met veroordeling&#13;
van Kruithof in de kosten van beide&#13;
instanties, en&#13;
in voorwaardelijke reconventie&#13;
primair dat het hof de tussen partijen bestaande&#13;
pachtovereenkomst op grond van wilsgebreken&#13;
nietig zal verklaren, althans op grond&#13;
van wanbetaling zijdens Kruithof en vanwege&#13;
andere tekortkomingen zijnerzijds alsmede&#13;
vanwege oneigenlijk gebruik zal ontbinden,&#13;
althans ontbonden zal verklaren, met veroordeling&#13;
van Kruithof om de bij hem in gebruik&#13;
zijnde gedeelten van twee schuren, gelegen op&#13;
resp. de erfafscheiding van perceel 892 en 813&#13;
en op het perceel 813, alsmede het perceel 813,&#13;
alsmede het perceel 897, staande en gelegen te&#13;
Leusden aan de Stoutenburgerlaan 21 onmiddellijk&#13;
te ontruimen en te verlaten met al het&#13;
zijne en de zijnen en onder afgifte der sleutels&#13;
geheel ter vrije en onbelemmerde beschikking&#13;
van De Greef te stellen met machtiging van&#13;
De Greef om die ontruiming zo nodig zelf te&#13;
doen ten uitvoer leggen, desnoods met hulp&#13;
van de sterke arm van politie en justitie en op&#13;
kosten van Kruithof;&#13;
subsidiair de pachtovereenkomst tussen partijen&#13;
schriftelijk zal vastleggen conform het&#13;
gestelde in de huurovereenkomst onder wijziging&#13;
van de overeengekomen vergoeding van&#13;
ƒ 400,– in ƒ 800,– per maand en onder aanduiding&#13;
dat het gepachte omvat hetgeen is aangeduid&#13;
onder punt 2 van de conclusie van&#13;
repliek d.d. 22 februari 1995, derhalve uitdrukkelijk&#13;
met uitzondering van perceel 597;&#13;
primair en subsidiair Kruithof zal veroordelen&#13;
om aan De Greef tegen behoorlijke kwijting&#13;
te betalen de somma van ƒ 15.100,– voor achterstallige&#13;
pachtpenningen c.q. schadevergoeding&#13;
gelijkstaande aan de achterstallige pachtpenningen,&#13;
verschuldigd tot aan 1 april 1995,&#13;
te vermeerderen met de wettelijke rente vanaf&#13;
18 april 1995 tot aan de dag der algehele voldoening&#13;
en vanaf 1 april 1995 tot aan de algehele&#13;
ontruiming een pacht – c.q. schadevergoeding&#13;
van ƒ 800,– per maand, bij vooruitbetaling&#13;
verschuldigd en tenslotte met veroordeling&#13;
van Kruithof in de kosten van beide&#13;
instanties.&#13;
2.3 Bij memorie van antwoord is verweer&#13;
gevoerd met conclusie dat het hof het vonnis,&#13;
waarvan beroep, zal bekrachtigen, De Greef&#13;
niet-ontvankelijk in zijn vordering zal verklaren,&#13;
althans de vorderingen aan De Greef zal&#13;
ontzeggen en De Greef zal veroordelen in de&#13;
kosten van beide instanties.&#13;
2.4 Partijen hebben vervolgens beiden nog een&#13;
akte genomen en daarna de stukken aan het&#13;
hof overgelegd voor het wijzen van arrest.&#13;
3 De grieven&#13;
De grieven luiden:&#13;
I. Ten onrechte heeft de pachtkamer van het&#13;
kantongerecht zich niet onbevoegd verklaard&#13;
om van de vordering kennis te nemen, althans&#13;
Kruithof niet niet-ontvankelijk verklaard omdat&#13;
geen sprake is van een pachtovereenkomst&#13;
en in de plaats daarvan De Greef te bewijzen&#13;
opgedragen dat sprake is van een huurovereenkomst&#13;
zoals omschreven in de in het&#13;
geding gebrachte akte en voorts dat het weiland&#13;
gemerkt c later om niet aan Kruithof in&#13;
gebruik is gegeven.&#13;
II. Ten onrechte heeft de pachtkamer van het&#13;
kantongerecht niet vastgesteld dat de activiteiten&#13;
van Kruithof ter plaatse in het houden van&#13;
paarden bestaan en het verstrekken van faciliteiten&#13;
zoals het lesgeven aan derden en daarenboven&#13;
in handel in en reparatie van tweedehands&#13;
auto’s die niet (en zeker niet naar de&#13;
bedoeling van De Greef) betrekking hebben&#13;
op de uitoefening van de landbouw, althans&#13;
nagelaten Kruithof het bewijs van het tegendeel&#13;
op te dragen.&#13;
III. Ten onrechte heeft de pachtkamer van het&#13;
kantongerecht niet vastgesteld dat de activiteiten&#13;
van Kruithof ter plaatse voor zover deze&#13;
betrekking hebben op het houden van paarden&#13;
geen economisch doel hebben resp. niet&#13;
bedrijfsmatig kunnen worden genoemd, althans&#13;
nagelaten Kruithof het bewijs van het&#13;
tegendeel op de dragen.&#13;
IV. Ten onrechte heeft de pachtkamer van het&#13;
kantongerecht niet overwogen dat De Greef&#13;
het object niet voor de uitoefening van de&#13;
landbouw aan Kruithof heeft verstrekt en dat,&#13;
indien en voor zover de activiteiten van&#13;
Kruithof ter plaatse betrekking hebben op de&#13;
uitoefening van landbouw, quod non, hierover&#13;
kennelijk geen wilsovereenstemming tussen&#13;
partijen bestaat en de overeenkomst tussen&#13;
partijen op grond van wilsgebreken vernietigd&#13;
dient te worden althans wegens wanprestatie&#13;
te ontbinden. In het licht hiervan kan&#13;
Kruithof naar de maatstaven van redelijkheid&#13;
en billijkheid geen aanspraak maken op vastlegging&#13;
van de pachtovereenkomst voor zover&#13;
daarvan sprake is.&#13;
V. Ten onrechte heeft de pachtkamer van het&#13;
kantongerecht niet vastgesteld dat het perceel&#13;
A 597 geen deel uitmaakt van het verpachte,&#13;
althans heeft nagelaten aan Kruithof zijn stelling&#13;
te bewijzen op te dragen dat dit perceel&#13;
deel uitmaakt van het verpachte doch heeft in&#13;
de plaats daarvan De Greef met het bewijs&#13;
belast dat dit perceel later aan Kruithof om&#13;
niet in gebruik is gegeven.&#13;
VI. Ten onrechte heeft de pachtkamer van&#13;
het kantongerecht nagelaten te overwegen&#13;
dat vanwege de stelselmatige wanbetaling en&#13;
ook vanwege de andere verwijtbare tekortkomingen&#13;
van Kruithof alsmede vanwege&#13;
het oneigenlijke gebruik, de overeenkomst&#13;
tussen partijen ontbonden behoort te worden&#13;
en dat in verband hiermee Kruithof geen&#13;
redelijk belang heeft bij de ingestelde vordering.&#13;
5 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– Kruithof heeft met ingang van 1 juli 1992&#13;
van De Greef in gebruik gekregen enkele percelen&#13;
weiland, met gedeelten van een tweetal&#13;
daarop staande schuren, gelegen aan de Stoutenburgerlaan&#13;
21 te Leusden, kadastraal bekend&#13;
gemeente Stoutenburg, sectie A, nrs. 813&#13;
ged., groot 1.38.10 ha, en 892 ged., groot&#13;
0.37.20 ha;&#13;
– Kruithof heeft voorts van De Greef in&#13;
gebruik gekregen het aansluitend perceel A,&#13;
nr. 813 gelegen perceel weiland, kadastraal&#13;
bekend gemeente Stoutenbrug, sectie A, nr.&#13;
597, groot 1.30.70 ha;&#13;
– volgens Kruithof is het in gebruik geven&#13;
resp. nemen van perceel A 597 ook geschied&#13;
met ingang van 1 juli 1992 en heeft de overeengekomen&#13;
tegenprestatie ook op dit perceel&#13;
betrekking;&#13;
– De Greef stelt dat het overeengekomen&#13;
gebruik van perceel A597 eerst per november/&#13;
december 1992 is aangevangen en dat&#13;
deze ingebruikgeving om niet geschiedde;&#13;
– partijen sloten voormelde overeenkomst c.q.&#13;
overeenkomsten met het doel dat Kruithof de&#13;
betreffende grond en opstallen met toebehoren&#13;
zou gebruiken ten behoeve van het weiden&#13;
en stallen c.a. van zijn paarden; Kruithof&#13;
stelt dat daarbij is overeengekomen dat hij&#13;
grond en opstallen zou gaan gebruiken voor&#13;
het bedrijfsmatig stallen, fokken en weiden&#13;
van paarden en voor graswinning, terwijl De&#13;
Greef aanvoert dat uitsluitend is gesproken&#13;
over het stallen van eigen paarden en over gebruik&#13;
ten behoeve van de hobby van Kruithof;&#13;
– volgens Kruithof werd een tegenprestatie&#13;
overeengekomen van ƒ 1.200,– per kwartaal&#13;
en De Greef stelt dat een vergoeding van&#13;
ƒ 800,– per maand is afgesproken;&#13;
– Kruithof stelt dat sprake is van een overeengekomen&#13;
gebruik voor onbepaalde duur; De&#13;
Greef voert aan dat het gebruik zou eindigen&#13;
op het moment dat enkele oud-werknemers&#13;
van zijn bedrijf, die in een nabij gelegen, eveneens&#13;
op zijn grond staande huis woonden,&#13;
zouden overlijden en hij dan tot verkoop van&#13;
zijn eigendom zou overgaan.&#13;
6 Beoordeling van het geschil in&#13;
hoger beroep&#13;
6.1 Kruithof legt aan zijn vordering ten&#13;
grondslag dat het door partijen overeengekomene&#13;
moet worden aangemerkt als een mondelinge&#13;
pachtovereenkomst en hij vordert in&#13;
conventie de schriftelijke vastlegging daarvan&#13;
met ingang van 1 maart 1995.&#13;
6.2 De Greef bestrijdt dat sprake is van een&#13;
pachtovereenkomst en concludeert tot afwijzing&#13;
van de vordering van Kruithof. Voor het&#13;
geval toch mocht worden geoordeeld dat sprake&#13;
is van een pachtovereenkomst, vorderde hij&#13;
in eerste aanleg in reconventie – voorwaardelijk&#13;
– primair ontbinding althans ontbondenverklaring&#13;
op grond van wanbetaling, andere&#13;
tekortkomingen en oneigenlijk gebruik alsmede&#13;
ontruiming van het litigieuze object en&#13;
subsidiair schriftelijke vastlegging van een&#13;
pachtovereenkomst conform de inhoud van&#13;
een door hem in geding gebracht huurovereenkomst&#13;
met wijziging van de daarin vermelde&#13;
gebruiksvergoeding; in hoger beroep vordert&#13;
hij overeenkomstig het hiervoor onder&#13;
2.2 geciteerde petitum.&#13;
6.3 Kruithof bestrijdt dat sprake is (geweest)&#13;
van de hem verweten tekortkomingen en wijst&#13;
er tevens op dat ingevolge artikel 9, lid 1, van&#13;
de Pachtwet aan De Greef geen rechtsvordering&#13;
tot betaling van de pachtprijs toekomt.&#13;
6.4 Bepalend voor de bevoegdheid van de&#13;
rechter is de grondslag van de bij hem aanhangig&#13;
gemaakte vordering. Nu Kruithof aan zijn&#13;
vordering in conventie ten grondslag heeft&#13;
gelegd dat het tussen partijen overeengekomene&#13;
moet worden aangemerkt als een mondelinge&#13;
pachtovereenkomst en op grond daarvan&#13;
de schriftelijke vastlegging van die overeenkomst&#13;
vordert, is ingevolge het bepaalde in&#13;
artikel 11 juncto artikel 128 van de Pachtwet&#13;
de pachtrechter bevoegd van die vordering&#13;
kennis te nemen. Voor zover De Greef met&#13;
grief I anders bedoelt te betogen, is die grief&#13;
ongegrond.&#13;
6.5 Waar Kruithof in de aanvang van punt 2&#13;
van zijn memorie van antwoord aangeeft&#13;
“Kruithof verzoekt wijziging …”, bedoelt hij&#13;
kennelijk aan te geven: “De Greef verzoekt&#13;
wijziging …”; het hof zal de betreffende zinsnede&#13;
aldus lezen.&#13;
6.6 Het verzet van Kruithof tegen de wijziging&#13;
en aanvulling van eis door De Greef (in&#13;
de voorwaardelijke reconventie) is niet op de&#13;
door de wet voorgeschreven wijze (te weten&#13;
bij afzonderlijke akte ter rolle) geschied, weshalve&#13;
het hof – indien en voor zover aan de&#13;
beoordeling van het in voorwaardelijke reconventie&#13;
gevorderde mocht worden toegekomen&#13;
– aan dat verzet zal voorbij gaan; derhalve&#13;
moet worden recht gedaan op de gewijzigde&#13;
eis.&#13;
6.7 Ingevolge artikel 1, lid 1 aanhef en sub d,&#13;
van de Pachtwet moet onder een pachtovereenkomst&#13;
worden verstaan elke overeenkomst,&#13;
in welke vorm of onder welke benaming ook&#13;
aangegaan, waarbij de ene partij zich verbindt&#13;
om aan de andere partij tegen voldoening van&#13;
een tegenprestatie een hoeve of los land in&#13;
gebruik te verstrekken ter uitoefening van de&#13;
landbouw.&#13;
6.8 Wat de tussen partijen gesloten overeenkomst&#13;
betreft is ten aanzien van genoemde&#13;
elementen in feit alleen in geschil of het ingebruikgeven&#13;
en -nemen al dan niet geschied&#13;
“ter uitoefening van de landbouw”. Met&#13;
betrekking tot de afgesproken tegenprestatie&#13;
komt daar bij of deze al dan niet mede het&#13;
perceel weiland A 597 betreft.&#13;
6.9 Nu De Greef stelt dat tussen partijen een&#13;
overeenkomst is gesloten als neergelegd in de&#13;
door hem in het geding gebrachte – alleen&#13;
door hem ondertekende – “huurovereenkomst”,&#13;
moet als enerzijds gesteld en anderzijds&#13;
erkend als ten processe vaststaand worden&#13;
aangenomen dat de in gebruikgeving en&#13;
-neming van de schuren met althans een deel&#13;
van het weiland in geschil is geschied met&#13;
ingang van 1 juli 1992 en – behoudens tegenbewijs&#13;
– tegen een vergoeding van ƒ 1.200,–&#13;
per kwartaal, bij vooruitbetaling te voldoen.&#13;
6.10 Kruithof heeft gesteld dat de overeenkomst&#13;
is aangegaan voor onbepaalde duur en&#13;
het daartegen door De Greef aangevoerde&#13;
doet daaraan onvoldoende af. Het overlijden&#13;
van enkele oud-medewerkers was destijds&#13;
immers een qua tijdstip onzekere gebeurtenis,&#13;
terwijl ook het tijdstip van de door De Greef&#13;
aangegeven voorgenomen verkoop na dat&#13;
overlijden ook los van dit laatste nog in het&#13;
geheel niet vaststond.&#13;
De conclusie moet dan ook zijn dat de litigieuze&#13;
overeenkomst voor onbepaalde tijd is&#13;
aangegaan.&#13;
6.11 Als bestemming, waarvoor de ingebruikgeving&#13;
en -neming is geschied, wordt in voornoemde&#13;
“huurovereenkomst” vermeld: “stalling&#13;
voor paarden”. Aangezien partijen het&#13;
erover eens zijn dat ook het gebruik van&#13;
weiland in hun overeenkomst is begrepen,&#13;
moet die vermelding – mede gezien de oppervlakte&#13;
zoals daarvan uit de stukken blijkt,&#13;
te weten 1.38.10 ha en 0.30.70 ha – naar het&#13;
oordeel van het hof worden gelezen als “stalling&#13;
voor respectievelijk beweiding met paarden”.&#13;
6.12 Degene die in een rechtsgeding stelt dat&#13;
een bepaalde overeenkomst is gesloten, moet,&#13;
indien sprake is van een gemotiveerde betwisting&#13;
daarvan door de wederpartij, zijn stellingen&#13;
bewijzen tenzij sprake is van bijzondere&#13;
omstandigheden die tot een omkering van de&#13;
bewijslast moeten leiden.&#13;
6.13 Gelet op de inhoud van de “huurovereenkomst”&#13;
waarop De Greef zich heeft beroepen,&#13;
is het hof van oordeel dat dit laatste het&#13;
geval is met betrekking tot de hoogte van de&#13;
overeengekomen tegenprestatie: op De Greef&#13;
rust de bewijslast dat, anders dan door Kruithof&#13;
gesteld en ook in de “huurovereenkomst”&#13;
aangegeven, een tegenprestatie van ƒ 800,– per&#13;
maand is overeengekomen. Het in hoger&#13;
beroep bij de toelichting op grief I door De&#13;
Greef aangevoerde doet hieraan niets af, nu&#13;
hij dat niet met bewijsstukken heeft gestaafd&#13;
en het door Kruithof gemotiveerd is ontkend,&#13;
terwijl de in prima in het geding gebracht&#13;
bankafschriften betalingen aangeven op basis&#13;
van ƒ 400,– per maand. Hetzelfde geldt voor&#13;
de door De Greef gestelde erkenning van de&#13;
zijde van Kruithof in januari 1995 dat ƒ 800,–&#13;
per maand is afgesproken, nu Kruithof ook&#13;
dat gemotiveerd heeft betwist.&#13;
6.14 Voor het overige acht het hof met betrekking&#13;
tot de punten waaromtrent in het geding&#13;
in conventie bewijs moet worden geleverd,&#13;
geen sprake van bijzondere omstandigheden&#13;
die tot een omkering van de bewijslast moeten&#13;
leiden. Kruithof zal derhalve moeten bewijzen&#13;
dat:&#13;
a) de grond en schuren in geschil door De&#13;
Greef aan hem in gebruik zijn gegeven ter uitoefening&#13;
van de landbouw;&#13;
b) het perceel Stoutenburg, sectie A, nummer&#13;
597, gelijktijdig met de rest van de onroerende&#13;
zaken in geschil door De Greef aan hem in&#13;
gebruik is gegeven, althans dat, ingeval het&#13;
ingebruikgeven en -nemen van genoemd perceel&#13;
eerst met ingang van een later tijdstip is&#13;
geschied, de tussen partijen overeengekomen&#13;
tegenprestatie toen mede voor dat perceel is&#13;
gaan gelden.&#13;
Ten aanzien van a overweegt het hof dat het&#13;
erom gaat welk gebruik van de onderhavige&#13;
grond en opstallen bij het aangaan van de&#13;
overeenkomst dan wel op enig tijdstip uitdrukkelijk&#13;
of stilzwijgend tussen partijen is&#13;
overeengekomen. Niet ter zake doet welk&#13;
gebruik Kruithof eventueel in afwijking daarvan&#13;
eenzijdig van het litigieuze object is gaan&#13;
maken, tenzij De Greef een dergelijk gebruik&#13;
naderhand jegens Kruithof heeft aanvaard en&#13;
dat gebruik op grond daarvan als tussen partijen&#13;
overeengekomen moet worden aangemerkt.&#13;
6.15 De grieven I en V treffen mitsdien doel&#13;
voor zover daarin wordt opgekomen tegen&#13;
een andere bewijslastverdeling dan hiervoor&#13;
is overwogen. Ook de grieven III en IV&#13;
zijn gegrond voor zover De Greef hierin&#13;
erover klaagt c.q. bedoelt te klagen dat aan&#13;
Kruithof niet te bewijzen is opgedragen dat&#13;
de ingebruikgeving en -neming is geschied&#13;
ter uitoefening van de landbouw, Voor het&#13;
overige behoeven deze beide laatste grieven&#13;
alsmede grief VI geen bespreking; met name&#13;
geldt dit voor die aspecten die betrekking&#13;
hebben op de voorwaardelijke vordering in&#13;
reconventie nu deze pas aan de orde kan&#13;
komen als de daartoe gestelde voorwaarde is&#13;
vervuld.&#13;
6.16 Het vorenstaande brengt mee dat het vonnis,&#13;
waarvan beroep, niet in stand kan blijven.&#13;
Het hof zal, teneinde partijen ten aanzien van&#13;
de hierboven nog niet besproken aspecten van&#13;
het geschil niet een instantie te ontnemen, de&#13;
zaak terugwijzen naar de pachtkamer van het&#13;
kantongerecht opdat deze met inachtneming&#13;
van ‘s hofs arrest de zaak verder zal behandelen&#13;
en daarin beslissen.&#13;
7 Slotsom&#13;
Het vonnis, waarvan beroep, moet worden&#13;
vernietigd en de zaak zal ter verdere afdoening&#13;
worden teruggewezen naar de pachtkamer&#13;
van het kantongerecht.&#13;
Kruithof zal als de in hoger beroep in het&#13;
ongelijk gestelde partij worden veroordeeld in&#13;
de kosten van dat beroep.&#13;
Beslissing&#13;
Het hof, rechtdoende in hoger beroep:&#13;
vernietigt het door de pachtkamer van het&#13;
kantongerecht te Amersfoort tussen partijen&#13;
gewezen vonnis van 16 april 1996, waarvan&#13;
beroep,&#13;
en opnieuw rechtdoende:&#13;
laat Kruithof toe te bewijzen feiten en omstandigheden&#13;
waaruit volgt dat:&#13;
a) de grond en schuren in geschil door De&#13;
Greef aan hem in gebruik zijn gegeven ter uitoefening&#13;
van de landbouw;&#13;
b) het perceel Stoutenburg, sectie A, nummer&#13;
597, gelijktijdig met de rest van de onroerende&#13;
zaken in geschil door De Greef aan hem in&#13;
gebruik is gegeven, althans dat, ingeval het&#13;
ingebruikgeven en -nemen van genoemd perceel&#13;
eerst met ingang van een later tijdstip is&#13;
geschied, de tussen partijen overeengekomen&#13;
tegenprestatie toen mede voor dat perceel is&#13;
gaan gelden;&#13;
laat, voor het geval Kruithof dat bewijs levert,&#13;
De Greef toe te bewijzen feiten en omstandigheden&#13;
waaruit volgt dat de tussen partijen&#13;
overeengekomen tegenprestatie ƒ 800,– per&#13;
maand bedraagt;&#13;
wijst de zaak terug naar genoemde pachtkamer&#13;
om deze met inachtneming van ’s hofs&#13;
arrest verder te behandelen en daarin te beslissen;&#13;
veroordeelt Kruithof in hoger beroep tussen&#13;
partijen gevallen kosten, aan de zijde van De&#13;
Greef tot heden begroot op ƒ 478,93 voor verschotten&#13;
en ƒ 2.100,– voor salaris van de procureur.&#13;
</content><legacyfootnotes/><footnotes><footnote/></footnotes><auteurs/><published>1999-01-01 00:00:00</published><modified>1997-05-20 00:00:00</modified><editiondate>1999-01-01</editiondate><htmlpath>https://denhollander.info/artikel/4789</htmlpath></article>
</articles></edition>
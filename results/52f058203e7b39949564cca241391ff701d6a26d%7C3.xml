<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2003</searchword><id>4588</id><udhid>UDH:TvAR/4588</udhid><titel>Commissie / Nederland (TvAR 2003/5183)</titel><searchwords><searchword>TvAR 12/2003</searchword><searchword>TvAR 2003/5183</searchword><searchword>UDH:TvAR/4588</searchword></searchwords><attachments><attachment><name>2003_nr 12_Rechtspraak_5183.pdf</name><extention>pdf</extention><url>https://denhollander.info/download/4533/ci</url></attachment></attachments><inleiding>[Nitraatrichtlijn, art. 3, 4, 5; Meststoffenwet,&#13;
art. 14]&#13;
&#13;
Nederland handelt in strijd met de Nitraatrichtlijn.&#13;
Ten onrechte is niet voorgeschreven&#13;
dat er op een bedrijf voldoende mestopslagcapaciteit&#13;
aanwezig is. Het Mineralenaangiftesysteem&#13;
volstaat niet: een aantal&#13;
aspecten is niet meegenomen (mineralisatie,&#13;
stikstoffixatie), verliesnormen in plaats van&#13;
gebruiksnormen vormen geen juiste omzetting,&#13;
de normen zijn te hoog, er zijn geen&#13;
gebruiksnormen voor kunstmest vastgesteld,&#13;
er is geen regeling voor steile hellingen, er&#13;
is onvoldoende geregeld ter bescherming&#13;
van oppervlaktewateren, geen beleid voor&#13;
droge zandgronden.</inleiding><content>ARREST VAN HET HOF (ZESDE KAMER)&#13;
2 OKTOBER 2003&#13;
In zaak C-322/00,&#13;
Commissie van de Europese Gemeenschappen,&#13;
vertegenwoordigd door G. Valero Jordana&#13;
en C. van der Hauwaert als gemachtigden,&#13;
domicilie gekozen hebbende te Luxemburg,&#13;
verzoekster,&#13;
tegen&#13;
Koninkrijk der Nederlanden, vertegenwoordigd&#13;
door J. G. M. van Bakel als gemachtigde,&#13;
verweerder,&#13;
betreffende een verzoek om vast te stellen dat&#13;
het Koninkrijk der Nederlanden, door niet de&#13;
noodzakelijke wettelijke en bestuursrechtelijke&#13;
bepalingen vast te stellen als bedoeld in&#13;
artikel 4, artikel 5, leden 4 en 5, bijlage II.A.1,&#13;
2, 4 en 6, en bijlage III.1.2, III.1.3 en III.2 van&#13;
richtlijn 91/676/EEG van de Raad van 12&#13;
december 1991 inzake de bescherming van&#13;
water tegen verontreiniging door nitraten uit&#13;
agrarische bronnen (PB L 375, blz. 1), de&#13;
krachtens deze richtlijn op hem rustende verplichtingen&#13;
niet is nagekomen,&#13;
wijst&#13;
HET HOF VAN JUSTITIE (Zesde kamer),&#13;
samengesteld als volgt: J.-P. Puissochet,&#13;
kamerpresident, C. Gulmann, V. Skouris, F.&#13;
Macken (rapporteur) en N. Colneric, rechters,&#13;
advocaat-generaal: P. Léger,&#13;
griffier: H. A. Rühl, hoofdadministrateur,&#13;
gezien het rapport ter terechtzitting,&#13;
gehoord de pleidooien van partijen ter&#13;
terechtzitting van 20 juni 2002, waarbij de&#13;
Commissie werd vertegenwoordigd door G.&#13;
Valero Jordana en H. van Vliet als gemachtigde,&#13;
en het Koninkrijk der Nederlanden door&#13;
J. G. M. van Bakel en H. G. Sevenster als&#13;
gemachtigde,&#13;
gehoord de conclusie van de advocaat-generaal&#13;
ter terechtzitting van 7 november 2002,&#13;
het navolgende&#13;
Arrest&#13;
1. Bij verzoekschrift, neergelegd ter griffie van&#13;
het Hof op 30 augustus 2000, heeft de Commissie&#13;
van de Europese Gemeenschappen het&#13;
Hof krachtens artikel 226 EG verzocht vast te&#13;
stellen dat het Koninkrijk der Nederlanden,&#13;
door niet de noodzakelijke wettelijke en&#13;
bestuursrechtelijke bepalingen vast te stellen&#13;
als bedoeld in artikel 4, artikel 5, leden 4 en 5,&#13;
bijlage II.A.1, 2, 4 en 6, en bijlage III.1.2,&#13;
III.1.3 en III.2 van richtlijn 91/676/EEG van&#13;
de Raad van 12 december 1991 inzake de&#13;
bescherming van water tegen verontreiniging&#13;
door nitraten uit agrarische bronnen (PB L&#13;
375, blz. 1; hierna: richtlijn), de krachtens&#13;
deze richtlijn op hem rustende verplichtingen&#13;
niet is nagekomen.&#13;
Toepasselijke bepalingen&#13;
Bepalingen van gemeenschapsrecht&#13;
2. Artikel 3, leden 1, 2 en 5, van de richtlijn&#13;
luidt als volgt:&#13;
1. De lidstaten stellen volgens de criteria van&#13;
bijlage I vast welke wateren door verontreiniging&#13;
worden beïnvloed en welke wateren zouden&#13;
kunnen worden beïnvloed indien de&#13;
maatregelen overeenkomstig artikel 5 achterwege&#13;
blijven.&#13;
2. De lidstaten wijzen binnen twee jaar na&#13;
kennisgeving van deze richtlijn alle hun&#13;
bekende stukken land op hun grondgebied die&#13;
afwateren in de overeenkomstig lid 1 vastgestelde&#13;
wateren en die tot verontreiniging&#13;
bijdragen als kwetsbare zones aan. Zij doen&#13;
binnen zes maanden mededeling van deze eerste&#13;
aanwijzing aan de Commissie.&#13;
[...]&#13;
5. De lidstaten zijn ontheven van de verplichting&#13;
specifieke kwetsbare zones te bepalen,&#13;
indien zij overeenkomstig deze richtlijn actieprogramma’s&#13;
als bedoeld in artikel 5 opstellen&#13;
en op hun gehele grondgebied toepassen.&#13;
3. Overeenkomstig artikel 4, lid 1, sub a, van&#13;
de richtlijn stellen de lidstaten teneinde voor&#13;
alle wateren een algemeen beschermingsniveau&#13;
te bieden tegen verontreiniging, binnen&#13;
twee jaar na kennisgeving van deze richtlijn&#13;
een code of codes van goede landbouwpraktijken&#13;
op, door de landbouwers vrijwillig in&#13;
acht te nemen, waarin ten minste bepalingen&#13;
omtrent de in bijlage II.A bij deze richtlijn&#13;
vermelde punten zijn opgenomen.&#13;
4. Artikel 5 van de richtlijn bepaalt:&#13;
1. Binnen twee jaar na de in artikel 3, lid 2,&#13;
bedoelde eerste aanwijzing of binnen één jaar&#13;
na elke in artikel 3, lid 4, bedoelde aanvullende&#13;
aanwijzing dienen de lidstaten ter bereiking&#13;
van de in artikel 1 genoemde doelstellingen&#13;
actieprogramma’s op te stellen voor de&#13;
aangewezen kwetsbare zones.&#13;
2. Een actieprogramma kan betrekking hebben&#13;
op alle kwetsbare zones op het grondgebied&#13;
van een lidstaat of er kunnen, indien de&#13;
lidstaten zulks passend achten, verschillende&#13;
programma’s worden vastgesteld voor verschillende&#13;
kwetsbare zones of gedeelten daarvan.&#13;
3. In de actieprogramma’s wordt rekening&#13;
gehouden met&#13;
a) de beschikbare wetenschappelijke en technische&#13;
gegevens, hoofdzakelijk wat betreft de&#13;
respectieve bijdrage van stikstof uit agrarische&#13;
en uit andere bronnen;&#13;
b) de milieuomstandigheden in de desbetreffende&#13;
gebieden van de betrokken lidstaat.&#13;
4. De actieprogramma’s worden binnen vier&#13;
jaar na opstelling uitgevoerd en bestaan uit de&#13;
volgende verplichte maatregelen:&#13;
a) de maatregelen van bijlage III;&#13;
b) de maatregelen die de lidstaten hebben&#13;
voorgeschreven in de overeenkomstig artikel 4&#13;
opgestelde code(s) van goede landbouwpraktijken,&#13;
met uitzondering van de maatregelen&#13;
welke zijn vervangen door die van bijlage III.&#13;
5. De lidstaten treffen bovendien in het kader&#13;
van de actieprogramma’s de aanvullende of&#13;
verscherpte maatregelen die zij noodzakelijk&#13;
achten, indien al aanstonds of in het licht van&#13;
de bij de uitvoering van de actieprogramma’s&#13;
opgedane ervaring duidelijk wordt dat de in&#13;
lid 4 bedoelde maatregelen niet toereikend&#13;
zijn om de in artikel 1 genoemde doelstellingen&#13;
te verwezenlijken. Bij het selecteren van&#13;
die maatregelen houden de lidstaten rekening&#13;
met de doeltreffendheid en kosten ervan ten&#13;
opzichte van die van eventuele andere preventieve&#13;
maatregelen.&#13;
6. [...]&#13;
7. De lidstaten bezien hun actieprogramma’s,&#13;
met inbegrip van de eventueel krachtens lid 5&#13;
genomen aanvullende maatregelen, ten minste&#13;
eens in de vier jaar opnieuw en herzien deze&#13;
zo nodig. Zij stellen de Commissie in kennis&#13;
van wijzigingen in de actieprogramma’s.&#13;
5. Bijlage II bij de richtlijn, getiteld Code(s)&#13;
van goede landbouwpraktijken, bepaalt onder&#13;
A: In een code of codes van goede landbouwpraktijken&#13;
ter vermindering van verontreiniging&#13;
door nitraten en waarin rekening wordt&#13;
gehouden met de omstandigheden in de verschillende&#13;
regio’s in de Gemeenschap behoren&#13;
voorschriften te zijn opgenomen aangaande&#13;
de volgende aspecten, voorzover zij relevant&#13;
zijn:&#13;
1. de periodes die niet geschikt zijn voor het&#13;
op of in de bodem brengen van een meststof;&#13;
2. het op of in de bodem brengen van een&#13;
meststof op steile hellingen;&#13;
[...]&#13;
4. de voorwaarden voor het op of in de&#13;
bodem brengen van een meststof in de nabijheid&#13;
van waterlopen;&#13;
[...]&#13;
6. methoden voor het op of in de bodem&#13;
brengen van zowel kunstmest als dierlijke&#13;
mest, inclusief hoeveelheid en gelijkmatigheid&#13;
van de verspreiding, waarmee de afvoer van&#13;
nutriënten naar het water op een aanvaardbaar&#13;
niveau wordt gehouden.&#13;
6. Bijlage III bij de richtlijn, met als opschrift&#13;
Maatregelen die in actieprogramma’s als&#13;
bedoeld in artikel 5, lid 4, sub a, moeten worden&#13;
opgenomen, is als volgt geformuleerd:&#13;
1. Deze maatregelen behelzen voorschriften&#13;
betreffende:&#13;
1) de periodes waarin het op of in de bodem&#13;
brengen van bepaalde soorten meststoffen&#13;
verboden is;&#13;
2) de opslagcapaciteit van tanks voor dierlijke&#13;
mest; deze moet groter zijn dan die welke vereist&#13;
is voor de langste periode waarin het op&#13;
of in de bodem brengen van mest in de&#13;
betrokken kwetsbare zone verboden is, behalve&#13;
wanneer ten genoegen van de bevoegde&#13;
instantie kan worden aangetoond dat elke&#13;
hoeveelheid mest boven de werkelijke opslagcapaciteit&#13;
op een voor het milieu onschadelijke&#13;
wijze zal worden verwijderd;&#13;
3) beperking van het op of in de bodem brengen&#13;
van meststoffen overeenkomstig de goede&#13;
landbouwpraktijken en rekening houdend met&#13;
de kenmerken van de betrokken kwetsbare&#13;
zone, met name:&#13;
a) bodemgesteldheid, grondsoort en schuinte&#13;
van hellingen;&#13;
b) klimaatomstandigheden, neerslag en irrigatie;&#13;
c) landgebruik en landbouwpraktijken, waaronder&#13;
vruchtwisselingssystemen,&#13;
en gebaseerd op een balans tussen:&#13;
i) de te verwachten stikstofbehoeften van de&#13;
gewassen,&#13;
en&#13;
ii) de stikstoftoevoer naar de gewassen uit de&#13;
bodem en uit bemesting die overeenkomt&#13;
met:&#13;
– de hoeveelheid stikstof die in de bodem aanwezig&#13;
is op het moment dat het gewas begint&#13;
het in significante mate te gebruiken (aanwezige&#13;
hoeveelheden aan het eind van de winter);&#13;
– de toevoer van stikstof door de nettomineralisatie&#13;
van de voorraden organische stikstof&#13;
in de bodem;&#13;
– toevoeging van stikstofverbindingen uit&#13;
dierlijke mest;&#13;
– toevoeging van stikstofverbindingen uit&#13;
kunstmest en andere meststoffen.&#13;
2. Deze maatregelen moeten waarborgen dat&#13;
de elk jaar op of in de bodem gebrachte hoeveelheid&#13;
dierlijke mest, met inbegrip van die&#13;
welke door de dieren zelf wordt opgebracht,&#13;
voor elk landbouw- of veehouderijbedrijf een&#13;
bepaalde hoeveelheid per hectare niet overschrijdt.&#13;
Deze bepaalde hoeveelheid per hectare is de&#13;
hoeveelheid mest die 170 kg N bevat. De lidstaten&#13;
mogen evenwel:&#13;
a) voor het eerste actieprogramma van vier&#13;
jaar een maximaal 210 kg N bevattende hoeveelheid&#13;
dierlijke mest toestaan;&#13;
b) gedurende en na het eerste actieprogramma&#13;
van vier jaar andere hoeveelheden dan de&#13;
bovengenoemde vaststellen. Deze hoeveelheden&#13;
moeten zodanig worden vastgesteld dat&#13;
geen afbreuk wordt gedaan aan het bereiken&#13;
van de in artikel 1 genoemde doelstellingen,&#13;
en zij moeten worden gemotiveerd aan de&#13;
hand van objectieve criteria, bijvoorbeeld:&#13;
– lange groeiperiodes;&#13;
– gewassen met hoge stikstofopname;&#13;
– hoge nettoneerslag in de kwetsbare zone;&#13;
– bodems met een uitzonderlijk hoog denitrificatievermogen.&#13;
Indien een lidstaat krachtens dit punt b een&#13;
andere hoeveelheid toestaat, doet hij daarvan&#13;
mededeling aan de Commissie, die de motivering&#13;
volgens de procedure van artikel 9 bestudeert.&#13;
[...]&#13;
7. Volgens artikel 12 van de richtlijn moesten&#13;
de lidstaten de nodige wettelijke en bestuursrechtelijke&#13;
bepalingen in werking doen treden&#13;
om binnen een termijn van twee jaar vanaf de&#13;
kennisgeving eraan te voldoen. Aangezien de&#13;
lidstaten op 19 december 1991 in kennis zijn&#13;
gesteld van de richtlijn, hadden zij die op&#13;
uiterlijk 19 december 1993 in hun nationale&#13;
rechtsorde moeten omzetten.&#13;
Bepalingen van nationaal recht&#13;
8. De Nederlandse wet- en regelgeving met&#13;
betrekking tot mest en mineralen is gericht op&#13;
het beheersen van de dierlijke mestproductie&#13;
en bestaat uit twee systemen. Het eerste regelt&#13;
het milieuverantwoord gebruik van meststoffen,&#13;
het tweede de maximale productie van&#13;
dierlijke meststoffen.&#13;
9. Het eerste van deze twee systemen, het&#13;
enige dat in casu aan de orde is, is gebaseerd&#13;
op mineralenheffingen, Mineralenaangiftesysteem&#13;
geheten (hierna: Minas).&#13;
10. De krachtens Minas geldende rechten en&#13;
verplichtingen zijn geregeld in de artikelen 14&#13;
tot en met 54 van de wet van 27 november&#13;
1986 houdende regelen inzake het verhandelen&#13;
van meststoffen en de afvoer van mestoverschotten&#13;
(Stb. 1986, 590), zoals gewijzigd&#13;
bij wet van 16 september 1999 (Stb. 1999, 406;&#13;
hierna: Meststoffenwet).&#13;
11. Minas reguleert het gebruik van meststoffen&#13;
door de toepassing van verliesnormen.&#13;
Doel van Minas is de verliezen van stikstof en&#13;
fosfaat vanuit landbouwbedrijven naar het&#13;
milieu te verminderen. Om dit doel te bereiken&#13;
verplicht Minas de agrariër geen verliezen&#13;
van stikstof en fosfaat te veroorzaken die&#13;
schadelijk voor het milieu zijn.&#13;
12. Minas is gebaseerd op het idee van een&#13;
evenwichtig gebruik van stikstof en van fosfaten&#13;
door de agrariërs. De fosfaat- en stikstofinput&#13;
mag niet groter zijn dan de output van&#13;
deze mineralen, plus een toegestaan verlies.&#13;
Het toegestane verlies wordt bepaald door de&#13;
in de Meststoffenwet neergelegde verliesnormen&#13;
voor stikstof en fosfaten, welke uit&#13;
milieuoverwegingen zijn vastgesteld.&#13;
13. Indien de aanvoer van stikstof en fosfaten&#13;
op een bedrijf in zoverre groter is dan de&#13;
afvoer van deze mineralen dat de bij wet&#13;
voorziene verliesnormen worden overschreden,&#13;
moet de agrariër een heffing betalen.&#13;
Minas ziet zowel op het gebruik van dierlijke&#13;
mest als op het gebruik van andere organische&#13;
meststoffen en kunstmest.&#13;
14. De artikelen 14 tot en met 21 van hoofdstuk&#13;
IV van de Meststoffenwet regelen de forfaitaire&#13;
mineralenheffingen. De artikelen 14,&#13;
15, 16 en 18 luiden als volgt:&#13;
Artikel 14&#13;
1. Ter zake van het aanvoeren van meststoffen&#13;
of het produceren van dierlijke meststoffen&#13;
worden onder de naam .forfaitaire mineralenheffingen&#13;
regulerende heffingen geheven van&#13;
iedere persoon of rechtspersoon die en ieder&#13;
samenwerkingsverband van personen of rechtspersonen&#13;
dat een bedrijf voert.&#13;
[...]&#13;
Artikel 15&#13;
1. Er wordt een heffing geheven naar de&#13;
belastbare hoeveelheid meststoffen in een&#13;
kalenderjaar uitgedrukt in kilogrammen fosfaat.&#13;
2. Er wordt een heffing geheven naar de belastbare&#13;
hoeveelheid meststoffen in een kalenderjaar&#13;
uitgedrukt in kilogrammen stikstof.&#13;
Artikel 16&#13;
De belastbare hoeveelheid meststoffen wordt&#13;
bepaald door [...] bij elkaar op te tellen [...] de&#13;
hoeveelheid aangevoerde meststoffen [en] de&#13;
hoeveelheid geproduceerde dierlijke meststoffen&#13;
en [deze] hoeveelheid te verminderen met:&#13;
a. de hoeveelheid afgevoerde dierlijke meststoffen,&#13;
b. de opname van meststoffen door het gewas,&#13;
en&#13;
c. het toelaatbare verlies van meststoffen [...].&#13;
Artikel 18&#13;
De opname van meststoffen door het gewas,&#13;
bedoeld in artikel 16, sub b, is per hectare van&#13;
de gemiddeld in het desbetreffende kalenderjaar&#13;
tot het bedrijf behorende oppervlakte&#13;
landbouwgrond:&#13;
– 65 kilogram fosfaat, onderscheidenlijk 300&#13;
kilogram stikstof voor grasland;&#13;
– 50 kilogram fosfaat, onderscheidenlijk 125&#13;
kilogram stikstof voor bouwland.&#13;
15. Artikel 19 van de Meststoffenwet omschrijft&#13;
de verliesnormen. Deze normen worden&#13;
volgens een in de wet vastgelegd traject&#13;
geleidelijk aangescherpt.&#13;
16. Ingevolge de voor het onderhavige beroep&#13;
relevante versie van artikel 20, lid 1, van de&#13;
Meststoffenwet, bedroeg het tarief van de&#13;
heffing 1,50 NLG per kilogram stikstof.&#13;
17. De artikelen 22 tot en met 28 van de Meststoffenwet&#13;
gaven soortgelijke voorschriften&#13;
betreffende de verfijnde mineralenheffingen.&#13;
18. Bijlage D bij de Meststoffenwet vermeldt&#13;
limitatief, welke aan- en afvoerposten moeten&#13;
worden meegenomen bij het bepalen van de&#13;
belastbare hoeveelheid stikstof en fosfaat. De&#13;
hoeveelheden stikstof en fosfaat in de aan- en&#13;
afgevoerde meststoffen worden bepaald op&#13;
basis van gewichten en werkelijke stikstof- en&#13;
fosfaatgehalten in deze meststoffen. Voor de&#13;
aan- en afvoer van dierlijke meststoffen gelden&#13;
zware administratieve verplichtingen.&#13;
19. Ingevolge de artikelen 38 tot en met 40&#13;
van de Meststoffenwet waren bepaalde bedrijven&#13;
tot 1 januari 2001 vrijgesteld van de&#13;
bovenbedoelde heffingen en derhalve van aangifte&#13;
(hierna: vrijgestelde bedrijven). Het&#13;
betrof bepaalde akker- en tuinbouwbedrijven&#13;
alsmede veehouderijen die een extensieve veebezetting&#13;
van minder dan 2,5 grootvee-eenheden&#13;
per hectare hebben en een beperkte&#13;
hoeveelheid meststoffen aanvoeren (voor 1998&#13;
en 1999: 120 kg fosfaat per hectare grasland,&#13;
100 kg fosfaat per hectare bouwland). Indien&#13;
deze aanvoernormen werden overschreden,&#13;
waren deze bedrijven van rechtswege alsnog&#13;
aangifteplichtig.&#13;
Precontentieuze procedure&#13;
20. Bij brief van 5 januari 1994 hebben de&#13;
Nederlandse autoriteiten de Commissie in&#13;
kennis gesteld van hun voornemen om van&#13;
artikel 3, lid 5, van de richtlijn gebruik te&#13;
maken en dus de in artikel 5 bedoelde actieprogramma’s&#13;
op te stellen en op het gehele&#13;
Nederlandse grondgebied toe te passen.&#13;
21. Bij brief van 16 december 1997 hebben de&#13;
Nederlandse autoriteiten een dergelijk actieprogramma&#13;
ingediend. Volgens deze brief en&#13;
de daarbij gevoegde tekst van het Nederlandse&#13;
actieprogramma, omvatte dit een hele reeks&#13;
regelingen tot omzetting van de richtlijn.&#13;
22. Bij brief van 11 juni 1998 deelden de&#13;
Nederlandse autoriteiten de Commissie echter&#13;
mee dat het actieprogramma voor de droge&#13;
zandgronden pas herfst 1998 gereed zou zijn.&#13;
23. Bij brief van 9 juli 1998 antwoordde de&#13;
Commissie dat men bezig was het Nederlandse&#13;
actieprogramma te beoordelen en dat een&#13;
nieuwe beoordeling zou plaatsvinden wanneer&#13;
de maatregelen betreffende de droge zandgronden&#13;
gereed zijn.&#13;
24. Bij brief van 17 juli 1998 aan de Commissie&#13;
gaven de Nederlandse autoriteiten een uiteenzetting&#13;
over de benadering die zij hadden&#13;
gekozen om de verschillende onderdelen van&#13;
de richtlijn te behandelen en kondigden zij&#13;
aan dat maatregelen zouden worden getroffen&#13;
om de Nederlandse regeling in overeenstemming&#13;
met de richtlijn te brengen.&#13;
25. Na de Nederlandse omzettingsmaatregelen&#13;
te hebben onderzocht was de Commissie&#13;
van mening dat het Koninkrijk der Nederlanden&#13;
niet had voldaan aan de verplichtingen die&#13;
op hem rusten krachtens:&#13;
– artikel 5, lid 4, sub a, van de richtlijn juncto&#13;
bijlage III.1.2, III.1.3 en III.2 daarbij;&#13;
– artikel 5, lid 4, sub b, van deze richtlijn&#13;
juncto bijlage II.A.1, 2, 4 en 6, daarbij, en&#13;
– artikel 5, lid 5, van deze richtlijn.&#13;
26. Derhalve maande de Commissie het&#13;
Koninkrijk der Nederlanden bij brief van&#13;
29 september 1998 aan om binnen een termijn&#13;
van twee maanden zijn opmerkingen hierover&#13;
te maken.&#13;
27. Bij brief van 8 oktober 1998 zonden de&#13;
Nederlandse autoriteiten de Commissie overeenkomstig&#13;
artikel 12, leden 1 en 3, van de&#13;
richtlijn de lijst alsmede de tekst van de nationale&#13;
bepalingen die zij op het onder deze&#13;
richtlijn vallende gebied hebben vastgesteld.&#13;
Zij hebben voorts bij brief van 7 december&#13;
1998 de aanmaningsbrief beantwoord en dit&#13;
antwoord nadien aangevuld met een ontwerp&#13;
tot wijziging van de Meststoffenwet, dat op&#13;
4 april 1999 aan de Commissie is meegedeeld.&#13;
28. Daar de Commissie geen genoegen kon&#13;
nemen met het antwoord van de Nederlandse&#13;
autoriteiten, heeft zij bij brief van 3 augustus&#13;
1999 een met redenen omkleed advies uitgebracht&#13;
waarin zij het Koninkrijk der&#13;
Nederlanden verzocht de nodige maatregelen&#13;
te nemen om binnen een termijn van twee&#13;
maanden vanaf de kennisgeving van dit advies&#13;
aan de uit de richtlijn voortvloeiende verplichtingen&#13;
te voldoen.&#13;
29. De Nederlandse autoriteiten verzochten&#13;
bij brief van 28 september 1999 om een uitstel&#13;
van twee maanden voor de beantwoording&#13;
van het met redenen omklede advies. Bij brief&#13;
van 6 december 1999 gaven zij antwoord op&#13;
dit advies.&#13;
30. De Commissie betoogt in repliek dat zij&#13;
voor de onderhavige procedure aanvaardde&#13;
dat de aan het Koninkrijk der Nederlanden&#13;
verweten niet-nakoming zou worden beoordeeld&#13;
op het tijdstip van het antwoord van&#13;
laatstgenoemde op het met redenen omklede&#13;
advies, te weten 6 december 1999. Deze&#13;
datum dient bijgevolg voor de onderhavige&#13;
procedure als het einde van de in het met&#13;
redenen omklede advies gestelde termijn te&#13;
worden beschouwd.&#13;
31. Aangezien de Commissie geen genoegen&#13;
kon nemen met het antwoord van de Nederlandse&#13;
autoriteiten op het met redenen omklede&#13;
advies, heeft zij besloten het onderhavige&#13;
beroep in te stellen.&#13;
Het beroep&#13;
32. De Commissie heeft tot staving van haar&#13;
beroep zes middelen aangevoerd. Zij heeft&#13;
echter ter terechtzitting afgezien van haar&#13;
tweede middel, dat dus niet meer behoeft te&#13;
worden onderzocht.&#13;
33. Alvorens de andere middelen te onderzoeken,&#13;
moet vooraf aan het in de richtlijn voorgeschreven&#13;
verplichte normtraject worden&#13;
herinnerd.&#13;
34. Blijkens de artikelen 3, leden 1 en 2, en 5&#13;
van de richtlijn juncto bijlage III daarbij,&#13;
moeten de lidstaten onder meer aan de volgende&#13;
verplichtingen voldoen:&#13;
– vaststellen welke wateren door verontreiniging&#13;
worden beïnvloed of zouden kunnen&#13;
worden beïnvloed indien de maatregelen&#13;
overeenkomstig artikel 5 van de richtlijn achterwege&#13;
blijven, niet alleen voor het water dat&#13;
voor drinkwater is bestemd, maar voor al het&#13;
oppervlaktewater en het grondwater dat meer&#13;
dan 50 mg nitraat per liter bevat of zou kunnen&#13;
bevatten (artikel 3, lid 1, juncto bijlage I);&#13;
– uiterlijk 20 december 1993 als kwetsbare&#13;
zones aanwijzen: alle hun bekende stukken&#13;
land op hun grondgebied die afwateren in&#13;
wateren die overeenkomstig artikel 3, lid 1,&#13;
van de richtlijn zijn geïdentificeerd als wateren&#13;
die door verontreiniging worden of zouden&#13;
kunnen worden beïnvloed (artikel 3, lid&#13;
2); of kiezen voor het opstellen van de in artikel&#13;
5 van de richtlijn bedoelde actieprogramma’s&#13;
en deze op hun gehele grondgebied toepassen&#13;
(artikel 3, lid 5);&#13;
– uiterlijk 20 december 1993 een code of&#13;
codes van goede landbouwpraktijken opstellen&#13;
(artikel 4, lid 1);&#13;
– uiterlijk 20 december 1995 het eerste vierjarige&#13;
actieprogramma opstellen gericht op&#13;
het verminderen van de vervuiling van water&#13;
door nitraten en het voorkomen van verdere&#13;
verontreiniging van die aard (artikel 5). Op&#13;
20 december 1995 moeten alle in bijlage III&#13;
genoemde maatregelen in beginsel zijn vastgesteld,&#13;
en&#13;
– uiterlijk 20 december 1999 het tweede vierjarige&#13;
actieprogramma opstellen.&#13;
Eerste middel: schending van artikel 5, lid 4,&#13;
sub a, van de richtlijn juncto bijlage III.1.2&#13;
daarbij&#13;
Argumenten van partijen&#13;
35. Met haar eerste middel verwijt de Commissie&#13;
het Koninkrijk der Nederlanden dat&#13;
het in zijn actieprogramma geen dwingende&#13;
voorschriften heeft opgenomen, op grond&#13;
waarvan in elk bedrijf of veehouderij de&#13;
opslagcapaciteit van tanks voor dierlijke mest&#13;
groter moet zijn dan die welke nodig is voor&#13;
de langste periode waarin het op of in de&#13;
bodem brengen van mest in Nederland verboden&#13;
is. In dit verband doet niet ter zake dat de&#13;
opslagcapaciteit op nationaal of regionaal&#13;
niveau of per sector globaal voldoende blijkt,&#13;
omdat enkel de opslagcapaciteit op elk bedrijf&#13;
van belang is.&#13;
36. De Commissie voegt daaraan toe dat de&#13;
Nederlandse autoriteiten pas nadat zij de&#13;
minimumopslagcapaciteit op bedrijven in&#13;
dwingende regels hebben neergelegd, per&#13;
geval aan bedrijven die hebben aangetoond&#13;
dat zij het overschot aan dierlijke mest op&#13;
onschadelijke wijze zullen verwijderen, overeenkomstig&#13;
bijlage III.1.2, in fine, bij de richtlijn&#13;
kunnen toestaan dat zij over een geringere&#13;
opslagcapaciteit beschikken.&#13;
37. De Nederlandse autoriteiten hebben in&#13;
hun antwoord op het met redenen omklede&#13;
advies hoe dan ook erkend dat hun wettelijke&#13;
regeling niet voldeed aan artikel 5, lid 4, sub a,&#13;
van de richtlijn juncto bijlage III.1.2 daarbij,&#13;
waar zij aankondigen dat een nieuw artikel in&#13;
de Meststoffenwet zal worden ingevoegd om&#13;
als rechtsgrondslag te dienen voor de vaststelling&#13;
van een Algemene Maatregel van Bestuur&#13;
op grond waarvan bedrijven over een minimumopslagcapaciteit&#13;
voor een periode van&#13;
zes maanden moeten beschikken. Deze wijziging&#13;
van de Meststoffenwet en de vaststelling&#13;
van deze Algemene Maatregel van Bestuur&#13;
hadden op 6 december 1999 echter nog niet&#13;
plaatsgevonden.&#13;
38. De Nederlandse regering betoogt onder&#13;
verwijzing naar het Nederlandse systeem&#13;
voor het beheer van mestoverschotten, dat er&#13;
op nationaal niveau aanzienlijk meer opslagcapaciteit&#13;
voor dierlijke mest beschikbaar is&#13;
dan vereist is voor het opslaan van deze mest&#13;
in de langste periode waarin het verboden is&#13;
mest op of in de bodem te brengen, welke in&#13;
Nederland tussen 1 september en 1 februari&#13;
ligt, dat wil zeggen een periode van vijf maanden.&#13;
Voorts is de totale productie van dierlijke&#13;
mest gedaald door maatregelen die tot gevolg&#13;
hadden dat de veestapel verkleinde en de&#13;
mestproductie per dier afnam. Bovendien, hoe&#13;
meer dierlijke mest van het bedrijf wordt&#13;
afgevoerd, hoe minder kans op een heffing in&#13;
het kader van Minas. Ten slotte volgt rechtstreeks&#13;
uit de toepassing van het samenstel&#13;
van de nationale regels op dit gebied dat de&#13;
dierlijke mest die niet op het bedrijf kan worden&#13;
gebruikt of opgeslagen, op voor het&#13;
milieu onschadelijke wijze van de landbouwbedrijven&#13;
worden afgevoerd.&#13;
39. De Nederlandse regering betwist de stelling&#13;
van de Commissie dat de capaciteit van&#13;
de opslagtanks ter uitvoering van artikel 5, lid&#13;
4, sub a, en bijlage III.1.2 van de richtlijn, uitsluitend&#13;
bij een uitdrukkelijke, afzonderlijke&#13;
en autonome wettelijke maatregel moet worden&#13;
geregeld. Zij betoogt dat er in Nederland&#13;
dwingende rechtsvoorschriften bestaan die&#13;
een juiste uitvoering van de richtlijn garanderen&#13;
wat de opslagcapaciteit van tanks voor&#13;
dierlijke mest betreft.&#13;
40. De Nederlandse regering komt derhalve&#13;
tot de slotsom dat Nederland op 6 december&#13;
1999 reeds over de vereiste opslagcapaciteit&#13;
voor dierlijke mest beschikte en dat de geldende&#13;
Nederlandse regeling het door de richtlijn&#13;
beoogde effect had. Betreffende het voorstel&#13;
tot wetswijziging waarvan de Commissie&#13;
gedurende de precontentieuze procedure in&#13;
kennis is gesteld, verklaart deze regering dat&#13;
zij ervoor heeft gekozen om voor de toekomst&#13;
een ander beleid te voeren, gericht op&#13;
bewustmaking van de veehouders van hun&#13;
verantwoordelijkheden met betrekking tot de&#13;
opslagcapaciteit van de op hun bedrijf geproduceerde&#13;
dierlijke mest. Zij preciseert dat de&#13;
wijziging van de Meststoffenwet in december&#13;
2000 is vastgesteld en bekendgemaakt, en bij&#13;
brief van 22 maart 2001 aan de Commissie is&#13;
meegedeeld, en dat een Algemene Maatregel&#13;
van Bestuur op basis van deze wet, waarin de&#13;
veehouders verplicht worden gesteld over een&#13;
opslagcapaciteit voor een hoeveelheid dierlijke&#13;
mest van zes maanden te beschikken,&#13;
behalve indien zij aantonen dat de meststoffen&#13;
die zij niet kunnen opslaan op voor het milieu&#13;
onschadelijke wijze zullen worden afgevoerd,&#13;
in de tweede helft van 2001 in werking zou&#13;
treden.&#13;
Beoordeling door het Hof&#13;
41. De richtlijn heeft tot doel de instrumenten&#13;
te creëren die noodzakelijk zijn om in de&#13;
Gemeenschap de bescherming van de wateren&#13;
tegen verontreiniging door nitraten uit agrarische&#13;
bronnen te waarborgen (zie arresten van&#13;
29 april 1999, Standley e.a., C-293/97, Jurispr.&#13;
blz. I-2603, punt 39, en 14 maart 2002,&#13;
Commissie/Duitsland, C-161/00, Jurispr.&#13;
blz. I-2753, punt 42).&#13;
42. Zo dienen de lidstaten uit hoofde van de&#13;
richtlijn de kwetsbare zones aan te wijzen&#13;
(artikel 3), de goede landbouwpraktijken te&#13;
bevorderen (artikel 4), en met name actieprogramma’s&#13;
op te stellen en uit te voeren om de&#13;
waterverontreiniging door stikstofverbindingen&#13;
in de kwetsbare zones te verminderen&#13;
(artikel 5).&#13;
43. Zoals blijkt uit de elfde overweging van de&#13;
considerans van de richtlijn, dienen die actieprogramma’s&#13;
maatregelen te omvatten om het&#13;
op de bodem brengen van alle stikstof bevattende&#13;
meststoffen te beperken en om in het&#13;
bijzonder specifieke grenswaarden voor het&#13;
op of in de bodem brengen van dierlijke mest&#13;
vast te stellen.&#13;
44. Volgens artikel 5, lid 4, sub a, van de richtlijn&#13;
moeten deze actieprogramma’s, die door&#13;
de lidstaten moeten worden uitgevoerd,&#13;
bepaalde in bijlage III bij deze richtlijn&#13;
bedoelde verplichte maatregelen omvatten.&#13;
45. Deze verplichte maatregelen moeten overeenkomstig&#13;
bijlage III.1.2 bij de richtlijn onder&#13;
andere voorschriften behelzen betreffende de&#13;
opslagcapaciteit van tanks voor dierlijke mest.&#13;
Blijkens dit voorschrift moet deze capaciteit&#13;
groter zijn dan die welke vereist is voor de&#13;
langste periode waarin het op of in de bodem&#13;
brengen van mest in de betrokken kwetsbare&#13;
zone verboden is, behalve wanneer ten genoegen&#13;
van de bevoegde instantie kan worden&#13;
aangetoond dat elke hoeveelheid mest boven&#13;
de werkelijke opslagcapaciteit op een voor het&#13;
milieu onschadelijke wijze zal worden verwijderd.&#13;
46. Dat de richtlijn de lidstaten een zekere&#13;
speelruimte laat ten aanzien van de precieze&#13;
uitvoeringsmodaliteiten voor dit voorschrift,&#13;
neemt niet weg dat de doelstellingen van de&#13;
richtlijn, met name te waarborgen dat de elk&#13;
jaar op of in de bodem gebrachte hoeveelheid&#13;
dierlijke mest, met inbegrip van die welke&#13;
door de dieren zelf wordt opgebracht, voor&#13;
elk landbouw- of veehouderijbedrijf een&#13;
bepaalde hoeveelheid per hectare niet overschrijdt,&#13;
door de lidstaten moeten worden&#13;
geëerbiedigd.&#13;
47. Zoals de Commissie heeft opgemerkt,&#13;
moet het laatste zinsdeel van bijlage III.1.2 bij&#13;
de richtlijn derhalve aldus worden uitgelegd,&#13;
dat daarmee de lidstaten niet de mogelijkheid&#13;
wordt geboden om af te wijken van hun verplichting&#13;
op grond van de richtlijn om de&#13;
dwingende wettelijke en bestuursrechtelijke&#13;
maatregelen vast te stellen inzake de opslagcapaciteit&#13;
van dierlijke mest op de bedrijven,&#13;
maar dat zij enkel per geval aan bepaalde&#13;
bedrijven mogen toestaan om van de bij deze&#13;
maatregelen vastgestelde minimumnorm af te&#13;
wijken, voorzover is aangetoond dat de dierlijke&#13;
mest die niet op het bedrijf kan worden&#13;
opgeslagen, op een voor het milieu onschadelijke&#13;
wijze zal worden afgevoerd.&#13;
48. Daaruit volgt dat de stelling van de&#13;
Nederlandse regering, dat de richtlijn de lidstaten&#13;
niet verplicht om een dwingende regeling&#13;
vast te stellen om aan de vereisten van bijlage&#13;
III.1.2 bij de richtlijn te voldoen, niet kan&#13;
worden aanvaard. Met onvolledige regelingen&#13;
wordt niet voldaan aan de op de lidstaat rustende&#13;
verplichting om een actieprogramma op&#13;
te stellen dat verplichte maatregelen omvat ter&#13;
verwezenlijking van de specifieke doelstellingen&#13;
van de richtlijn in dit verband (zie in die&#13;
zin arrest van 8 maart 2001, Commissie/&#13;
Frankrijk, C-266/99, Jurispr. blz. I-1981,&#13;
punt 30).&#13;
49. Ook om aan te tonen dat de dierlijke&#13;
mestoverschotten op voor het milieu onschadelijke&#13;
wijze zijn afgevoerd in de zin van deze&#13;
bepaling, kan niet worden volstaan met de&#13;
vaststelling dat aan een agrariër die niet aan&#13;
deze laatste voorwaarde voldoet, een heffing&#13;
uit hoofde van Minas kan worden opgelegd.&#13;
Het opleggen van een dergelijke heffing kan&#13;
de niet-naleving van de bij de richtlijn opgelegde&#13;
verplichting niet verhelpen, en bewijst&#13;
integendeel dat de waterverontreiniging die de&#13;
richtlijn juist probeert te voorkomen, zich&#13;
reeds heeft voorgedaan.&#13;
50. Betreffende het voorstel tot wijziging van&#13;
de Meststoffenwet en de vaststelling van een&#13;
Algemene Maatregel van Bestuur inzake de&#13;
opslagcapaciteit voor dierlijke mest, zij eraan&#13;
herinnerd dat het bestaan van een niet-nakoming&#13;
moet worden beoordeeld op basis van&#13;
de situatie waarin de lidstaat zich bevond aan&#13;
het einde van de in het met redenen omklede&#13;
advies gestelde termijn, en dat het Hof met&#13;
sedertdien opgetreden wijzigingen geen rekening&#13;
kan houden (zie arresten van 8 november&#13;
2001, Commissie/Italië, C-127/99, Jurispr.&#13;
blz. I-8305, punt 38, en 16 januari 2003, Commissie/&#13;
België, C-122/02, Jurispr. blz. I-833,&#13;
punt 11).&#13;
51. Aangezien de door de Nederlandse regering&#13;
aangekondigde Algemene Maatregel van&#13;
Bestuur niet vóór het einde van de in het met&#13;
redenen omklede advies gestelde termijn is&#13;
vastgesteld, behoeft niet te worden onderzocht&#13;
of deze een geldige uitvoering van de&#13;
uit bijlage III.1.2 bij de richtlijn voortvloeiende&#13;
verplichtingen kan vormen.&#13;
52. In die omstandigheden is het eerst middel&#13;
van de Commissie gegrond.&#13;
Derde middel: schending van artikel 5, lid 4,&#13;
sub a, van de richtlijn juncto bijlage III.1.3&#13;
daarbij&#13;
53. Met haar derde middel betoogt de Commissie&#13;
dat het Nederlandse actieprogramma&#13;
geen voorschriften bevat betreffende de beperking&#13;
van het op of in de bodem brengen&#13;
van meststoffen, gebaseerd op een balans tussen&#13;
de te verwachten stikstofbehoeften van de&#13;
gewassen enerzijds en de stikstoftoevoer naar&#13;
de gewassen uit de bodem en uit bemesting&#13;
anderzijds. Dit middel is opgesplitst in vijf&#13;
onderdelen, te weten:&#13;
– de onverenigbaarheid met de richtlijn van&#13;
een op verliesnormen gebaseerd systeem;&#13;
– het te hoge niveau waarop de verliesnormen&#13;
zijn vastgesteld;&#13;
– de onverenigbaarheid met de richtlijn van&#13;
het bedrag van de regulerende mineralenheffingen;&#13;
– het buiten beschouwing laten van de nettomineralisatie&#13;
van de hoeveelheden organische&#13;
stikstof in de bodem, en&#13;
– het buiten beschouwing laten van de stikstoftoevoer&#13;
door stikstoffixerende bodemorganismen.&#13;
Onverenigbaarheid met de richtlijn van verliesnormen,&#13;
van de hoogte waarop zij zijn&#13;
vastgesteld, en van het bedrag van de in geval&#13;
van overschrijding van die normen verschuldigde&#13;
heffingen&#13;
– Argumenten van partijen&#13;
54. Met het eerste onderdeel van het derde&#13;
middel betoogt de Commissie dat de richtlijn&#13;
vereist dat in de actieprogramma’s voorschriften&#13;
zijn opgenomen betreffende de beperking&#13;
van het op of in de bodem brengen van meststoffen.&#13;
Deze voorschriften moeten volgens&#13;
de Commissie aanvoer- of gebruiksnormen&#13;
bevatten, dat wil zeggen normen tot vaststelling&#13;
van de maximumhoeveelheden meststoffen&#13;
die op of in de bodem mogen worden&#13;
gebracht. Deze maximumhoeveelheden moeten&#13;
op zodanige niveaus worden vastgesteld&#13;
dat een balans tussen stikstofinput en -output&#13;
wordt verzekerd.&#13;
55. Volgens de Commissie is de Nederlandse&#13;
regeling onverenigbaar met de richtlijn omdat&#13;
zij niet dergelijke gebruiksnormen, maar verliesnormen&#13;
bevat. De agrariërs zijn volgens&#13;
Minas verplicht de hoeveelheid op het bedrijf&#13;
aangevoerde mineralen en de hoeveelheid van&#13;
het bedrijf afgevoerde mineralen aan te geven,&#13;
en het verschil tussen de twee waarden (het&#13;
verlies) mag bepaalde grenzen niet overschrijden,&#13;
tenzij de agrariër bereid is een heffing te&#13;
betalen.&#13;
56. De Commissie betoogt dat Minas in&#13;
wezen een boekhoudsysteem is op het niveau&#13;
van het landbouwbedrijf, terwijl de richtlijn&#13;
op gebruiksnormen is gebaseerd die perceelsgewijs&#13;
moeten worden ingevuld, rekening&#13;
gehouden met bijvoorbeeld de aard van de&#13;
gewassen en van de bodem.&#13;
57. Met het tweede onderdeel van het derde&#13;
middel, betreffende het niveau waarop de verliesnormen&#13;
zijn vastgesteld, meent de Commissie&#13;
dat de verliesnormen, indien zij al door&#13;
de richtlijn zouden zijn toegelaten, op een te&#13;
hoog niveau zijn vastgesteld. Zij staan een&#13;
aanzienlijk verschil toe tussen de input en&#13;
output, zonder dat een sanctie in de vorm van&#13;
een heffing wordt toegepast. De in het vooruitzicht&#13;
gestelde wijziging van de Meststoffenwet&#13;
zou het niveau van de toegestane verliezen&#13;
verlagen, doch op onvoldoende wijze.&#13;
58. Met het derde onderdeel van het derde&#13;
middel, betreffende de in geval van overschrijding&#13;
van de verliesnormen verschuldigde heffingen,&#13;
ten slotte betoogt de Commissie dat&#13;
het bereiken van een balans tussen te verwachten&#13;
stikstofbehoeften van de gewassen en&#13;
stikstoftoevoer uit bodem en uit bemesting&#13;
niet is gewaarborgd, omdat een landbouwer&#13;
kan besluiten de heffing te betalen in plaats&#13;
van zich te houden aan de vastgestelde normen.&#13;
Gedurende het eerste vierjarige actieprogramma&#13;
waren de heffingen niet hoog genoeg&#13;
om naleving van de voorschriften van de&#13;
richtlijn te verzekeren, en op 6 december 1999&#13;
ging er geen enkele effectieve verbodswerking&#13;
van deze heffingen uit. De Commissie vermeldt&#13;
dat zij van de betrokken Nederlandse&#13;
landbouwsectoren informatie heeft verkregen&#13;
waaruit blijkt dat ten minste 10 % van de&#13;
ondervraagde landbouwers liever een heffing&#13;
betaalt dan aan de voorgeschreven normen te&#13;
voldoen, omdat de heffing maar weinig hoger&#13;
ligt dan de kosten van vervoer. De Commissie&#13;
merkt op dat pas per 1 januari 2002 een verhoging&#13;
van de heffingen is voorzien.&#13;
59. Betreffende het eerste onderdeel van het&#13;
derde middel merkt de Nederlandse regering&#13;
op dat dit niet-ontvankelijk is omdat het voor&#13;
het eerst in het verzoekschrift is aangevoerd,&#13;
aangezien de Commissie zich gedurende de&#13;
precontentieuze procedure heeft beperkt tot&#13;
het maken van bezwaar tegen de hoogte van&#13;
de verliesnormen.&#13;
60. Ten gronde betoogt de Nederlandse regering,&#13;
dat de in bijlage III.1.3 bij de richtlijn&#13;
vereiste beperking van het op of in de bodem&#13;
brengen van meststoffen op verschillende&#13;
manieren kan worden verwezenlijkt. Haars&#13;
inziens vormt de toepassing van verliesnormen&#13;
een geldige manier om het op of in de&#13;
bodem brengen van meststoffen te beperken.&#13;
61. Volgens de Nederlandse regering zijn er&#13;
overeenkomstig bijlage III.1.3 bij de richtlijn&#13;
twee aangrijpingspunten waarop de voorschriften&#13;
tot beperking van het op of in de&#13;
bodem brengen van meststoffen kunnen wor-&#13;
den gebaseerd, te weten enerzijds de stikstoftoevoer,&#13;
en anderzijds de balans tussen stikstoftoevoer&#13;
en stikstofbehoefte. De Nederlandse&#13;
regeling berust op dit tweede aangrijpingspunt.&#13;
Verliesnormen vormen immers een&#13;
goede maat voor de belasting van het milieu&#13;
door schadelijke stikstofverbindingen en kunnen&#13;
tevens naleving van de doelstellingen van&#13;
de richtlijn verzekeren.&#13;
62. Betreffende het tweede onderdeel van het&#13;
derde middel, inzake de hoogte waarop de&#13;
verliesnormen zijn vastgesteld, betoogt de&#13;
Nederlandse regering dat stikstofverlies in de&#13;
landbouw niet volledig kan worden vermeden&#13;
en dat de richtlijn dergelijke verliezen toestaat.&#13;
Dit blijkt onder andere uit bijlage II.A.6&#13;
bij de richtlijn, waarin methoden zijn voorgeschreven&#13;
voor het op of in de bodem brengen&#13;
van zowel kunstmest als dierlijke mest, waarmee&#13;
de afvoer van nutriënten naar het water&#13;
op een aanvaardbaar niveau kan worden gehouden.&#13;
63. De Nederlandse regering beklemtoont dat&#13;
de Nederlandse autoriteiten hoe dan ook na&#13;
het met redenen omklede advies hebben&#13;
besloten het wettelijke traject voor de verscherping&#13;
van de verliesnormen te versnellen,&#13;
zodat de aanscherping van de normen die&#13;
voor 2008 was voorzien, reeds in 2003 zal gelden.&#13;
64. Wat het derde onderdeel van het derde&#13;
middel betreft, inzake het heffingensysteem,&#13;
verklaart de Nederlandse regering de verschillende&#13;
toepasselijke tarieven en betoogt zij dat&#13;
dergelijke heffingen, die worden opgelegd in&#13;
geval van overschrijding van de verliesnormen,&#13;
doeltreffender zijn om de doelstelling&#13;
van de richtlijn te verwezenlijken dan strafrechtelijke&#13;
of administratieve sancties. Voorts&#13;
betoogt zij dat een verhoging van de heffingen&#13;
op stikstof en fosfaat is voorzien en dat deze&#13;
verhoging, die op 1 januari 2002 in werking&#13;
zou treden, de doeltreffende afvoer van meststofoverschotten&#13;
van het bedrijf en het nietoverschrijden&#13;
van de verliesnormen garandeert.&#13;
– Beoordeling door het Hof&#13;
65. Wat de door de Nederlandse regering&#13;
opgeworpen exceptie van niet-ontvankelijkheid&#13;
van het eerste onderdeel van het derde&#13;
middel betreft, zij eraan herinnerd dat volgens&#13;
vaste rechtspraak het voorwerp van een&#13;
krachtens artikel 226 EG ingesteld beroep&#13;
wordt afgebakend door de precontentieuze&#13;
procedure waarin deze bepaling voorziet,&#13;
zodat het met redenen omklede advies en het&#13;
beroep op dezelfde grieven moeten berusten&#13;
(zie arresten van 20 juni 2002, Commissie/&#13;
Duitsland, C-287/00, Jurispr. blz. I-5811,&#13;
punt 18, en 11 juli 2002, Commissie/Spanje,&#13;
C-139/00, Jurispr. blz. I-6407, punt 18).&#13;
66. Dit vereiste betekent evenwel niet dat de&#13;
formulering van het voorwerp van het geschil&#13;
in het met redenen omklede advies en in het&#13;
petitum van het verzoekschrift steeds volkomen&#13;
gelijkluidend moet zijn wanneer het&#13;
voorwerp van het geschil niet is verruimd of&#13;
gewijzigd (zie in die zin arrest van 16 september&#13;
1997, Commissie/Italië, C-279/94, Jurispr.&#13;
blz. I-4743, punt 25, en arrest Commissie/&#13;
Spanje, reeds aangehaald, punt 19).&#13;
67. In casu blijkt uit het onderzoek van het&#13;
dossier dat de Commissie het voorwerp van&#13;
het geschil zoals dat in het met redenen&#13;
omklede advies was omschreven, heeft gewijzigd&#13;
noch verruimd.&#13;
68. Uit dit advies blijkt immers duidelijk dat&#13;
de Commissie het Koninkrijk der Nederlanden&#13;
onder meer verwijt dat het in zijn actieprogramma&#13;
geen maatregelen heeft opgenomen&#13;
die garanderen dat de beperking van het&#13;
op of in de bodem brengen van meststoffen&#13;
op een balans is gebaseerd, en dat zij van oordeel&#13;
was dat het feit dat de Meststoffenwet&#13;
– en bijgevolg Minas – verliezen toeliet, het&#13;
balansvereiste van de richtlijn schond.&#13;
69. Dat de argumenten betreffende dit onderdeel&#13;
van het derde middel in het verzoekschrift&#13;
enigszins anders zijn geformuleerd dan&#13;
in het met redenen omklede advies, neemt niet&#13;
weg dat de Commissie het Koninkrijk der&#13;
Nederlanden nog steeds verwijt dat het systeem&#13;
van de Meststoffenwet niet op een balans tussen&#13;
stikstofbehoeften en stikstoftoevoer is&#13;
gebaseerd en dat het stikstofverlies in het&#13;
milieu toelaat.&#13;
70. De door het Koninkrijk der Nederlanden&#13;
opgeworpen exceptie van niet-ontvankelijkheid&#13;
moet derhalve worden afgewezen.&#13;
71. Ten gronde, zij eraan herinnerd dat de&#13;
maatregelen die ingevolge artikel 5, lid 4, sub&#13;
a, van de richtlijn juncto bijlage III.1.3 daarbij&#13;
in de actieprogramma’s moeten worden opgenomen,&#13;
voorschriften behelzen betreffende de&#13;
beperking van het op of in de bodem brengen&#13;
van meststoffen gebaseerd op een balans tussen&#13;
de te verwachten stikstofbehoeften van de&#13;
gewassen en de stikstoftoevoer naar de gewassen&#13;
uit de bodem en uit bemesting.&#13;
72. Overeenkomstig bijlage III.2 bij de richtlijn&#13;
moeten deze maatregelen waarborgen dat&#13;
de elk jaar op of in de bodem gebrachte hoeveelheid&#13;
dierlijke mest een bepaalde hoeveelheid&#13;
per hectare niet overschrijdt. Aangezien&#13;
de op of in de bodem gebrachte meststoffen&#13;
volgens artikel 2, sub e, van de richtlijn dierlijke&#13;
meststoffen kunnen zijn, kan dit vereiste&#13;
slechts worden nageleefd door middel van&#13;
gebruiksnormen voor meststoffen. Verliesnormen&#13;
zoals Minas voorziet, kunnen evenwel&#13;
enkel indirect het op of in de bodem&#13;
brengen van meststoffen beperken, maar niet&#13;
het gebruik van een concreet soort mest.&#13;
73. Deze uitlegging van bijlage III.1.3 bij de&#13;
richtlijn wordt overigens bevestigd door de&#13;
doelstelling van de richtlijn, die in punt 41 van&#13;
het onderhavige arrest is beklemtoond, te&#13;
weten de instrumenten te creëren die noodzakelijk&#13;
zijn om in de Gemeenschap de&#13;
bescherming van de wateren tegen verontreiniging&#13;
door nitraten uit agrarische bronnen te&#13;
waarborgen.&#13;
74. Gebruiksnormen, zoals de richtlijn voorschrijft,&#13;
gelden immers voor de input en blijken&#13;
dus noodzakelijk om verontreiniging te&#13;
beperken en te voorkomen, terwijl de verliesnormen&#13;
van Minas voor een later stadium van&#13;
de stikstofcyclus gelden, en iedere overschrijding&#13;
van deze verliesnormen draagt noodzakelijkerwijs&#13;
bij tot het optreden van verontreiniging.&#13;
75. Bovendien moet verontreiniging overeenkomstig&#13;
artikel 174, lid 2, EG bij voorrang&#13;
aan de bron worden bestreden. In de context&#13;
van de richtlijn betekent dit dat stikstoftoevoer&#13;
zo veel mogelijk moet worden beperkt,&#13;
hetgeen tevens de vaststelling van gebruiksnormen&#13;
rechtvaardigt. De verliesnormen van&#13;
Minas zijn in dit opzicht niet afdoende, ook al&#13;
is voorzien in de betaling van een heffing in&#13;
geval van overschrijding van die normen.&#13;
76. Het eerste onderdeel van het derde middel&#13;
is derhalve gegrond.&#13;
77. Dat volgens de Nederlandse regering is&#13;
voorzien dat toevoernormen in Nederland op&#13;
1 januari 2002 in werking zouden treden, doet&#13;
om de in punt 50 van dit arrest reeds vermelde&#13;
redenen aan deze vaststelling niets af.&#13;
78. Nu het eerste onderdeel van het derde&#13;
middel slaagt, zijn het tweede en het derde&#13;
onderdeel van dit middel zonder voorwerp.&#13;
Aangezien het vaststellen van verliesnormen,&#13;
waarop Minas is gebaseerd, immers onverenigbaar&#13;
met de richtlijn blijkt, is het niet van&#13;
belang te vernemen of deze normen in het&#13;
kader van dat systeem al dan niet te hoog zijn&#13;
vastgesteld dan wel of de in geval van overschrijding&#13;
van deze normen verschuldigde&#13;
heffingen al dan niet te laag zijn.&#13;
Buiten beschouwing laten van nettomineralisatie&#13;
van de hoeveelheden organische stikstof&#13;
in de bodem&#13;
– Argumenten van partijen&#13;
79. Met het vierde onderdeel van het derde&#13;
middel stelt de Commissie dat de Meststoffenwet&#13;
niet dwingend voorschrijft dat het&#13;
landbouwbedrijf rekening houdt met de stikstoftoevoer&#13;
die voortvloeit uit de nettomineralisatie&#13;
van de hoeveelheden organische stikstof&#13;
in de bodem, hetgeen onverenigbaar is&#13;
met de richtlijn, omdat deze toevoer in bijlage&#13;
III.1.3, sub ii, tweede streepje, bij deze richtlijn&#13;
uitdrukkelijk is genoemd.&#13;
80. Volgens de Commissie is nettomineralisatie&#13;
omschreven als het vrijkomen van stikstof&#13;
door afbraak van hoeveelheden organische&#13;
stikstof die in de bodem aanwezig zijn, met&#13;
inbegrip van de afbraak van meststoffen die in&#13;
de voorafgaande twee of drie jaar aan de&#13;
bodem zijn toegevoegd. Nettomineralisatie&#13;
heeft niet enkel betrekking op uitgestelde&#13;
effecten ten gevolge van het aanbrengen van&#13;
meststoffen, maar heeft ook betrekking op de&#13;
stikstoftoevoer ten gevolge van de nettomineralisatie&#13;
van de bodem zelf, die potentieel een&#13;
erg belangrijke factor is.&#13;
81. Minas is volgens haar gebaseerd op verliezen&#13;
op bedrijfsniveau en houdt slechts rekening&#13;
met de globale nettomineralisatie per&#13;
landbouwbedrijf. De Commissie betoogt dat&#13;
de richtlijn, en met name de balans die ingevolge&#13;
bijlage III.1.3 als basis voor de vaststelling&#13;
van de gebruiksnormen moet dienen,&#13;
daarentegen uitgaat van een perceelsgewijze&#13;
benadering, ook wat het optreden van nettomineralisatie&#13;
betreft. In de balans moet per&#13;
perceel worden nagegaan welke de input en&#13;
output van stikstof is. Hierbij speelt de aard&#13;
van de gebruikte meststof en van de geteelde&#13;
gewassen uiteraard een belangrijke rol, ook&#13;
ten aanzien van de nettomineralisatie.&#13;
82. Al met al meent de Commissie dat op perceelsniveau&#13;
rekening moet worden gehouden&#13;
met nettomineralisatie bij het opstellen van de&#13;
balans op basis waarvan de in bijlage III.1.3&#13;
bij de richtlijn vereiste gebruiksnormen dienen&#13;
te worden vastgesteld. Aangezien dit tot&#13;
op heden in Nederland niet is gebeurd, is de&#13;
Nederlandse wetgeving volgens de Commissie&#13;
op dit punt in strijd met de richtlijn.&#13;
83. Volgens de Nederlandse regering is nettomineralisatie&#13;
het saldo van afbraak en opbouw&#13;
van de voorraad organisch gebonden stikstof.&#13;
Zij betoogt dat op de meeste Nederlandse&#13;
bedrijven de opbouw in evenwicht is met de&#13;
afbraak, zodat de nettomineralisatie nul is. Er&#13;
is dan ook geen reden om de nettomineralisatie&#13;
als afzonderlijke post op te nemen op de&#13;
bedrijfsbalans. Volgens deze regering wordt&#13;
de mineralisatie die het gevolg is van bemesting&#13;
in de voorgaande jaren, volledig meegenomen&#13;
in Minas.&#13;
– Beoordeling door het Hof&#13;
84. Zoals in punt 71 van dit arrest reeds is&#13;
beklemtoond, blijkt uit artikel 5, lid 4, sub a,&#13;
van de richtlijn juncto bijlage III.1.3 daarbij&#13;
dat de maatregelen die in de actieprogramma’s&#13;
moeten worden opgenomen, voorschriften&#13;
behelzen betreffende de beperking van het op&#13;
of in de bodem brengen van meststoffen gebaseerd&#13;
op een balans tussen de te verwachten&#13;
stikstofbehoeften van de gewassen en de stikstoftoevoer&#13;
naar de gewassen uit de bodem en&#13;
uit bemesting, en dat deze voorschriften in de&#13;
vorm van gebruiksnormen moeten worden&#13;
vastgesteld.&#13;
85. Om te bepalen waar deze balans ligt, die&#13;
van wezenlijk belang blijkt voor de vaststelling&#13;
van die gebruiksnormen, moeten de lidstaten&#13;
overeenkomstig bijlage III.1.3, sub ii,&#13;
tweede streepje, bij de richtlijn met name&#13;
rekening houden met de stikstoftoevoer door&#13;
nettomineralisatie van de hoeveelheden organische&#13;
stikstof in de bodem.&#13;
86. In casu heeft de Commissie – door de&#13;
Nederlandse regering onweersproken – vastgesteld,&#13;
dat de relevante bepalingen van de&#13;
Nederlandse regeling, en met name de Meststoffenwet,&#13;
niet dwingend voorschrijven dat&#13;
de agrariër rekening houdt met de nettomineralisatie&#13;
wanneer hij de balans bepaalt waarop&#13;
de gebruiksnormen voor de beperking van het&#13;
op of in de bodem brengen van meststoffen&#13;
overeenkomstig bijlage III.1.3 bij de richtlijn&#13;
moeten zijn gebaseerd.&#13;
87. De Nederlandse regering heeft zich op dit&#13;
gebied immers, uitgaande van een beperkende&#13;
omschrijving van de mogelijke bronnen van&#13;
mineralisatie, beperkt tot het argument, dat&#13;
op de meeste Nederlandse landbouwbedrijven&#13;
de nettomineralisatie nul is en dat het gevolg&#13;
van de bemesting van voorgaande jaren door&#13;
Minas volledig wordt meegenomen.&#13;
88. Gelet op de uiterst belangrijke rol van de&#13;
in bijlage III.1.3 bij de richtlijn bedoelde&#13;
balans voor het vaststellen van voorschriften&#13;
betreffende de beperking van het op of in de&#13;
bodem brengen van meststoffen, is duidelijk&#13;
dat een dergelijk argument niet volstaat ter&#13;
rechtvaardiging van het onbetwiste ontbreken&#13;
van dwingende voorschriften betreffende de&#13;
inaanmerkingneming van de nettomineralisatie.&#13;
89. Wat Minas betreft kan blijkens de punten&#13;
71 tot en met 75 van dit arrest met de daarin&#13;
bedoelde verliesnormen niet aan de vereisten&#13;
van bijlage III.1.3 bij de richtlijn worden voldaan.&#13;
90. In die omstandigheden is het vierde&#13;
onderdeel van het derde middel gegrond.&#13;
Buiten beschouwing laten van de stikstoftoevoer&#13;
door stikstoffixerende bodemorganismen&#13;
– Argumenten van partijen&#13;
91. Wat de balans betreft tussen de te verwachten&#13;
stikstofbehoeften van de gewassen en&#13;
de stikstoftoevoer naar de gewassen uit de&#13;
bodem en uit bemesting, betoogt de Commissie&#13;
met het vijfde onderdeel van het derde&#13;
middel, dat de in bijlage III.1.3 bij de richtlijn&#13;
bedoelde nationale voorschriften bij de vaststelling&#13;
van de in deze bepaling bedoelde&#13;
balans rekening moeten houden met de stikstoftoevoer&#13;
door de stikstoffixerende bodemorganismen,&#13;
welke voor een aanzienlijk aantal&#13;
percelen belangrijke bronnen van stikstoftoe-&#13;
voer in Nederland vormen. Deze organismen&#13;
kunnen volgens de Commissie worden omschreven&#13;
als bacteriën in de wortels van&#13;
bepaalde planten, zoals de vlinderbloemigen,&#13;
die stikstof uit de lucht kunnen opnemen en&#13;
aldus zorgen voor de stikstoftoevoer naar de&#13;
plant. Vanwege hun vermogen tot stikstofbinding&#13;
hebben de vlinderbloemigen geringere&#13;
stikstofbehoeften. Bijlage III.1.3, sub i, bij de&#13;
richtlijn verlangt derhalve dat daarmee rekening&#13;
wordt gehouden.&#13;
92. De Nederlandse regering betwist deze uitlegging&#13;
van bijlage III.1.3 bij de richtlijn door&#13;
de Commissie wat de noodzaak betreft om&#13;
rekening te houden met de stikstoftoevoer&#13;
door stikstoffixerende bodemorganismen.&#13;
93. Zij betoogt dat op 6 december 1999 de&#13;
stikstofbinding door vlinderbloemigen hoe&#13;
dan ook nog niet van belang was voor Minas.&#13;
Deze planten kwamen vooral voor op de&#13;
akkerbouwbedrijven die in 1999 in het algemeen&#13;
nog waren vrijgesteld van de aangifteplicht.&#13;
Zij wijst er voorts op dat een wijziging&#13;
van de Meststoffenwet in behandeling is, die&#13;
ertoe strekt ook de stikstofbinding door vlinderbloemige&#13;
gewassen mee te nemen als stikstofaanvoerpost.&#13;
– Beoordeling door het Hof&#13;
94. Bij het bepalen van de door bijlage III.1.3&#13;
bij de richtlijn vereiste balans moet rekening&#13;
worden gehouden met alle stikstofinput en -&#13;
output. Daar de vlinderbloemigen een stikstoffixerend&#13;
vermogen hebben, verlangt de&#13;
richtlijn dat daarmee rekening wordt gehouden.&#13;
95. Het argument van de Nederlandse regering&#13;
dat de stikstofbinding door vlinderbloemigen&#13;
in het algemeen geen rol van betekenis&#13;
speelt in de rundveehouderijen in Nederland&#13;
en dat deze gewassen vooral voorkomen op&#13;
akkerbouwbedrijven die niet onder Minas&#13;
vallen, volstaat niet om aan te tonen dat bij de&#13;
bepaling van die balans geen rekening behoeft&#13;
te worden gehouden met de stikstoftoevoer&#13;
door stikstoffixerende bodemorganismen.&#13;
96. Blijkens zowel het antwoord van de&#13;
Nederlandse autoriteiten op het met redenen&#13;
omklede advies als de opmerkingen die de&#13;
Nederlandse regering bij het Hof heeft ingediend,&#13;
hield de aan het einde van de in het met&#13;
redenen omklede advies gestelde termijn geldende&#13;
Nederlandse regeling, bij de bepaling&#13;
van de balans tussen de te verwachten stikstofbehoeften&#13;
van de gewassen en de stikstoftoevoer&#13;
naar de gewassen uit de bodem en uit&#13;
meststoffen geen rekening met de stikstoftoevoer&#13;
door stikstoffixerende bodemorganismen,&#13;
zoals de bacteriën in de wortels van de&#13;
vlinderbloemigen, zodat de Meststoffenwet&#13;
op dit punt moest worden gewijzigd. Aangezien&#13;
deze wijziging op 6 december 1999 nog&#13;
niet in werking was getreden, is ook het vijfde&#13;
onderdeel van het derde middel gegrond.&#13;
97. Gelet op het voorgaande, moet het derde&#13;
middel in zijn geheel gegrond worden verklaard.&#13;
Vierde middel: schending van artikel 5, lid 4,&#13;
sub a, van de richtlijn juncto bijlage III.2&#13;
daarbij&#13;
Argumenten van partijen&#13;
98. Met haar vierde middel verwijt de Commissie&#13;
het Koninkrijk der Nederlanden dat&#13;
het in zijn actieprogramma geen maatregelen&#13;
heeft opgenomen die waarborgen dat de elk&#13;
jaar op of in de bodem gebrachte dierlijke&#13;
mest de bij de richtlijn per hectare toegestane&#13;
hoeveelheid niet overschrijdt. In dit verband&#13;
onderzoeken de Commissie en de Nederlandse&#13;
regering afzonderlijk het stelsel dat geldt&#13;
voor aangifteplichtige bedrijven, die onder&#13;
Minas vallen, en het stelsel dat geldt voor vrijgestelde&#13;
bedrijven, die niet daaronder vallen.&#13;
– Aangifteplichtige bedrijven&#13;
99. Volgens de Commissie moeten de maatregelen&#13;
die in de actieprogramma’s moeten worden&#13;
opgenomen waarborgen dat de elk jaar op&#13;
of in de bodem gebrachte hoeveelheid dierlijke&#13;
mest voor elk landbouw- of veehouderijbedrijf&#13;
een bepaalde hoeveelheid per hectare&#13;
niet overschrijdt. Zij beklemtoont dat de lidstaten&#13;
gedurende het eerste vierjarige actieprogramma,&#13;
dat uiterlijk 20 december 1995&#13;
moest zijn opgesteld, weliswaar een gebruiksnorm&#13;
voor het op of in de bodem brengen&#13;
van dierlijke mest mochten vaststellen van 210&#13;
kg stikstof per hectare, doch dat zij vanaf het&#13;
tweede actieprogramma, dat uiterlijk 20&#13;
december 1999 moest zijn opgesteld, deze&#13;
norm moesten verlagen tot 170 kg stikstof per&#13;
hectare.&#13;
100. Wat de aangifteplichtige bedrijven betreft,&#13;
zijn de maatregelen tot omzetting van bijlage&#13;
III.2 bij de richtlijn in Nederlands recht, de&#13;
normen van Minas. Volgens de Commissie is&#13;
dit systeem onverenigbaar met de richtlijn, die&#13;
gebruiksnormen vereist die zijn gebaseerd op&#13;
een balans tussen input en output. De verliesnormen&#13;
van Minas zijn niet op een dergelijke&#13;
balans gebaseerd, omdat grote en structurele&#13;
verliezen zijn toegestaan. Voorts hanteert&#13;
Minas normen die zijn uitgedrukt in hoeveelheden&#13;
fosfaat en niet in hoeveelheden stikstof,&#13;
zoals de richtlijn voorschrijft. Zou het&#13;
Koninkrijk der Nederlanden de verliesnormen&#13;
van Minas toepassen, dan zou de toegestane&#13;
uit dierlijke mest afkomstige hoeveelheid&#13;
stikstof ruimschoots worden overschreden.&#13;
101. Wat de aangescherpte verliesnormen&#13;
betreft die na de aanmaningsbrief door de&#13;
Nederlandse autoriteiten waren aangekondigd,&#13;
alsmede de gebruiksnormen die zij&#13;
voornemens waren in te stellen, betoogt de&#13;
Commissie dat zij aan het einde van de in het&#13;
met redenen omklede advies gestelde termijn&#13;
nog niet in de nationale regeling waren opgenomen&#13;
en niet van kracht waren, zodat zij&#13;
niet in aanmerking moeten worden genomen&#13;
bij de beoordeling of er sprake is van de&#13;
gestelde niet-nakoming.&#13;
102. De Nederlandse regering stelt vooraf&#13;
nogmaals dat verschillende systemen mogelijk&#13;
zijn om aan de vereisten van bijlage III.2 bij&#13;
de richtlijn te voldoen, waaronder ook Minas.&#13;
Zij meent dat bijlage III.2 bij de richtlijn louter&#13;
het effect vastlegt waarin de maatregelen&#13;
van de actieprogramma’s moeten resulteren en&#13;
dat deze bepaling, anders dan de Commissie&#13;
betoogt, de lidstaten niet verplicht gebruiksnormen&#13;
vast te stellen.&#13;
103. Volgens deze regering wordt het gebruik&#13;
van dierlijke mest in Nederland beheerst door&#13;
de voor fosfaat geldende normen, die het&#13;
gebruik van deze mest beperken, en bijgevolg&#13;
ook de hoeveelheid door meststoffen op of in&#13;
de bodem gebrachte stikstof. Volgens haar&#13;
kunnen de toepasselijke fosfaatnormen via de&#13;
stikstof/fosfaatverhouding eenvoudig tot hoeveelheden&#13;
stikstof worden omgerekend.&#13;
104. Aan de hand van een toelichting van de&#13;
methode die zij gebruikt om op basis van fosfaatverliesnormen&#13;
de in Nederland op of in de&#13;
bodem gebrachte hoeveelheid stikstof te berekenen,&#13;
meent de Nederlandse regering dat uit&#13;
deze berekeningen blijkt dat de hoeveelheid&#13;
stikstof die op landbouwgrond op of in de&#13;
bodem kan worden gebracht, overeenkomt&#13;
met de door de richtlijn voor het eerste actieprogramma&#13;
bepaalde hoeveelheid, te weten&#13;
210 kg stikstof per hectare.&#13;
105. Voor grasland daarentegen erkent zij dat&#13;
de hoeveelheid stikstof die in Nederland op of&#13;
in de bodem mag worden gebracht, te weten&#13;
300 kg stikstof per hectare, de bij de richtlijn&#13;
toegestane grens van 210 kg stikstof per hectare&#13;
overschrijdt. Zij bevestigt dat zij de Commissie&#13;
niet in kennis heeft gesteld van haar&#13;
voornemen om deze afwijkende hoeveelheid&#13;
toe te staan, zoals bijlage III.2, tweede alinea,&#13;
sub b, bij de richtlijn verlangt, en verklaart dat&#13;
zij destijds van mening was dat een alternatieve&#13;
tenuitvoerlegging van de richtlijn aanvaardbaar&#13;
was, mits de doelstellingen ervan&#13;
werden geëerbiedigd.&#13;
106. Zij staat hoe dan ook op het standpunt&#13;
dat een lidstaat krachtens bijlage III.2, tweede&#13;
alinea, sub b, bij de richtlijn van de in bijlage&#13;
III.2 genoemde hoeveelheden mag afwijken,&#13;
mits genoemde doelstellingen worden nageleefd.&#13;
De lidstaat heeft enkel de verplichting&#13;
de Commissie daarvan in kennis te stellen.&#13;
– Van aangifte vrijgestelde bedrijven&#13;
107. De Commissie meent dat de maatregelen&#13;
van het Nederlandse actieprogramma die voor&#13;
de niet onder Minas vallende bedrijven gelden,&#13;
niet aan de vereisten van artikel 5, lid 4,&#13;
sub a, van de richtlijn juncto bijlage III.2&#13;
daarbij voldoen. De betrokken gebruiksnormen&#13;
bepalen de maximumhoeveelheid fosfaat&#13;
die de op of in de bodem gebrachte dierlijke&#13;
mest mag bevatten en niet de maximumhoeveelheid&#13;
stikstof, zoals de richtlijn voorschrijft,&#13;
en overschrijden hoe dan ook de door&#13;
de richtlijn toegestane maximumhoeveelheid.&#13;
108. Op het argument van de Nederlandse&#13;
regering dat het voor de landbouwgronden&#13;
mogelijk is de gebruiksnormen voor fosfaat&#13;
die voor de van aangifte vrijgestelde bedrijven&#13;
gelden, om te rekenen in de in hoeveelheden&#13;
stikstof uitgedrukte gebruiksnormen overeenkomstig&#13;
de richtlijn, antwoordt de Commissie&#13;
dat ook al zou een dergelijke omrekening&#13;
mogelijk zijn, dit niet wegneemt dat hiervoor&#13;
allerlei variabelen worden gebruikt die in&#13;
strijd met bijlage III.2 bij de richtlijn niet&#13;
kunnen waarborgen dat de per perceel toepasselijke&#13;
nationale normen overeenkomen met&#13;
die van de richtlijn.&#13;
109. Wat grasland betreft, merkt de Commissie&#13;
op dat de Nederlandse autoriteiten erkennen&#13;
dat de nationale fosfaatgebruiksnorm op&#13;
een hoger niveau lag dan hetgeen in 1998 en&#13;
1999 door de richtlijn werd toegestaan. De&#13;
Commissie betwist het argument van de&#13;
Nederlandse regering dat een afwijking in dit&#13;
verband was toegestaan krachtens bijlage&#13;
III.2, tweede alinea, sub b, bij de richtlijn.&#13;
110. De Nederlandse regering stelt om te&#13;
beginnen dat fosfaatgebruiksnormen de stikstoftoevoer&#13;
kunnen beperken. Haars inziens&#13;
volgt uit de omrekening van de fosfaatgebruiksnormen&#13;
in stikstofgebruiksnormen dat&#13;
de hoeveelheid stikstof die in 1998 en 1999 in&#13;
Nederland op bouwland op of in de bodem&#13;
mocht worden gebracht, niet onverenigbaar&#13;
was met de krachtens de richtlijn voor de&#13;
periode tussen 20 december 1998 en 20 december&#13;
2002 toegestane hoeveelheid.&#13;
111. Wat vervolgens de voor grasland toegestane&#13;
hoeveelheid betreft, die hoger is dan de&#13;
maximumhoeveelheid van 210 kg stikstof per&#13;
hectare, betoogt de Nederlandse regering dat&#13;
deze gerechtvaardigd werd door de hoge stikstofopname&#13;
door het Nederlandse grasland en&#13;
door de overgang van het systeem van&#13;
gebruiksnormen naar het systeem van verliesnormen.&#13;
Voorts stelt zij dat dit verschil aan de&#13;
Commissie is meegedeeld en onder de afwijkingsmogelijkheid&#13;
van bijlage III.2, tweede&#13;
alinea, sub b, bij de richtlijn valt.&#13;
112. Ten slotte betoogt de Nederlandse regering&#13;
dat alle bedrijven vanaf 2001 onder Minas&#13;
vallen.&#13;
Beoordeling door het Hof&#13;
– Aangifteplichtige bedrijven&#13;
113. Vooraf zij eraan herinnerd dat de in artikel&#13;
5, lid 4, van de richtlijn voorgeschreven&#13;
actieprogramma’s de in bijlage III daarbij&#13;
bedoelde maatregelen moeten bevatten. Tot&#13;
deze maatregelen behoren de voorschriften&#13;
betreffende de beperking van het op of in de&#13;
bodem brengen van meststoffen, welke ingevolge&#13;
bijlage III.2, eerste alinea, moeten waarborgen&#13;
dat de elk jaar op of in de bodem&#13;
gebrachte hoeveelheid dierlijke mest, met&#13;
inbegrip van die welke door de dieren zelf&#13;
wordt opgebracht, voor elk landbouw- of&#13;
veehouderijbedrijf een bepaalde hoeveelheid&#13;
per hectare niet overschrijdt. Deze hoeveelheid&#13;
is de hoeveelheid meststoffen die maximaal&#13;
170 kg stikstof bevat, doch de lidstaten&#13;
mogen gedurende het eerste vierjarige actieprogramma&#13;
een niet meer dan 210 kg stikstof&#13;
bevattende hoeveelheid dierlijke mest toestaan.&#13;
114. Nu het Koninkrijk der Nederlanden blijkens&#13;
de punten 71 tot en met 78 van dit arrest&#13;
niet aan zijn verplichting heeft voldaan om in&#13;
zijn actieprogramma de verplichte maatregelen&#13;
van bijlage III.1.3 bij de richtlijn op te&#13;
nemen, aangezien de in het kader van Minas&#13;
ingevoerde verliesnormen in dit opzicht geen&#13;
juiste omzetting van de richtlijn vormen,&#13;
volgt hieruit dat Minas evenmin naleving van&#13;
de uit bijlage III.2 voortvloeiende beperkingen&#13;
van het op of in de bodem brengen van&#13;
dierlijke mest kan waarborgen.&#13;
115. Uit de formulering van bijlage III.2 blijkt&#13;
immers duidelijk dat deze bepaling de vaststelling&#13;
van gebruiksnormen voorschrijft,&#13;
zodat de lidstaten vooraf voorschriften kunnen&#13;
vaststellen ter verzekering dat de op of in&#13;
de bodem gebrachte hoeveelheid dierlijke&#13;
mest de daarin toegestane hoeveelheid per&#13;
hectare niet overschrijdt.&#13;
116. Wat de aangifteplichtige en dus onder&#13;
Minas vallende bedrijven betreft, is het vierde&#13;
middel derhalve gegrond.&#13;
– Van aangifte vrijgestelde bedrijven&#13;
117. Wat de bedrijven betreft die niet onder&#13;
Minas vallen en dus van de Nederlandse aangifteplicht&#13;
zijn vrijgesteld, moeten de door de&#13;
lidstaten vastgestelde maatregelen om aan de&#13;
verplichting van bijlage III.2 bij de richtlijn te&#13;
voldoen, tot gevolg hebben dat het op of in de&#13;
bodem brengen van dierlijke meststof overeenkomstig&#13;
de in de richtlijn bepaalde grenzen&#13;
wordt beperkt.&#13;
118. Hoewel het een lidstaat vrijstaat het op&#13;
of in de bodem brengen van dierlijke mest&#13;
door middel van fosfaatgebruiksnormen of&#13;
fosfaattoevoernormen te beperken, moet hij&#13;
wel aantonen dat de omrekeningsmethode die&#13;
hij hiervoor gebruikt kan waarborgen dat de&#13;
hoeveelheid dierlijke mest die overeenkomstig&#13;
de fosfaatnormen op of in de bodem mag&#13;
worden gebracht, de door de richtlijn voor&#13;
stikstof gestelde grenzen niet overschrijdt.&#13;
119. Ook al zou de door de Nederlandse&#13;
regering voorgestelde omrekeningsmethode&#13;
kunnen worden aanvaard, dan nog blijkt uit&#13;
de bij het Hof ingediende opmerkingen dat de&#13;
in deze omrekeningen gebruikte cijfers slechts&#13;
gemiddelden zijn en dat zich op de bedrijven&#13;
afwijkingen kunnen voordoen door een verschillende&#13;
input, vanwege het feit dat de&#13;
gebruikte meststoffen een verschillende stikstof/&#13;
fosfaatverhouding bevatten, of naar&#13;
gelang van de gewassen. Het is duidelijk dat&#13;
een dergelijke, overigens benaderende, omrekeningsmethode&#13;
niet volstaat om te waarborgen&#13;
dat de hoeveelheid dierlijke meststoffen&#13;
die op of in de bodem mag worden&#13;
gebracht, de door de richtlijn voor stikstof&#13;
gestelde grenzen niet overschrijdt.&#13;
120. Wat grasland betreft, erkent de Nederlandse&#13;
regering bovendien dat de door haar&#13;
regeling toegestane hoeveelheden de door de&#13;
richtlijn voor het eerste actieprogramma toegestane&#13;
grens van 210 kg stikstof per hectare&#13;
overschrijden.&#13;
121. Het argument van de Nederlandse regering,&#13;
ten slotte, dat dit verschil onder de afwijking&#13;
van bijlage III.2, tweede alinea, sub b, bij&#13;
de richtlijn valt, kan niet worden aanvaard.&#13;
122. Bijlage III.2, tweede alinea, sub b, bij de&#13;
richtlijn bepaalt dat indien een lidstaat toestaat&#13;
dat jaarlijks per hectare andere hoeveelheden&#13;
dierlijke mest op of in de bodem worden&#13;
gebracht dan die welke uitdrukkelijk in&#13;
deze bepaling zijn genoemd, hij daarvan&#13;
mededeling doet aan de Commissie, die de&#13;
motivering volgens de procedure van artikel 9&#13;
van de richtlijn bestudeert. Deze hoeveelheden&#13;
moeten zodanig worden vastgesteld dat&#13;
geen afbreuk wordt gedaan aan het bereiken&#13;
van de doelstellingen van de richtlijn en zij&#13;
moeten worden gemotiveerd aan de hand van&#13;
objectieve criteria, zoals lange groeiperiodes&#13;
of hoge nettoneerslag in de kwetsbare zone.&#13;
123. Uit deze bepaling blijkt duidelijk, dat het&#13;
niet louter een procedure van kennisgeving&#13;
aan de Commissie van de vaststelling van&#13;
afwijkende hoeveelheden is, maar een verplichting&#13;
om een dergelijk verzoek tot afwijking&#13;
aan de hand van objectieve criteria tegenover&#13;
haar te rechtvaardigen. De Commissie&#13;
kan dit verzoek tot afwijking – eventueel&#13;
onder bepaalde voorwaarden – toewijzen dan&#13;
wel afwijzen.&#13;
124. Blijkens het dossier hebben de Nederlandse&#13;
autoriteiten hoe dan ook pas in april&#13;
2000 verzocht om een afwijking krachtens bijlage&#13;
III.2, tweede alinea, sub b, bij de richtlijn,&#13;
dat wil zeggen lang na de periode voor de uitvoering&#13;
van het eerste actieprogramma. Daaruit&#13;
volgt dat het argument van de Nederlandse&#13;
regering dat de overschrijding van de toegestane&#13;
hoeveelheden dierlijke mest die op of&#13;
in de bodem mogen worden gebracht, onder&#13;
de in deze bepaling voorziene afwijking viel,&#13;
niet kan worden aanvaard.&#13;
125. Gelet op het voorgaande, slaagt het vierde&#13;
middel in zijn geheel.&#13;
Vijfde middel: schending van artikel 5, lid 4,&#13;
sub b, van de richtlijn junctis artikel 4, lid 1,&#13;
sub a, en bijlage II.A.1, 2, 4 en 6, daarbij&#13;
126. De Commissie verwijt de Nederlandse&#13;
regering dat in haar actieprogramma de volgende&#13;
maatregelen niet voorkomen die volgens&#13;
haar dienen te zijn opgenomen in de&#13;
overeenkomstig artikel 4, lid 1, sub a, van de&#13;
richtlijn vastgestelde code(s) van goede landbouwpraktijk</content><legacyfootnotes/><footnotes><footnote/></footnotes><auteurs/><published>2003-12-01 00:00:00</published><modified>2003-12-01 00:00:00</modified><editiondate>2003-12-01</editiondate><htmlpath>https://denhollander.info/artikel/4588</htmlpath></article>
</articles></edition>
<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>11</uitgave><aflevering>10</aflevering><searchword>TvAR 11/2019</searchword><id>15831</id><udhid>UDH:TvAR/15831</udhid><titel>Pacht - Centrale Grondkamer , 16 juli 2019 (TvAR 2019/8004)</titel><searchwords><searchword>TvAR 11/2019</searchword><searchword>TvAR 2019/8004</searchword><searchword>UDH:TvAR/15831</searchword></searchwords><attachments><attachment><name>20662.pdf</name><extention>pdf</extention><url>https://denhollander.info/download/20662/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, S.B. Boorsma en D.H. de Witte en de deskundige leden mr. ing. H.J. Vinke en ir. H.B.M. Duenk)&lt;/p&gt;&lt;p class="annotator"&gt;Met noot B. Nijman&lt;/p&gt;&lt;h3&gt;Pachtovereenkomst. Pachtprijsherziening GP 11.781&lt;/h3&gt;&lt;p&gt;Herziening tegenprestatie van percelen bouw- en weiland. Herhaling vaste jurisprudentie.&lt;/p&gt;&lt;p&gt;Beschikking &lt;/p&gt;&lt;p&gt;in de zaak van: &lt;/p&gt;&lt;p&gt;P&lt;/p&gt;&lt;p&gt;-hierna te noemen: pachter- &lt;/p&gt;&lt;p&gt;gemachtigde: A.A.T. Stoffels, Arvalis Juristen te Roermond, &lt;/p&gt;&lt;p&gt;-tegen- &lt;/p&gt;&lt;p&gt;de erven M, &lt;/p&gt;&lt;p&gt;-hierna te noemen: verpachters- &lt;/p&gt;&lt;p&gt;gemachtigde: A.A.A. van Poppel, Aelmans Rentmeesters &amp; Makelaars &lt;/p&gt;&lt;p&gt;te Vught,&lt;/p&gt;&lt;h3&gt;Het geding in eerste aanleg &lt;/h3&gt;&lt;p&gt;1. De grondkamer Zuid heeft bij beschikking van 13 oktober 2017, naar aanleiding van een bij haar op 17 maart 2017 ingekomen verzoek van verpachters om herziening van de tegenprestatie, de tegenprestatie herzien en de pachtprijs bepaald op € 11.162,- per jaar, ingaande 1 oktober 2016. Het verzoek heeft betrekking op een pachtovereenkomst tussen verpachters en pachter, op grond waarvan verpachters aan pachter bouw- en weiland, gelegen in de gemeente Susteren, bekend onder sectie H, nr. 161 ged., groot 14.55.45 ha (hierna: het gepachte), hebben verpacht. &lt;/p&gt;&lt;p&gt;2. De grondkamer Zuid (hierna: de grondkamer) heeft op 31 oktober 2017 een afschrift van haar beschikking van 13 oktober 2017 aan partijen verzonden. Die beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij die beschikking gegeven motivering. &lt;/p&gt;&lt;p&gt;&lt;span class="bold"&gt;Het geding in hoger beroep &lt;/span&gt;&lt;/p&gt;&lt;p&gt;1. Pachter is bij een op 29 november 2017 ter griffie ingekomen beroepschrift in beroep gekomen van genoemde beschikking van de grondkamer Zuid van 13 oktober 2017. Pachter heeft de Centrale Grondkamer verzocht die beschikking te vernietigen en a) de pachtprijs te herzien en te bepalen op € 6.787,- per jaar, ingaande per 1 oktober 2016; &lt;/p&gt;&lt;p&gt;b) het rapport van onderzoek van 11 juli 2017 aan te (laten) passen en wel in die zin dat de “post scriptum” geplaatste opmerking dat het zaaien van aspergeplanten “zonder overleg c.q. zonder toestemming van de verpachter” heeft plaatsgevonden, wordt geschrapt. &lt;/p&gt;&lt;p&gt;2. Verpachters hebben hiertegen verweer gevoerd bij een op 28 december 2017 ter griffie ingekomen verweerschrift. Verpachters hebben de Centrale Grondkamer verzocht het beroep ongegrond te verklaren. &lt;/p&gt;&lt;p&gt;3. De Centrale Grondkamer heeft ter plaatse van het verpachte een onderzoek door deskundigen doen instellen. Dat onderzoek heeft plaatsgevonden op 3 juli 2018. &lt;/p&gt;&lt;p&gt;4. Bij brieven van 1 november 2018 van de griffier van de Centrale Grondkamer is een afschrift van het concept-taxatierapport aan partijen gezonden. Daarbij is meegedeeld dat binnen een maand bezwaren daartegen kenbaar konden worden gemaakt en dat, indien binnen de gestelde termijn geen bericht van partijen is ontvangen, deskundigen aannemen dat zij geen bezwaren tegen het concept-rapport hebben, althans dat zij zich hierbij neerleggen. Pachter heeft gereageerd bij op 13 november 2018 ter griffie van de Centrale Grondkamer ingekomen brief van die datum en heeft om een mondelinge behandeling verzocht. Verpachters hebben gereageerd bij op 14 november 2018 ter griffie van de Centrale Grondkamer ingekomen brief van die datum. &lt;/p&gt;&lt;p&gt;5. Bij brieven van de griffier van 8 februari 2019 is een afschrift van het definitieve rapport van de deskundigen aan partijen gezonden. Een afschrift van het definitieve rapport (hierna: het rapport) is aan deze beschikking gehecht. De inhoud van het rapport moet als hier ingelast worden beschouwd. &lt;/p&gt;&lt;p&gt;6. De mondelinge behandeling heeft plaatsgevonden op 21 februari 2019. Verschenen zijn: &lt;/p&gt;&lt;p&gt;- pachter, bijgestaan door zijn gemachtigde, &lt;/p&gt;&lt;p&gt;- M. van Oeteren namens verpachters, bijgestaan door de gemachtigde van verpachters, &lt;/p&gt;&lt;p&gt;- ir. J.H. Jurrius als informant, zijnde één van de deskundigen die het rapport hebben opgesteld. &lt;/p&gt;&lt;p&gt;Bij die gelegenheid heeft (de gemachtigde van) pachter verklaard, kort gezegd: &lt;/p&gt;&lt;p&gt;Wij vinden dat de deskundigen zich niet aan de opdracht hebben gehouden. Er zijn een heleboel incourante delen. Pachter heeft dat met dronebeelden en met taxatierapporten toegelicht. De deskundigen stellen: er is één pachtobject en daarom onderscheiden we niet in verschillende delen. De opdracht is een gedegen onderzoek te doen naar de verschillende delen. De opname behoort daarin inzicht te geven. &lt;/p&gt;&lt;p&gt;De uitkomst zou kunnen zijn dat er uiteindelijk één pachtprijs uitkomt. Dan moet je voor de verschillende delen verschillende pachtprijzen bepalen, die tot één pachtprijs worden opgeteld. &lt;/p&gt;&lt;p&gt;Op de vraag waarom je eerst pachtprijzen voor de verschillende delen moet bepalen, waar partijen destijds één pachtprijs hebben afgesproken, antwoord ik dat dat verband houdt met de aard van het perceel. Het staat los van de afspraken tussen partijen. Pachter is niet in staat om de prijs te beïnvloeden. De deskundigen moeten m.i. inzicht geven in de aard van de grond, los van wat partijen hebben afgesproken. &lt;/p&gt;&lt;p&gt;Ik zie overigens steeds vaker dat waar partijen ooit één prijs voor een hoeve hebben afgesproken, dat men het geheel uit elkaar gaat trekken als er bijvoorbeeld geschil is over één deel. &lt;/p&gt;&lt;p&gt;Vroeger liep er een beek over het gepachte. Over een zekere lengte ligt een soort verlaging. Er liep een beek, die op een gegeven moment is ingekort. Ik vermoed in 1992, rond de tijd dat ik op het gepachte kwam. De dronebeelden heb ik gemaakt om te laten zien hoe nat het is. Ondanks de inspanningen van wijlen mijn vader en de verpachter. Ik heb gevraagd het gepachte te draineren, maar dat is afgekeurd. Het klopt dat het perceel afwatert op de beek en dat er geen extra drainage is. Vanaf oktober begint het water te stijgen en vanaf november is het gepachte niet meer goed begaanbaar. &lt;/p&gt;&lt;p&gt;Bij punt 4 van het rapport van de deskundigen van de Centrale Grondkamer staat “plaatsgewijs stenen en grind”, dat vind ik niet adequaat beschreven omdat op meer dan 30% van het verpachte steen ligt. Bij punt 11 van dat rapport staat dat de ontsluiting goed is. Dat is niet zo. Er is één zandpad. Daar kan een vrachtwagen niet op. Dat was 30 jaar geleden al zo. De stenenstrook op het gepachte heb je nergens anders. Het is een strook van 500m. Deze percelen zijn helaas niet te vergelijken met andere percelen. Vergelijkbare percelen zijn er eigenlijk niet. De grond is beperkt bewerkbaar, maar ik wil het niet kwijt. &lt;/p&gt;&lt;p&gt;Wat ik aan teelten bij RVO heb opgegeven, heb ik niet altijd gedaan. Dat heb ik aan Van Poppel gemeld, als het niet ging. Ik heb als hoofdteelt erwten geteeld op het gepachte. Dat brengt € 1.800,-- op, alleen op het onderste stuk. Met alle kosten eraf is de prijs altijd zo laag geweest, zodat je een beetje eraan over kunt houden. Voor mais kan ik het ook uitrekenen. &lt;/p&gt;&lt;p&gt;Ik heb de grond één keer geruild voor de asperges. Ik heb geen geld gebeurd voor die ruil. Dat was voor één jaar vanwege de stenen. &lt;/p&gt;&lt;p&gt;Bij die gelegenheid heeft (de gemachtigde van) verpachters verklaard, kort gezegd: &lt;/p&gt;&lt;p&gt;Van de beek weet ik verder niets. Er is een wijzigingsovereenkomst geweest waarbij pachter in de plaats van zijn vader is gekomen. Er is een herziening geweest. Er is wel rekening gehouden met de verschillende stukken. We hebben meerdere stukken. Dit perceel is een groot deel van het bedrijf. Ik kan me niet voorstellen dat een boer jarenlang grond blijft bewerken, terwijl hij weet dat hij een scheur aan de broek krijgt. Als er zoveel stenen in zitten en de machine gaat steeds kapot, dan zou je er mee stoppen. Maar ook hier zien we dat er steeds weer gewassen op worden gezet. P betaalde € 2.100,-- per ha voor 5 ha asperges. En wij krijgen € 500,--. In mijn ogen handelt hij met grond. &lt;/p&gt;&lt;p&gt;Als de grond zo slecht is, mag hij de grond teruggeven. &lt;/p&gt;&lt;p&gt;Bij die gelegenheid heeft de informant verklaard, kort gezegd: &lt;/p&gt;&lt;p&gt;We, de deskundigen, zijn met partijen naar het veld wezen kijken. We hebben de systematiek uitgelegd en we hebben beelden bekeken. Er zijn delen heel goed en delen heel slecht, niet te betelen. We hebben gekeken naar een welwillende koper, die het geheel wil kopen en het slechte en goede voor lief neemt. We hebben gekeken naar wat redelijke bedragen in de buurt zijn. Het gaat om het gehele perceel. We hebben daar in de buurt wel verschillende waardes gezien. We maken bij onderzoeken wel eens onderscheid tussen verschillende delen van het gepachte. Dat doen we bijvoorbeeld als er verschillende blokken percelen zijn en als er duidelijk nieuwe veranderingen in het gepachte zijn aangebracht na het aangaan van de pachtovereenkomst. Bijvoorbeeld als er een nieuwe dijk of weg is gemaakt. &lt;/p&gt;&lt;p&gt;Wat betreft het ontwateren: we kwamen tot de conclusie dat de dam bovenop het perceel het beter maakt. &lt;/p&gt;&lt;p&gt;Over de uniformiteit van de grond, punt 9 van ons rapport: daar kijken we naar de grondsoort. Is het klei of zand. Het gaat niet over de uniformiteit van het perceel. &lt;/p&gt;&lt;p&gt;Ik denk dat we als deskundigen goed hebben gezien dat er delen heel slecht zijn, maar in het geheel genomen komen we tot de conclusie zoals opgenomen in het rapport.&lt;/p&gt;&lt;h3&gt;Beoordeling van het geschil in hoger beroep &lt;/h3&gt;&lt;p&gt;1. De Centrale Grondkamer moet zich zelfstandig een oordeel vormen over het verzoek om herziening van de tegenprestatie. &lt;/p&gt;&lt;p&gt;2. Het verzoek heeft betrekking op een pachtovereenkomst tussen verpachters als erfgenamen van wijlen M. als verpachtster aan de ene kant en P en wijlen P als pachters aan de andere kant. Die pachtovereenkomst is voor het laatst beschreven bij op 5 juli 1996 door de grondkamer voor Limburg goedgekeurde wijzigingsovereenkomst. Volgens die wijzigingsovereenkomst is de tussen M en wijlen P bestaande pachtovereenkomst van 1 oktober 1968 betreffende het gepachte, ingaande op 1 oktober 1998 voor een pachtduur van zes jaar tegen een pachtprijs van f 5.235,-- per jaar, gewijzigd ten aanzien van de persoon van de pachter, in die zin dat vanaf 1 oktober 1995 wijlen P en P samen pachters zijn. Bij die wijzigingsovereenkomst hebben partijen verklaard de bestaande pachtovereenkomst ongewijzigd te handhaven. &lt;/p&gt;&lt;p&gt;3. Bij een herzieningsverzoek zoals hier aan de orde moet de grondkamer, en in beroep de Centrale Grondkamer, de hoogst toelaatbare pachtprijs bepalen op grond van artikel 21 aanhef en sub a Pachtprijzenbesluit 2007. De hoogst toelaatbare pachtprijs moet dan worden berekend overeenkomstig de normen die op grond van het Pachtnormenbesluit 1995 golden op 31 augustus 2007 te wijzigen met de veranderpercentages, die krachtens artikel 2, tweede lid, Pachtprijzenbesluit 2007 worden vastgesteld, met inachtneming van de artikelen 2a, 2b en 3 Pachtprijzenbesluit 2007. &lt;/p&gt;&lt;p&gt;4. Naar aanleiding van het rapport, waarin de deskundigen zich hebben uitgelaten over de hoogst toelaatbare pachtprijs, overweegt de Centrale Grondkamer het volgende. &lt;/p&gt;&lt;p&gt;5. De deskundigen nemen tot uitgangspunt (in het rapport, blz. 3 onder d) dat zij zijn gebonden aan de meest recente door de grondkamer goedgekeurde pachtprijs en dat zij daarom bij hun berekening van de pachtwaarde zijn uitgegaan van de wijzigingsovereenkomst die in 1996 door de grondkamer is goedgekeurd. Volgens vaste jurisprudentie van de Centrale Grondkamer gaat, indien hoger beroep wordt ingesteld van een beschikking van de grondkamer betreffende een herziening van de pachtprijs van land en in het grondkamerdossier zich een eerdere onherroepelijke op een taxatierapport van deskundigen van de grondkamer gebaseerde herzieningsbeschikking van die grondkamer bevindt, de Centrale Grondkamer in beroep uit van die onherroepelijke herzieningsbeschikking (Centrale Grondkamer 2 september 2013, GP 11.683 en 11.684, TvAR 2014/5750). &lt;/p&gt;&lt;p&gt;De beschikking van de grondkamer waarbij de wijzigingsovereenkomst in 1996 is goedgekeurd, is niet een beschikking waarbij de pachtprijs is herzien. De deskundigen hebben daardoor ten onrechte die beschikking tot uitgangspunt genomen. &lt;/p&gt;&lt;p&gt;Uitgegaan moet worden van de herzieningsbeschikking van de grondkamer voor Limburg van 26 oktober 1994, waarbij die grondkamer de tegenprestatie betreffende de pachtovereenkomst tussen M en wijlen P van 1 oktober 1968 heeft herzien en de pachtprijs heeft bepaald op f 5.235,-- per jaar, ingaande 1 oktober 1993. Voor de berekening van de hoogst toelaatbare pachtprijs heeft dit verder geen gevolgen, omdat de berekening uitgaande van de cijfers van die herzieningsbeschikking tot hetzelfde resultaat leidt als in het rapport is genoemd. &lt;/p&gt;&lt;p&gt;6. Aan de orde is geweest dat de werkzaamheden aan de sloot die hebben plaatsgevonden nog jaren nadien effect kunnen hebben op het gepachte. Tegenover de informatie van de informant dat de afwatering op het gepachte niet negatief is beïnvloed door die werkzaamheden, is onvoldoende aangevoerd om te kunnen aannemen dat sprake is van een relevante wijziging in de omstandigheden. &lt;/p&gt;&lt;p&gt;7. Pachter heeft de Centrale Grondkamer verzocht de deskundigen opdracht te geven het gepachte opnieuw te bezichtigen, ditmaal in de winter/het voorjaar, zodat zij de beperkingen die verband houden met de waterhuishouding van het gepachte kunnen onderzoeken. De Centrale Grondkamer kan de keuze van de deskundigen om het gepachte in de zomerperiode te onderzoeken billijken, omdat dan aan de hand van de gewassen kan worden beoordeeld welke invloed de waterhuishouding en de kwaliteit van de verschillende delen van het gepachte hebben. De Centrale Grondkamer acht een nader onderzoek door de deskundigen van het gepachte niet nodig. &lt;/p&gt;&lt;p&gt;8. De Centrale Grondkamer is het met de deskundigen in hun rapport eens dat er geen aanleiding is om het gepachte in verschillende te onderzoeken gedeelten op te splitsen. In zover volgt de Centrale Grondkamer pachter dus niet. &lt;/p&gt;&lt;p&gt;9. Partijen hebben ieder informatie over vergelijkingsobjecten gegeven. De Centrale Grondkamer constateert dat de vrije verkeerswaarden van vergelijkingsobjecten uiteenlopen. De Centrale Grondkamer kan de deskundigen volgen in het rapport wat betreft de vrije verkeerswaarden. &lt;/p&gt;&lt;p&gt;10. De Centrale Grondkamer heeft, behoudens hetgeen hiervoor ten aanzien van het uitgangspunt is overwogen, overigens geen onjuistheden aangetroffen in het rapport van deskundigen en zal dit met inachtneming van het vorenstaande volgen. &lt;/p&gt;&lt;p&gt;11. De deskundigen komen in hun rapport tot een pachtwaarde voor het geheel van € 9.120,58. De Centrale Grondkamer is van oordeel dat de pachtprijs moet worden bepaald op € 9.120,58 per jaar, ingaande 1 oktober 2016 (met de hierna te noemen bepalingen). Het hoger beroep slaagt dus in die zin dat de pachtprijs lager wordt vastgesteld dan de grondkamer heeft gedaan. De beschikking waarvan beroep zal daarom worden vernietigd zoals hierna te vermelden. &lt;/p&gt;&lt;p&gt;12. Met betrekking tot het verzoek van pachter in zijn beroepschrift om aanpassing van het rapport van onderzoek van 11 juli 2017 van de deskundige van de grondkamer Zuid overweegt de Centrale Grondkamer nog het volgende. Pachter heeft geen belang bij dat verzoek, omdat de Centrale Grondkamer in beroep zelfstandig het verzoek (en de tot de procedure behorende stukken) beoordeelt, aan de hand van het rapport van de deskundigen. De Centrale Grondkamer stelt aan de hand van de verklaringen van partijen vast dat er in het desbetreffende jaar kennelijk asperges op het gepachte zijn geteeld. &lt;/p&gt;&lt;h3&gt;Beslissing &lt;/h3&gt;&lt;p&gt;De Centrale Grondkamer, beschikkende in hoger beroep: &lt;/p&gt;&lt;p&gt;vernietigt de beschikking, waarvan beroep, voor zover daarin is opgenomen “de pachtprijs wordt bepaald op € 11.162,-- per jaar, ingaande 1 oktober 2016” en in zover opnieuw beschikkende: &lt;/p&gt;&lt;p&gt;de pachtprijs wordt bepaald op € 9.120,58 per jaar, ingaande 1 oktober 2016; de pachtprijs kan vermeerderd worden met maximaal 50% van de waterschapslasten zoals die in het betrokken jaar zijn vastgesteld; &lt;/p&gt;&lt;p&gt;indien op het verpachte land een ruilverkavelingsrente dan wel een landinrichtingsrente rust, kan door de verpachter 50% van de ruilverkavelingsrente dan wel landinrichtingsrente aan de pachter doorberekend worden met een maximum van €&amp;nbsp;25,00 per ha per jaar; &lt;/p&gt;&lt;p&gt;indien de geldelijke lasten welke de verpachter door publiekrechtelijke lichamen zijn opgelegd, worden verhoogd in verband met door deze lichamen uit te voeren onderhoudswerkzaamheden, die vóórdien ten laste kwamen van de pachter, kan de verpachter ten hoogste het bedrag van de aan die werkzaamheden verbonden kosten aan de pachter doorberekenen. &lt;/p&gt;&lt;h3&gt;Noot&lt;/h3&gt;&lt;p&gt;In deze zaak gaat het om een (reguliere) pachtovereenkomst voor los land, die in 1968 werd aangegaan. De verpachtster heeft de grondkamer verzocht de hoogst toelaatbare pachtprijs vast te stellen. Om dat te kunnen doen moet de grondkamer weten wat de hoogst toelaatbare pachtprijs was op 31 augustus 2007, de laatste dag waarop de Pachtwet gold. Die pachtprijs wordt gevonden door terug te gaan naar de datum waarop de pachtovereenkomst werd aangegaan en de normen die op dat moment golden toe te passen. Op die pachtprijs dienen vervolgens de van rechtswege verhogingen te worden toegepast (onderdeel 3). Bij oudere pachtovereenkomsten, zoals in dit geval aan de orde, hoeft de grondkamer niet verder te gaan dan de normen van 1992.&lt;/p&gt;&lt;p&gt;Indien de grondkamer eerder een onherroepelijke beschikking tot herziening van de pachtprijs heeft gegeven, kan van die beschikking te worden uitgegaan. Dat is bepaald in de beschikking van de Centrale Grondkamer van 2 september 2013, inzake Van Coevorden/Boontjes (TvAR/5750), waarnaar in de beschikking wordt verwezen. &lt;/p&gt;&lt;p&gt;In deze zaak hadden de deskundigen van de grondkamer die benadering gevolgd. Zij maakten echter de fout uit te gaan van een beschikking tot goedkeuring van een pachtwijzigingsovereenkomst en niet van een herzieningsbeschikking. Hoewel de grondkamer zowel in een goedkeuringsbeschikking als is een herzieningsbeschikking een oordeel geeft over de pachtprijs, is er een verschil. De overeengekomen pachtprijs kan lager liggen dan de pachtnormen of door de grondkamer worden verlaagd -en vervolgens goedgekeurd- indien deze, naar de mening van de grondkamer te hoog was. Partijen en met name de verpachter kunnen daartegen niet opkomen. Dat vloeit voort uit artikel 36, lid 3, Uitvoeringswet grondkamers. Tegen de ongewijzigde goedkeuring van de pachtprijs in een pachtovereenkomst is beroep door de pachter en verpachter uitgesloten. Wordt de pachtprijs bij de goedkeuring verlaagd, dan kan de pachter daartegen niet opkomen. De wijziging is immers in diens voordeel. Bij een verlaging kan de verpachter alleen ageren indien de overeengekomen pachtprijs met meer dan tien procent wordt verlaagd. Door het ontbreken van rechtsbescherming kan en mag een goedkeuringsbeschikking niet de basis zijn voor de bepaling van de pachtprijs tussen partijen.&lt;/p&gt;&lt;p&gt;Bij een herzieningsbeschikking ligt dat anders. Verzoekt een van de partijen, meestal de verpachter, de tegenprestatie op grond van artikel 7:333, lid 2, BW, te herzien in een voor 1 september 2007 aangegane pachtovereenkomst, dan geldt artikel 21 Pachtprijzenbesluit 2007. Die bepaling houdt in dat op de hoogst toelaatbare pachtprijs, die op grond van het Pachtnormenbesluit 1995 gold op 31 augustus 2007, de van rechtswege verhogingen worden toegepast. Tegen de beslissing van de grondkamer op een dergelijk verzoek kunnen beide partijen opkomen. Om die reden ook kan die beslissing in het vervolg als basis voor herzieningsverzoeken dienen. Zie de toelichting van Valk in T&amp;C Pachtrecht bij artikel 21 Pachtprijzenbesluit 2007.&lt;/p&gt;&lt;p&gt;De Centrale Grondkamer corrigeert in dit geval aan de hand van een in het grondkamerdossier aangetroffen herzieningsbeschikking. De pachtprijs komt daardoor (iets) lager uit dan de deskundigen van de Centrale Grondkamer hadden berekend. &lt;/p&gt;&lt;p&gt;De eerder door de Centrale Grondkamer uitgezette lijn wordt in deze uitspraak dus bevestigd.&lt;/p&gt;&lt;p&gt;In deze zaak speelde nog een rol dat, in ieder geval naar de mening van de pachter, de afwatering van het gepachte was gewijzigd. De pachter vraagt om een nieuwe opname in de winterperiode (onderdeel 7). Dat verzoek wordt afgewezen. De deskundigen van de Centrale Grondkamer hebben in de zomer het perceel opgenomen. Volgens de Centrale Grondkamer was dat de juiste periode omdat dan aan de hand van de gewassen de kwaliteit van het perceel en waterhuishouding kan worden beoordeeld. De pachtprijs dient immers een afspiegeling te zijn van de opbrengstmogelijkheden die een perceel biedt. &lt;/p&gt;&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2019-11-21 17:32:28</published><modified>2019-11-25 08:57:29</modified><editiondate>2019-11-21</editiondate><htmlpath>https://denhollander.info/artikel/15831</htmlpath></article>
</articles></edition>
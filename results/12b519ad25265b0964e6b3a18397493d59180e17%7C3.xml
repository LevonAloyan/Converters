<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1993</searchword><id>6078</id><udhid>UDH:TvAR/6078</udhid><titel>Convenanten inzake de land- en tuinbouw</titel><searchwords><searchword>TvAR 5/1993</searchword><searchword>UDH:TvAR/6078</searchword></searchwords><attachments><attachment><name>1993_nr 5_Artikel_Haan.pdf</name><extention>pdf</extention><url>https://denhollander.info/download/5887/ci</url></attachment></attachments><inleiding>1. INLEIDING 1.1.&#13;
Toepassing&#13;
Over een breed front van het openbaar bestuur heeft in de laatste tijd een nieuw instrument&#13;
zijn intrede gedaan onder de benaming convenant. Men verstaat hieronder schriftelijke&#13;
ondertekende afspraken tussen een of meer overheden en bedrijven of andere&#13;
maatschappelijke organisaties, danwei tussen overheden onderling omtrent het te voeren&#13;
beleid met betrekking tot een bepaald onderwerp. Onlangs heb ik aan deze rechtsfiguur&#13;
een algemeen georiënteerde beschouwing gewijd onder de titel: Convenanten als vorm&#13;
van regelgeving.1 Thans wil ik meer speciaal aandacht geven aan de toepassing van dit&#13;
instrument op het gebied van de land- en tuinbouw. In hoofdzaak betreft het hier agrarische&#13;
milieuconvenanten, hoewel ook het akkoord betreffende de arbeidsvoorziening in de&#13;
glastuinbouw vermelding verdient.&#13;
1.2. Milieuconvenanten2&#13;
Niet minder dan een zestal milieuconvenanten dienen zich momenteel voor bespreking&#13;
aan, ofschoon één ervan inmiddels schipbreuk heeft geleden. Het betreft het bekende convenant,&#13;
dat op 20 december 1990 tussen het Hoogheemraadschap Delfland en het Landbouwschap&#13;
werd gesloten inzake de emissiebeperking gewasbeschermingsmiddelen en&#13;
nutriënten vanuit de glastuinbouw in het beheersgebied van Delfland, doch op 26 november&#13;
1992 vanwege gebrek aan steun van de provincie op een essentieel onderdeel en ook&#13;
vanwege het overige verzet tegen het convenant werd opgezegd. Meer succes had het&#13;
twee jaar eerder gesloten Convenant inzake resten en gebruikte verpakkingen van gewasbeschermingsmiddelen,&#13;
maar daar kwam dan ook een verordening van het Landbouwschap&#13;
aan te pas om de overeenkomst kracht bij te zetten. In een vergevorderd stadium van voorbereiding danwel pas ondertekend zijn verder een viertal agrarische milieuconvenanten,&#13;
te weten:&#13;
- de Bestuursovereenkomst Uitvoering Meerjarenplan Gewasbescherming;&#13;
- het Convenant Kunststofafval Land- en Tuinbouw;&#13;
- de Meerjarenafspraak tussen de Nederlandse glastuinbouwsector en de Staat&#13;
vertegenwoordigd door de ministers van Economische Zaken en Landbouw, Natuur&#13;
beheer en Visserij over verbetering van de energie-efficiency;&#13;
- het Convenant Groen Label voor de bouw van emissie-arme stallen.&#13;
In studie is nog een eventueel convenant voor de reductie van het stikstof o verschot,&#13;
terwijl ook een veevoerconvenant is bepleit.3&#13;
</inleiding><content>1.3. Behandeling&#13;
We zullen nu eerst een kort overzicht geven van inhoud en strekking van bovengenoemde&#13;
convenanten en daarna in de volgende paragrafen een aantal juridische aspecten behandelen,&#13;
betrekking hebbende op:&#13;
2. Rechtskarakter;&#13;
3. Organisatievormen;&#13;
4. Wet- en regelgeving;&#13;
5. Planning;&#13;
6. Financiering; en&#13;
7. Geschillenbeslechting.&#13;
Met deze wijze van behandeling wordt weliswaar niet de complete inhoud van de beleidsovereenkomsten&#13;
afgedekt, maar dat kan binnen het bestek van dit artikel ook niet de&#13;
bedoeling zijn. Ik begin met het oudste en minst omvattende convenant, namelijk dat inzake&#13;
resten en gebruikte verpakkingen van gewasbeschermingsmiddelen.&#13;
1.4. Convenant resten en gebruikte verpakkingen&#13;
Dit convenant werd op 23 december 1988 gesloten tussen de bewindslieden van VROM,&#13;
L en V, SZW en WVC enerzijds en de Nederlandse Stichting voor Fytofarmacie, een&#13;
aantal bedrijven, de Nederlandse Federatie van Distribuanten van Bestrijdingsmiddelen&#13;
en het Landbouwschap anderzijds. Het houdt onder meer bepalingen in omtrent de reinigingsplicht&#13;
en de wijze van verwijdering van gebruikte verpakkingen resp. de wijze van&#13;
inlevering en verwijdering van resten door de gebruikers, alsmede een aantal verplichtingen&#13;
van producenten en distribuanten, die daarmee samenhangen. In het verlengde hiervan&#13;
heeft het Landbouwschap de Verordening Reiniging Verpakking Bestrijdingsmiddelen&#13;
vastgesteld, waarmee voor gebruikers de verplichting is vastgelegd bepaalde&#13;
verpakkingen met een voorgeschreven apparatuur en op een voorgeschreven wijze te reinigen.&#13;
Deze reinigingsplicht en ook de rest van het convenant blijkt volgens persberichten4&#13;
een succes te zijn. .5. Delfland-convenant&#13;
Zoals gezegd was het Delfland-convenant inzake de emissiebeperking van gewasbeschermingsmiddelen&#13;
en nutriënten vanuit de glastuinbouw in het Westland heel wat minder&#13;
succesvol. Tegenover een groot aantal maatregelen die op basis van vrijwilligheid werden&#13;
afgesproken om de emissies van gewasbeschermingsmiddelen vóór september 1994 met&#13;
80% en die van stikstof en fosfaat met 40% ten opzichte van het teeltseizoen 1990-1991&#13;
te doen afnemen, stond de toezegging van het Hoogheemraadschap, dat zij van haar bevoegdheid&#13;
tot vergunningverlening krachtens de WVO een terughoudend gebruik zou&#13;
maken.&#13;
Tegen deze opschorting van de vergunningplicht werd door de Zuidhollandse Milieufederatie&#13;
met succes een verzoek tot vernietiging ingediend bij Gedeputeerde Staten van&#13;
Zuid-Holland, terwijl een verzoek aan het hoogheemraadschap om bestuursdwang toe te&#13;
passen ten aanzien van een aantal lozingen van glastuinbouwbedrijven leidde tot een weigering&#13;
die later door de voorzitter van de Afdeling voor de geschillen van bestuur van de&#13;
Raad van State wegens onvoldoende motivering werd vernietigd.5 Ook de ministers Alders&#13;
en Maij-Weggen maakten tegen de opschorting van de vergunningverlening bezwaar.&#13;
Een en ander leidde tot de reeds genoemde opzegging van het convenant, hoewel&#13;
Delfland tot het laatst toe bleef volhouden, dat de daarin voorziene maatregelen een aanzienlijke&#13;
meerwaarde hadden boven vergunningverlening.&#13;
1.6. Bestuursovereenkomst MJP-G&#13;
De Bestuursovereenkomst Uitvoering Meerjarenplan Gewasbescherming (MJP-G) beoogt,&#13;
zoals de naam reeds aangeeft, als uitvoeringsinstrument te dienen voor - wat Dirks&#13;
eerder in dit tijdschrift noemde6 - 'een ambitieus taakstellend beleidsplan, te weten het&#13;
Meerjarenplan Gewasbescherming'.7 De ontwerp-overeenkomst is voorbereid door een&#13;
werkgroep, samengesteld uit vertegenwoordigers van de Ministeries van LNV en VROM,&#13;
van de Nederlandse Stichting voor Fytofarmacie (Nefyto) en van het Landbouwschap.&#13;
Als mede-ondertekenaars treden van de kant van de Staat ook op de ministers van SZW&#13;
en V en W en de staatssecretaris van WVC en van de kant van het bedrijfsleven een aantal&#13;
ondernemingen/toelatinghouders en verder de Nederlandse Federatie van Distribuanten&#13;
van Bestrijdingsmiddelen (FDB), de Produktschappen voor Groente en Fruit en voor&#13;
Siergewassen, het Hoofdproduktschap voor Akkerbouwgewassen, de Nederlandse Vereniging&#13;
van Plantenkwekers (NVP) en de Nederlandse Vereniging voor Zaaizaden en&#13;
Plantgoed (NVZP), beide namens de aangesloten leden. Kortom, een zeer breed draagvlak&#13;
voor een ver strekkende overeenkomst.&#13;
De hoofddoelstelling is dan ook blijkens art. 2 het vergaand terugdringen van de structurele&#13;
afhankelijkheid van gewasbeschermingsmiddelen in de land- en tuinbouw, gepaard&#13;
gaand met het elimineren van ongewenste neveneffecten van het gebruik van deze middelen.&#13;
De omvang van het gebruik moet daartoe vóór het jaar 2000 met 50% worden verminderd en de omvang van de emissie zelfs met 50% voor de lucht, 75% voor bodem en&#13;
grondwater en meer dan 90% voor het oppervlaktewater. De overeenkomst voorziet derhalve&#13;
in een breed scala van maatregelen, variërend van onderzoek, voorlichting, onderwijs,&#13;
stimuleringsmaatregelen, voorbeeldbedrijven, richtlijnen voor schoon uitgangsmateriaal&#13;
en geïntegreerde teelt, bevordering van biologische landbouw en bedrijfsinterne&#13;
milieuzorg tot toelating en regulering van bestrijdingsmiddelen en bepalingen omtrent de&#13;
bestuurlijke organisatie, de planning en de financiering van het geheel, alsmede omtrent&#13;
de geschillenbeslechting.&#13;
1.7. Convenant kunststofafval land- en tuinbouw&#13;
Hierbij vergeleken is het Convenant Kunststofafval Land- en Tuinbouw van een veel bescheidener&#13;
karakter, hoewel het toch ook gesloten is tussen de Staat der Nederlanden (minister&#13;
van VROM, mede namens LNV en EZ), het Landbouwschap en de&#13;
Kunststofindustrie. Dit convenant maakt deel uit van een serie die, blijkens de Notitie&#13;
preventie en hergebruik van afvalstoffen, niet minder dan 29 verschillende zogenaamde&#13;
prioritaire afvalstromen moet omvatten, variërend van afgewerkte olie en kunststofafval&#13;
tot verpakkingen.8 Voor elk daarvan moet een implementatieplan tot stand komen, dat&#13;
uitwerking vindt enerzijds in een of meer convenanten, anderzijds in begeleidende weten&#13;
regelgeving.&#13;
Voor de kunststofafval is een onderverdeling gemaakt naar de bronnen Industrie,&#13;
Land- en Tuinbouw, Bouw- en Sloopafval, Autowrakken alsmede Kantoren, Winkels,&#13;
Diensten en Huishoudens. Het onderhavige convenant beoogt op vrijwillige basis, vooruitlopend&#13;
op wettelijke regelgeving, invulling te geven aan de kamerbreed onderschreven&#13;
doelstellingen van het afvalbeleid, namelijk terugdringing van het storten van afvalstoffen&#13;
ten gunste van preventie, hergebruik en verbranden. Voor de land- en tuinbouw luidt de&#13;
taakstelling 3,6 kton preventie, 15,9 kton hergebruik en 7 kton verbranden in het jaar&#13;
2000. Daartoe wordt voorzien in de nodige verplichtingen voor de drie partijen, die in&#13;
hoofdlijnen nog ter sprake komen.&#13;
1.8. Meerjarenafspraak energie-efficienty glastuinbouw&#13;
Ook hier vormen enkele regeringsnota's het uitgangspunt voor een convenant met het bedrijfsleven.&#13;
Het betreft de Nota Energiebesparing die gelijktijdig met het NMP-plus en de&#13;
Structuurnota Landbouw is uitgebracht door het Ministerie van Economische Zaken. Besloten&#13;
is bij het convenant tussen de Staat der Nederlanden (EZ en LNV) en het Landbouwschap&#13;
in de eerste plaats de doelstelling van beide laatstgenoemde plannen te&#13;
volgen, namelijk een energie-efficiencyverbetering van 50% in het jaar 2000 ten opzichte&#13;
van 1980. Dit hangt samen met het feit dat de Nederlandse glastuinbouw al in de jaren&#13;
tachtig grote inspanningen op dit gebied heeft verricht. Toch zal daarnaast ook, conform&#13;
de Nota Energiebesparing, een verbetering worden nagestreefd van 30% in het jaar 2000&#13;
ten opzichte van 1989. Dit alles door middel van een uitvoeringsplan dat als bijlage bij de&#13;
overeenkomst daarvan integraal deel uitmaakt. Hoofdelementen van dit plan zijn enerzijds een aantal activiteiten van de Staat, zoals bijdragen van EZ en prioriteitsstelling in&#13;
onderzoek, voorlichting en onderwijs door LNV. De overeenkomst houdt verder nog regelingen&#13;
in omtrent de financiële en organisatorische aspecten van de uitvoering. Het&#13;
Landbouwschap wenst met deze meerjarenafspraak zogenaamde regulerende heffingen te&#13;
voorkomen.&#13;
1.9. Convenant groen label&#13;
Op 21 januari van dit jaar werd door de betrokken partijen het Convenant Groen Label&#13;
voor emissie-arme stalsystemen getekend. Die partijen zijn alweer de Staat der Nederlanden&#13;
(VROM en LNV) en verder het Interprovinciaal Overleg (IPO), de Vereniging&#13;
van Nederlandse Gemeenten (VNG), het Landbouwschap, het Produktschap voor Veevoeder,&#13;
het Nederlands Verbond van Ondernemers in de Bouwnijverheid (NVOB) en de&#13;
Vereniging van Leveranciers van Agrarische Bedrijfsgebouwen en -uitrusting (VABU).&#13;
Het convenant voorziet in de oprichting van een stichting die de toepassing van emissiearme&#13;
stallen moet bevorderen en wel door de verlening van een keurmerk (Groen Label)&#13;
voor een staltype of stalsysteem dat aan de eisen voldoet. Die eisen worden uitgedrukt in&#13;
grenswaarden welke door de beide ministers voor de ammoniakemissie worden vastgesteld.&#13;
Hierbij wordt enerzijds uitgegaan van toepassing van de best uitvoerbare technieken&#13;
en anderzijds van de door de Rijksoverheid beoogde vermindering van de emissie&#13;
vanuit stallen.&#13;
Veehouders die een stal bouwen volgens een systeem met een Groen Label krijgen van&#13;
de overheid in principe de garantie dat deze stallen tot het jaar 2010 danwei tot 16 jaar na&#13;
de datum van milieu- of bouwvergunningverlening niet verder aangepast behoeven te&#13;
worden. Het convenant houdt voorts de nodige inspanningsverplichtingen in voor de onderscheiden&#13;
contractspartijen, zodat ieder van hen op zijn wijze de toepassing van emissie-&#13;
arme stalsystemen gaat bevorderen. Geschillen zullen door middel van arbitrage&#13;
worden opgelost. De overeenkomst loopt tot de datum waarop met betrekking tot de ammoniakemissie&#13;
vanuit stallen regelgeving in werking is getreden.&#13;
2. RECHTSKARAKTER&#13;
2.1. Drie mogelijkheden&#13;
Afhankelijk van de aard van de partijen bij de overeenkomst en van de verplichtingen die&#13;
zij daarbij op zich nemen, alsmede van hun bedoeling omtrent het toe te passen recht kan&#13;
het karakter van het convenant publiekrechtelijk, privaatrechtelijk of gemengd zijn.9 De&#13;
benaming van het contract doet daarbij minder ter zake, omdat soms van een intentieverklaring&#13;
wordt gesproken, terwijl men een overeenkomst naar burgerlijk recht op het oog&#13;
heeft10 en soms van een bestuursovereenkomst, terwijl daarin toch ook privaatrechtelijke verplichtingen voorkomen.11 Ook andere benamingen komen voor, zoals de hiervoor genoemde&#13;
Meerjarenafspraak energie-efficiency glastuinbouw aantoont. Omgekeerd wordt&#13;
de aanduiding 'convenant' soms ook gebruikt voor overeenkomsten tussen maatschappelijke&#13;
organisaties, waar geen overheidslichaam of -orgaan als partij aan te pas&#13;
komt.12 Bij de definitie die wij in het begin van dit artikel van de onderhavige beleidsconvenanten&#13;
hebben gegeven is dit overigens wel het geval, terwijl bij elk van de besproken&#13;
voorbeelden op zijn minst ook publiekrechtelijke verplichtingen in het spel zijn.&#13;
2.2. Publiekrechtelijke overeenkomsten&#13;
Afgaande op de aard van de partijen en de door hen aanvaarde verplichtingen komen met&#13;
name het Delfland-convenant (Hoogheemraadschap en Landbouwschap) en de Meerjarenafspraak&#13;
energie-efficiency glastuinbouw (Staat der Nederlanden en Landbouwschap)&#13;
voor toekenning van een overwegend publiekrechtelijk karakter in aanmerking. Het eerstgenoemde&#13;
convenant had dan ook de strekking tijdelijk in de plaats te treden van de volgens&#13;
de WVO verplichte vergunningverlening aan de 4200 tuinders in het Westland,&#13;
terwijl deze zelf niet aan de overeenkomst gebonden werden. Het Landbouwschap zou in&#13;
de eerste fase (tot 30 september 1994) slechts onderzoeken op welke wijze door hem&#13;
eventueel bindende maatregelen voor individuele tuinders konden worden ingevoerd.&#13;
Voor het overige namen beide partijen vooral inspanningsverplichtingen op zich om de in&#13;
art. 4 van het convenant omschreven maatregelen op het gebied van teelttechniek, toedieningstechniek&#13;
en omgang met restanten van gewasbeschermingsmiddelen, bouwtechniek&#13;
van kassen enz. via onderzoek, voorlichting (art. 5), overleg en rapportage (art. 6) en toezicht&#13;
en controle (art. 7) op basis van vrijwilligheid ingevoerd te krijgen.&#13;
De Meerjarenafspraak energie-efficiency is minder vrijwillig voor de Nederlandse&#13;
glastuinbouwsector. Weliswaar wordt die ook hier door het Landbouwschap vertegenwoordigd,&#13;
maar naast het voorwaardenscheppend instrumentarium dat door de ministers&#13;
van Economische Zaken (financiële regelingen) en Landbouw, Natuurbeheer en Visserij&#13;
(onderzoek, voorlichting, onderwijs en demonstratieprojecten) zal worden ingezet, staan&#13;
verplichtingen voor de sector, die mede door een heffingsverordening (toeslag op de&#13;
energieprijs) van het Landbouwschap worden ondersteund. Bovendien neemt het bedrijfsleven&#13;
via deelname aan planning en financiering (subsidies) ook rechtstreeks de nodige&#13;
verplichtingen op zich.&#13;
2.3. Privaatrechtelijke overeenkomsten&#13;
Eigenlijk dient zich alleen het Convenant Kunststofafval Land- en Tuinbouw uitdrukkelijk&#13;
als privaatrechtelijke overeenkomst aan. In art. 29 wordt namelijk met zoveel woorden&#13;
gezegd: Dit convenant heeft kracht van overeenkomst naar burgerlijk recht, terwijl in&#13;
het tweede lid de burgerlijke rechter te 's-Gravenhage bevoegd wordt verklaard van een geschil over de uitvoering kennis te nemen. Hier doet zich dus een geval voor, waarin&#13;
partijen de uitdrukkelijke bedoeling hebben het formele en materiële privaatrecht op hun&#13;
overeenkomst van toepassing te doen zijn. Zulks niettegenstaande het feit dat in dit convenant&#13;
toch ook zekere publiekrechtelijke elementen zijn te ontdekken, zoals de verplichting&#13;
van het Landbouwschap om waar hij dit nodig acht ter ondersteuning van de&#13;
uitvoering van zijn verplichtingen gebruik te maken van zijn verordenende bevoegdheden&#13;
o.m. ter regeling van de inzameling van de folies (art. 8). Ook verplicht de minister van&#13;
VROM in de art. 15-17 zich tot allerlei prestaties in de publiekrechtelijke sfeer, zoals de&#13;
opstelling van een amvb, inhoudende de plicht voor de producenten en importeurs van folies&#13;
om deze terug te nemen en te hergebruiken, alsmede een verbod tot het storten van&#13;
folies binnen inrichtingen. Kortom, in wezen hebben wij hier toch met een gemengde&#13;
overeenkomst te maken, ofschoon partijen deze blijkbaar als geheel aan het burgerlijk&#13;
recht willen onderwerpen.&#13;
2.4. Gemengde overeenkomsten&#13;
De drie overige convenanten zijn in ieder geval in meerdere of mindere mate als gemengde&#13;
overeenkomsten van publiek- en privaatrecht aan te merken. Dit vloeit ook al voort uit&#13;
de deelname van privaatrechtelijke partijen naast de publiekrechtelijke aan deze convenanten,&#13;
alsmede uit de aard van de verplichtingen die zij op zich nemen. Zo is de Bestuursovereenkomst&#13;
MJP-G mede ondertekend door ondernemingen en hun verenigingen&#13;
en stichtingen op het gebied van de produktie en distributie van bestrijdingsmiddelen, alsmede&#13;
het kweken van planten, zaaizaden en plantgoed. En hoewel de overeenkomst zelf&#13;
een sterke beleidsmatige inslag vertoont met - zoals we nog zullen zien - veel regelgeving,&#13;
planning en bestuurlijke organisatievormen, neemt het particuliere bedrijfsleven&#13;
toch ook bepaalde verplichtingen op zich, bijv. met betrekking tot de financiering van extra&#13;
onderzoek en voorlichting (art. 3 en 4) en de medewerking aan gecontroleerde distributie.&#13;
Het zwaartepunt van de particuliere deelname ligt echter bij het mededragen van&#13;
verantwoordelijkheid voor het gewasbeschermingsbeleid. Toch worden geschillen over&#13;
het nakomen van de uit deze overeenkomst voortvloeiende verplichtingen voorgelegd aan&#13;
een commissie van onafhankelijke deskundigen voor een bindend advies.&#13;
Duidelijker nog komt het gemengde karakter naar voren bij de beide resterende convenanten.&#13;
Naast reinigings- en inleveringsplichten die aan de gebruikers bij verordening van&#13;
het Landbouwschap worden opgelegd, behelst het Convenant inzake resten en gebruikte&#13;
verpakkingen van gewasbeschermingsmiddelen rechtstreekse, dus contractuele verplichtingen&#13;
voor de toelatinghouders en distribuanten omtrent terugname van en vermeldingen&#13;
op verpakkingen, het geven van actieve voorlichting enz. En wat betreft het Convenant&#13;
Groen Label, behalve verplichtingen in de publiekrechtelijke sfeer voor de betrokken ministers,&#13;
de VNG, het IPO, het Landbouwschap en het Produktschap voor Veevoeder, treft&#13;
men er ook inspanningsverplichtingen in aan voor de NVOB en de VABU, met name wat&#13;
het ontwerpen van emissie-arme stalsystemen aangaat (art. 10), alsmede een arbitrageregeling&#13;
(art. 11). 3. ORGANISATIEVORMEN&#13;
3.1. Bestaande organen&#13;
Afhankelijk van de reikwijdte van het convenant kunnen daarin, naast allerlei andere regelingen,&#13;
ook bestuurlijke organisatievormen voorkomen, die een rol moeten spelen bij&#13;
de uitvoering en soms ook verdere planning van het beleid. Onderscheid valt hierbij te&#13;
maken tussen bestaande organen waarop een beroep wordt gedaan, en nieuwe die bij het&#13;
convenant zelf speciaal in het leven worden geroepen. Voorbeelden van bestaande organen&#13;
zijn de depots voor klein chemisch afval van gemeenten, c.q. provincies, de zgn.&#13;
KCA-depöts waar volgens het betrokken convenant bepaalde resten en gebruikte verpakkingen&#13;
van gewasbeschermingsmiddelen door de gebruikers moeten worden ingeleverd.&#13;
Ook de Commissie Toelating Bestrijdingsmiddelen (CTB) is als een bestaand orgaan te&#13;
beschouwen, zij het dat de Staat blijkens art. 10 lid 1 van de Bestuursovereenkomst MJPG&#13;
de instelling van een verzelfstandigde CTB voorbereidt. Het streven is erop gericht dat&#13;
de commissie voorafgaande aan de realisatie van het wettelijke kader alvast als een feitelijk&#13;
zelfstandig uitvoeringsorgaan functioneert. Als bestaande organen worden ook in verschillende&#13;
convenanten de verzelfstandigde diensten van landbouwvoorlichting (DLV) en&#13;
landbouwkundig onderzoek (DLO) ingeschakeld, bijv. in art. 4.3 van de Meerjarenafspraak&#13;
energie-effïciency glastuinbouw.&#13;
3.2. Speciale organen&#13;
Op zijn minst vindt bij de uitvoering van een convenant tussen partijen periodiek overleg&#13;
plaats over de voortgang. Volgens art. 21 van het Convenant Kunststofafval gebeurt dit&#13;
jaarlijks vóór 1 maart. Een zwaardere opzet kende het Delfland-convenant met een speciaal&#13;
ingestelde Commissie Voortgangsbewaking Convenant (CVC), bijgestaan door een&#13;
Werkgroep Voorlichting en ten minste twee convenant-consulenten ten behoeve van de&#13;
uitvoering van de voorlichtingsactiviteiten. Centraal staat in het desbetreffende convenant&#13;
de reeds genoemde Stichting Groen Label, die de toepassing van emissie-arme stallen&#13;
moet bevorderen. Met de uitvoering van de Meerjarenafspraak energie-efficiency glastuinbouw&#13;
is een paritair samengestelde stuurgroep (drie vertegenwoordigers van de sector&#13;
en drie van de Staat) belast.&#13;
Het meest uitgebreid is de regeling van de bestuurlijke organisatie in de Bestuursovereenkomst&#13;
MJP-G. Partijen spreken in art. 12 allereerst uit aan te sluiten bij de bestaande&#13;
structuren, zowel voor de uitvoering van het Meerjarenplan Gewasbescherming, als voor&#13;
de aansturing van de instrumenten onderzoek, voorlichting, onderwijs en stimuleringsmaatregelen.&#13;
De huidige rol van het landbouwbedrijfsleven daarin wordt gerespecteerd.&#13;
Evenmin wordt getreden in de taken, bevoegdheden en organisaties van de CTB. Een&#13;
centrale plaats wordt bij de uitvoering echter ingenomen door het Coördinerend Uitvoeringsorgaan,&#13;
bestaande uit een gezamenlijk te benoemen, onafhankelijk voorzitter en een&#13;
gelijk aantal vertegenwoordigers van de Staat en het bedrijfsleven. Het secretariaat wordt&#13;
gezamenlijk behartigd door een secretaris vanwege het Ministerie van LNV en een vanwege&#13;
het Landbouwschap. Verder zijn er voor de verschillende sectoren van de land- en&#13;
tuinbouw nog sectorgroepen MJP-G, waarin de Staat en het sectorspecifieke bedrijfsleven met inbegrip van de produktschappen overleg voeren. Voorzitterschap en secretariaat&#13;
worden weer door Ministerie en Landbouwschap gezamenlijk uitgeoefend.&#13;
4. WET- EN REGELGEVING&#13;
4.1. Alternatieven&#13;
Evenals bij de organisatievormen kan men bij de verhouding van de convenanten tot de&#13;
wet- en regelgeving onderscheiden tussen hetgeen er op het desbetreffende beleidsgebied&#13;
reeds wettelijk is geregeld en datgene wat in het convenant aan nieuwe speciale regelgeving&#13;
wordt voorzien. Nauw hiermee samen hangt de vraag in hoeverre convenanten als&#13;
alternatieven van wetgeving kunnen worden gezien. Veel aandacht wordt aan deze vraag&#13;
gegeven door Van Ommeren en Schueler in een tweetal afleveringen van het tijdschrift&#13;
RegelMaat13 en ook in mijn eigen artikel over Convenanten als vorm van regelgeving.&#13;
Eerstgenoemden onderscheiden op p. 39 e.v. de volgende alternatieven:&#13;
a. overbruggingsconvenanten in afwachting van nieuwe wetgeving; als zodanig valt in&#13;
dit verband het Convenant Groen Label te beschouwen, hetwelk in art. 12 uitdrukkelijk&#13;
zegt: Deze overeenkomst loopt tot de datum waarop met betrekking tot de ammoniakemissie&#13;
vanuit stallen regelgeving in werking is getreden. (Het voor 1995 voorziene Be&#13;
sluit huisvesting veehouderij);&#13;
b. vooruitlopende convenanten in de zin van afspraken omtrent de inhoud van nieuwe&#13;
regelgeving; uitdrukkelijk vooruitlopend in deze zin is het Kunststofafvalconvenant waar&#13;
in alvast invulling wordt gegeven aan de kamerbreed onderschreven doelstellingen van&#13;
het afvalbeleid; wanneer de Stichting Groen Label ook een plaats krijgt in het genoemde&#13;
Besluit kan het desbetreffende convenant ook onder deze categorie worden geschaard;&#13;
c. aanvullende of uitvoerende convenanten met als strekking wetgeving overbodig te&#13;
maken; zo moet de Bestuursovereenkomst MJP-G mede dienen om een bestemmingshef&#13;
fing van 25 miljoen gulden per jaar op gewasbeschermingsmiddelen overbodig te maken,&#13;
terwijl in plaats van een zgn. stoffenparagraaf in de Bestrijdingsmiddelenwet bij dit con&#13;
venant een zogeheten kanalisatiesysteem met gecontroleerde distributie en gebruik wordt&#13;
ingevoerd; het Landbouwschap hoopt met de Meerjarenafspraak voor energiebesparing in&#13;
de glastuinbouw aan regulerende energieheffingen in EEG-verband te ontkomen.14&#13;
4.2. Gedoogconvenanten&#13;
Terecht onderscheiden Van Ommeren en Schueler naast de bovengenoemde regelgevingsconvenanten&#13;
ook nog gedoogconvenanten, hoewel die als regel eerder een alternatief&#13;
voor beschikkingen, met name vergunningen vormen. Op het hier besproken terrein&#13;
valt het Delfland-convenant onder deze categorie. Opvallend is in dit verband de volgende passage uit de in noot 5 vermelde uitspraak van de voorzitter van de Afdeling geschillen&#13;
van bestuur:&#13;
'De Voorzitter gaat er daarbij vanuit, dat het tussen Delfland en het Landbouwschap&#13;
gesloten convenant, dat ten dele door Gedeputeerde Staten is vernietigd, niet op één lijn&#13;
kan worden gesteld met een gedoogbeschikking, aangezien de in het convenant neergelegde&#13;
afspraken, zoals reeds blijkt uit de overwegingen van dit convenant, niet rechtstreeks&#13;
bindend zijn voor de individuele tuinders. Aldus wordt een situatie gecreëerd, die&#13;
inhoudt dat de lozingen in de praktijk doorgang kunnen vinden zonder dat dienaangaande&#13;
milieubeschermende voorschriften zijn gesteld'.&#13;
De laatste zin slaat terug op de eerder door de voorzitter aangehaalde notitie 'Gezamenlijk&#13;
beleidskader inzake het terugdringen van het gedogen van milieu-overtredingen',&#13;
die bij brief van 10 oktober 1991 door de ministers van V en W en VROM in overleg met&#13;
het IPO, de VNG en de Unie van Waterschappen aan de Tweede Kamer was aangeboden.&#13;
15 Volgens deze notitie en ook volgens de voorzitter kan gedogen in gevallen waarin&#13;
de met de wet strijdige situatie slechts door het verlenen van een nieuwe vergunning kan&#13;
worden opgeheven, slechts als zeer tijdelijke overgangsregeling worden beschouwd. Bij&#13;
achterstand in de vergunningverlening dienen dan in milieubelastende situaties milieubeschermende&#13;
voorschriften te worden opgelegd in een gedoogbeschikking. De uitspraak&#13;
lijkt ruimte te laten voor de mogelijkheid dat het onderhavige convenant voor de voorzitter&#13;
acceptabel zou zijn geweest, indien de daarin neergelegde afspraken bij verordening&#13;
van het Landbouwschap rechtstreeks bindend waren verklaard voor de individuele tuinders.&#13;
4.3. Nadere regelgeving ingevolge convenant&#13;
Veelvuldig voorzien de hier aan de orde zijnde convenanten in nadere regelgeving, hetzij&#13;
bij wet, algemene maatregel van bestuur of ministeriële regeling, hetzij bij verordening&#13;
van het Landbouwschap. Direct al bij het eerst gesloten Convenant inzake resten en gebruikte&#13;
verpakkingen gewasbeschermingsmiddelen was dit het geval met de reeds genoemde&#13;
verordening van het Landbouwschap, die de gebruikers een reinigingsplicht&#13;
oplegt. Deze Verordening Reiniging Verpakkingen Bestrijdingsmiddelen kwam zelfs tegelijk&#13;
met het convenant tot stand. Daarentegen wordt in art. 7 van de Bestuursovereenkomst&#13;
MJP-G het Landbouwschap nog alleen een verplichting opgelegd tot&#13;
het maken van verordeningen, resp. inzake een tweejaarlijkse onderhoudskeuring van&#13;
verdeelapparatuur van gewasbeschermingsmiddelen en ter vastlegging van bij het uitvoeringsplan&#13;
vastgestelde maatregelen voor de opvang, verwijdering en verwerking van restvloeistoffen.&#13;
Verder houdt de Bestuursovereenkomst MJP-G nog diverse bepalingen in omtrent de&#13;
regelgeving door het Rijk. In het algemeen komt dit neer op overlegverplichtingen betreffende&#13;
regelgeving voorzien in het MJP-G en het bevorderen van afstemming bij de voorbereiding van overige voor de gewasbescherming relevante regelgeving (art. 9.1). Daarnaast&#13;
worden in het bijzonder nog genoemd de overlegplicht inzake criteria, normen en&#13;
beoordelingsmethodiek voor de toelating van bestrijdingsmiddelen, die in een wettelijke&#13;
regeling zullen worden vastgelegd (art. 10.3 en 5), alsmede de gezamenlijk door partijen&#13;
voor te bereiden regulering van toepassingen van afzonderlijke aandachtstoffen (art.&#13;
11.1). Ten slotte wordt in art. 11.2 nog een regeling van een gecontroleerde distributie&#13;
van gewasbeschermingsmiddelen in het vooruitzicht gesteld, waartoe naast een wijziging&#13;
van de Bestrijdingsmiddelenwet ook een Besluit inzake de verkoop van deze middelen&#13;
nodig zal zijn. Dit geheel van bepalingen vormt het zgn. kanalisatiesysteem.&#13;
Ook de overige convenanten laten zich op het gebied van de regelgeving niet onbetuigd.&#13;
Ik noemde onder 2 al de heffingsverordening van het Landbouwschap inzake een&#13;
toeslag op de energieprijs in het kader van de Meerjarenafspraak energie-efficiency glastuinbouw.&#13;
Ook kwam daar de verplichting van dit schap tot het zo nodig gebruik maken&#13;
van zijn verordenende bevoegdheden ter uitvoering van het Convenant Kunststofafval ter&#13;
sprake, evenals de verplichting van de minister van VROM tot het opstellen van een algemene&#13;
maatregel van bestuur betreffende terugname, hergebruik en verbod tot het storten&#13;
van folies. Zelfs het Convenant Groen Label houdt nog enige bepalingen omtrent ministeriële&#13;
regelgeving in, zoals de vaststelling van grenswaarden en een beoordelingsrichtlijn&#13;
voor emissie-arme stallen (art. 3), de opneming van een overgangsregeling voor zulke&#13;
stallen in toekomstige regelgeving (art. 5) alsmede de opneming ervan in de Aanwijzingsregeling&#13;
vervroegde afschrijving milieu-investeringen (Stcrt. 1991, 166) en in de richtlijn&#13;
Ammoniak en Veehouderij 1991 (art. 6).&#13;
4.4. Conclusie&#13;
De conclusie mag zijn, dat de agrarische milieuconvenanten met uitzondering van dat van&#13;
Delfland allerminst vrijblijvend kunnen worden genoemd. Vooral de verordenende bevoegdheid&#13;
van het Landbouwschap als gelijkwaardige tegenpartij van de Staat der Nederlanden&#13;
speelt hierbij een belangrijke rol. In dit opzicht loopt de industrie met haar&#13;
afwijzende houding tegenover de pbo bepaald achter. Het vraagteken dat Van Acht in&#13;
zijn in noot 2 aangehaalde bijdrage aan het themanummer van het NJB achter de afdwingbaarheid&#13;
van milieuconvenanten plaatst, is hier dan ook niet nodig.&#13;
5. PLANNING&#13;
5.7. Tweezijdige relatie&#13;
Hoe verhouden zich nu de hier besproken convenanten tot de tweede belangrijke grondslag&#13;
voor overheidsbeleid naast de wet- en regelgeving, namelijk de planning? Ook hier&#13;
weer is die relatie tweezijdig. Enerzijds strekken deze overeenkomsten (mede) tot uitvoering&#13;
van bepaalde beleidsplannen, anderzijds houden zij zelf ook weer vormen van planning&#13;
in, die dus tot verdere detaillering van het beleid moeten leiden. De convenanten&#13;
vormen zodoende schakels in de beleidsketen, die worden ingezet op het moment dat een nauwe samenwerking tussen overheden en maatschappelijke organisaties nodig blijkt.&#13;
Eerst dus iets over de verhouding tot de beleidsplannen.&#13;
5.2, Beleidsplannen&#13;
Bij het Convenant inzake resten en gebruikte verpakkingen van gewasbeschermingsmiddelen&#13;
komt deze relatie nog niet zo duidelijk tot uiting. Het Meerjarenplan Gewasbescherming&#13;
bestond bij het aangaan van deze overeenkomst in 1988 nog niet en was ten&#13;
tijde van het opstellen van het Delfland-convenant nog in wording. Hoogstens kon daarbij&#13;
- zoals ook in de toelichting staat - worden rekening gehouden met de beleidsdoelstellingen,&#13;
zoals die zijn opgenomen in het Delflands Waterkwaliteitsplan 1988-1998, het Provinciaal&#13;
Milieubeleidsplan, de Structuurnota Landbouw, de Derde Nota Waterhuishouding&#13;
en het Integraal Milieu Actieplan van het Landbouwschap. De drie laatstgenoemde&#13;
plannen worden naast het NMP-plus ook weer genoemd in de Bestuursovereenkomst&#13;
MJP-G, maar nu liggen de kaarten toch anders op tafel, want deze overeenkomst strekt -&#13;
zoals de volledige benaming ook aangeeft - geheel en al tot uitvoering van het Meerjarenplan&#13;
Gewasbescherming van 1991.&#13;
Bij het kunststofafvalconvenant wordt in de considerans teruggegrepen op de notitie&#13;
'Preventie en hergebruik van afvalstoffen', zoals we eerder zagen, en bij het energie-convenant&#13;
voor de glastuinbouw op de Nota Energiebesparing, die gelijktijdig met het NMPplus&#13;
en de Structuurnota Landbouw werd uitgebracht. Ook het Convenant Groen Label&#13;
staat duidelijk in het teken van de beleidsplanning. Het betreft hier het Plan van aanpak&#13;
beperking ammoniak-emissie in de landbouw16, waarin regelgeving werd aangekondigd,&#13;
die veehouders zal verplichten tot toepassing van emissie-arme stalsystemen. We zagen&#13;
reeds dat het genoemde convenant daarop vooruitloopt en dus een voorlopige uitvoering&#13;
van dit plan vormt.&#13;
5.5. Uitvoeringsplannen&#13;
Vaak zijn echter voor de uitvoering nog weer meer gedetailleerde plannen nodig, die dan&#13;
in het convenant worden voorzien. Zo kent de Bestuursovereenkomst MJP-G in art. 13&#13;
zgn. sectorwerkplannen die worden opgesteld met inachtneming van de sectorplannen uit&#13;
het MJP-G en maatregelen bevatten gericht op het terugdringen van de afhankelijkheid,&#13;
het gebruik en de emissie van gewasbeschermingsmiddelen. Het sectorwerkplan wordt&#13;
uiterlijk drie maanden na de ondertekening van de Bestuursovereenkomst opgesteld en&#13;
vastgesteld door het eerdergenoemde Coördinerend Uitvoeringsorgaan. Na deze vaststelling&#13;
vormen de sectorwerkplannen een bindend onderdeel van deze overeenkomst.&#13;
Hetzelfde geldt voor het in art. 8 genoemde uitvoeringsplan inzake maatregelen ter voorkoming&#13;
van de introductie en verdere verspreiding van schadelijke organismen.&#13;
Ook het kunststofafvalconvenant en het energieconvenant voor de glastuinbouw houden&#13;
ieder hun eigen uitvoeringsplan in. Zo stellen volgens art. 18 van eerstgenoemde&#13;
overeenkomst het Landbouwschap en de Kunststofindustrie gezamenlijk jaarlijks vóór 1&#13;
juni een voortschrijdend driejaren actieplan op, gericht op uitvoering van dit convenant. Bij het energieconvenant ligt de zaak wat ingewikkelder. Enerzijds maakt een uitvoeringsplan&#13;
energiebesparing in de Nederlandse glastuinbouw blijkens art. 3 direct al als&#13;
bijlage deel uit van de overeenkomst. Anderzijds moeten zowel de Novem (Nederlandse&#13;
Maatschappij voor Energie en Milieu BV) namens de overheid als de Nederlandse glastuinbouwsector&#13;
jaarlijks resp. een programmavoorstel agrarische sector (art. 8) en een&#13;
energiebesparingsplan (art. 9) opstellen, welke vervolgens door de stuurgroep worden&#13;
geïntegreerd (art. 7). Beide partijen verplichten zich op deze wijze niet alleen tot het regelmatig&#13;
nemen van uitvoeringsmaatregelen, maar ook tot de financiering ervan.&#13;
Daarmee zijn we meteen bij de volgende paragraaf aangeland.&#13;
6. FINANCIERING&#13;
6.1. Kostenverdeling&#13;
Het spreekt vanzelf dat in een overeenkomst gericht op de gezamenlijke ontwikkeling en&#13;
uitvoering van beleid door overheid en bedrijfsleven financiële bepalingen over de verdeling&#13;
van kosten niet kunnen worden gemist. Men treft ze dan ook in alle hier behandelde&#13;
convenanten aan. Zo kunnen de kosten die KCA-depöts maken voor afvoer en vernietiging&#13;
van resten en verpakkingen van gewasbeschermingsmiddelen door gemeenten en intergemeentelijke&#13;
samenwerkingsverbanden eenmaal per jaar in rekening worden gebracht&#13;
aan een door toelatinghouders aan te wijzen instantie (art. 9 van het betreffende convenant).&#13;
Ook art. 8 van het Delfland-convenant hield een kostenverdeling in, grotendeels op&#13;
50/50-basis.&#13;
Het Landbouwschap acht zich blijkens de toelichting op de Bestuursovereenkomst&#13;
MJP-G niet verantwoordelijk voor de financiële verplichtingen die de Staat vóór de behandeling&#13;
van de Regeringsbeslissing MJP-G door de Tweede Kamer is aangegaan.&#13;
Daarom staat er in de overeenkomst (art. 3-5) dat de partijen de financiële verplichtingen&#13;
met betrekking tot onderzoek, voorlichting en onderwijs, die zij per 1 januari 1992 reeds&#13;
waren aangegaan, zullen nakomen, ook al strekt de uitvoering zich na die datum uit. Deze&#13;
datum vindt zijn oorsprong in het Plan van Aanpak van het Landbouwschap, dat als uitgangspunt&#13;
is gebruikt voor het opstellen van de Bestuursovereenkomst. Het betrokken bedrijfsleven&#13;
verplicht zich namelijk wel tot het financieren van extra onderzoek en&#13;
voorlichting, voor zover deze niet vallen in te passen in bestaande programma's en financieringsstructuren.&#13;
Zo beperkt als de kostenregeling in resp. Kunststofafvalconvenant en Groen Labelconvenant&#13;
kon zijn, zo uitvoerig is zij in de Meerjarenafspraak energie-efficiency glastuinbouw.&#13;
Bij de beide eerstgenoemde is het de bedoeling dat de kosten uiteindelijk worden&#13;
gedragen door degenen die ermee gebaat zijn, d.w.z. door de producenten en gebruikers&#13;
van de folies resp. de aanvragers van een Groen Label. Alleen in de aanloopfase moeten&#13;
de kosten tussen de deelnemers aan de overeenkomsten worden verdeeld (art. 22 Convenant&#13;
Kunststofafval en art. 2 Convenant Groen Label).&#13;
Het energieconvenant voor de glastuinbouw onderscheidt maar liefst drie verschillende&#13;
financieringsvormen: directe financiële deelname (4.1), indirecte financiële deelname&#13;
(4.2) en indirecte financiering van onderzoek, voorlichting en onderwijs (4.3). Bij de eerste&#13;
vorm stelt de minister van Economische Zaken jaarlijks een bedrag van f 4 miljoen beschikbaar ten behoeve van het uitvoeringsplan energiebesparing in de Nederlandse&#13;
glastuinbouw en de sector zelf f 7 miljoen, terwijl deze daarnaast niet minder dan f 20&#13;
miljoen per jaar uittrekt als extra stimulans voor Warmte/Krachtprojecten. Indirecte financiële&#13;
deelname betekent o.m. de inzet van energiebesparingsregelingen door de minister&#13;
van EZ, van bijdrageregelingen voor innovatie- en demonstratieprojecten door die van&#13;
LNV, alsmede van de vervroegde afschrijvingsregeling voor milieu-investeringen door&#13;
de minister van VROM. Bij het OVO-drieluik (onderzoek, voorlichting en onderwijs) ten&#13;
slotte doet zich medefinanciering voor door DLO en DLV tot een maximum van 50%.&#13;
6.2. Heffingen&#13;
Een apart onderdeel van de financiering wordt gevormd door de heffingen. Hierbij moet&#13;
overigens onderscheid gemaakt worden tussen bestemmingsheffingen, een rechtstreeks&#13;
financieringsinstrument, en regulerende heffingen die veel meer een sturingskarakter hebben.&#13;
Beide vormen komen in het verhaal van de agrarische convenanten voor. De bestemmingsheffing&#13;
overigens goeddeels in negatieve zin. In art. 16.2 van de Bestuursovereenkomst&#13;
MJP-G leest men namelijk: 'Gedurende de looptijd van de overeenkomst wordt&#13;
van de feitelijke invoering van een bestemmingsheffing afgezien'. Deze heffing was in de&#13;
Regeringsbeslissing MJP-G voorzien om voorlichting, onderzoek, onderwijs en stimuleringsmaatregelen&#13;
te financieren, maar dat gebeurt nu op een meer directe wijze.&#13;
Ook regulerende heffingen op gewasbeschermingsmiddelen wil het landbouwbedrijfsleven&#13;
trachten te voorkomen. Hoogstens kunnen zij volgens de overeenkomst als aanvullende&#13;
maatregel worden toegepast ter realisatie van de hoofddoelstelling en wel op advies&#13;
van het Coördinerend Uitvoeringsorgaan aan de betrokken partijen. We zagen reeds, dat&#13;
het Landbouwschap ook met de Meerjarenafspraak voor de glastuinbouw aan regulerende&#13;
energieheffingen (in EEG-verband) probeert te ontkomen. Daarentegen is het tuinbouwbedrijfsleven&#13;
wel bereid zelf een aanzienlijke financiële bijdrage te leveren via een toeslag&#13;
op de gasprijs, vast te stellen bij verordening van het Landbouwschap (tot een&#13;
maximum van 0,75 cent per m3).&#13;
7. GESCHILLENBESLECHTING&#13;
7.1. Vormen&#13;
De in de onderhavige convenanten opgenomen regelingen omtrent de beslechting van geschillen&#13;
doen zich maar liefst in vier verschillende vormen voor: burgerlijke rechter, bindend&#13;
advies, arbitrage en administratieve rechter. Het betreft met name de&#13;
privaatrechtelijke en gemengde overeenkomsten, want de meer publiekrechtelijk georiënteerde&#13;
glastuinbouw-convenanten (Delfland en energie-efficiency) houden helemaal geen&#13;
regeling in. Dit betekent overigens niet, dat de gewone rechter - niet speciaal de burgerlijke,&#13;
want Grondwet en Wet R.O. spreken gewoon in termen van de rechterlijke macht -&#13;
niet bevoegd zou zijn van geschillen omtrent de uitvoering van deze overeenkomsten&#13;
kennis te nemen. Zolang de bestuursovereenkomsten geen speciale regeling in de Algemene wet bestuursrecht hebben gekregen is de gewone rechter toch geneigd daarop zoveel&#13;
mogelijk privaatrecht toe te passen.17 Anderzijds is de administratieve rechter bevoegd,&#13;
zo vaak het om de uitvoering van publiekrechtelijke verplichtingen in de vorm&#13;
van beschikkingen gaat.18&#13;
7.2. Burgerlijke en administratieve rechter&#13;
We hebben eerder gezien dat de partijen bij het Convenant Kunststofafval Land- en Tuinbouw,&#13;
ondanks het deels toch ook publiekrechtelijke karakter van de daarin opgenomen&#13;
verplichtingen, dit uitdrukkelijk de kracht van een overeenkomst naar burgerlijk recht&#13;
hebben gegeven. Wat de geschillenbeslechting betreft wordt blijkens art. 26 primair gedacht&#13;
aan onderling overleg. Komt men er op die manier niet uit, dan is volgens art. 29&#13;
tweede lid de burgerlijke rechter te 's-Gravenhage bevoegd. Het geheel wekt de indruk&#13;
dat daarna geen hoger beroep of beroep in cassatie meer mogelijk is. Het zou hier dan om&#13;
een speciale contractuele regeling gaan en niet om de normale competentie van de gewone&#13;
rechter. De vraag is of men daarmee ook een eventueel beroep op de administratieve&#13;
rechter inzake beschikkingen uitschakelt.&#13;
7.3. Arbitrage en bindend advies&#13;
Hoewel de Bestuursovereenkomst MJP-G ook blijkens haar benaming wel degelijk een&#13;
sterk publiekrechtelijk accent vertoont, kunnen geschillen over het nakomen van de uit&#13;
deze overeenkomst voortvloeiende verplichtingen, die niet in onderling overleg kunnen&#13;
worden opgelost, op verzoek van één van de betrokken partijen aan een commissie van&#13;
onafhankelijke deskundigen worden voorgelegd voor een bindend advies. Als regel wordt&#13;
hiermee een beroep op de rechter uitgesloten. De commissie zal bestaan uit drie deskundigen,&#13;
van wie er één wordt aangewezen door het bedrijfsleven, één door de Staat en één&#13;
door partijen gezamenlijk.&#13;
Daarentegen vindt men in het Groen-Labelconvenant de arbitrageconstructie, zij het&#13;
dat de procedure daarvoor nog nader moet worden uitgewerkt. De partners van het convenant&#13;
verplichten zich - zo zegt art. 11 - mee te werken aan een totstandkoming van een&#13;
procedure om geschillen betreffende de verlening van het Groen Label bindend te beslissen&#13;
door middel van arbitrage. De reden waarom in het ene geval voor bindend advies en&#13;
in het andere geval voor arbitrage wordt gekozen is allerminst duidelijk. Bovendien zijn&#13;
in het laatste geval ook de belangen van derden in het geding, namelijk die van de aanvragers&#13;
van het Groen Label, de ontwerpers van emissie-arme stallen. 7.4. Conclusie&#13;
Al met al bewijzen ook de hier besproken convenanten dat er - zoals ik eerder heb bepleit19&#13;
- grote behoefte bestaat aan een algemene regeling van de convenanten in de zin&#13;
van bestuursovereenkomsten met particulieren in de Algemene wet bestuursrecht. Daarbij&#13;
kunnen dan tevens de administratieve kamers van de rechtbanken en hopelijk op den duur&#13;
ook gerechtshoven en Hoge Raad bevoegd worden verklaard.20 Want zoals we zagen gaat&#13;
het in verreweg de meeste gevallen om publiekrechtelijk georiënteerde verplichtingen,&#13;
zelfs van civiele partijen.</content><legacyfootnotes>1. Opgenomen in het Raio-congresboek 1993 'Om de norm, een kwestie van regels en handhaving',&#13;
Lelystad 1993, p. 45 e.v. en tevens in geactualiseerde vorm gepubliceerd in het meinummer van&#13;
Bouwrecht.&#13;
2. Zie omtrent deze convenanten in het algemeen R.J.J. van Acht en L.J.A. Damen, Effectieve toepassing&#13;
van milieuconvenanten, Amsterdam 1991, alsmede M.V.C. Aalders en R.J.J. van Acht, Afspraken in het&#13;
milieurecht, Inleidingen op en verslagen van een studiedag georganiseerd door het Centrum voor&#13;
Milieurecht van de UvA, Zwolle 1992. Verder de beschouwing van laatstgenoemde over Afdwingbare&#13;
milieuconvenanten? in het themanummer van het Nederlands Juristenblad van 8 april 1993.&#13;
3.Door het Nederlands Agrarisch Jongeren Kontakt in Oogst 8 januari 1993, p. 28.&#13;
4. Nicky van Raam, Landbouw regelt milieuzaken liever zelf, Oogst 15 januari 1993, p. 20 e.v.&#13;
5. Vz. AG 7 juli 1992, BR 1993, p. 76 e.v.&#13;
6. Mr. M.A. Dirks, De toelating van bestrijdingsmiddelen: naar een gestructureerde belangenafweging,&#13;
Agrarisch recht 1992, p. 448.&#13;
7. TK 1990-1991,21 667, nr. 4.&#13;
8. TK 1988-1989, 20 877, nr. 2.&#13;
9. Zie daaromtrent nader paragraaf 2 van de in noot 1 genoemde publikatie met daar aangehaalde literatuur.&#13;
10. Zie bijv. art. 3 lid 5 van de Intentieverklaring uitvoering milieubeleid basismetaalindustrie, waarover&#13;
J.H.G. van den Broek, De rol van milieuconvenanten bij de verlening van een milieuvergunning, Milieu&#13;
en recht 1992, p. 260.&#13;
11. Met name bij de hier behandelde Bestuursovereenkomst MJP-G is dit het geval.&#13;
12. Als voorbeeld noemen F.J. van Ommeren en B.J. Schueler in hun in de volgende noot genoemde&#13;
publikatie op p. 41 het Vijfpartijenakkoord tussen de organisaties van ziektekostenverzekeraars, medisch&#13;
specialisten en ziekenhuizen over de inkomens van de specialisten.&#13;
13. F.J. van Ommeren en B.J. Schueler, Wordt Nederland een convenanten-democratie?, RegelMaat 1992-2&#13;
en 3.&#13;
14. Volgens de toelichting van het Landbouwschap heeft Denemarken al een uitzonderingspositie voor zijn&#13;
glastuinbouw verkregen, mits deze sector zich voldoende inspanningen getroost om tot energiebesparing&#13;
te komen.&#13;
15. TK 22 343, nr. 2 als uitwerking van de brief van de beide bewindslieden van 28 mei 1990, TK 21 137,&#13;
nr. 26 waarover mijn rede bij het 110-jarig bestaan van de Faculteit der Rechtsgeleerdheid van de Vrije&#13;
Universiteit over Gedoogbeleid: een twistappel tussen normativisten en instrumentalisten, gehouden op 28&#13;
november 1990 te Amsterdam, ISBN 90-74582-01-X.&#13;
16. TK 1990-1991, 18 225, nrs. 42 en 43.&#13;
17. HR 23 juni 1989, AB 1989, 551, BR 1989, p. 930 e.v. en NJ 1991, 673 m.n. MS (GCN/Nieuwegein). In par. 2&#13;
van de in noot 1 genoemde publikatie heb ik overigens betoogd dat het daarbij om een gemengde&#13;
overeenkomst ging.&#13;
18. Aldus ook Van Acht in themanummer NJB met betrekking tot het Basismetaalconvenant.&#13;
19. Convenanten als vorm van regelgeving, slotparagraaf. Zie ook reeds Bestuursrecht in de sociale&#13;
rechtsstaat, deel 1, Deventer 1986, p. 363 en voorts uitvoerig D.A. Lubach, Rechtsvorming ten aanzien&#13;
van overeenkomsten in de Algemene Wet Bestuursrecht, in mijn afscheidsbundel Rechtsvorming in de&#13;
sociale rechtsstaat, Deventer 1989, p. 37 e.v. Zie ook zijn artikel over Convenanten in de ruimtelijke&#13;
ordening en volkshuisvesting in themanummer NJB.&#13;
20. Inmiddels is bij de memorie van antwoord voltooiing eerste fase herziening rechterlijke organisatie, TK&#13;
1992-1993, 22 495, nr. 6 ook meer duidelijkheid gegeven over de derde fase; zie NJB 1993, p. 37 e.v. Het&#13;
beginsel van rechtspraak in twee feitelijke instanties plus een cassatievoorziening bij de Hoge Raad vormt&#13;
daarbij het uitgangspunt.</legacyfootnotes><footnotes><footnote/></footnotes><auteurs>Prof. mr. P. de Haan</auteurs><published>1993-05-01 00:00:00</published><modified>1992-01-06 00:00:00</modified><editiondate>1993-05-01</editiondate><htmlpath>https://denhollander.info/artikel/6078</htmlpath></article>
</articles></edition>
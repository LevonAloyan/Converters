<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2012</searchword><id>9666</id><udhid>UDH:TvAR/9666</udhid><titel>Rechtspraak 5677. Bussink/Gemeente Apeldoorn (TvAR 2012/5677)</titel><searchwords><searchword>TvAR 1/2012</searchword><searchword>TvAR 2012/5677</searchword><searchword>UDH:TvAR/9666</searchword></searchwords><attachments><attachment><name>TvAR2012_01_08_5677.pdf</name><extention>pdf</extention><url>https://denhollander.info/download/8424/ci</url></attachment></attachments><inleiding>Herziening pachtprijs van agrarische bedrijfswoning met bedrijfsgebouwen en land. &#13;
</inleiding><content>Het geding in eerste aanleg &#13;
De grondkamer Oost heeft bij beschikking van 30 septem­ber 2010, waarvan afschrift aan partijen is verzonden op 27 oktober 2010, de pachtprijs in de tussen partijen bestaan­de pachtovereenkomst met betrekking tot de boerderij, ge­naamd “Het Woudhuis” en kadastraal bekend gemeente Apeldoorn, sectie F, nrs. 1410 ged., 1408 ged., 9976 ged., 8930 ged., 1403 ged., 1404 ged., 8930 ged., 4598 ged., 1415 ged., 1416 ged., 1417 ged., 1418 ged., 3799 ged., 1446 en 4430 ged., tezamen groot 31.25.70. ha, herzien en bepaald op € 24.005,00 per jaar, ingaande 10 november 2009. &#13;
Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag geleg­de motivering. &#13;
Het geding in hoger beroep &#13;
Pachter is bij een op 25 november 2010 ter griffie ingeko­men beroepschrift in beroep gekomen van voormelde be­schikking, met verzoek de pachtprijs te bepalen met inacht­neming van het door hem aangevoerde. &#13;
Verpachtster heeft hiertegen verweer gevoerd bij een op 22 december 2010 ter griffie ingekomen verweerschrift. &#13;
De grieven &#13;
Pachter heeft aangevoerd dat hij bezwaar heeft tegen de for­se verhoging van de pachtprijs van de onderhavige boerde­rij door de grondkamer; dat de boerderij deel uit maakt van het landgoed “Het Woudhuis” en in het vigerende bestem­mingsplan is aangemerkt als agrarisch gebied met verhoog­de natuurwaarde, terwijl in het voorontwerp van het nieuwe bestemmingsplan nagenoeg de hele boerderij in het verwer­vingsgebied voor de EHS ligt; dat de grondsoort varieert van hogere enkgrond tot lager gelegen lemige zandgrond met oerlagen en nog lager gelegen veengrond; dat alle per­celen zijn omringd door bos, houtwallen of rijen bomen en in grootte variëren van 6 ha tot 0,3 ha; dat de verkaveling matig is aangezien de huiskavel 6 ha groot is, terwijl de ove­rige percelen aan de andere kant van de openbare weg zijn gelegen; dat de perceelsvorm en de ontsluiting slecht zijn als gevolg van de natuurlijke begrenzing; dat de ontwate­ring matig is en de sloten moeilijk mechanisch schoon kun­nen worden gemaakt; dat als gevolg van de uitvoering van een regioproject door het waterschap in 2000 wateroverlast optreedt op de laag gelegen percelen langs de Wetering; dat verpachtster het landgoed heeft aangemerkt als stedelijk uit­loopgebied met alle nadelige gevolgen van dien voor hem; dat hij in 2000 op verzoek van verpachtster is overgestapt op de biologische productiemethode, welke minder belastend is voor de natuur maar ook een lager rendement oplevert; dat verpachtster terughoudend is met betrekking tot toestem­ming of vergunning voor de ontwikkeling en vergroting van zijn bedrijf; dat bij de taxatie door de deskundigen van de grondkamer geen vertegenwoordiger van verpachtster aan­wezig was, terwijl evenmin recente kaarten beschikbaar wa­ren; dat hij vraagtekens plaatst bij de taxatie van de vrije verkeerswaarde van het onderhavige land door de grondka­mer, terwijl hij voorts een aantal bezwaren heeft tegen de taxatie van de pachtprijs van de tot de onderhavige boerderij behorende bedrijfsgebouwen en de bedrijfswoning door de grondkamer; dat hij van de grondkamer geen voorlopig oor­deel heeft ontvangen. &#13;
Het onderzoek &#13;
De Centrale Grondkamer heeft ter plaatse op 8 juni 2011 een onderzoek doen instellen, waarvan een rapport is opgemaakt dat in afschrift aan deze beschikking is gehecht en waarvan de inhoud als hier ingelast moet worden beschouwd. &#13;
Bij brief van de griffier van 20 juli 2011 is een afschrift van dat rapport aan partijen gezonden met kennisgeving dat bin­nen veertien dagen eventuele bezwaren daartegen kenbaar gemaakt konden worden, dan wel een verzoek om een mon­delinge behandeling kon worden gedaan, waarop binnen de gestelde termijn door verpachtster niet is gereageerd. &#13;
Pachter heeft bij een op 2 augustus 2011 ter griffie ingeko­men brief een aantal concrete bezwaren aangevoerd tegen de taxatie door deskundigen van de pachtprijs van de woning, de bedrijfsgebouwen en het land, zulks met verzoek om een mondelinge behandeling. &#13;
De mondelinge behandeling &#13;
De mondelinge behandeling heeft plaatsgevonden ter zit­ting van 31 oktober 2011, waar zijn verschenen pachter en zijn echtgenote, alsmede namens verpachtster K. Hunneman voornoemd. &#13;
Ter zitting heeft pachter aangegeven teleurgesteld te zijn over het rapport van deskundigen. Hij benadrukt dat in het onderhavige gebied een optimale bedrijfsvoering niet moge­lijk is als gevolg van ter plaatse aanwezige beperkingen. Zo brengt een loonwerker dientengevolge bij hem een dubbel tarief in rekening. Hem is bekend dat in de gemeente Apel­doorn elders voor gelijkwaardige grond een lagere pacht­prijs wordt betaald. Hij vraagt zich af waarom elke volgende stap in de procedure bij de grondkamer en Centrale Grond­kamer heeft geresulteerd in een hogere pachtprijs. Voorts wijst hij op een rekenfout in het deskundigenrapport en op de omstandigheid dat zich op de begane grond van de wo­ning slechts één slaapkamer bevindt. &#13;
Ing. De Lorijn heeft desgevraagd ter zitting verklaard dat deskundigen tijdens de taxatie aan partijen hebben gevraagd of in het rapport van de deskundige van de grondkamer het aantal en de oppervlakten van de verschillende ruimtes in de woning juist waren vermeld. Beide partijen hebben hier­op toen bevestigend geantwoord, zodat deskundigen hiervan uit zijn gegaan. Zij hebben overigens nog wel de indeling en de onderhoudstoestand van de woning bezien. Bij hun taxa­tie van de pachtprijs van het tot de onderhavige boerderij behorende land hebben deskundigen -in navolging van de grondkamer- drie gedeelten onderscheiden, zulks met dien verstande dat zij bij het huisperceel zijn uitgegaan van een grotere oppervlakte daarvan omdat zij beschikten over ka­dastrale kaarten met de exacte oppervlakten. Bij hun taxa­tie van de pachtprijs van het derde gedeelte hebben deskun­digen niet ieder perceeltje afzonderlijk getaxeerd maar zijn zij uitgegaan van een gemiddelde situatie. Overeenkomstig de te dezen te volgen systematiek hebben zij bij hun taxatie van de pachtprijs van het onderhavige land naar de normen 1992/1994 in de aftrek voor externe productieomstandighe­den onder meer de aanwezigheid van houtwallen, de slech­te verkaveling en de minder goede waterhuishouding ver­disconteerd. Pachter heeft terecht gewezen op een misslag in de taxatie van de pachtprijs van de woning naar de nor­men van 2009, doch de correctie daarvan heeft geen invloed op taxatie van de uiteindelijke pachtprijs van de woning in het deskundigenrapport. Deskundigen hebben bij deze taxa­tie -anders dan de deskundige van de grondkamer- het juis­te formulier gebruikt. Dit heeft geleid tot een zodanig lage pachtprijs dat daardoor de gebruikelijke vaste lasten van een eigenaar/verpachter van de woning niet zouden worden ge­dekt. Reden waarom deskundigen deze pachtprijs in de ge­geven omstandigheden hebben bepaald op € 2.000,00 per jaar. Bij hun taxatie van de pachtprijs van de bedrijfsgebou­wen hebben deskundigen de wettelijke systematiek gevolgd, hetgeen heeft geresulteerd in een zodanige lage pachtprijs dat deskundigen, wederom gelet op de gebruikelijke vas­te lasten van een eigenaar/verpachter van de bedrijfsgebou­wen, deze pachtprijs hebben bepaald op € 2.000,00 per jaar. Deskundigen hebben tijdens de taxatie onderkend dat zij het object onder gunstige weersomstandigheden hebben bezich­tigd en met inachtneming daarvan een en ander zoveel mo­gelijk objectief beoordeeld. &#13;
Pachter heeft nog gewezen op de omstandigheid dat de wo­ning met achterhuis en bakhuis een rijksmonument zijn met alle beperkingen van dien. De woning heeft geen dub­bel glas en mede daardoor zijn de stookkosten hoog. Ver­pachtster onderhoudt enkel de buitenzijde van de woning en hij moet zorg dragen voor het onderhoud van de binnen­kant. Hij acht voorts de door deskundigen getaxeerde pacht­prijs voor het perceel F 8930, groot 1.24.25 ha, mede gelet op de randschade en grondsoort, te hoog. Hij wijst er op dat hij biologisch boert waarbij de omstandigheid dat de grond minder draagkrachtig is extra nadelig is. Verpachtster heeft geen duidelijke toekomstvisie met betrekking tot het gebied waarin de onderhavige boerderij is gelegen, dit met alle on­zekerheden van dien voor hem, zodat de situatie voor hem in feite op slot zit. &#13;
De heer Hunneman heeft verklaard dat verpachtster bezig is met de ontwikkeling van een toekomstvisie voor het on­derhavige gebied maar dat dit enige tijd vergt. Sinds 2009 is verpachtster bezig om de pachtprijs voor de door haar ver­pachte objecten op een marktconform niveau te brengen. &#13;
Beoordeling van het geschil in hoger beroep &#13;
1. In een procedure als de onderhavige dient de Cen­trale Grondkamer zich zelfstandig een oordeel te vormen. Dit onafhankelijk van eventuele eerdere beschikkingen van de grondkamer. &#13;
2. Pachter heeft aangevoerd dat hij geen voorlo­pig oordeel van de grondkamer heeft ontvangen. Uitgaande van de juistheid hiervan overweegt de Centrale Grondkamer dat pachter daardoor niet zo­danig in zijn belangen is geschaad dat dit gevolgen moet hebben. Pachter heeft immers tijdig beroep ingesteld bij de Centrale Grondkamer en heeft dientengevolge in die procedure zijn bezwaren alsnog kenbaar kunnen maken. &#13;
3. Pachter heeft terecht geconstateerd dat in het deskundigenrapport bij de berekening van de pachtprijs van de woning naar de normen van 2009 onder b. als uitkomst abusievelijk is vermeld € 943,32 in plaats van € 982,37. &#13;
4. Voormelde pachtprijs van de onderhavige woning is door deskundigen bepaald door toepassing van het puntenstelsel agrarische bedrijfswoningen naar de normen 2001 en de uitkomst daarvan te ver­hogen met de te dezen toepasselijke percentages ingevolge het Pachtprijzenbesluit 2007 en vervol­gens ingevolge de normen van 2009. Deskundigen hebben hierbij aangetekend dat zij van mening zijn dat het aldus berekende bedrag naar redelijkheid en billijkheid als te laag moet worden aangemerkt en dat zij de Centrale Grondkamer adviseren om de pachtprijs van de onderhavige woning in de gegeven omstandigheden te bepalen op € 2.000,00 per jaar. Ter zitting is gebleken dat deskundigen zich hierbij hebben gebaseerd op vaste jurispruden­tie van de Centrale Grondkamer die als uitgangs­punt hanteert dat het redelijk en billijk is dat de pachtprijs van een agrarische bedrijfswoning op een zodanig bedrag wordt bepaald dat de eige­naar/verpachter in ieder geval de in verband met die bedrijfswoning op hem rustende vaste lasten betreffende de instandhouding daarvan, daaronder begrepen de kosten van groot onderhoud, de as­surantiepremie en de WOZ-heffing, vergoed krijgt van pachter middels de pachtprijs daarvan. Een en ander kan tot gevolg hebben dat de pachtprijs van een agrarische bedrijfswoning op een hoger bedrag moet worden bepaald dan op het bedrag dat bere­kend is met toepassing van het desbetreffende pun­tenstelsel voor agrarische bedrijfswoningen. In het licht van het hiervoor overwogene en mede gelet op de door partijen in hoofdzaken niet weersproken omschrijving van de onderhavige woning in hun rapport, kan de Centrale Grondkamer deskundigen volgen in hun bepaling van de pachtprijs daarvan met ingang van 10 november 2009 op € 2.000,00 in totaal per jaar. In dit verband is de mogelijk onjuiste vermelding van een extra slaapkamer op de begane grond niet meer van belang. &#13;
5. Deskundigen hebben de pachtprijs van de onderha­vige bedrijfsgebouwen bepaald door toepassing van de te dezen geldende hectaretabel en de uitkomst daarvan te verhogen met de te dezen toepasselijke percentages ingevolge het Pachtprijzenbesluit 2007 en de normen van 2009. Deskundigen hebben hierbij aangetekend dat zij van mening zijn dat het aldus berekende bedrag naar redelijkheid en billijkheid als te laag moet worden aangemerkt en dat zij de Centrale Grondkamer adviseren om de pachtprijs van de onderhavige bedrijfsgebouwen in de gegeven omstandigheden te bepalen op € 2.000,00 per jaar. Ter zitting is gebleken dat deskundigen zich hierbij hebben gebaseerd op vaste jurisprudentie van de Centrale Grondkamer die als uitgangspunt hanteert dat het redelijk en billijk is dat de pachtprijs van agrarische bedrijfsgebouwen op een zodanig bedrag wordt bepaald dat de eigenaar/verpachter in ieder geval de in verband met die bedrijfsgebouwen op hem rustende vaste lasten, betreffende de instand­houding daarvan, daaronder begrepen de kosten van groot onderhoud en de assurantiepremie, vergoed krijgt van pachter middels de pachtprjis daarvan. Een en ander kan tot gevolg hebben dat de pachtprijs van agrarische bedrijfsgebouwen op een hoger bedrag moet worden bepaald dan op het bedrag dat berekend is met toepassing van het desbetreffende hectareta­bel voor agrarische bedrijfsgebouwen. In het licht van het hiervoor overwogene en mede gelet op de door partijen niet weersproken omschrijving van de onderhavige bedrijfsgebouwen in hun rapport, kan de Centrale Grondkamer deskundigen volgen in hun bepaling van de pachtprijs daarvan met ingang van 10 november 2009 op € 2.000,00 in totaal per jaar. &#13;
6. De Centrale Grondkamer is voorts van oordeel dat deskundigen in hun rapport blijkens hun -door partijen niet weersproken- beschrijving van de onderhavige percelen land en hun taxatie van de pachtprijs daarvan naar de normen van 1992/1994 en dientengevolge ook naar de opeenvolgende normen, terecht en op juiste wijze acht hebben geslagen op de door pachter in de stukken en ter zitting naar voren gebrachte beperkingen in zijn bedrijfsvoering. Daarom zal de Centrale Grondkamer hun rapport dienaangaande volgen. &#13;
7. Voor zoveel nodig overweegt de Centrale Grondka­mer nog dat op 1 juli 2011 wederom een wijziging van het Pachtprijzenbesluit 2007 in werking is getre­den. Ingevolge art. 7:333, lid 1 BW wordt de pacht­prijs van de onderhavige boerderij van rechtswege herzien overeenkomstig vorenbedoelde wijziging. In de leden 2 en 3 van genoemd artikel is bepaald dat de pachter of de verpachter binnen de daarin genoemde termijn aan de grondkamer kan verzoeken de tegen­prestatie te herzien. Uitgangspunt van genoemde wijziging is dat de tussen partijen geldende pacht­prijs voor de onderhavige woning, bedrijfsgebouwen en land (van rechtswege) worden gewijzigd met het desbetreffende (verander)percentage met dien ver­stande dat de aldus gewijzigde pachtprijs niet hoger mag zijn dan 2% van de vrije verkeerswaarde van dat land dan wel 110% c.q. 90% van de toepasselijke regionorm. &#13;
8. Behoudens de hiervoor in overweging 2 vermelde correctie heeft de Centrale Grondkamer geen onjuist­heden in het rapport van deskundigen aangetroffen en zal dit dan ook volgen. &#13;
Slotsom &#13;
De beschikking, waarvan beroep kan niet in stand blijven. &#13;
Beslissing &#13;
De Centrale Grondkamer, beschikkende in hoger beroep: &#13;
Vernietigt de beschikking, waarvan beroep, en opnieuw be­schikkende: &#13;
Herziet de pachtprijs in de onderhavige pachtovereenkomst en bepaalt deze op € 22.636,40 in totaal per jaar, ingaande 10 november 2009, zulks met vermelding van het volgende. &#13;
Indien de pachter geen pachtersomslag is verschuldigd inge­volge art. 116, onderdeel b, van de Waterschapswet, kan de pachtprijs worden vermeerderd met maximaal 50% van de waterschapslasten zoals die in het betrokken jaar zijn vast­gesteld. &#13;
Indien op het verpachte land een ruilverkavelingsrente dan wel een landinrichtingsrente rust, kan door de verpachtster 50% van de ruilverkavelingsrente dan wel landinrichtings­rente aan de pachter doorberekend worden met een maxi­mum van € 25,00 per ha per jaar. &#13;
Indien de geldelijke lasten welke de verpachtster door pu­bliekrechtelijke lichamen zijn opgelegd, worden verhoogd in verband met door deze lichamen uit te voeren onder­houdswerkzaamheden, die vóórdien ten laste kwamen van de pachter, kan de verpachtster ten hoogste het bedrag van de aan die werkzaamheden verbonden kosten aan de pachter doorberekenen. &#13;
</content><legacyfootnotes/><footnotes><footnote/></footnotes><auteurs>mrs. Th.C.M. Willemse, M.G.W.M. Stienissen en P.H. Veling en de deskundige leden F.J.A. baron van Ver­schuer en ir. H.B.M. Duenk</auteurs><published>2012-01-01 00:00:00</published><modified>2012-01-01 00:00:00</modified><editiondate>2012-01-01</editiondate><htmlpath>https://denhollander.info/artikel/9666</htmlpath></article>
</articles></edition>
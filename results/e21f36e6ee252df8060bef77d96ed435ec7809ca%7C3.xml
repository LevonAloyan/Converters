<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1990</searchword><id>7123</id><udhid>UDH:TvAR/7123</udhid><titel>'Hendrikus Johannes Adrianus van Aert / Johanna Louise Mertens' (TvAR 1990/4370)</titel><searchwords><searchword>TvAR 7/1990</searchword><searchword>TvAR 1990/4370</searchword><searchword>UDH:TvAR/7123</searchword></searchwords><attachments><attachment><name>1990_nr 7_Rechtspraak_4370.pdf</name><extention>pdf</extention><url>https://denhollander.info/download/6731/ci</url></attachment></attachments><inleiding>Pachtwet, art. 49, lid 1, sub 5,&#13;
art. 49 a, art. 134 Rv&#13;
Verzet tegen vermeerdering van eis, niet gedaan&#13;
bij akte ter rolle, moet worden gepasseerd.&#13;
Zwakke financiële positie van voorgestelde&#13;
pachter/medepachter. Deze biedt&#13;
onvoldoende waarborgen voor een behoorlijk&#13;
gebruik van het gepachte. In het van&#13;
zijn vader over te nemen landbouwbedrijf&#13;
en het bedrijf waarvan hij directeur-eigenaar&#13;
is, geeft de voorgestelde pachter/medepachter&#13;
geen — met financiële belegstukken&#13;
onderbouwd - inzicht.&#13;
De 65-jarige pachter wil zijn werkzaamheden&#13;
beëindigen en de bedrijfsvoering aan&#13;
zijn zoon overlaten. De pachtovereenkomst&#13;
eindigt voor de pachter binnen afzienbare&#13;
tijd. Toewijzing van de vordering&#13;
tot medepacht zou betekenen dat de voorgestelde&#13;
medepachter al over ruim een jaar&#13;
enig pachter zou kunnen worden. Daarom&#13;
is de (subsidiaire) vordering tot medepacht&#13;
in wezen een verkapte vordering tot indeplaatsstelling.&#13;
Ook om die reden afwijzing&#13;
van de vordering tot medepacht. </inleiding><content>Pachtkamer gerechtshof te Arnhem, arrest&#13;
d.d. 4 september 1989 (Mr. Maris, mr. Spoor, mr. In 't Veld, baron&#13;
De Weichs de Wenne en De Wolf)&#13;
In de zaak van:&#13;
Hendrikus Johannes Adrianus van Aert,&#13;
wonende te Huybergen, appellant, procureur:&#13;
mr. K. van der Meulen,&#13;
tegen&#13;
Johanna Louise Mertens, wonende te Huybergen,&#13;
geïntimeerde, procureur: mr. D.&#13;
Knottenbelt;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Bergen op Zoom tussen appellant&#13;
als eiser en geïntimeerde als gedaagde&#13;
op 7 september 1988 gewezen vonnis,&#13;
dat in fotocopie aan dit arrest is gehecht;&#13;
Overweegt:&#13;
Appellant is bij exploit van 7 oktober 1988&#13;
in hoger beroep gekomen van voormeld&#13;
vonnis, met gelijktijdige dagvaarding van&#13;
geïntimeerde voor dit hof.&#13;
Bij memorie van grieven heeft appellant&#13;
onder aanvoering van grieven en onder vermeerdering&#13;
van zijn eis geconcludeerd dat&#13;
het hof het vonnis waarvan beroep zal vernietigen&#13;
en, opnieuw rechtdoende, alsnog&#13;
de vordering aan appellant zal toewijzen en&#13;
de indeplaatsstelling van Van Aert junior&#13;
zal gelasten subsidiair Van Aert junior ex&#13;
art. 49a van de Pachtwet zal aanmerken als&#13;
medepachter, zulks met veroordeling van&#13;
geïntimeerde in de kosten van beide instanties.&#13;
Bij memorie van antwoord heeft geïntimeerde&#13;
zich verzet tegen de vermeerdering&#13;
van eis, de aangevoerde grieven bestreden&#13;
en geconcludeerd dat het hof aan appellant&#13;
zijn vordering zal ontzeggen althans&#13;
hem in die vordering niet-ontvankelijk zal&#13;
verklaren, alles met veroordeling van appellant&#13;
in de proceskosten.&#13;
Partijen hebben de zaak op 7 augustus&#13;
1989 doen bepleiten, appellant door mr.&#13;
G.J.A.M. Molkenboer, advocaat te Tilburg,&#13;
en geïntimeerde door mr. P.C.H.&#13;
Jansen, advocaat te Roosendaal. Bij die gelegenheid&#13;
hebben partijen ieder nog produkties&#13;
overgelegd.&#13;
Tenslotte hebben zij de stukken, waaronder&#13;
de pleitnotities van de advocaten,&#13;
doen overleggen voor het wijzen van arrest.&#13;
De grieven:&#13;
De door appellant aangevoerde grieven&#13;
luiden als volgt.&#13;
Grief I&#13;
Ten onrechte is de pachtkamer van het&#13;
kantongerecht van oordeel dat Aloysius&#13;
Jacobus Virginia van Aert (Van Aert junior),&#13;
geen goed geldelijk beheer blijkt te&#13;
voeren;&#13;
Grief II&#13;
Ten onrechte is de pachtkamer van het&#13;
kantongerecht van oordeel dat Van Aert&#13;
junior nimmer in staat zal zijn het belaste&#13;
bedrijf van appellant over te nemen. Immers&#13;
in tegenstelling tot het oordeel van de&#13;
pachtkamer van het kantongerecht zijn de&#13;
op het bedrijf drukkende lasten in vergelijking&#13;
met andere, soortgelijke bedrijven&#13;
niet bovenmatig;&#13;
Grief III&#13;
Ten onrechte overweegt de pachtkamer&#13;
van het kantongerecht dat, als dus de toekomst&#13;
ten aanzien van de eigen grond al&#13;
onzeker is, er ook onvoldoende zekerheid&#13;
met betrekking tot de pachtgrond is.&#13;
De vaststaande feiten:&#13;
Als enerzijds mede aan de hand van bescheiden&#13;
gesteld en anderzijds erkend dan&#13;
wel niet of onvoldoende weersproken, staat&#13;
ten processe het navolgende vast:&#13;
a. Appellant, oud 65 jaar, heeft van&#13;
geïntimeerde in pacht percelen grond&#13;
(thans bouwland) gelegen te Putte, kadastraal&#13;
bekend gemeente Putte, sectie B, nr.&#13;
3004 ged. groot 2.70 ha. Behoudens verlenging&#13;
eindigt de pachtovereenkomst op 11&#13;
november 1989. Geïntimeerde heeft de&#13;
pachtovereenkomst opgezegd en terzake is&#13;
door appellant een pachtverlengingsprocedure&#13;
aanhangig gemaakt;&#13;
b. Het gepachte maakt deel uit van de&#13;
boerderij van appellant met een areaal van&#13;
ongeveer 14 ha;&#13;
c. Appellant die zijn werkzaamheden we&#13;
gens zijn leeftijd wil beëindigen, is voornemens&#13;
zijn landbouwbedrijf over te dragen&#13;
aan zijn zoon Aloysius J.V.M, van Aert,&#13;
oud 37 jaar;&#13;
d. A.J.V.M. van Aert is in 1986 in staat&#13;
van faillissement verklaard. Dit faillissement is in dat jaar bij gebrek aan baten opgeheven;&#13;
e. Ten tijde van het vonnis had&#13;
A.J.V.M, van Aert een leenschuld aan&#13;
geïntimeerde ten bedrage van ƒ 3 000,-&#13;
exclusief rente en kosten. Dit bedrag is&#13;
nadien voldaan. De rente en kosten ad&#13;
ƒ 1 700,- zijn eerst onlangs betaald;&#13;
ƒ. Bij verzoekschrift van 27 april 1989&#13;
hebben drie crediteuren met vorderingen&#13;
van in totaal ƒ 3 902,68 opnieuw het faillissement&#13;
van A.J.V.M. van Aert aangevraagd.&#13;
Namens laatstgenoemde heeft zijn&#13;
adviseur F. Brouwers vervolgens aan de&#13;
procureur van de crediteuren, mr. P.C.H.&#13;
Jansen voornoemd, onder meer het navolgende&#13;
bericht:&#13;
'Cliënt is zich bewust van de vonnissen&#13;
en een bevel tot betaling, welnu hij probeert&#13;
hieraan wat te doen door middel van&#13;
betaling, maar aangezien cliënt een minimaal&#13;
inkomen heeft stelt hij het volgende&#13;
voor; 50 % van de ƒ 3 902,68 te betalen in&#13;
maandelijkse termijnen';&#13;
g. A.J.V.M. van Aert is directeur-eigenaar&#13;
van Oesterzwam-Huybergen B.V., gevestigd&#13;
te Huybergen, een kwekerij en handelsbedrijf&#13;
in oesterzwammen.&#13;
Beoordeling van het geschil in hoger&#13;
beroep:&#13;
1. De behandeling van contentieuze pachtzaken&#13;
geschiedt volgens art. 136 van de&#13;
Pachtwet overeenkomstig de gewone regelen&#13;
van Burgerlijke Rechtsvordering behoudens&#13;
hier niet ter zake doende uitzonderingen.&#13;
Volgens art. 134, lid 1, van het Wetboek&#13;
van Burgerlijke Rechtsvordering is appellant&#13;
als eiser bevoegd zijn eis tot de afloop&#13;
van het geding bij conclusie of akte ter rolle&#13;
te vermeerderen. Appellant heeft zijn eis&#13;
bij memorie van grieven vermeerderd met&#13;
een subsidiaire vordering tot medepacht&#13;
van zijn zoon A.J.V.M. van Aert. Geïntimeerde&#13;
heeft zich bij memorie van antwoord&#13;
tegen die vermeerdering van eis verzet.&#13;
Nu geïntimeerde dat verzet niet overeenkomstig&#13;
het tweede lid van laatstgenoemd&#13;
artikel heeft gedaan bij akte ter&#13;
rolle, waarop dan onverwijld overeenkomstig&#13;
het derde lid bij rolbeschikking&#13;
kon worden beslist, moet zijn verzet worden&#13;
gepasseerd. Beoordeeld moeten thans&#13;
worden de primaire vordering tot indeplaatsstelling&#13;
van A.J.V.M. van Aert en de&#13;
subsidiaire vordering tot medepacht van&#13;
deze.&#13;
2. Door de grieven wordt in volle omvang&#13;
aan de orde gesteld de vraag of de&#13;
pachtkamer van het kantongerecht terecht&#13;
heeft geoordeeld dat A.J.V.M. van Aert in&#13;
financieel opzicht niet voldoende waarborgen&#13;
voor een behoorlijke bedrijfsvoering&#13;
op het gepachte biedt. Het hof vindt aanleiding&#13;
dit geschilpunt zelfstandig opnieuw te&#13;
onderzoeken. Gelet op de hierboven onder&#13;
d, e, en ƒ vastgestelde feiten, verenigt het&#13;
hof zich met dit oordeel van de pachtkamer&#13;
van het kantongerecht. Met name blijkt uit&#13;
onder ƒ bedoelde brief dat A.J.V.M. van&#13;
Aert na 26 mei 1989 (de datum van het exploit&#13;
van betekening van faillissementsaanvraag)&#13;
dat zijn financiële situatie, waarin&#13;
hij 'een minimaal inkomen heeft', hem niet&#13;
in staat stelde zijn schulden te voldoen.&#13;
Voorts heeft appellant in het bijzonder zijn&#13;
grief II niet feitelijk met financiële belegstukken&#13;
geadstrueerd in die zin dat daaruit&#13;
kan blijken dat het oordeel van de&#13;
pachtkamer van het kantongerecht dat het&#13;
door A.J.V.M. van Aert over te nemen bedrijf&#13;
van appellant eveneens met schulden&#13;
belast is, onjuist is. Appellant heeft het hof&#13;
met betrekking tot dit bedrijf in het geheel&#13;
geen jaaroverzichten getoond, laat staan&#13;
recente. In ieder geval is aannemelijk dat&#13;
de door A.J.V.M. van Aert voorgenomen&#13;
overname van dit bedrijf voor hem zal leiden&#13;
tot een lastenverzwaring.&#13;
De in de loop der jaren gebleken zwakke&#13;
financiële positie van A.J.V.M. van Aert&#13;
biedt dan ook onvoldoende waarborgen&#13;
voor geïntimeerde, aan wie een vordering&#13;
op eerstgenoemde eerst onlangs geheel betaald&#13;
werd, voor een behoorlijke exploitatie&#13;
van het gepachte met de daaraan voor&#13;
A.J.V.M. van Aert verbonden kosten.&#13;
Bij gelegenheid van de pleidooien heeft&#13;
appellant nog wel doen betogen dat Oesterzwam&#13;
Huybergen B.V. in het eerste halfjaar&#13;
van 1989 uitstekende resultaten heeft&#13;
geboekt. Wat hiervan zij, het hof is geen&#13;
inzicht verschaft in de vermogens- en kaspositie&#13;
van dit bedrijf aan de hand van balansgegevens&#13;
en verlies- en winstrekeningen.&#13;
Dit klemt te meer nu er blijkens de cijfermatige&#13;
opstelling in de pleitnota van appellant sprake is van niet onaanzienlijke&#13;
schulden. Dat dit bedrijf goed zou lopen,&#13;
betekent nog niet dat de financiële situatie&#13;
van A.J.V.M, van Aert ingrijpend wordt&#13;
verbeterd. De bovenvermelde recente brief&#13;
van F. Brouwers wijst op het tegendeel.&#13;
3. De in de aanvang van de vorige rechts&#13;
overweging geformuleerde vraag moet der&#13;
halve bevestigend worden beantwoord. De&#13;
grieven treffen geen doel.&#13;
Wegens de voor de vordering tot indeplaatsstelling&#13;
verplichte afwijzingsgrond&#13;
van art. 49, lid 5, van de Pachtwet, die blijkens&#13;
art. 49a, lid 2, van de Pachtwet ook&#13;
geldt voor de subsidiaire vordering tot medepacht,&#13;
komen beide vorderingen voor afwijzing&#13;
in aanmerking.&#13;
4. Ook om andere redenen komt de subsidiaire&#13;
vordering tot medepacht niet voor&#13;
toewijzing in aanmerking. Enerzijds heeft&#13;
appellant te kennen gegeven zijn werkzaamheden&#13;
als vijfenzestigjarige pachter te&#13;
willen beëindigen en de bedrijfsvoering aan&#13;
zijn zoon te willen overlaten. Van een gezamenlijk&#13;
gebruik van het gepachte is dan&#13;
geen sprake meer. Voorts eindigt de pacht&#13;
overeenkomst behoudens verlenging op 11&#13;
november 1989, derhalve binnen afzienbare&#13;
tijd. Nadien zal de pachtovereenkomst&#13;
met appellant op grond van art. 38a van de&#13;
Pachtwet niet meer verlengd kunnen worden.&#13;
Toewijzing van de vordering tot medepacht&#13;
zou betekenen dat A.J.V.M, van&#13;
Aert al binnenkort enig pachter zou kunnen&#13;
worden. Om die reden is de subsidiaire&#13;
vordering tot medepacht in wezen een ver&#13;
kapte vordering tot indeplaatsstelling.&#13;
Slotsom:&#13;
Het vonnis moet worden bekrachtigd. De&#13;
bij wijze van vermeerdering van eis in hoger&#13;
beroep ingestelde subsidiaire vordering&#13;
tot medepacht dient te worden afgewezen.&#13;
Appellant behoort de kosten van het hoger&#13;
beroep als de daarin in het ongelijk gestelde&#13;
partij te dragen.&#13;
Rechtdoende in hoger beroep:&#13;
Bekrachtigt het vonnis van de pachtkamer&#13;
van het kantongerecht te Bergen op Zoom&#13;
d.d. 7 oktober 1988 waarvan beroep.&#13;
Wijst af de subsidiaire vordering tot medepacht.&#13;
Veroordeelt appellant in de kosten van&#13;
het hoger beroep, aan de zijde van geïntimeerde&#13;
tot heden begroot op ƒ 3 900,-&#13;
(drieduizend en negenhonderd gulden).</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. In 't Veld, baron&#13;
De Weichs de Wenne en De Wolf</auteurs><published>1990-07-01 00:00:00</published><modified>1990-07-01 00:00:00</modified><editiondate>1990-07-01</editiondate><htmlpath>https://denhollander.info/artikel/7123</htmlpath></article>
</articles></edition>
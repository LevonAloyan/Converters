<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2002</searchword><id>5577</id><udhid>UDH:TvAR/5577</udhid><titel>Vermarkting van agrarische producten Korte termijn versus lange termijn. CEDR-congres Helsinki 27-30 mei 2001</titel><searchwords><searchword>TvAR 2/2002</searchword><searchword>UDH:TvAR/5577</searchword></searchwords><attachments><attachment><name>2002_nr 2_Artikel_Kras.pdf</name><extention>pdf</extention><url>https://denhollander.info/download/5457/ci</url></attachment></attachments><inleiding>1. Inleiding&#13;
Wetten en regels vormen de weerslag van ontwikkelingen in de samenleving. Zij kunnen&#13;
beter begrepen worden in de maatschappelijke context waarin ze tot stand&#13;
komen. Het beschrijven van de context is echter niet geheel van gevaren ontbloot&#13;
omdat het vaak meer zegt over de waarnemer dan dat er sprake is van een feitelijke,&#13;
volledige en objectieve waarneming. Ga je met een bakker en een metselaar naar&#13;
Toscane dan zal de bakker zijn thuisfront informeren over de afwijkende broden die&#13;
daar worden gebakken en de metselaar zal rapporteren dat in de oudheid heel anders&#13;
werd gemetseld dan heden ten dagen.&#13;
Vandaar dat ik heb gemeend de twee onderdelen van mijn bijdrage, het huidige&#13;
juridische kader en de context waarin deze tot stand zijn gekomen, over het onderwerp&#13;
‘de vermarkting van agrarische producten’ van elkaar te scheiden.1 In mijn bijdrage&#13;
aan het CEDR-congres waren deze twee delen door elkaar gevlochten. Deze&#13;
tweede bijdrage is meer van normerende en historische aard. De inhoud komt geheel&#13;
voor mijn rekening en de meningen zijn mijn meningen en niet die van bijvoorbeeld&#13;
de VAR of het CEDR.</inleiding><content>2. Agrarisch recht&#13;
De oorsprong van de georganiseerde maatschappij en haar economie is de landbouw.&#13;
Sommigen menen wel dat daarmee de ontwikkeling van de beschaving een aanvang&#13;
neemt. De landbouw is van oudsher voorwerp van afspraken, regels en overheidsbemoeienis.&#13;
De basis van het huidige geschreven recht vinden we bij de Romeinen.&#13;
De romeinsrechtelijke regels vinden hun grondslag in een overwegend agrarische&#13;
maatschappij. De boeken van de schrijvers Gaius, Kunkel, Kaser en Wubbe waren&#13;
vele startende rechtenstudenten een gruwel. Hugo de Groot (1583-1645) is in ons&#13;
land bekend als de eerste Nederlandse jurist van internationale faam. Wellicht dat een&#13;
enkele Zweed hem nog kent, want daar was hij de laatste jaren van zijn leven werkzaam&#13;
als gezant en hoogleraar te Lund. In Rostock, waar hij na een scheepsramp&#13;
onderweg naar Nederland overleed, kennen ze hem waarschijnlijk niet. Ondanks zijn fervente strijd tegen de stadhouders – hij vervreemde al vroeg van Maurits in zijn&#13;
steun als jonge jurist aan de oude Van Oldebarneveld – is onder het bewind van de&#13;
gebroeders de Wit een praalgraf voor hem opgericht in 1675 te Delft in de kerk tegenover&#13;
de kerk met de Oranjegraven. Zijn boek De Jure Belli ac Pacis geeft de natuurrechtelijke&#13;
grondslagen (Mare libre) waarop de internationale zeeën nog immer door&#13;
de vissers gratis en vrij bevist mogen worden.&#13;
Het samenstel van regels voor boer en grond groeide tot een geheel dat we wel&#13;
noemen ‘agrarisch recht’. Het betrof vooral regels over het grondgebruik zoals eigendoms-,&#13;
pacht- en erfrechtkwesties. In mijn bijdrage richt ik me daar niet op. Deze bijdrage&#13;
ziet vooral op de regelgeving en intensieve overheidsbemoeienissen met de vermarkting&#13;
en de productie van agrarische producten. Heden is de invloed van de&#13;
nationale maar vooral Europese overheidsregelgeving voor de productie en vermarkting&#13;
van agrarische producten op de boer en tuinder van dusdanig belang geworden,&#13;
dat de individuele belangen van eigendom, pacht of erfrecht van de boer daaraan&#13;
ondergeschikt zijn gemaakt. De traditionele onderwerpen van het agrarisch recht&#13;
worden daarmee ondergeschikt gemaakt aan de overheidsregels en bemoeienissen op&#13;
het gebied van productie en handel. De definitie van wat wel en niet valt onder agrarisch&#13;
recht wordt herzien.&#13;
3. De positie van de boer is kwetsbaar&#13;
Het Europese Verdrag en het daarop gebaseerde landbouwbeleid met zijn wet- en&#13;
regelgeving grijpen soms zeer diep in in het bestaan van de boer. De overvleugeling&#13;
van het hierin uitgedrukte algemene belang boven het individuele belang maakte&#13;
sommige boeren totaal afhankelijk van dat overheidsbeleid. Dit heeft mede geleid tot&#13;
de grote veecrises waarin we nu zitten. Er wordt niet meer gecureerd maar geruimd.&#13;
Het is de boer veelal verboden effectieve medicijnen te gebruiken. Het is de boer zelfs&#13;
niet meer toegestaan te wachten tot de dood op de ziekte volgt en veel vee wordt&#13;
gezond en wel vrijwel dagelijks hier of daar in de EU preventief gedood op voorschrift&#13;
en onder toezicht van de overheid.&#13;
De eigen werking en het eigen gewicht van ver van de boer gemaakte politiek door&#13;
politici en overheidsdienaren met eigen spelregels, custodiën en gebruiken in hun&#13;
administratieve organisaties doen vrezen dat de afstand tussen besluitvormers en justitiabelen&#13;
erg groot is geworden. Een geheel eigen krachtenveld van acties en reacties&#13;
heeft geleid tot een intensieve industriële veehouderij en akkerbouw waar we nu wellicht&#13;
vanaf willen doch maar moeilijk vanaf kunnen.&#13;
Van oudsher heeft de boer in de uitoefening van zijn beroep slechts een beperkt&#13;
instrumentarium tot zijn beschikking om zijn inkomen te beïnvloeden: teeltkeuze,&#13;
teelttechniek, gewasdiversificatie, veredeling en kwaliteitsverbetering. Eigenlijk kan&#13;
hij alleen proberen zijn inkomen te verhogen door meer te oogsten. Van nature is de&#13;
boer dan ook geneigd te werken aan opbrengstverhoging door productiviteitsverbetering&#13;
op zijn bedrijf.&#13;
De boer heeft nauwelijks invloed op de opbrengstprijs. Boeren kunnen het weer&#13;
niet beïnvloeden. Ziekten en plagen, oorlogen en natuurrampen treffen hem vaak van&#13;
buiten. De seizoenen zijn een gegeven en daarmee dikwijls zijn arbeidsbehoeften en&#13;
arbeidspieken.Uiteraard tracht de boer te doen wat hij kan. Hij beregent, bemest, bestrijdt plagen&#13;
en ziekten, conserveert, bewaart en verwerkt. Hij tracht zijn afzet te optimaliseren en&#13;
werkt samen met collega’s om de problemen het hoofd te bieden. Het is echter duidelijk&#13;
dat grote overvloed en schromelijk tekort dicht bij elkaar kunnen liggen.&#13;
Het product zelf speelt daarbij een grote rol. Niet alleen door zijn bederfelijkheid&#13;
maar tevens door de aard van de consumptie. Bij voedselproducten is de totale consumptie&#13;
gekoppeld aan de som van de inhoud van de magen van de consumenten.&#13;
Voor arme mensen geldt daarbij nog de beperking van hun bestedingsmogelijkheid.&#13;
Dit maakt dat de afzetmarkten veelal inelastisch zijn. Op zich leidt dit tot grote prijsschommelingen&#13;
bij relatief kleine veranderingen in het aanbod. Ook de kruiselastisciteit&#13;
is door de onderlinge uitwisselbaarheid van producten erg groot. ‘Groenteman&#13;
wat zullen we eten? Zijn de bieten duur, geef dan maar spinazie, is de sla duur, doe&#13;
dan maar bloemkool.’ Zo beïnvloedt de prijs van het ene product de prijzen van vervangende&#13;
andere producten en hangt het hele stelsel aan elkaar. Is de melk duur, dan&#13;
wordt er minder geslacht en stijgen niet alleen de rundvleesprijzen maar kunnen ook&#13;
de varkens- of kippenvleesprijzen gaan stijgen.&#13;
De positie van de boer als marktspeler is kwetsbaar. Vele boeren zijn in verhouding&#13;
tot hun afnemers – en hier spelen de supermarktketens een keihard gevecht – klein,&#13;
bedrijfs- dan wel grondgebonden en niet in staat de totale actuele markt te overzien.&#13;
De productiegerichtheid, bedrijfsgebondenheid en het gebrek aan marktkennis kunnen&#13;
zich uitdrukken in lagere uitbetaalprijzen voor hun producten dan de consumenten&#13;
uiteindelijk bereid zouden zijn te betalen. Zoals we verder zien is dit niet nieuw.&#13;
4. De overheid en de boer&#13;
Het grote maatschappelijke belang van een regelmatige, gezonde en goede voedselvoorziening&#13;
is de ethische grondslag en terechte rechtvaardiging voor de overheidsbemoeienissen.&#13;
De invloed van de overheidsbemoeienissen is na de Tweede Wereldoorlog in&#13;
Nederland en later in de Europese Unie vooral gestimuleerd door de Nederlandse&#13;
socialist Sicco Mansholt. Herenboer in de Wieringermeer (een vruchtbare bodem&#13;
voor ministers, net als de Haarlemmermeer), minister van Landbouw en later jarenlang&#13;
Europees Commissaris voor de Landbouw om de grondslagen te leggen voor het&#13;
huidige EU landbouwbeleid.&#13;
De laatste 50 jaar hebben meer veranderingen in het boerenbedrijf te zien gegeven&#13;
dan alle eeuwen ervoor sinds het Romeinse rijk. In een prachtige studie van de Wageningse&#13;
historicus Jan Bieleman kunnen we daar kennis van nemen.2 De veranderingen&#13;
vloeiden voort uit de veredeling van nieuwe rassen, de introductie van nieuwe teelttechnieken,&#13;
mechanisering en automatisering tezamen met verbeteringen van de&#13;
infrastructuur en de kwantitatieve (bevolkingsgroei) en geografische vergroting van&#13;
de afzetmarkten. De productie per eenheid werd goedkoper en de afzetmogelijkheden&#13;
werden groter.Uiteraard tracht de boer te doen wat hij kan. Hij beregent, bemest, bestrijdt plagen&#13;
en ziekten, conserveert, bewaart en verwerkt. Hij tracht zijn afzet te optimaliseren en&#13;
werkt samen met collega’s om de problemen het hoofd te bieden. Het is echter duidelijk&#13;
dat grote overvloed en schromelijk tekort dicht bij elkaar kunnen liggen.&#13;
Het product zelf speelt daarbij een grote rol. Niet alleen door zijn bederfelijkheid&#13;
maar tevens door de aard van de consumptie. Bij voedselproducten is de totale consumptie&#13;
gekoppeld aan de som van de inhoud van de magen van de consumenten.&#13;
Voor arme mensen geldt daarbij nog de beperking van hun bestedingsmogelijkheid.&#13;
Dit maakt dat de afzetmarkten veelal inelastisch zijn. Op zich leidt dit tot grote prijsschommelingen&#13;
bij relatief kleine veranderingen in het aanbod. Ook de kruiselastisciteit&#13;
is door de onderlinge uitwisselbaarheid van producten erg groot. ‘Groenteman&#13;
wat zullen we eten? Zijn de bieten duur, geef dan maar spinazie, is de sla duur, doe&#13;
dan maar bloemkool.’ Zo beïnvloedt de prijs van het ene product de prijzen van vervangende&#13;
andere producten en hangt het hele stelsel aan elkaar. Is de melk duur, dan&#13;
wordt er minder geslacht en stijgen niet alleen de rundvleesprijzen maar kunnen ook&#13;
de varkens- of kippenvleesprijzen gaan stijgen.&#13;
De positie van de boer als marktspeler is kwetsbaar. Vele boeren zijn in verhouding&#13;
tot hun afnemers – en hier spelen de supermarktketens een keihard gevecht – klein,&#13;
bedrijfs- dan wel grondgebonden en niet in staat de totale actuele markt te overzien.&#13;
De productiegerichtheid, bedrijfsgebondenheid en het gebrek aan marktkennis kunnen&#13;
zich uitdrukken in lagere uitbetaalprijzen voor hun producten dan de consumenten&#13;
uiteindelijk bereid zouden zijn te betalen. Zoals we verder zien is dit niet nieuw.&#13;
4. De overheid en de boer&#13;
Het grote maatschappelijke belang van een regelmatige, gezonde en goede voedselvoorziening&#13;
is de ethische grondslag en terechte rechtvaardiging voor de overheidsbemoeienissen.&#13;
De invloed van de overheidsbemoeienissen is na de Tweede Wereldoorlog in&#13;
Nederland en later in de Europese Unie vooral gestimuleerd door de Nederlandse&#13;
socialist Sicco Mansholt. Herenboer in de Wieringermeer (een vruchtbare bodem&#13;
voor ministers, net als de Haarlemmermeer), minister van Landbouw en later jarenlang&#13;
Europees Commissaris voor de Landbouw om de grondslagen te leggen voor het&#13;
huidige EU landbouwbeleid.&#13;
De laatste 50 jaar hebben meer veranderingen in het boerenbedrijf te zien gegeven&#13;
dan alle eeuwen ervoor sinds het Romeinse rijk. In een prachtige studie van de Wageningse&#13;
historicus Jan Bieleman kunnen we daar kennis van nemen.2 De veranderingen&#13;
vloeiden voort uit de veredeling van nieuwe rassen, de introductie van nieuwe teelttechnieken,&#13;
mechanisering en automatisering tezamen met verbeteringen van de&#13;
infrastructuur en de kwantitatieve (bevolkingsgroei) en geografische vergroting van&#13;
de afzetmarkten. De productie per eenheid werd goedkoper en de afzetmogelijkheden&#13;
werden groter.De directe relatie tussen het welzijn van de boer en de hoogte van zijn inkomen&#13;
aan de ene kant en de economie en overheidspolitiek aan de andere kant is overtuigend&#13;
aangetoond door de nog beroemdere Wageningse historicus Ad van der Woude.&#13;
Deze heeft de leer van de korte, middellange en lange termijn trends ontwikkeld.&#13;
Korte termijn politiek met al zijn positieve gevolgen voor de economie en de daarvan&#13;
afhankelijke boer kunnen uiteindelijk wel op middellange en lange termijn tot grote&#13;
agrarische crises leiden. Historisch toont Van der Woude de eeuwenoude relaties aan&#13;
tussen politiek, economie en welvaart.3&#13;
Korte termijn politiek leidde vaak, hoe gewenst en nuttig dit ook leek op dat&#13;
moment, tot het tegenovergestelde van het bedoelde effect op middellange en lange&#13;
termijn. De boer was daar een lijdzaam slachtoffer van.&#13;
De beroemde Russische econoom Kodratieff, waar onder Stalin sinds 1932 niets&#13;
meer van is vernomen, ontwikkelde de theorie van de lange termijn structuurgolven&#13;
in de economie. Hij constateert structurele bewegingen van de economie over perioden&#13;
van ongeveer 50 jaar. Interessant is te zien wat de invloed van deze economische&#13;
golven is op de agrarische sector.&#13;
Pakken we de draad op waar Van der Woude hem laat liggen dan is de eerste grote&#13;
economische crisis in Nederland de na-Napoleontische reactie in de twintiger jaren&#13;
van de 19e eeuw. In de ontluikende nachtwakerstaat van Koning Willem I liet de overheid&#13;
zich nog niets gelegen liggen aan de desastreuze gevolgen van de crisis voor de&#13;
prijsvorming van agrarische producten en de daaruit voortvloeiende grote armoede&#13;
onder de overwegend agrarische bevolking op het platteland. Werden de boeren dan&#13;
ook nog eens getroffen door natuurrampen zoals zware overstromingen in Zeeland,&#13;
dan was de ramp compleet. Particulieren namen het initiatief tot de oprichting van&#13;
verenigingen en bewegingen om de armoede te bestrijden. Een bekend voorbeeld&#13;
daarvan is de Vereeniging tot Nut van het Algemeen. Op initiatief van onderwijzers&#13;
en geestelijken, begaan met de armoede, werden door boeren landbouwverenigingen&#13;
opgericht waarmee de basis van de huidige standsorganisaties werd gelegd. De uit die&#13;
periode stammende Groningse en Friesche landbouwmaatschappijen vormen daar de&#13;
voorbeelden van. Plaatselijke organisaties groeiden uit tot gewestelijke en regionale&#13;
verbanden.&#13;
Op 27 mei 18564 vond de oprichting van de Algemeene Koninklijke Landbouwvereeniging&#13;
plaats in de Gothische zaal van Huis ten Bosch onder leiding van Koning&#13;
Willem III. In navolging van de in België door Leopold I succesvol opgerichte Societé&#13;
Centrale van 1848. Dit initiatief mislukte door de tegenwerking van de grote provinciale&#13;
maatschappijen. Deze kwamen daarop zelf met een initiatief tot een landelijke&#13;
organisatie en het Nederlandsch Landbouw Comité werd opgericht. Door de verzuiling&#13;
uiteenvallend in het KNLC, de KNBTB en de CBTB. Nu sinds enkele jaren&#13;
weer gezamenlijk opererend als Federatie van Land- en Tuinbouw Organisaties&#13;
(LTO) onder de eerste voorzitter, de CBTB-er Doornbos.&#13;
Eind zeventiger en tachtiger jaren van de 19e eeuw werd de agrarische wereld&#13;
getroffen door een nieuwe wellicht nog wijdere agrarische crisis. Ook hier was het aanvankelijk vooral particulier initiatief dat reageerde om de crisis het hoofd te bieden.&#13;
Samen sterk werd het motto. De politieke positie van de boer was zwak. Menig&#13;
boer stond tegenover een handelaar met meer kennis van de vraag. Door samenwerking&#13;
in verenigingen, later door hun specifieke aard juridisch onderscheiden van de&#13;
vereniging onder de naam coöperatie, trachten de boeren en tuinders het hoofd te bieden&#13;
aan de vele grote vraagstukken. Er was behoefte aan alles. Coöperaties van boeren werden&#13;
opgericht om samen de noodzakelijke in- en verkoop te doen, om gezamenlijk de&#13;
bankfinanciering en het verzekeringswezen te organiseren. Er werden openbare prijsvormingssystemen&#13;
ontwikkeld zoals de afmijnsystemen bij veilingen. Neutrale keuringen&#13;
met gecontroleerde merken werden geïntroduceerd. Vaak werden locale initiatieven&#13;
samengebracht onder landelijke Centrale Bureau’s zoals Cebeco. Vele nu inmiddels&#13;
grote en sterke bedrijven en organisaties stammen uit deze periode. De standsorganisaties,&#13;
de afzetcoöperaties,5 verzekeraar Achmea en de Rabobank zijn daarvan voorbeelden.&#13;
Diverse feest- en gedenkboeken met leuke terugblikken op dat verleden zijn bij de&#13;
diverse vieringen van het vijftig- en honderjarig bestaan uitgebracht.6&#13;
Toch zat de overheid niet stil in de tijd van het kinderwetje van de liberaal Van&#13;
Houten. Het later befaamd geworden overheidsbeleidsdrieluik onderwijs, onderzoek&#13;
en voorlichting, werd ontwikkeld. Dit beleid lag tot de negentiger jaren van de&#13;
20e eeuw ten grondslag aan de landbouwpolitiek in Nederland.&#13;
De onderzoeksinstellingen, de land- en tuinbouwscholen met als vlag de Landbouwhogeschool&#13;
Wageningen, en de overheidsvoorlichtingsdiensten werden opgericht.&#13;
De Nederlandse Algemene Keuringsdiensten, met afdwingbare bevoegdheden&#13;
en hun eigen tuchtrechtspraak, voor de keuring en export van agrarische producten,&#13;
komen eveneens uit deze tijd.&#13;
Aan de crisis in de dertiger jaren van de 20e eeuw danken we de Publiekrechtelijke&#13;
Bedrijfsorganisaties (de PBO’s) en de grondslagen van het naoorlogse Europese landbouwbeleid.&#13;
Sterk direct overheidsbeleid, in deze filosofie, moet leiden tot het voorkomen&#13;
van honger en armoede. Geven we het primaat aan de belangen van de boeren,&#13;
boven de consumentenbelangen of algemene mededingingsprincipes, dan zorgen welvarende&#13;
boeren voor een zelfvoorzienende voedselproductie en is er nimmer meer gebrek&#13;
aan voldoende voedsel. In de doelstellingen van de EU-landbouwpolitiek in de (huidige)&#13;
artikelen 33 e.v. van het Europees Verdrag vinden we deze gedachten neergelegd.&#13;
De directe overheidsinvloed werd steeds groter en overschreed met de komst van&#13;
de Verenigde Naties en de Europese Unie de landsgrenzen. Het gezamenlijk belang&#13;
prevaleert boven het individuele belang van de boeren en tuinders in verdragen, wetten&#13;
en rechtspraak.&#13;
5. EU-landbouwbeleid&#13;
Sinds de invoering van een EU-landbouwbeleid worstelt de unie met grote landbouwoverschotten.&#13;
Hetzelfde zien we in de Verenigde Staten, na de EU de grootste&#13;
producent en exporteur van agrarische producten ter wereld. Alhoewel het VS-overheidsstelsel is gericht op rechtstreekse steun aan behoeftige boeren leidden zowel het&#13;
EU-beleid als het VS-overheidsbeleid tot instandhouding van onrendabele productie.&#13;
Dit heeft twee zeer onaangename gevolgen. Bij het slijten van de overschotten in&#13;
de rest van de wereld (sommigen noemen dit de ‘wereldmarkt’) komen de twee&#13;
giganten elkaar voortdurend tegen als concurrenten. Dit leidt tot onoplosbare handelsruzies&#13;
zolang de structurele overproductie niet bij de wortel wordt aangepakt.&#13;
Maar wat veel erger is, is dat de producenten in de andere landen worden geconfronteerd&#13;
met deze onder kostprijs gedumpte overschotten op hun markten en in hun&#13;
landen. De boeren kunnen in die landen niet meer zelf winstgevend produceren, laat&#13;
staan dat boeren in de derde wereldlanden in staat worden gesteld een eigen welvarende&#13;
agrarische maatschappij te ontwikkelen. Een vraagstuk dat naar mijn mening&#13;
in Europa en de VS te weinig aandacht heeft.&#13;
De teelten met een EU-marktordening, een gemeenschappelijk vastgesteld landbouwbeleid,&#13;
kennen soms zeer gedetailleerde dwingende productie- en handelsvoorschriften.&#13;
Hierbij wordt het kwaliteitsstreven van de boer uitgeschakeld. Hij moet&#13;
voldoen aan de omschreven producten en krijgt daarvoor een vaste prijs. Dit heet&#13;
minimumprijs, maar werkt tevens als een maximumprijs omdat in een situatie van&#13;
overschot de vrije markt niet meer oplevert. De belangrijkste sectoren zijn zuivel en&#13;
granen. Tevens gelden marktordeningsregels voor varkens, pluimvee, eieren, boter en&#13;
melkpoeder. Verder kennen we het systeem van interventieprijzen voor suiker, oliën&#13;
en vetten en rundvlees. Met de invoering van quota is de boer verder beperkt in de&#13;
vrije uitoefening van zijn beroep. Een van zijn weinige instrumenten tot inkomensverbetering,&#13;
nl. productieverhoging, werd hem uit handen genomen. Aanvankelijk&#13;
gold het quotasysteem voor de suikerbietenboer. In 1984 is deze opbrengstbeperking&#13;
ingevoerd voor melk en later voor de gehele intensieve veehouderij en tabak. Om&#13;
omgekeerde redenen, namelijk ter voorkoming van onvoldoende product in de toekomst,&#13;
werd eveneens aan de vissers een vangstquotum tegen overbevissing opgelegd.&#13;
Communautaire ordening met een markt- en prijsbeleid, gemeenschappelijke prijzen,&#13;
regulering van de markt met interventieaankopen, productiesteun, restituties en&#13;
subsidies, productiebeperkingen en vangstquota zijn allemaal maatregelen met korte&#13;
termijn effecten. In combinatie met exportsubsidies en importheffingen wordt een&#13;
handelspolitiek gevoerd met gevaarlijke kanten. Dit hele stelsel loopt vast.&#13;
Het staat ver af van de werkelijke vraag- en aanbodverhoudingen. Het tast de boer&#13;
in zijn werk en wezen aan. De kosten worden onbeheersbaar en de verhoudingen met&#13;
andere EU-uitgaven zijn onevenwichtig. Een ieder raakt ervan overtuigd dat de landbouwstructuurpolitiek&#13;
verder ontwikkeld moet worden. De huidige crises in de&#13;
intensieve (pluim)veehouderij gecombineerd met de groeiende consumentenwens c.q.&#13;
-eis naar gezond voedsel dwingt tot een principiële herziening om te komen tot een&#13;
duurzame landbouw.&#13;
Dit gaat hopelijk gepaard aan meer vrije marktwerking, meer individuele vrijheid&#13;
voor de boeren, minder overheidsregulering en minder subsidies. Over het geheel&#13;
doen de sectoren zonder marktregulering het beter dan de sectoren met deze overheidsbemoeienis.&#13;
De boeren producerend voor een vrije markt lijken gelukkiger dan&#13;
de boeren onder de EU-tuchtiging.&#13;
Laten we hopen dat de boeren niet uit Nederland verdwijnen omdat een zelfstandig&#13;
menswaardig bestaan als boer niet meer mogelijk is. Vele jonge Nederlandse&#13;
boeren emigreren niet uit armoede – integendeel: ze nemen vaak veel geld mee – maar omdat ze niet meer onderworpen willen worden aan de fnuikende regels en verstikkende&#13;
overheidsbanden op allerlei gebied. Het Europese platteland ontvolkt door&#13;
gebrek aan perspectief.&#13;
6. Resumé&#13;
De invloed van de EU-regelgeving is zeer groot. De belangen van de EU-landbouwpolitiek&#13;
overstijgen de belangen van het individu en de nationale lidstaten. Het is niet&#13;
verwonderlijk dat de roep om nieuw beleid ontstaat tegen te ver doorgevoerd en te&#13;
gedetailleerd conjunctuurbeleid. Is met de discussie over Agenda 2000 de wens geuit&#13;
naar een meer structurele landbouwpolitiek en een revitalisering van de daartoe&#13;
gecreëerde instrumenten zoals de structuurfondsen, de huidige ideeën gaan nog veel&#13;
verder. De Europese Commissie, stelt landbouwcommissaris Fischler, moet zich&#13;
beperken tot de rol van internationaal onafhankelijk scheidsrechter.&#13;
De geschiedenis liet een steeds directere overheidsgreep zien op de productie en&#13;
afzet. Voor een aantal producten zijn er zeer gedetailleerde marktordeningregels&#13;
waarbij de ondernemersvrijheid van de boer vrijwel tot nul is gereduceerd. Decennia&#13;
van overschotten en grote veeziekten nopen tot herziening van het beleid. De noodzakelijke&#13;
hervorming van het landbouwbeleid vond gestalte onder de noemer Agenda&#13;
2000. Het accent zou dienen te liggen op een structurele aanpak via het Europese&#13;
Oriëntatie- en Garantiefonds voor de landbouw (EOGFL) en minder op zeer gedetailleerde&#13;
korte termijn maatregelen. Het platteland moet gestimuleerd worden in&#13;
plaats van ontmoedigd.7 Toetreding van nieuwe lidstaten met een grote landbouwproductie,&#13;
zoals overeengekomen in het Verdrag van Nice, dwingen tot bezinning over&#13;
het te voeren landbouwbeleid, al is het maar omdat er een herschikking van middelen&#13;
uit voortvloeit.&#13;
Recente uitbraken van zeer besmettelijke dierziekten leiden wellicht de aandacht af&#13;
naar korte termijn beleid, alhoewel de Commissie c.q. Fischler lijkt te streven naar&#13;
renationalisatie van het landbouwbeleid om te komen tot een structureel beleid met&#13;
een op maat gesneden aanpak naar regio’s.</content><legacyfootnotes>1. Zie voor het eerste deel, het overzicht van wetten en regels inzake de vermarkting van agrarische&#13;
producten, Agr.r. 2001, p. 545.&#13;
2. Jan Bieleman, Geschiedenis van de landbouw in Nederland 1500 – 1950, Boom 1992. Heel romantisch&#13;
beschreven is de Geschiedenis van de Boerenstand en de Landbouw in Nederland in twee delen van&#13;
H. Blink, J.B. Wolters, Groningen 1904.&#13;
3. O.a. in Ad van der Woude en Jan de Vries, The first modern economy. Succes, failure and perseverance&#13;
of the Dutch economy, 1500 – 1815, Cambridge 1997.&#13;
4. Aldus Blink, zie voetnoot 2.&#13;
5. R. Leep, De coöperatie, enkele bedrijfseconomische aspecten van afzet- en verwerkingscoöperaties, diss.&#13;
Amsterdam 1985.&#13;
6. Zie o.a. H.M. Raemakers, Ontwikkeling van de agrarische organisaties, diss. 1983.&#13;
7. Zie EGVO 1257/1999.</legacyfootnotes><footnotes><footnote/></footnotes><auteurs>mr. J.N. Kras</auteurs><published>2002-02-01 00:00:00</published><modified>2000-01-18 00:00:00</modified><editiondate>2002-02-01</editiondate><htmlpath>https://denhollander.info/artikel/5577</htmlpath></article>
</articles></edition>
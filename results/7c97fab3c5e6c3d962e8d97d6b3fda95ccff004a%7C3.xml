<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2007</searchword><id>3761</id><udhid>UDH:TvAR/3761</udhid><titel>Uitspraak zaaknr. AM 05-44 (TvAR 2007/5379,5380,5381,5382,5383,5384,5385)</titel><searchwords><searchword>TvAR 1/2007</searchword><searchword>TvAR 2007/5379</searchword><searchword>TvAR 2007/5380</searchword><searchword>TvAR 2007/5381</searchword><searchword>TvAR 2007/5382</searchword><searchword>TvAR 2007/5383</searchword><searchword>TvAR 2007/5384</searchword><searchword>TvAR 2007/5385</searchword><searchword>UDH:TvAR/3761</searchword></searchwords><attachments><attachment><name>TvAR_2007_1-jurisprudentie.pdf</name><extention>pdf</extention><url>https://denhollander.info/download/3756/ci</url></attachment></attachments><inleiding>&lt;p&gt;Overtreding van artikel 3 lid 1 van de Verordening HPA aardappelmoeheid 2003&lt;/p&gt;</inleiding><content>&lt;p&gt;1. De procedure Op 15 maart 2006 heeft het Tuchtgerecht een schriftelijke verklaring ontvangen van de voorzitter van het Hoofdproductschap Akkerbouw met nummer AM 05-44 en een bijgevoegd berechtingsrapport waarmee de zaak bij het Tuchtgerecht aanhangig is gemaakt. Op 4 april 2006 heeft het onderzoek ter zitting plaatsgevonden. Betrokkene was niet op de zitting aanwezig. Tegen betrokkene is verstek verleend. Namens de voorzitter van het Hoofdproductschap Akkerbouw heeft mevrouw mr. O.D. van der Vliet de zaak nader toegelicht. 2. De schriftelijke verklaring en het berechtingsrapport Betrokkene wordt ten laste gelegd: Overtreding van artikel 3 lid 1 van de Verordening HPA aardappelmoeheid 2003 door aardappelen te telen op een zelfde (gedeelte van een) perceel met een oppervlakte van 8.000 m2 waar twee jaar daarvoor ook aardappelen zijn geteeld. Het berechtingsrapport is opgemaakt 8 februari 2006 door C.C.A. Boons, toezichthouder HPA. Het berechtingsrapport bevat een verklaring van de heer K, een signalerings- rapport met volgnummer A 512 met bijlage en een verzoek ontheffing vruchtwisseling kenmerk 2004/036 met bijlage. 3. De betrokken regelgeving Het Hoofdproductschap Akkerbouw heeft de Verordening HPA aardappelmoeheid 2003 vastgesteld. Doelstelling is de beheersing van de aardappelziekte aardappelmoeheid. Om aardappelmoeheid te voorkomen en verdere verspreiding tegen te gaan is het verboden vaker dan &amp;eacute;&amp;eacute;n keer in de drie jaar aardappelen te telen op hetzelfde perceel. In bepaalde situaties is ontheffing van voornoemd verbod mogelijk. De voorwaarden voor deze ontheffing zijn neergelegd in het Besluit HPA voorschriften ontheffing aardappelmoeheid 2003 van het Hoofdproductschap Akkerbouw. Op overtreding van het bepaalde bij of krachtens de Verordening worden tuchtrechtelijke maatregelen gesteld. 4. De vaststaande feiten Op grond van de stukken en het onderzoek ter zitting zijn in deze zaak de volgende feiten en omstandigheden voor het Tuchtgerecht vast komen te staan: &amp;bull; Betrokkene heeft in 2005 op onderhavig perceel aardappelen geteeld terwijl daar in 2003 ook aardappelen zijn geteeld; &amp;bull; op 13 oktober 2005 is door de toezichthouder HPA de overtreding geconstateerd. 5. Standpunt van betrokkene Betrokkene heeft voor 2004 ontheffing aangevraagd in verband met herindeling van het bedrijf. Bij deze ontheffingsaanvraag heeft betrokkene een schets gevoegd waarop aangegeven stond waar in 2005 en 2006 ook sprake zou zijn van 1 op 2 teelt. Betrokkene was in de veronderstelling dat de verkregen ontheffing voor 2004 ook geldig was voor de jaren 2005 en 2006. 6. Standpunt Hoofdproductschap Akkerbouw Op grond van de Verordening HPA aardappelmoeheid 2003 is het telen van aardappelen op een perceel waar twee jaar daarvoor ook aardappelen zijn geteeld verboden tenzij er een ontheffing is verleend door het HPA. Op 13 oktober 2005 is geconstateerd dat betrokkene op eenzelfde perceel in 2003 en 2005 aardappelen heeft geteeld zonder ontheffing aan te vragen. De heer Broek van NAK AGRO heeft betrokkene er nog op gewezen dat voor het teeltjaar 2005 en 2006 opnieuw een ontheffing aangevraagd moest worden. Indien betrokkene een ontheffing had aangevraagd was deze verleend. Het Hoofdproductschap Akkerbouw verzoekt het Tuchtgerecht betrokkene een geldboete op te leggen 7. De beoordeling Het voorgaande in aanmerking genomen, acht het Tuchtgerecht het ten laste gelegde bewezen en stelt daarmee de overtreding van artikel 3 lid 1 van de Verordening HPA aardappelmoeheid 2003 vast. Het Tuchtgerecht houdt met het vaststellen van de hoogte van de boete rekening met het feit dat een ontheffing verleend was indien betrokkene hem had aangevraagd en dat betrokkene daarmee de kosten van een ontheffingsaanvraag, vastgesteld op &amp;euro; 100 heeft uitgespaard. 8. De beslissing Het Tuchtgerecht legt, gelet op de ernst van het feit en de omstandigheden van de zaak aan betrokkene een geldboete op van &amp;euro; 200.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-01-01 00:00:00</published><modified>2017-06-08 16:08:31</modified><editiondate>2007-01-01</editiondate><htmlpath>https://denhollander.info/artikel/3761</htmlpath></article>
</articles></edition>
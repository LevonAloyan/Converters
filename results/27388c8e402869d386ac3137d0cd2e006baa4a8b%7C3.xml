<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1982</searchword><id>6478</id><udhid>UDH:TvAR/6478</udhid><titel>Landbouw en Rechtsbescherming</titel><searchwords><searchword>TvAR 10/1982</searchword><searchword>UDH:TvAR/6478</searchword></searchwords><attachments><attachment><name>1982_nr 10_Artikel_Lopes.pdf</name><extention>pdf</extention><url>https://denhollander.info/download/6253/ci</url></attachment></attachments><inleiding>Op de jaarvergadering van de Vereniging voor Agrarisch Recht, op 15 mei 1981 te Utrecht, waren meer dan honderd natuurlijke personen aanwezig. Een korte herden-king van prof. mr. C.H.F. Polak ging aan het wetenschappelijke gedeelte vooraf.&#13;
De preadviezen, van de hand van mr. J.M. Polak en mr. J.N.A. Schuurs, vullen De Pacht van mei 1981. Beide auteurs houden ter plaatse een inleidende beschouwing.&#13;
Inleiding en repliek van mr. J.M. Polak&#13;
De Afdeling rechtspraak van de Raad van State speelt een belangrijke rol in de rechtsbescherming. De agrarische sector valt daarin niet op.&#13;
Preadviseur wil onderscheid maken naar de termijn van de maatregelen die in de toekomst verbetering van de rechtsbescherming moeten brengen. Op de korte ter-mijn ziet hij veel in de overbrenging van een aantal categorieën van zaken van de Afdeling rechtspraak naar het College van beroep voor het bedrijfsleven. Op langere termijn kan dan een einde gemaakt worden aan de asystematische organisatie van de rechtsbescherming. Vervolgens zijn de administratieve wetgeving en het admi-nistratieve proces ondoorzichtig, alle departementen hebben wel tot de ongecontro-leerde groei bijgedragen. De komende Grondwetsherziening dwingt mede tot de opstelling van algemene regels van bestuursrecht en van administratief procesrecht. Met minder rechterlijke colleges zal harmonie in procesregels wel te bewerkstelligen zijn. Spreker wijst nog op het belang van het rapport 'Rechtsbescherming tegen de overheid'. Thans is met de rechtsbescherming veel tijd gemoeid door de overbe-lasting van vele colleges. De efficiency moet worden verbeterd zonder verlies van de kwaliteit. Drempels, zoals entreegeld voor de rechtsbescherming, behoren zeker niet te worden verhoogd.&#13;
Een speciale vraag voor de agrarische sector is of de deelneming van vele niet- ju-risten aan de rechtspraak moet worden gecontinueerd.&#13;
In zijn antwoord noemt Polak de beperkingen van de AROB (zie ook art. 8 Wet AROB). De toetsing door Afdeling rechtspraak is marginaal, anders dan die door de geschillenkamers. Kinderachtig bestuur bijvoorbeeld is geen grond tot vernieti-ging. Een regeling treffen met partijen, zoals in de bezwaarschriftenprocedure, be-hoort niet tot de mogelijkheden; de voor de Afdeling optredende ambtenaar heeft daar vaak geen machtiging voor. </inleiding><content>Het AROB-beroep is niet veel verheven boven het Kroonberoep. Een vernietiging van een beschikking op grond van een ondeugdelijke formulering lost toch nauwelijks iets op. Als er geen derden in het spel zijn, komt de overheid bij een vernietiging vaak aan het verlangen van een particulier tegemoet, zie Van Buren (Groningen) over de effecten van Kroon- en AROB-beslissingen. Meestal is evenwel van derden sprake, zeker wanneer het om een bouwvergunning gaat. Een onderzoek naar het functioneren van bezwaarschriftencommissies, ook bij de lagere overheden, is zeker de moeite waard. Waarschijnlijk zal blijken dat de zeefwerking geen grote omvang vertoont. Daarentegen is van belang dat het bestuur met de bezwaarde een regeling kan treffen. Dat is al een argument om de commissie te handhaven, zelfs indien we over twee instanties zullen beschikken. Preadviseur constateert, ook verwijzend naar het voorontwerp van de Commissie-De Gaay Fortman, dat wel consensus bestaat over die onderbouw van twee instanties. Daardoor zou in de bovenbouw met minder werk kunnen worden volstaan. Spreker zou na zo'n dubbele onderbouw wel een drempel voor het AROB-beroep willen aanbevelen. Hij wijst hierbij op de veelheid van zaken tegen lagere overheden, waarvan het AROB-beroep niet door de betrok-kene wordt bijgewoond. Bij (deze) rechtspraak gaat het om de evenwichtige afwe-ging van de betrokken belangen.&#13;
Een principiële vraag is of rechtsbescherming en rechtspraak tot de algemene overheidsvoorzieningen behoren. Zaken met een gering financieel belang zouden, mits de nodige behoedzaamheid wordt betracht, in een minder kostbare procedure behandeling kunnen vinden.&#13;
Niet onopgemerkt is gebleven dat rechtspraak van Hoge Raad en Afdeling recht-spraak wel eens op een verschillende lijn liggen. Dit verschijnsel schept een argument voor integratie van gewone en administratieve rechtspraak. Daarmee zou ook de ef-ficiency zijn gediend en zouden specialisaties meer tot hun recht komen. Men moet hier uiteraard op de zeer lange termijn denken. Op middellange termijn kan men zich bijvoorbeeld afvragen welke rechter het geschiktste is om zich met schadever-goeding in te laten. Beekhuis denkt in de eerste plaats aan de burgerlijke rechter; Polak verwacht daarbij een hoog financieel vergoedingsniveau en beveelt de Afde-ling rechtspraak aan die tot dusverre de ƒ 10.000, - niet dikwijls overschreed.&#13;
Bij de Afdeling rechtspraak leeft onvoldoende parate kennis van Europees recht. Daarom verdient het aanbeveling dat het College van beroep voor het bedrijfsleven Europese zaken behandelt. Bij dat college kan een bezwarenprocedure worden ingevoerd.&#13;
Het coreferaat van prof. mr. J. Wessel&#13;
Prof. mr. J. Wessel valt als coreferent op doordat hij niet alleen de inhoud van het preadvies van Polak bestrijkt maar ook dezelfde methodologie volgt. Vandaar dat het coreferaat zich leent voor integrale weergave.&#13;
De landbouw is exemplarisch voor een groter veld van rechtsbescherming. Daarin is meer systeem nodig. De vraag is hoe nu verder te gaan. De algemene beginselen van behoorlijk bestuur komen goed tot hun recht en van een negatieve lijst is geen sprake. Er bestaat een extra mogelijkheid de bezwaarschriften weg te bewan-delen. Spreker onderbreekt als het ware zijn programma om stil te staan bij de grens van publiek- en privaatrecht. Hij noemt als criteria de gerichtheid op het rechtsgevolg (De Goede), de functie en de verschijningsvorm. Subsidieverlening heeft dan het ka-rakter van een beschikking en is dus vatbaar voor AROB-beroep. Op dit onderwerp komt hij nog in ruimer verband terug.&#13;
Terzake van de, zij het niet tot elke prijs, gewenste unificatie van het procesrecht noemt Wessel een reeks eisen waarvan de verwezenlijking de meeste knelpunten uit de weg zou ruimen. Het gaat hoofdzakelijk om een goede toegang tot de rechter, een overzichtelijke rechtsstructuur, een snelle behandeling, ook van zaken in het grensgebied van publiek- en privaatrecht, een gemeenschappelijke hoogste instantie, kostenbewaking en een goede outillage van de rechter. Men kan zich hierbij de AROB-rechter boven de Kroon voorstellen. Omtrent de aan toekomstige rechts-bescherming te stellen normen moet consensus worden bereikt. Iedereen zal hechten aan een onafhankelijke rechter, niemand aan een lange procesduur. De bestaande colleges hebben alle hun eigen voordelen, maar ook hun nadelen. Zo komt het bij de Kroon altijd tot een eindbeslissing, bij de AROB-rechter niet. Financiën, tijd, diepgang, (inclusief) motivering van de uitspraak, stellen randvoorwaarden. Wessel doet hier de suggestie uit de Vereniging voor Agrarisch Recht een werkgroep in te stellen die de nodige consensus kan voorbereiden. In zijn slotwoord zegt voorzitter mr. N.M. Zijp toe deze suggestie in het bestuur te bespreken.&#13;
De (overige) discussie&#13;
kan worden weergegeven aan de hand van bepaalde themata. Telkens kunnen aldus een aantal sprekers worden bijeengebracht.&#13;
Rechtshandeling naar burgerlijk recht&#13;
Er is veel te doen geweest over het rechtskarakter van sommige beslissingen, zoals die omtrent subsidie. Telkens waar deze zouden kunnen worden aangemerkt als rechtshandeling naar burgerlijk recht, zouden zij niet AROB-abel zijn.&#13;
Zo ziet Schuurs, anders dan Koeman, Borman en Punt (NJV 1981), terzake van de subsidie een overeenkomst tussen de overheid en de particulier. Laatstgenoemde heeft een aanbod van de overheid aanvaard met de gestelde voorwaarden en kan worden gedwongen tot terugbetaling in geval van niet-naleving daarvan. Hij is dus niet verplicht het aanbod te aanvaarden en daarmee bestaat een principieel verschil met een wettelijk voorschrift. Uit de zaal komt mr. B.E.A.M. Schreurs (LTB, Haar-lem) met steun aan de preadviseur. Tuinders, die rentesubsidie van het Ontwikkelings- en Saneringsfonds hadden ontvangen, moesten deze terugbetalen met daarenboven 10% boete. Hun beroep op de Afdeling rechtspraak werd niet-ontvankelijk verklaard, zij waren aangewezen op de burgerlijke rechter. Nu hielden de subsidievoorwaarden in dat in bijzondere omstandigheden van de voorwaarden kon worden afgeweken, doch het Fonds weigerde - zonder toelichting - dergelijke omstandigheden te erkennen. Administratief-rechtelijke begrippen als motivering zijn in het privaatrecht geen vereisten. De terugbetaling bevindt zich in de sfeer van het privaatrecht.&#13;
De beslissing over een uitgifte in erfpacht door de grondkamer (op grond van Ka-derbesluit grondbank) roept eveneens problemen op. Weigering van uitgifte wordt door de Afdeling gezien als een weigering een overeenkomst aan te gaan en dat is een rechtshandeling naar burgerlijk recht. Ingevolge de Wet agrarisch grondverkeer zal de Minister van Landbouw eindinstantie zijn wat betreft de uitgifte.&#13;
Schuurs brengt nog een K.B. uit 1967 ex de Wet BAB (een pre-AROB-wet) in her-innering. In dat geval was er geen administratiefrechtelijk voorschrift op grond waarvan de directeur van Domeinen bevoegd was een overeenkomst aan te gaan. Hieruit volgt, dat, wanneer een dergelijk voorschrift er wel is, de op grond van dat voorschrift genomen besluiten om een rechtshandeling naar burgerlijk recht te ver-richten wel beschikkingen zijn.&#13;
De hier bedoelde vraag is van grote praktische betekenis. Mr. W. van den Brink (bureau Raad van State) stelt voor juist uit te gaan van de definitie van beschikking in de Wet ARBO. Het is immers niet van belang dat een beschikking tevens als rechtshandeling maar burgerlijk recht zou kunnen worden aangemerkt. Schuurs zet het verschil ten deze tussen de Wet AROB en de Wet ARBO uiteen.&#13;
Misbruik van privaatrecht&#13;
Uit het voorafgaande vloeit een belangrijke vraag van mevrouw mr. H. Brands voort. Lagere openbare lichamen zouden zich meer en meer van het privaatrecht kunnen gaan bedienen, omdat hun rechtshandelingen dan onaantastbaar zijn voor AROB- rechtspraak. In zijn antwoord verwijst Polak naar de preadviezen van Bor-man en Punt. Zeker bestaat het gesignaleerde gevaar, maar alleen door onjuist ge-bruik van privaatrecht.&#13;
De bezwaarschriftenprocedure&#13;
Legt men de nadruk op de rechtsbescherming, dan speelt zich voor een commissie voor de bezwaarschriften een contradictoir geding af. Denkt men met prof. mr. J. Borman meer in termen van een verlengd bestuur, dan zal een dergelijke commis-sie ontbreken en vindt een gesprek plaats tussen orgaan en klager. Op het Ministerie van Landbouw, vertelt Schuurs, is een tussenweg ontwikkeld. De klager verschijnt voor een commissie waarvan de beleidsafdeling, die het bestreden besluit heeft voor-bereid, deel uitmaakt. De uit die ontmoeting volgende heroverweging lijkt wel vol-doende rechtsbescherming te bieden.&#13;
De (ter vergadering) als coreferent fungerende Borman, met Schuurs overtuigd voorstander van de bezwaarschriftenprocedure, schat dat deze de Afdeling recht-spraak zeker 50% aan tijd bespaart. De bezwaarschriftenprocedure zou Schuurs wel voor de gehele centrale overheid verplicht gesteld willen zien. Een ieder zou dan we-ten waar hij aan toe is, er zou uniformiteit in de procedure zijn. Tegenover het extra werk ten departemente zou staan minder zaken bij de Afdeling en de snelheidswinst bij de afhandeling daarvan.&#13;
Hier en daar klinkt twijfel aan de waarschijnlijkheid dat de bezwaarschriften-procedure door middel van zeefwerking de Afdeling rechtspraak ontlast. Prof. mr. B.K. Brussaard vermeldt de opvatting van sommigen dat de commissies geen onver-deeld succes zijn. Door de afwezigheid van drempels krijgen zij te veel zaken te behandelen.&#13;
Op het niveau van de lagere overheden bestaat een gerede kans op minder gunstige ervaringen met bezwaarschriftenprocedures, waardoor van een zeef nauwelijks spra-ke zou zijn. Mevrouw Brands is in het bijzonder beducht voor een advies in een zaak over een beschikking door een wethouder. Een behandeling in een gemeente-raadscommissie zal weldra politieke motieven te veel kans geven. Polak verwacht op grond van eigen ervaring dat de politiek misvormde uitspraak bij de Afdeling wel vernietigd zal worden. De vraag blijft of daarmee positieve resultaten bereikt wor-den. De raad is inderdaad geen goed orgaan om zich in de sfeer van de rechts-bescherming met bouwvergunningen in te laten. Beter zou zijn heroverweging door burgemeester en wethouders, zo nodig gevolgd door de afdeling Rechtspraak. Aldus zou het element van verlengde besluitvorming tot uiting komen, met de (besturende) wethouder in de commissie. Dit zal nog sterker spreken wanneer ingevolge art. 14 Wet AROB een algemene maatregel van bestuur met goede procesregels tot stand is gekomen.&#13;
Herverkaveling en keuze van beroepsinstanties&#13;
Met Polak ziet mr. J.P. van Zutphen, voorzitter van de bezwaarschriftencommissie bij Landbouw, er voordeel in bepaalde categorieën zaken bij andere colleges onder te brengen. Hij noemt echter dieren, die volgens Polak bij het College van beroep voor het bedrijfsleven beter af zouden zijn dan onder de AROB-rechtspraak, een minder gelukkig voorbeeld. Op Landbouw ziet men terecht een samenhang tussen de gezondheid van dieren en de vleeskeuring, alsmede de kwaliteitswetgeving. AROB zou dus de voorkeur blijven verdienen.&#13;
De Wet agrarisch grondverkeer, door Polak buiten beschouwing gelaten, komt met de centrale grondkamer, de burgerlijke rechter en de Minister, als beroeps-instanties. Na aarzeling werd ten departemente van Landbouw besloten hieraan de AROB-weg niet toe te voegen.&#13;
De voorzitter van de Raad van beroep voor het kwekersrecht, prof. mr. M.J.A. van Mourik, vraagt zijn voorganger waar beroep tegen een beschikking over in-schrijving in het rassenregister behandeling vindt. Polak bevestigt dat in art. 1 Wet AROB het kwekersrecht wordt uitgezonderd. De Raad van beroep is onderdeel van de Raad voor het kwekersrecht. Hij zou moeten vallen onder art. 1 sub f als zijnde geheel of ten dele belast met rechtspraak. Nu moeten wij concluderen dat er geen hogere instantie is.&#13;
De Kamer voor de Binnenvisserij (blz. 198) is een overheidsorgaan, hoewel pro-cesregels enerzijds en de benoeming van leden anderzijds wijzen op een rechterlijk college. Aan dit antwoord op een vraag van mr. A.C. Loeb voegt Polak toe dat de Raad van State zelf de aard van een college in het licht van art. lf te beoordelen heeft bij een advies over nieuwe wetgeving.&#13;
Ambtelijke posities; pseudo-wetgeving&#13;
Sommige procedures en de positie van ambtenaren die ingevolge een wettelijk voor-schrift besluiten nemen, en van de besturen van stichtingen geven aanleiding tot vra-gen. Zo van Borman omtrent de directeur van de Visserijen (blz. 204). Schuurs ziet te dezer zake bij toepassing van artikel 11 van de Wet AROB de rol van de Minister als van een postbus (hij had evenzeer van een doorgeefluik kunnen gewagen). De Mi-nister wendt zich tot een onder zich ressorterende ambtenaar die beslist of een be-roepschrift als bezwaarschrift behandeld zal worden, en de Minister geeft het ant-woord door aan de Afdeling rechtspraak. Evenzo bij besturen van stichtingen met een publiekrechtelijk doel. Landbouw kan geen algemene maatregel van bestuur in-gevolge art. 11 Wet AROB uitvaardigen; Justitie en Binnenlandse Zaken kunnen dat wel, doch hebben het (nog) niet gedaan. Landbouw brengt in zijn pseudo-wetgeving een bezwaarschriftenprocedure in. In zijn preadvies noemt Schuurs een nadeel van afwijkingen van bekendgemaakt beleid die volgens de Afdeling altijd mogelijk moe-ten zijn. Borman is van mening dat het, gezien de gewekte verwachtingen, voor de overheid moeilijker is ten nadele dan van ten voordele van de burger af te wijken. Met een voorbeeld heeft Schuurs enige toelichting: is subsidie voorzien om een be-paalde activiteit te stimuleren, dan legt bij de beoordeling, of van het beleid had moeten worden afgeweken, het doel, waartoe de stimulans strekt, een groot gewicht in de schaal.&#13;
Beslissingstermijn&#13;
Dat de wettelijke termijn waarbinnen op een bezwaarschrift moet zijn beslist, te kort (blz. 207) zou zijn, brengt Van den Brink tot de opmerking dat de bezwaarde steeds bij de Afdeling rechtspraak terecht kan wanneer deze de indruk heeft dat de betrokken overheid voldoende tijd heeft gehad om tot een besluit te komen.&#13;
Wanneer een derde-belanghebbende voor het verstrijken van de beroepstermijn bij een ander college, zich tot de Afdeling rechtspraak wendt, blijkt de Afdeling in zijn probleem niet te kunnen voorzien. De behandeling door de Afdeling hangt af van de hoedanigheid van de klager als direct betrokkene dan wel als derde-belang-hebbende.&#13;
Een klacht uit de praktijk&#13;
De administrateur-econoom van Cromstrijen, A. Hartman, constateert nadelige ge-volgen van de rechtsbescherming voor het landbouwbedrijf. Er zouden niet on-aanzienlijke maatschappelijke verliezen worden geleden.</content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1982-10-01 00:00:00</published><modified>1982-10-01 00:00:00</modified><editiondate>1982-10-01</editiondate><htmlpath>https://denhollander.info/artikel/6478</htmlpath></article>
</articles></edition>
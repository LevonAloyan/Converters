<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1982</searchword><id>6473</id><udhid>UDH:TvAR/6473</udhid><titel>Pachter en investering</titel><searchwords><searchword>TvAR 6/1982</searchword><searchword>UDH:TvAR/6473</searchword></searchwords><attachments><attachment><name>1982_nr 6_Artikel_Lopes.pdf</name><extention>pdf</extention><url>https://denhollander.info/download/6248/ci</url></attachment></attachments><inleiding>Inleiding&#13;
Zowel de pachter als de verpachter kunnen het voornemen opvatten in het pacht-object te investeren. De Pachtwet bezigt de woorden verandering van bestemming, inrichting of gedaante respectievelijk verbetering en regelt de verhouding tot de wederpartij, met name terzake van toestemming en gevolgen. De artikelen 30 en 31 maken de indruk een evenwicht tussen de belangen van partijen te scheppen, doch de praktijk laat zien dat 75% van de gebouwen op land in eigendom staat. Hieruit blijkt dat geen van beide partijen zich in het investeringsklimaat werkelijk thuis voelt. De verpachter vindt vaak het rendement van de investering, zijnde maximaal de rente van het geïnvesteerde bedrag, te laag en acht soms de kans op volledige ver-werking van die rente in de pachtprijs in geval van een overeenkomst met een vol-gende pachter te gering. De pachter is bevreesd voor een te lage vergoeding bij een onverwacht einde van de pacht binnen 20 jaar of verlies van een aanmerkelijke rest-waarde na 20 jaar.&#13;
In het vervolg beperken wij ons tot de investering door de pachter. Deze zal bij ge-bleken onmogelijkheid om in de breedte (door bedrijfsvergroting) te investeren, dat wel in de diepte moeten doen, bijvoorbeeld door een ligboxenstal te doen verrijzen. Beschikt hij niet tevens over land in eigendom, dan moet op pachtland worden ge-bouwd. De verpachter zal slechts bij uitzondering in het bedoelde gebouw willen in-vesteren, zodat de pachter genoodzaakt zal zijn de stichtingskosten anders dan op pachtbasis te financieren. Vrijwel steeds zal hij aangewezen zijn op een lening. De credietverschaffer zal een zekerheidsrecht bedingen.&#13;
Over het onderwerp brachten in maart 1979 mrs. H.A. Kapma, J.F. Klazinga en E. Vellinga een rapport uit aan de Ring Leeuwarden van de Koninklijke Notariële Broederschap. Zij maken een aantal waardevolle opmerkingen, signaleren enkele problemen en beoordelen een Friese poging om die op te lossen. Telkens waar de ge-legenheid zich voordoet, zal ik hun rapport aanhalen. </inleiding><content>Wettelijk melioratierecht&#13;
Wij stellen ons de investerende pachter voor als iemand die van een hoge mate van continuïteit kan uitgaan. De looptijd van de door de grondkamer goedgekeurde pacht bedraagt tenminste de wettelijke duur of op een eerste termijn van korter dan de wettelijke duur is een verlenging met zes jaar gevolg (art. 46). De pachter heeft dus voorkeursrecht (art. 56a onder d). Gewoonlijk zal hij ook een gegadigde voor contractuele of wettelijke indeplaatsstelling (art. 49, 54) op het oog hebben. De Friese notarissen beperken zich nog tot de gevallen dat beide partijen natuurlijke personen zijn. Van werkelijke betekenis lijkt deze beperking mij niet. Op het eerste ge-zicht lijkt een beroep op eigen gebruik door een rechtspersoon minder kansrijk (art. 41), doch voor een beslissing naar billijkheid, belangenafweging derhalve, behoeft een boer-directeur zijner b.v. of behoeven twee of meer boeren-vennoten zich niet veel meer zorgen te maken dan bij afwezigheid van de rechtspersoon. Een rechts-persoon-pachter betekent dat de verpachter aan de rechtspersoon heeft verpacht of schriftelijk de inbreng van de pacht in de rechtspersoon heeft goedgekeurd of veelal zijn recht uit wanprestatie pachtontbinding te vorderen heeft verwerkt.&#13;
Het melioratierecht bestaat alleen, indien de pachter voor de uitvoering aan de verpachter onder opgave van de geschatte kosten schriftelijk mededeling van de voorgenomen verbetering heeft gedaan en verpachter zich niet heeft verzet of diens verzet door de grondkamer ongegrond is verklaard (art. 31 lid 3, tijdig). Het recht betreft verbeteringen van maximaal 20 jaar oud. De vergoeding wordt naar billijk-heid bepaald doch bedraagt maximaal de meerwaarde als gevolg van de verbetering bij het einde van de pacht (lid 1, 2). De notarissen constateren dat de wet niet aan-geeft of de waardestijging van het object in onverpachte toestand dan wel in ver-pachte toestand, moet worden bepaald. Het komt mij voor dat van onverpacht moet worden uitgegaan, omdat de eigenaar in die toestand kan vervreemden. (Vergelijk de waarde in verband met het voorkeursrecht, waar elke derde-verkrijger juist een verpacht object zou verwerven. Art. 56e lid 2 gewaagt van werkelijke waarde. In de Memorie van Antwoord II, blz. 9, vinden we de waarde van verpacht land, doch ook zonder die aanwijzing hadden wij daartoe wel geconcludeerd). Ten overvloede zou de billijkheid, zijnde de maatstaf van de vergoeding, in de richting van onver-pacht wijzen. Door het vertrek van de pachter verkrijgt de eigenaar de zgn. pacht-vrije meerwaarde, ook van het gebouw in kwestie. Ook die waarde behoort dus aan de pachter toe te vallen. De Friese notarissen zijn bevreesd voor verliezen van ver-pachterszijde, te weten dat in een pachtprijs met een nieuwe pachter onvoldoende ruimte zou zijn voor rente en afschrijving uitgaande van de aan de eerste pachter be-taalde vergoeding. Deze kwade kans voor de verpachter lijkt mij veel geringer dan die van de pachter op verlies van een belangrijke restwaarde na (meer dan) 20 jaar of van een aanmerkelijk verschil tussen de restwaarde en de vergoeding naarmate de 20 jaar hun einde naderen. Dit geldt vrijwel zeker, indien de verpachter de pachter noopt een machtiging van de grondkamer te vragen; deze let immers op de redelijke belangen van de verpachter (art. 30 lid 3).&#13;
Contractuele melioratieregeling&#13;
Art. 31 is van dwingend recht (art. 57). De verpachter kan dus niet bedingen dat een restwaarde van door pachter met toestemming c.q. machtiging uitgevoerde werken onvergoed blijft, indien de pacht binnen 20 jaar een einde neemt. Houwing (De Pachtwet, no. 406) is van mening dat de pachter tegenover de toestemming van de verpachter afstand van de vergoeding kan doen. Inderdaad onderhandelt de pachter daarbij uit een beschermde positie, omdat hij zich met een verzoek om machtiging tot de grondkamer kan wenden. Bovendien heeft hij de bevoegdheid door niet-verstrekking van de kostenopgave zijn melioratierecht te verspelen. Daarbij komt dat de grondkamer die afstand als voorwaarde voor een machtiging zou kunnen hanteren, wanneer zulks uit een belangenafweging voortvloeit. De afstand van ver-goeding tegenover toestemming wordt dan niet gezien als een wijziging van de pachtovereenkomst, waarvoor toetsing door de grondkamer vereist zou zijn. Die heeft de keuze tussen goedkeuring, wijziging en nietigverklaring en die keuze lijkt op de belangenafweging naar aanleiding van het verzoek om een machtiging. Wijziging lijkt dan op het stellen van een voorwaarde of last. Nietigverklaring zou betekenen dat de afstand buitensporig is of in strijd met algemene belangen van de landbouw of in strijd met het dwingend pachtrecht. Dit laatste hadden we al redenerend uit-gesloten.&#13;
Zeker is aan toetsing door de grondkamer onderworpen een vergoedingsregeling, afwijkend of preciserend ten opzichte van die van art. 31. Het gaat om de toetsing van een pacht- of, vaker, van een wijzigingsovereenkomst. Zij zal een afschrijvings-regeling inhouden, uitgaande van een bepaalde kostprijs, een reductie per jaar over een periode van 20 jaar programmeren. De limiet is overigens de waardestijging aan het einde van de pacht, zie de ondubbelzinnige bewoordingen van art. 31 lid 2. De Friese notarissen zien nog de mogelijkheid van een keuze door partijen tussen waar-de in vrije dan wel in verpachte toestand. Die keuze lijkt mij afwezig: boven conclu-deerde ik reeds tot de waarde in onverpachte toestand. Ook zou de pachter niet kun-nen berusten in een lagere waarde, partiële of algehele afstand kan alleen tegenover toestemming staan (eveneens boven). Persisteert de verpachter bij melioratie naar de verpachte toestand, dan heeft de pachter nog een wettelijke bepaling om op terug te vallen. Dat betekent bepaling door de grondkamer naar billijkheid aan het einde van de pacht. Onzeker dus, maar wel naar de waarde in onverpachte toestand. De on-derhandelingspositie van de pachter is dus niet ongunstig. Een contractuele regeling van de waarde in verpachte toestand zou door de grondkamer gewijzigd of vernie-tigd moeten worden.&#13;
De Friese notarissen zien een gevaar voor de pachter die de veranderingen met daarmee gemoeide kosten niet aan de verpachter heeft opgegeven en wiens toestem-ming deel van de wijzigingsovereenkomst met een vergoedingsregeling is. Hij zou na onverhoopte vernietiging daarvan geen melioratierecht hebben en/of door de uit-voering van de werken wanprestatie gepleegd hebben, die hem op ontbinding van de pachtovereenkomst zou kunnen komen te staan. Goedkeuring van de wijzigings-overeenkomst kan gepaard gaan met wijziging, omdat de grondkamer in de con-tractuele regeling een buitensporige verplichting voor de pachter aantrof of een on-geoorloofde afwijking van art. 31. Soms zal vernietiging van de vergoedingsover-eenkomst de enige oplossing zijn. Dan hernemen art. 30 en 31 hun volledige beteke-nis. Het gevaar voor de pachter lijkt mij minder waarschijnlijk omdat de grond-kamer deze gevolgen van de vernietiging wel zal regelen (art. 6 lid 2). Bovendien is het waarschijnlijk dat werken niet worden uitgevoerd, voordat de wijzigingsover-eenkomst haar toetsing heeft ondergaan.&#13;
Wet Investeringsrekening (W.I.R.)&#13;
Het is verheugend dat de Friese notarissen de W.I.R.-aspecten bij het melioratierecht betrekken. De premie beperkt immers de investeringskosten en dat kunnen partijen, maar ook de grondkamer, bij bepaling van de vergoeding naar billijkheid tot uiting doen komen.&#13;
Van belang kan worden de desinvesteringsbetaling. Hier geldt voor installaties een termijn van 12 jaar en voor gebouwen van 18 jaar (art. 61b lid 1 IB), danwel 12 jaar als de ondernemer op tenminste 60-jarige leeftijd staakt (art. 61b lid 11 IB). Voor nieuwe gebouwen loopt de desinvesteringsbetaling terug, indien de staking plaats vindt tenminste 6 jaar na de ingebruikneming.&#13;
Voor de hand ligt dus een regeling dat de vergoeding niet of slechts ten dele is ver-schuldigd, nadat de pachter de premie door het tijdsverloop heeft verdiend.&#13;
Gebouw en oppervlakte&#13;
Zeer vele bedrijven bestaan uit eigendomsland en pachtland of alleen uit pachtland maar dan met verschillende verpachters. Daardoor is de bedrijfsgrootte en de vorm geen constante factor. Het risico bestaat dat na verloop van tijd een onevenredig-heid optreedt tussen de inhoud van het gebouw en de oppervlakte die van daar uit wordt geëxploiteerd. Dit risico loopt zowel de pachter als de verpachter. Eindigt na-melijk de pachtovereenkomst met betrekking tot het perceel waarop het kostbare ge-bouw staat, dan is zowel kostendekkende verkoop als verpachting alleen mogelijk aan een boer die over voldoende land kan beschikken. Vandaar dat de Friese nota-rissen suggereren in zo'n geval bij de afschrijvingsregeling uit te gaan van een deel van de stichtingskosten. Zij hebben daarbij m.i. toch onvoldoende aandacht voor een aantal factoren. De pachter die eveneens een risico loopt en bovendien twijfelt aan de evenwichtigheid van de wettelijke regeling, zal niet op die basis willen con-tracteren. Doet hij dat wel, dan zal de grondkamer haar goedkeuring moeten ont-houden en dus wijzigen of vernietigen. Het beste lijkt mij de verpachter te adviseren de pachter geen toestemming voor de investering te geven, zodat de grondkamer in haar belangenafweging het genoemde risico van de verpachter kan beoordelen en de machtiging niet verlenen dan wel aan een voorwaarde verbinden, bijvoorbeeld een partiële afstand van het melioratierecht.&#13;
Trouwens, de notarissen wijzen zelf op de waardestijging van het pachtobject als bovengrens van de melioratie. Zij denken daarom, o.a. met het oog op een onver-wacht overlijden van de pachter, aan een versnelde afschrijving over de eerste jaren. Het voor de pachter daarmee gemoeide nadeel zou deze kunnen onderbrengen in een verzekering van voortijdige bedrijfsbeëindiging. Inderdaad is het de pachter die de meeste risico's loopt, ook die van een ongunstige inhoud/oppervlakteverhouding. Overigens kan de grondkamer een progressief afschrijvingsschema veelal goedkeu-ren, zeker als de laatste jaren ook nog enige betekenis hebben. Maatstaf is de billijk-heid, dezelfde factor die gehanteerd zou worden bij de bepaling van de vergoeding op het eindtijdstip zelf. De pachter kan soms voor zijn financiering denken aan een gemengde overeenkomst rond een levensverzekering. Zijn lening kan daaraan ge-koppeld zijn en als zekerheid kan dienen het gereduceerde melioratierecht. Mis-schien moet de assuradeur-geldverstrekker de levensverzekeringspremie verhogen, wanneer de afschrijving sterk progressief is. Waarschijnlijk is hij evenwel eerder te vinden voor de financiering dan wanneer partijen zich geheel verlaten op art. 31.&#13;
Nieuwe verpachting&#13;
In geval van een nieuwe verpachting staat de eigenaar die de vergoeding aan de ex-pachter heeft betaald, voor de vraag of de hoogst toelaatbare tegenprestatie toerei-kend is om de rente van het melioratiebedrag, de afschrijving van de daarmee be-taalde investering en de door het gebouw hoger geworden eigenaarslasten te omvat-ten. Al wordt de hoogst toelaatbare pachtprijs ten dele door de doelmatigheid be-paald, het is niet te verwachten dat zij kort na de bouw de kosten zal kunnen absor-beren. De notarissen zien in de huidige schaarste aan pachtland wel een mogelijk-heid voor de verpachter een candidaat-pachter te bewegen tot betaling van een over-namesom gekoppeld aan een vergoeding aan het einde van de pacht. Goedkeuring door de grondkamer is vereist, nu in de pachtovereenkomst de pacht van een ge-bouw is geïntegreerd.&#13;
Het einde van het melioratierecht&#13;
Na 20 jaar sedert de stichting van het gebouw houdt het wettelijke melioratierecht op te bestaan. Of een contractuele vergoedingsregeling een langere looptijd mag hebben, is de vraag. Als de bedoeling van dwingend pachtrecht (uitsluitend) gelegen is in de bescherming van de pachter - denk ook aan de historische interpretatie -verzet niets zich tegen verdere versterking van diens positie, bijvoorbeeld door ver-lenging van de termijn van 20 tot 30 jaar (De Haan, Pachtrecht, blz. 626). Houdt men daarentegen vast aan de duidelijke bewoordingen van art. 57 (grammaticale in-terpretatie), is geen enkele afwijking van de 20 jaren mogelijk. Met het einde van het melioratierecht ondergaat de eigenaar die steeds ook eigenaar van het gebouw is ge-weest, een verrijking. Deze is geenszins ongerechtvaardigd, de wetgever heeft de be-langen van beide partijen gewogen en hun zekerheid omtrent hun verhouding ver-schaft. De pachter heeft nimmer een recht tot wegneming (gehad), noch tijdens de (wettelijke) 20 jaar, noch daarna.&#13;
De wederopbouwplicht&#13;
Houwing (no. 387) acht de verpachter niet verplicht tot wederopbouw na brand of storm van een gebouw (art. 29) dat door de pachter is opgericht en dus niet door de eigenaar aan de pachter is in gebruik gegeven. De Friese notarissen raden de ver-pachter dan ook aan te voorkomen dat het gebouw onder de pachtovereenkomst komt te vallen. Daartoe moet hij afzien van een vergoeding voor het genot en bedin-gen dat het gebouw genegeerd wordt bij de vaststelling van de pachtprijs. Weliswaar impliceert een schriftelijke vergoedingsregeling een toestemming van de verpachter en daarmee een wederopbouwplicht, doch art. 30 lid 1 en 2 is van aanvullend recht (art. 57). Bouw met machtiging van de grondkamer brengt het gebouw onder de pachtovereenkomst, toestemming van de verpachter ook, tenzij hij dat gevolg con-tractueel uitsluit. Heeft de verpachter zich niet onderworpen aan de wederopbouwplicht, dan ligt het risico voor brand en stormschade bij de pachter die zelf kan verzekeren.&#13;
Het einde van de pachtovereenkomst&#13;
Het wettelijk melioratierecht geldt bij elke wijze van beëindiging van de pacht bin-nen 20 jaar. De contractuele vergoedingsregeling kan zich tot één beperken en de overige aan de wettelijke regeling overlaten.&#13;
Beëindigingswijzen zijn niet-verlenging, ontbinding en beëindigingsovereen-komst, de eerste twee wegens wanprestatie (art. 39, art. 56) en realisatie van een niet-agrarische bestemming (art. 40, art. 51), terwijl voorts niet-verlenging wegens eigen gebruik van verpachter c.s. (art. 41) en ontbinding als alternatief voor indeplaats-stelling van de overleden pachter (art. 54) mogelijk zijn. In het geval van ontbinding wegens wanprestatie door de verpachter zal deze uiteraard ook de vergoeding voor het gebouw aan de pachter verschuldigd zijn; bij niet-verlenging of ontbinding we-gens wanprestatie van pachter kan verval van melioratierecht dienen als schadever-goeding aan de verpachter, althans in zoverre de rechter die compensatie toelaat. Bij de genoemde overgang naar een andere bestemming is de verpachter een schade-loosstelling aan de pachter verschuldigd (art. 48 en 52). Hierbij merk ik op dat de grondkamer voor de bouw van een kostbaar gebouw op een object met een niet-agrarische bestemming geen machtiging zou geven of misschien wel, maar dan on-der voorwaarde van afstand van het melioratierecht. Als er dus een gebouw is opge-richt, zal de verpachter dus gewoonlijk schadeloosstelling en melioratierecht ver-schuldigd zijn. De verpachter die zich op eigen gebruik beroept, doet er goed aan te berekenen of de niet-verlenging wel opweegt tegen de verschuldigde vergoeding aan de pachter. Bij ontbinding van de pachtovereenkomst als alternatief voor inde-plaatsstelling kan de pachtkamer naar billijkheid aan de pachter een schadeloosstel-ling toekennen (art. 54 lid 11); deze zou enig verband met het melioratierecht kun-nen vertonen, bijv. een compensatie voor de pachter wegens een in casu minder gunstige regeling. Een beëindigingsovereenkomst is een resultante van de onderhan-delingsposities van partijen. De verpachter zou soms enige afstand van vergoeding kunnen bedingen. Als de pachter niet vrijwillig tot ontruiming van het object over-gaat, kan hij de bescherming neergelegd in de toetsing door de grondkamer genieten (art. 2 lid 3).&#13;
De Friese notarissen wijzen nog op de opzegging van de pacht bij faillissement (art. 39 Faill.wet) en surséance (art. 238 Faill.wet) van de pachter. In dergelijke ge-vallen zal de financier van het gebouw die zich wel het melioratierecht tot zekerheid zal hebben laten cederen, de vergoeding van de verpachter opeisen.&#13;
Tenslotte kunnen onteigening en ruilverkaveling het einde van de pacht beteke-nen. De onteigenaar stelt de pachter schadeloos (art. 42a Onteig.wet), inclusief de waarde van diens investering. De verpachter is dus niets aan de pachter verschul-digd. Opheffing van een pachtverhouding in de ruilverkaveling (art. 19 Rvkwet) en vestiging van een nieuwe pachtverhouding, koppeling van een andere pachter aan de verpachter derhalve, doet de plaatselijke commissie waarschijnlijk gepaard gaan met een 'opvolging' van de nieuwe pachter in het gebruik van het gebouw tegen ver-rekening bij de lijst van geldelijke regelingen. Een vergoeding zal de verpachter niet verschuldigd zijn.&#13;
Vergoedingsplicht en opvolgende eigenaren&#13;
Het melioratierecht van de pachter geldt tegen de verpachter en diens opvolger, zo-wel onder algemene als bijzondere titel (art. 34), ook het contractuele. Wanneer evenwel die opvolger de pachter zelf is (denk aan het voorkeursrecht), gaat de ver-plichting tot vergoeding door vermenging teniet, tezamen met de pachtovereen-komst. Houwing (nr. 422) denkt hier anders over: niet alleen de vóór de eigendoms-overgang opeisbaar geworden rechten (art. 34 lid 2), maar ook de bij die overgang opeisbaar geworden rechten gaan niet op de verkrijger over en gelden dus tegen de eerste verpachter. Ik merk op dat de wettelijke bewoordingen geen steun bieden aan een uitbreiding tot de samenval van de rechtsmomenten. Praktisch is er geen groot verschil. De ex-pachter wordt met de overdracht eigenaar van het pachtobject, in-clusief het daartoe door de natrekking behorende gebouw. In het geval van vermen-ging is de ex-pachter alleen de koopprijs minus het door hem gestichte gebouw ver-schuldigd. In de voorstelling van Houwing zou de pachter de koopprijs verschuldigd zijn, doch ten dele kunnen compenseren met de melioratievordering.&#13;
Pacht en opstalrecht&#13;
Sommigen stellen zich zekere voordelen voor de pachter voor van de stichting van het gebouw op grond die hij vooraf van de eigenaar-verpachter in opstal heeft ver-kregen. Het gaat dan om een kleine oppervlakte, (alleen) bestemd om een gebouw op te plaatsen, niet om (rechtstreeks) landbouw te beoefenen. Art. 59 is, menen de notarissen, dus niet van toepassing, partijen kunnen dus de looptijd in vrijheid be-palen. Bij het einde van het opstalrecht worden de gebouwen door natrekking eigen-dom van verpachter. Zijn vergoedingsplicht is echter van regelend recht (art. 762 BW), hetgeen voor de pachter minder goeds belooft dan art. 31 Pw op pachtgrond. Zou een grotere oppervlakte dan om het gebouw te dragen in opstal worden gege-ven, dan zou het zakelijk genotsrecht ter uitoefening van de landbouw strekken en dus, indien voor maximaal 25 jaar geldend en tegen een tegenprestatie, door de Pachtwet geregeerd worden; art. 31 Pw zou dus gelden en de constructie zou geen of nauwelijks nut kunnen opleveren. Het onderscheid dat de notarissen terzake van het opstalobject aanbrengen - ondergrond van het gebouw respectievelijk een grotere oppervlakte - lijkt te subtiel, omdat toch het gebouw ter uitoefening van de land-bouw dient en dus ook de ondergrond.&#13;
De Friese notarissen merken op dat de pachter door de verkrijging van het opstal-recht ingevolge art. 34 verpachter wordt waardoor door vermenging de pachtover-eenkomst met betrekking tot die oppervlakte tenietgaat. Zij geloven niet dat de pacht herleeft aan het einde van het opstalrecht, gesteld dat de overeenkomst voor het overige nog bestaat. De Friese modelovereenkomst&#13;
De Friese Maatschappij voor landbouw, de CBTB, de ABTB, het Friesch grond-bezit en de afdeling Friesland van de Bond van Landpachters en Hypotheekboeren hebben gezamenlijk een modelovereenkomst opgesteld, die o.a. gepubliceerd is in het Friesch Landbouwblad van 23 september 1977. De verpachter verkoopt en draagt aan de pachter over de oude gebouwen en een perceel groot genoeg voor de bouw van een ligboxenstal, meestal tegen de waarde in verpachte toestand. De pach-ter kan dan in verband met de financiering verhypothekeren en in geval van wan-prestatie kan de financier-eerste hypotheekhouder tot executie overgaan (art. 1223 BW). Wenst de verpachter bij het einde van de pachtovereenkomst het object te ver-kopen, dan dient hij dat op een veiling te doen, waarop ook de pachter zijn perceel met opstallen verkoopt. Aldus kunnen beide componenten worden samengevoegd tot één kavel. Heeft de verpachter echter opnieuw verpachting op het oog, dan is de pachter verplicht zijn perceel met opstallen aan de verpachter te koop aan te bieden; deze is verplicht tot koop tegen een prijs zonodig op basis van taxatie van de agrari-sche waarde vrij te aanvaarden. Deze verplichtingen vervallen, als de opvolgende ge-bruiker het perceel met de opstallen van de pachter koopt. De rechten en verplichtin-gen van verpachter en pachter gelden evenzeer voor hun rechtsopvolgers; daartoe moet voor de verplichtingen (zie art. 1351 en 1354 BW) een kettingbeding worden opgenomen.&#13;
De positie van de pachter&#13;
Laat ik met een aantal opmerkingen beginnen. De pachter koopt de oude gebouwen en een bouwperceel meestal tegen de waarde in verpachte toestand. Bij het einde van de pachtovereenkomst is hij verplicht op een veiling te verkopen, wanneer de ver-pachter wenst te verkopen, respectievelijk te verkopen tegen de getaxeerde agrari-sche waarde vrij te aanvaarden, wanneer de verpachter opnieuw wil verpachten. Voorrang wordt gegeven aan verkoop aan de opvolgende gebruiker. Een en ander betekent dat bij het einde van de pachtovereenkomst de pachter altijd moet verko-pen, maar dat zijn opbrengst afhankelijk is van de beslissingen van anderen. Wel zal de prijs hoger liggen dan die naar de maatstaf van zijn eigen verkrijging, de waarde in verpachte toestand. De bieder op de veiling weet in vrije staat te verkrijgen, ge-taxeerd wordt de vrije agrarische waarde (vergelijk mijn verslag over De b.v. in de Landbouw, De Pacht 1980, blz. 521-528) en de opvolgende gebruiker komt met de pachter tot overeenstemming. Anderzijds kan de pachter aan niemand verkopen en overdragen behalve eventueel aan de opvolgende pachter. Met name kan hij dus niet verkopen aan de gebruiker van een naburig erf, voor wie het object van zijn tijdelij-ke eigendom interessant zou zijn. Toch zal deze mogelijkheid er wel moeten zijn, wanneer de gebouwenfinancier onverhoopt zou moeten executeren; sterker nog, het is de vraag of zich anders een financier zou voordoen. Aldus zouden de financie-ringsproblemen ook kunnen leiden tot bestendiging van de spitsing van het oor-spronkelijke pachtobject. De Friese notarissen hebben (ook) veel kritiek op de modelovereenkomst. Zij con-stateren dat het einde van de bedrijfsuitoefening samenvalt met het einde van de pachtovereenkomst. Aan het voorkeursrecht behoeven zij niet te denken, omdat dit met het einde van de overeenkomst heeft opgehouden te bestaan. De pachter in-vesteert de koopsom van de oude gebouwen met grond en de stichtings- en inrich-tingskosten van de stal. Aan het einde van de bedrijfsuitoefening en de termijn voor desinvesteringsbetaling van de W.I.R.-premie verwacht en hoopt de pachter de in-vestering te hebben afgeschreven, alsmede de geaccumuleerde rente te hebben bestreden uit de inkomsten van zijn bedrijf. De residuwaarde van het gebouw is na-melijk laag. Uitgegaan wordt hierbij van goed koopmansgebruik dat rekening houdt met slijtage en technische veroudering. Eerst bij het einde van de bedrijfsuitoefening zal blijken of de pachter voordelig uit is met de opbrengst van grond en gebouwen. Het risico van vermogensverlies zal kleiner zijn, naarmate het einde van de bedrijfs-uitoefening verder van het einde van de afschrijvingstermijn is verwijderd. De op-brengst zou negatief worden beïnvloed, doordat gebouwen met grond van het overige oorspronkelijke pachtobject zijn afgesplitst. De oude gebouwen met betrekkelijk weinig grond brengen veel op, wanneer de kopers niet-agrariërs zijn die er ter bewo-ning hun oog op laten vallen, althans wanneer de stal niet te nabij is. Ik merk hierbij op dat de notarissen hierbij wel denken aan een voor de landbouw ongunstige ont-wikkeling. Bovendien komt de stal (met grond) soms dan weer geïsoleerd te staan, moet althans met een ander object worden samengevoegd. Maar dan moet men niet over het hoofd zien dat de pachter alleen aldus kan vervreemden, indien de verpach-ter het losse land niet wil verkopen of opnieuw verpachten of de opvolgende pachter de gebouwen met grond niet wil kopen.&#13;
Als grootste gevaar voor de pachter zien de notarissen echter de voortijdige ge-dwongen bedrijfsbeëindiging als gevolg van verpachters beroep op eigen gebruik (art. 41) of pachters overlijden/invaliditeit met afwezigheid van een opvolger (art. 49 of contractueel). Zij stellen met het oog op het eerste geval voor de pacht te laten duren tot tenminste het einde van de afschrijvingstermijn, althans van de terug-betalingsverplichting van de W.I.R.-premie (desinvestering). Voor verpachter zou hier een nadeel liggen, indien hij zou willen verkopen, terwijl hij of zijn verwant ook zeer lang op persoonlijk gebruik moeten wachten. Het eerste probleem zou zich ook doen gelden bij boedelscheidingen tussen kinderen aan een van wie de erflater heeft verpacht. In het geval van eigen gebruik denken de notarissen aan een recht voor de pachter op een bepaalde vergoeding binnen een bepaalde termijn voor de gebouwen met grond. Zij werpen daarbij terecht de vraag op of de verpachter die met het oog op de toestemming tot de bouw van de stal toch wel een 20 jaar vooruit heeft ge-dacht, met succes zich op de overwegende betekenis van het persoonlijke gebruik van zijn naaste kan beroepen. Tegen het risico van voortijdig overlijden en van inva-liditeit kan de pachter zich verzekeren.&#13;
Als de pachter, al dan niet via zijn voorkeursrecht, koopt, wordt hij door over-dracht eigenaar van het pachtobject en eindigt de pacht door vermenging. De gebou-wen worden met de landerijen verenigd; het oorspronkelijke geheel herleeft. De nieuwe eigenaar beschikt over een stille reserve, gelegen in het waardeverschil tussen onverpacht en verpacht land. Daardoor zal hij zijn aankoop dikwijls gemakkelijker met vreemd geld hebben kunnen financieren. De positie van de verpachter&#13;
De verpachter weet dat hij binnen de 20 jaar na de bouw nooit meer dan de waarde-vermeerdering van het object zal behoeven te betalen en dat hij daarna niets meer verschuldigd is (art. 31). Hij zal zich dus afvragen of verkoop tegen de waarde in verpachte toestand van de oude gebouwen met grond voor de stal voordelig is. De Friese notarissen merken op dat de rente van de koopsom hoger is dan de pachtprijs van het koopobject, veel hoger zelfs na aftrek van onderhoudskosten en eigenaars-lasten. Daartegenover zou staan de inflatievastheid van het onroerend goed. Hierbij teken ik aan dat de rente mede bepaald wordt door de inflatieverwachting. Merk-waardig is wel dat op het moment de onroerend goed prijzen zich nominaal op het niveau van 1976 bevinden, dus realiter nog wel zo'n 30% lager en dat de rente hoog is bij matige inflatie. (Oorzaken van de hoge rente zijn de hoge prime rate in de Verenigde Staten en de grote vraag naar kapitaal van de Nederlandse overheid). Wie op lange termijn denkt, moet rekening houden met verrassingen op de korte termijn die langer kunnen aanhouden en weer door andere kunnen worden opgevolgd. Aldus is het de vraag of onder deze omstandigheden wel redelijk gedacht of verwacht kan worden.&#13;
Bij het einde van de pacht kan de verpachter de gebouwen bij zijn landerijen voe-gen; in geval van herverpachting moet hij dat zelfs doen. Die mogelijkheid is echter uitgesloten, wanneer de pachter aan zijn opvolger kan verkopen. De Friese notaris-sen denken hier aan een variant op de modelovereenkomst in de vorm van een koop-recht van de verpachter aan het einde van de pachtovereenkomst; zij denken alleen aan een recht, niet ook aan een verplichting. Het blijft namelijk de vraag of de koop en samenvoeging voordelig zijn. De pachtprijs, voor zover aan de gebouwen toe te rekenen, zal immers niet de rente van de koopsom plus de afschrijving daarop over-treffen.&#13;
Veiling&#13;
De verpachter die bij het einde van de pacht wil verkopen, moet dat op een veiling doen. Dit betekent dat hij dat voornemen in het algemeen niet zal opvatten als de markt ongunstig is. Anderzijds is het hem (vrijwel) onmogelijk aan zijn kinderen te verkopen.&#13;
De notarissen begeven zich verder in de positie van de verpachter. Deze moet al het door hem geveilde cumuleren (art. 4 modelovereenkomst). Nu houdt de goede veilingpraktijk in, dat wordt uitgegaan van de cumulatie die het meest in het belang van de verkoper lijkt; de beslissing valt dan veelal in de tweede zitting. Samenvoe-ging van het geheel leidt land niet altijd tot de hoogste opbrengst. Als de landerijen en de gebouwen ca. van de pachter zijn gecumuleerd, zijn er twee verkopers en één koper. De verplichtingen van de twee verkopers zijn ondeelbaar (art. 1333 BW); de koper heeft een hoeve gekocht. Hij kan ieder van de verkopers dus voor het geheel aanspreken voor de levering vrij van hypotheek en voor de feitelijke levering van het geheel. De verkopers moeten dus bijvoorbeeld overeenstemming bereiken omtrent de datum van oplevering. Als het bod op de cumulatie hoger is dan op de afzonder-lijke percelen, moet het surplus bij overeenkomst tussen verpachter en pachter wor-den verdeeld. De vraag rijst tenslotte of de verpachter tot gunning verplicht is, als de pachter wil gunnen; en andersom uiteraard.&#13;
De verpachter (vervolg)&#13;
Besluit de verpachter na het einde van de pachtovereenkomst te verpachten, dan is hij verplicht de gebouwen van de pachter te kopen, tenzij deze ze aan zijn opvolger verkoopt. Hier is de verpachter iets minder afhankelijk dan de notarissen denken. Indien hij niet zou willen kopen, zou hij alleen verpachten aan een boer die de ge-bouwen van de eerste pachter wenst te kopen. Zou hij daarentegen landerijen en ge-bouwen willen verenigen in zijn eigendom, dan zou hij van de aspirant-pachter kun-nen eisen dat deze niet koopt van de eerste pachter. De notarissen zien de volg-orde kennelijk anders. Zij denken aan herverpachting zonder dat de persoon van de nieuwe pachter vaststaat. Dan zou de verpachter moeten afwachten of hij moet kopen. Termijnen zijn niet gesteld. De onzekerheden voor de verpachter zijn dan groot, al kan hij volgens de modelovereenkomst de pachter op straffe van schade-vergoeding aanmanen. De verpachter blijkt al met al wel afhankelijk van de pachter.&#13;
Taxatie&#13;
Bij gebrek aan overeenstemming wordt de prijs waartegen de pachter aan de ver-pachter verkoopt, door taxatie bepaald. Partijen wijzen ieder een taxateur aan, beide taxateurs tezamen een derde. Zij bepalen de agrarische waarde vrij te aanvaarden. Het notariële trio ziet weinig risico voor de pachter die toch alleen voor agrarische doeleinden kan gebruiken. De verpachter die indertijd de oude gebouwen met grond heeft verkocht tegen de waarde in verpachte toestand, moet een veel hogere koopprijs betalen. Verpachting van de gebouwen levert onvoldoende vergoeding op voor de rente en afschrijving. Verkoopt de verpachter de gebouwen aan de opvol-gende pachters dan houdt die verkoop verband met de pachtovereenkomst en zal de rechter de prijs mede in aanmerking moeten nemen bij de beoordeling van de vraag of de tegenprestatie de wettelijke norm overtreft (art. 71). Het is goed dat de notaris-sen aan deze verbodsbepaling denken. Zij heeft betrekking op het bedingen of ont-vangen van een hogere tegenprestatie dan ingevolge de Pachtwet geoorloofd is, na-dat de pachtovereenkomst door de grondkamer is goedgekeurd. Nog afgezien van eventuele ruimte tussen de goedgekeurde en de hoogst toelaatbare tegenprestatie, zou de bedoeling van partijen een zwarte pachtprijscomponent in de koopsom van de gebouwen onder te brengen, moeten worden aangetoond (vergelijk De Haan, Pachtrecht, blz. 675). Zulks zal geenszins eenvoudig zijn, omdat partijen in vrij-heid de koopprijs bepalen (gegeven de waarderingsnorm uit de modelovereen-komst). Conclusie over de modelovereenkomst&#13;
De notarissen constateren nog het ontbreken van een tijdslimiet in de modelovereen-komst en een gelding bij alle wijzen van beëindiging van de pachtovereenkomst. Daardoor zouden partijen een halve eeuw of langer aan elkander gebonden kunnen blijven. Ik geef toe dat inderdaad de modelovereenkomst even lang kan duren als de pachtovereenkomst en dus de afschrijvingstermijn van de investering verre te boven kan gaan. Hier laat zich gelden dat de modelovereenkomst geen deel uit maakt van de pachtovereenkomst en dus niet aan herziening door de grondkamer kan worden onderworpen (art. 33). Die herziening maakt veelal een einde aan verouderde bepa-lingen in de pachtovereenkomst. Mocht het evenwel met de modelovereenkomst zo- ver zijn gekomen, dan komen partijen zelf wellicht tot wijziging of opheffing.&#13;
De pachter neemt de investeringsverplichting op zich. Hij beslist geheel zelfstan-dig wat hij bouwt, hoe hij onderhoudt, hoe hij gebruikt en - volgens de notarissen - hoe hij beschikt na afloop van de pachtovereenkomst. Daarmee zijn vele risico's voor de verpachter gemoeid. Maar ook de pachter heeft zekere nadelen om tegenop te zien.&#13;
De conclusie kan zijn dat beide partijen zich vele malen moeten bedenken voor zij naar de modelovereenkomst grijpen. Zou de balans in de wet (art. 30, 31) niet geheel voldoen, de modelovereenkomst brengt zeker geen verbetering.&#13;
Zekerheid voor de bouwfinanciering&#13;
De pachter kan zijn melioratievordering tot zekerheid aan de financier cederen. Als geen afschrijvingsovereenkomst met de verpachter is gesloten en dus te zijner tijd de hoogte van de vergoeding door de pachtkamer moet worden vastgesteld, is deze vorm van zekerheid niet aantrekkelijk. In alle geval is de vergoeding pas opeisbaar bij het einde van de pachtovereenkomst en dan kan het bedrag tot vrijwel nihil zijn gedaald.&#13;
De notarissen bevelen vastlegging van de vergoedingsovereenkomst bij notariële akte aan om met behulp van de executoriale kracht van de grosse de verhaalbaarheid van de vordering op de verpachter te bevorderen. Is opstalrecht gevestigd, dan kan naast de verhypothekering daarvan het vergoedingsrecht voor de opstallen worden gecedeerd. Bij tussentijdse wanprestatie van de pachter tegenover de bank kan deze tot executie van het opstalrecht overgaan (art. 1223 BW). De opbrengst wordt be-paald door de scheiding van gebouwen en land, de duur van het opstalrecht en de vergoedingsverplichting aan het einde van het opstalrecht.&#13;
Is de pachter eigenaar van de oude gebouwen met grond - zie de modelovereen-komst - dan heeft hij een hypothecabel object. In geval van executie wordt de op-brengst negatief beïnvloed door de scheiding van gebouwen met land en de lan-derijen. Ik wil hier aan toevoegen dat het object van executie alleen waarde heeft voor een boer die een aangrenzend of een nabij perceel exploiteert. Diens bod is evenredig met diens nut, dat ver achter kan blijven bij dat van de pachter. Na de executie zou deze op het pachtobject blijven, maar daar zonder zijn gebouwen onvoldoende kunnen uitrichten. Gewoonlijk zou hij met zijn verpachter een overeen-komst tot beëindiging van de pachtovereenkomst willen of moeten sluiten. Voor alle betrokkenen - pachter, financier, verpachter en koper op de veiling - zou het beste zijn dat de koper tevens de nieuwe pachter zou worden. Dikwijls zal de ver-pachter tot op zekere hoogte bereid zijn in die richting mede te werken.&#13;
Pacht of erfpacht&#13;
De investering in gebouwen wordt steeds duurder in verhouding tot de waarde van het pachtobject, menen de notarissen. Daar is veel voor te zeggen als we denken aan diepte-investeringen, speicialisatie, technologie, hogere arbeids- en materiaalkosten en thans weer constateren dat de grondprijzen in rustiger vaarwater zijn terecht ge-komen. De notarissen zien art. 31 dus in toenemende mate belastender worden voor de verpachter. Zij stellen ook dat de verpachter een poging tot het treffen van ver-goedingsregeling met de pachter kan doen, waarbij die kan vasthouden aan art. 31 en weet dat de grondkamer de wijzigingsovereenkomst kan wijzigen of vernietigen. Zelfs vragen zij zich af of kostbare verbeteringen wel bij een pachtovereenkomst passen. Het valt op dat zij zich vooral om de verpachter ongerust maken, terwijl toch ook de pachter met gemengde gevoelens op het wettelijk investeringsregime reageert.&#13;
De notarissen die inzien dat de financieringspositie van de pachter ongunstig is, blijven van mening dat deze het beste de gebouwen met bijbehorend land in eigen-dom kan hebben. Aankoop brengt evenwel hoge kosten mede, gesteld al dat de ver-pachter zou willen verkopen. Ik herinner er aan dat de Friese modelovereenkomst, een betrekkelijk ingewikkelde poging, niet meer bevredigt dan art. 31.&#13;
De notarissen denken nog aan erfpacht voor meer dan 25 jaar of zelfs aan erf-pacht voor onbepaalde tijd of althans minder dan 25 jaar. Ik wil hier nog even op in gaan. Agrarische erfpacht voor korte duur betekent toepassing van de Pachtwet en tegelijkertijd een zakelijk recht, dat voor verhypothekering vatbaar is. Executie be-tekent tevens toepassing van de regels van openbare verpachting, verboden behou-dens toestemming van de grondkamer (art. 60). De vestigingskosten zijn niet gering doch zouden het waard kunnen zijn. Maar de executiewaarde van het recht is niet al te groot. Deze hangt toch af van de resterende looptijd, dan het bedrijfsmatige nut van de bieder en van de vergoedingsregeling na afloop van de pacht/erfpacht. Het laatste element blijft ongewijzigd voor beide partijen onbevredigend. De enige winst ligt in de hypotheek, maar misschien is de verpachter eerder tot een contractuele melioratieregeling (zie boven) te bewegen dan tot vestiging van deze erfpacht.&#13;
Dan de langlopende erfpacht, bijvoorbeeld voor 26 jaar (als van grondbank SBL) of 40 of 56 jaar (IJsselmeerpolders). Ook zonder de financieringsproblematiek is geen particuliere eigenaar te bewegen tot vestiging van een zakelijk genotsrecht voor dergelijke duur, zelfs al kan hij natellen dat de eerste gebruiksperiode van een hoeve plus twee verlengingen al op 24 jaar uitkomt. Daarbij zou executie van de erfpacht betekenen dat de verkrijger op de veiling erfpachter wordt. De eigenaar zou dus ook nog afstand moeten doen van zijn keuzerecht wat de persoon van de opvolger be-treft. Alles bijeen is deze weg te bezwaarlijk om art. 31 te verbeteren. Conclusie&#13;
Mijn conclusie is dat gedacht moet worden aan een wijziging van art. 31 in het licht van de enorme investeringen waar het om kan gaan. Voor normale veranderingen als omzetting van bouw- in weiland en andersom is de huidige regeling afdoende. Bij grote investeringen, gewoonlijk in gebouwen, zou misschien steeds machtiging door de grondkamer vereist moeten worden, niet alleen als de verpachter geen schriftelij-ke toestemming kan of wil verlenen. Voor dergelijke gelegenheden zouden de grond-kamers misschien kunnen worden uitgebreid met één of twee agrarische bedrijfs-economen of althans deskundigen uit het agrarische bankwezen. Beoordeeld zou dan tevens kunnen worden de positie van de financier; het gaat immers niet altijd om de Rabobank. Een driepartijencontract (verpachter-pachter-financier) ligt dan bijna voor de hand. We zoeken naar een constructie waarin alle partijen hun belan-gen veilig zien gesteld. Hierbij herinneren wij ons de voorwaarden die een grond-kamer aan de machtiging kan stellen; zulks in de verhouding van pachter tot ver-pachter, terwijl hier ook de financier eigen belangen kan behartigen. Zo zou het mo-gelijk moeten zijn de looptijd van het melioratierecht te bekorten of te verlengen ten opzichte van de 20 jaar van art. 31. Een afschrijvingsschema, ook indien niet lineair maar progressief, met cessie van het melioratierecht, legt te veel risico bij de ver-pachter. Misschien zouden de partijen voor gezamenlijke rekening een verzekering kunnen sluiten tegen excessieve waardedaling van de investering. Het risico moet enigszins bepaalbaar zijn. Trouwens, de financier is vaak tevens assuradeur, denk aan de verzekeringsmaatschappijen met hun levens- en schade-afdelingen. Aldus is de combinatie van geldverstrekker, levens- en schadeverzekeraar in één rechts-persoon denkbaar. De verpachter is (mede) schadeverzekeringnemer en eigenaar van het gebouw. De pachter, ondernemer, loopt alleen het bedrijfsrisico en betaalt zijn levensverzekeringspremie (en eventueel aflossing) en rente, soms over 30 jaar.&#13;
Ik besef heel goed dat op de door mij zojuist aangegeven weg obstakels als onbe-kendheid en hoge kosten kunnen liggen. Daarom grijp ik terug naar het preadvies van prof. mr. P. de Haan (De Pacht, februari 1963, blz. 24 e.v.) en het rapport van de Werkgroep Pacht van het Landbouwschap 1971. Uitgegaan wordt van een melio-ratierecht op basis van de waarde van de verbeteringen bij het einde van de pacht voor een rationeel exploiterende, opvolgende gebruiker. Een termijn behoort niet te worden gesteld. De werkgroep (blz. 51) gelooft dat het melioratierecht hierdoor wordt versterkt. In ieder geval is de waardebepaling reëler dan die van art. 31 met de limiet van 20 jaar en ook dan het door mij voorgestelde contractuele afschrijvings-schema. De pachter kan zijn melioratierecht aan zijn financier tot zekerheid cede-ren. Na afloop van de financieringstermijn, bijvoorbeeld 20 of 30 jaar, komt het in-vesteringsrisico wederom in handen van de pachter, c.q. zijn opvolger door inde-plaatsstelling. Bij betrekkelijk vroegtijdige beëindiging van de pacht betaalt de ver-pachter de vergoeding aan de pachter, die daarmee veelal zijn resterende schuld aan de financier zal aflossen. De Haan bepleit nu doorberekening in de pachtprijs aan een opvolgende pachter van de jaarlijkse afschrijving en rente, ook wat betreft een alsnog als gevolg van het vergoedingsrecht ten laste van de verpachter komende investering. Hij wil dus de lijn van zijn preadvies volledig doortrekken, waar deze tot nu toe slechts gedeeltelijk is gevolgd in art. 6, lid 4 e.v. Pachtnormenbesluit 1977 dat die weg immers alleen opent voor nieuwe, door verpachter zelf opgerichte, ge-bouwen, niet voor investeringen van de pachter, die later door de verpachter worden overgenomen. Ik merk hierbij wel op dat de vervangingswaarde (art. 6 lid 4 van het besluit) en de restwaarde bij rationele exploitatie (Landbouwschap) na jaren sterk kunnen uiteenlopen, zodat eerstgenoemd begrip bij de voorgestelde doorberekening beter niet kan worden gehanteerd. Ook de restwaarde levert voor partijen wel enige onzekerheid op, maar die behoeft niet groter te zijn dan de onzekerheid die in het al-gemeen aan de waarde-ontwikkeling van onroerend goed is verbonden.&#13;
Rectificatie&#13;
Op pagina 252 van het mei-nummer 1982 staat uitspraak 3551. Dit moet zijn 3550.</content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1982-06-01 00:00:00</published><modified>1982-06-01 00:00:00</modified><editiondate>1982-06-01</editiondate><htmlpath>https://denhollander.info/artikel/6473</htmlpath></article>
</articles></edition>
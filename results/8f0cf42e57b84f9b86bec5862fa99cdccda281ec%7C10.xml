<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2021</searchword><id>16924</id><udhid>UDH:TvAR/16924</udhid><titel>Nawoord bij de reactie van drs. K.M. de Lange</titel><searchwords><searchword>TvAR 10/2021</searchword><searchword>UDH:TvAR/16924</searchword></searchwords><attachments><attachment><name>21885.pdf</name><extention>pdf</extention><url>https://denhollander.info/download/21885/ci</url></attachment></attachments><inleiding/><content>&lt;p&gt;Art. 5:87 lid 2 BW heeft betrekking op de vergoeding aan de erfpachter bij opzegging van het recht van erfpacht wegens verzuim. De marktwaarde van het (in de regel goed vermarktbare) recht van erfpacht moet worden vergoed, uitgaande van de fictie dat opzegging niet had plaatsgehad. Art. 5:99 lid 1 BW ziet op een geheel andere vergoeding: die in geval van expiratie van het erfpachtrecht door termijnverloop. Nu wordt de restwaarde van de (in de regel niet los van de grond vermarktbare) opstal aan de scheidende erfpachter vergoed na eindiging van de erfpacht.&lt;/p&gt;&lt;p&gt;De kern van de reactie van drs. K. de Lange wordt samengevat in zijn navolgende stelling: ‘Een vergoeding op basis van art. 5:99 lid 1 BW is een vergoeding van het vermogensbestanddeel van het erfpachtrecht in de zaak’.&amp;nbsp;Deze stelling en zijn conclusie dat ‘uit de literatuur volgt dat in de wet geen verschil is gemaakt tussen de inhoud van de begrippen grondwaarde en waarde bloot eigendom en van de begrippen opstalwaarde en waarde erfpachtrecht’ delen wij, onder verwijzing naar de wetstekst van art. BW 5:99 lid 1, niet.&lt;/p&gt;&lt;p&gt;Naar onze mening – en eveneens naar wat wij in de praktijk en rechtspraak waarnemen – ziet de vergoeding sec op de waarde van nog aanwezige gebouwen, werken en beplantingen. Dat zijn fysieke zaken. De marktconforme waarde daarvan moet – uitgaande van een gedachte overneming ervan zonder de grond – worden bepaald. De geëindigde erfpacht speelt daarbij geen enkele rol.&lt;/p&gt;&lt;p&gt;Een tweede punt dat drs. De Lange maakt, is dat hij – met uitsluiting van alle andere methoden - de inkomstenbenadering alleen toepasselijk acht, als methode om de eerdergenoemde restwaarde te verkrijgen. Dat is in zijn algemeenheid niet juist. In de vaste vastgoedtaxatieleer zijn er, zonder enige uitsluiting, drie benaderingen toepasselijk: de kostenbenadering, de comparatieve benadering en de inkomstenbenadering. Waarde is een grootheid die niet kan worden gekend, hij moet worden geschat. Elk van de drie benaderingen – met elk zijn een eigen redeneertrant – verschaft een indicator voor waar de marktwaarde – binnen een zekere schattingsmarge – zal liggen. Het is aan de taxateurs de verkregen indicators te verzoenen tot de finale waarde, waarbij de validiteit van de gekozen methoden – die ieder hun eigen sterkten en zwakten kennen – wordt gewogen. We achten de kostenbenadering voor de waardering van uitsluitend opstal veruit het meest valide en trefzeker, zoals uitgelegd in ons artikel.&lt;/p&gt;&lt;p&gt;Wij merken overigens naar aanleiding van de reactie van drs. De Lange op dat de waarde van de bloot eigendom (inderdaad geen wettelijk begrip) geheel iets anders is dan de waarde van de grond die in de regel wordt gebruikt om met inachtneming van het te hanteren canonpercentage de canon te bepalen. De (contante) waarde van het bloot eigendom laat zich prima zelfstandig taxeren, en hangt af van (a) canon, (b) canonherziening, (c ) resterende looptijd, (d) naar het vermogen van de eigenaar weer toevallende volle waarde van het geheel bij einde erfpacht en (d) de eventueel aan de erfpachter alsdan verschuldigde opstalvergoeding. Slechts bij toeval is die gelijk aan de grondwaarde.&lt;/p&gt;&lt;p&gt;De Lange lijkt in beide gevallen - inderdaad - ten onrechte te veronderstellen dat er geen onderscheid is.&lt;/p&gt;&lt;p&gt;Tot slot een opmerking over de term afschrijving. Dat in de kostenbenadering het begrip afschrijving wordt gebezigd betekent niet dit in boekhoudkundige zin, laat staan fiscale zin, moet worden verstaan. ‘Afschrijving’ is in het jargon van de kostenbenadering: verouderingscorrectie, en die is zowel technisch als functioneel (waaronder functioneel-economisch).&lt;/p&gt;</content><legacyfootnotes/><footnotes><footnote/></footnotes><auteurs>Ing. A. van Gellicum en drs. P.C. van Arnhem</auteurs><published>2021-11-02 11:43:40</published><modified>2021-11-02 12:24:57</modified><editiondate>2021-11-02</editiondate><htmlpath>https://denhollander.info/artikel/16924</htmlpath></article>
</articles></edition>
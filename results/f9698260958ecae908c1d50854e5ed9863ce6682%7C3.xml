<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1996</searchword><id>4947</id><udhid>UDH:TvAR/4947</udhid><titel>Hendrik van der Steege / Hendrik Zwamborn (TvAR 1996/4807)</titel><searchwords><searchword>TvAR 3/1996</searchword><searchword>TvAR 1996/4807</searchword><searchword>UDH:TvAR/4947</searchword></searchwords><attachments><attachment><name>1996_nr 3_Rechtspraak_4807.pdf</name><extention>pdf</extention><url>https://denhollander.info/download/4888/ci</url></attachment></attachments><inleiding>Beschikking superheffing 1988, art. 16&#13;
&#13;
Overdracht van melkquotum via pachtovereenkomst. Melkproduktie gestaakt voor ingang pacht en voor overdracht quotum. De overdracht werd daardoor onmogelijk wegens strijd met art. 16 lid 3 BS 1988. Schadevergoeding wordt bepaald op verschil in waarde op datum verkoop en waarde na wanprestatie.</inleiding><content>Vonnis van de arrondissementsrechtbank te Arnhem, meervoudige kamer voor de behan-deling van burgerlijke zaken, in de gevoegde zaken van:&#13;
Hendrik van der Steege, wonende te Zwolle, eiser bij dagvaardingen van 25 mei 1992 en 25 augustus 1992, procureur mr. J.M.J. Huver te Arnhem,&#13;
tegen&#13;
Hendrik Zwamborn, wonende te Tuil, ge-meente Neerijnen, gedaagde bij de genoemde dagvaardingen, procureur mr. J.M. Bosnak te Arnhem.&#13;
De beslagen&#13;
1.1. Na voorafgaand verlof van de president van deze rechtbank van 18 mei 1992 heeft Van der Steege conservatoir beslag doen leg-gen bij exploit van 21 mei 1992 ten laste van Zwamborn op de onroerende zaak bestaande uit een huis, erf, tuin, weiland en schuur, plaatselijk bekend Molenkampweg 1 te Tuil, alsmede conservatoir derdenbeslag doen leg-gen bij exploit van 25 mei 1992 onder de coö-peratie Coöperatieve Rabobank Neerijnen B.A., gevestigd en kantoorhoudende te Waar-denburg, gemeente Neerijnen, waarbij de overbetekening van de dagvaarding in de zaak 1992/1508 op 25 mei 1992 heeft plaatsgevon-den.&#13;
1.2. Na voorafgaande verloven van de pre-sident van deze rechtbank van 12 augustus 1992 heeft van der Steege de volgende con-servatoire derdenbeslagen doen leggen op aan Zwamborn in eigendom toebehorende zaken:&#13;
- bij exploit van 17 augustus 1992 onder J. Kool, wonende te Leerbroek, gemeente Leer dam,&#13;
- bij exploit van 17 augustus 1992, onder W. Timmer, wonende te Groot-Ammers,&#13;
- bij exploit van 17 augustus 1992 onder de maatschap A. en D. Blom, gevestigd en kantoorhoudende te Herwijnen, gemeente Lingewaal.&#13;
- bij exploit van 17 augustus 1992, onder de maatschap C. en A. Middelkoop, gevestigd en kantoorhoudende te Hei- en Boeicop, ge meente Zederik.&#13;
De betekeningen van de beslagen aan Zwamborn en de overbetekening van de dag-vaarding van de derde-beslagene hebben tij-dig plaatsgevonden.&#13;
1.3. Bij uitvoerbaar bij voorraad verklaard vonnis van 2 oktober 1992 van de president van deze rechtbank in kort geding zijn de on- der 1.1. en 1.2. bedoelde beslagen opgeheven.&#13;
1.4. Na voorafgaand verlof van de presi- dent van de rechtbank te 's-Hertogenbosch van 19 oktober 1994 heeft Van der Steege conservatoir derdenbeslag doen leggen bij ex ploit van 19 oktober 1994 onder A.P.J. van den Boer, h.o.d.n. Van den Boer onroerend goed, wonende en zaakdoende te Helvoirt.&#13;
De procedure&#13;
2. De volgende proceshandelingen zijn ver-richt:&#13;
in elk der beide zaken afzonderlijk:&#13;
1. conclusie van eis overeenkomstig de dagvaardingen, In de zaak 1992/1533 tevens incidentele conclusie tot voeging,&#13;
inde zaak 1992/1533:&#13;
2. incidentele conclusie van antwoord,&#13;
3. het overleggen van de stukken voor von nis in het incident,&#13;
4. vonnis van 3 december 1992, waarbij het door eiser gedane verzoek tot voeging we gens verknochtheid van het geding met rol nummer 1992/1508 met het tussen partijen onder rolnummer 1992/1533 aanhangige ge ding is toegewezen.&#13;
in beide zaken gezamenlijk:&#13;
5. conclusie van antwoord,&#13;
6. conclusie van repliek, tevens vermeerde ring van eis,&#13;
7. pleidooi op 30 november 1994 door de raadslieden van de partijen onder overlegging van pleitnotities,&#13;
8. het overleggen van de stukken met pro- dukties voor vonnis.&#13;
De vaststaande feiten&#13;
3.1. De partijen hebben in mei 1992 een over-eenkomst gesloten waarbij Zwamborn aan Van der Steege verkocht een heffingvrije hoe-veelheid melk groot 102 147 kg per jaar (ge-baseerd op het heffingsjaar 1990/1991) met een gemiddeld vetgehalte van 3,96% zulks in-gaande het heffingsjaar 1992/1993. Daarbij zijn de partijen, onder meer, de volgende voorwaarden en bedingen overeengekomen:&#13;
a. De verkoop is geschied voor een koop som van f 280 000 over welk bedrag geen omzetbelasting is verschuldigd.&#13;
b. De overdracht van het melkquotum zal geschieden op 1 augustus 1992, terwijl het melkquotum zal overgaan op Van der Steege ingaande het heffingsjaar 1992/1993.&#13;
c. Ingaande het heffingsjaar 1991/1992 verhuurt Zwamborn aan Van der Steege een melkquotum groot 75 000 kg met een gemid deld vetgehalte van 3,96%, zulks gedurende het heffingsjaar 1991/1992. De huurprijs be draagt f 30 000 en zal worden betaald aan Zwamborn op 1 mei 1991. Deze huurprijs strekt in mindering op de koopsom van f280 000.&#13;
d. Betaling van de restant koopsom van f 250 000 zal plaatsvinden op 15 augustus 1991.&#13;
e. Zwamborn verplicht zich jegens Van der Steege om zijn medewerking te verlenen dat het melkquotum ingaande het heffingsjaar 1992/1993 geheel wordt overgeschreven en toegekend aan Van der Steege.&#13;
ƒ Zwamborn verplicht zich om het melkquotum voor zover het betreft het ge-deelte boven 75 000 kg in het heffingsjaar 1991/1992 zelf vol te melken.&#13;
3.2. Zwamborn heeft de melkproduktie op zijn bedrijf gestaakt op 8 juli 1991.&#13;
3.3. Van der Steege heeft de koopsom op 1 augustus 1991 betaald.&#13;
3.4. Partijen hebben op 16 augustus 1991 een pachtovereenkomst gesloten ingaande 1 augustus 1991 en eindigende 1 augustus 1997, waarbij Van der Steege aan Zwamborn heeft verpacht diverse percelen weiland gele gen onder Norg, kadastraal bekend gemeente Norg, sectie O numer 2174, groot 4.59.61 ha, alsmede een gedeelte van het perceel kadas traal bekend gemeente Norg, sectie O num mer 2177, ter grootte van ca. 0.80.39 ha, tezamen groot ca. 5.40 ha, voor een jaarlijkse pachtprijs van f 2430.&#13;
3.5. Genoemde pachtovereenkomst is door de grondkamer voor Drenthe goedgekeurd bij beschikking van 9 september 1991.&#13;
3.6. Het feitelijk gebruik van het object van meergenoemde pachtovereenkomst door Zwamborn is in oktober 1991 geëindigd.&#13;
3.7. Zwamborn heeft in december 1991 de koopsom aan Van der Steege terugbetaald.&#13;
3.8. Bij brief van 1 mei 1992 heeft Zwam born bij monde van zijn juridisch adviseur aan Van der Steege laten weten dat hij de onder 3.1. en 3.4. bedoelde overeenkomsten wenst te vernietigen omdat beide partijen bij het aangaan van de overeenkomsten hebben ge dwaald over de toepasselijke wettelijke rege lingen.&#13;
Het geschil&#13;
In beide zaken:&#13;
4.1. Van der Steege stelt dat Zwamborn je gens hem toerekenbaar is tekort geschoten bij het uitvoeren van de onder 3.1. bedoelde overeenkomst doordat door het handelen, al thans het nalaten van Zwamborn de over dracht van het melkquotum op 1 augustus 1992 niet heeft plaatsgevonden.&#13;
4.2. Van der Steege vordert dan ook dat de rechtbank bij vonnis, uitvoerbaar bij voor raad, meergenoemde overeenkomst op een door de rechtbank te bepalen tijdstip zal ont- binden, alsmede Zwamborn zal veroordelen om aan Van der Steege ter zake van schade vergoeding te betalen, aanvankelijk op te ma ken bij staat, bij pleidooi bepaald op een bedrag van f 158 588, vermeerderd met de wettelijke rente vanaf 1 mei 1992, en Zwam born zal veroordelen in de proceskosten, met inbegrip van de beslagkosten.&#13;
5. Zwamborn voert tot zijn verweer aan dat hij niet toerekenbaar is tekortgeschoten omdat hij in een overmachtssituatie verkeerde, daar-uit bestaande dat het melkquotum niet meer kon worden overgedragen nu de pachtover-eenkomst een ingangsdatum had die na 8 juli 1991 lag. In dat verband voert hij aan dat hij artikel 16, lid 3 van de Beschikking superhef-fing 1988 - verder BSH 1988 - niet kende, dat notaris Van Leussen en makelaar Schuit hem hebben aangeraden de melkproduktie te staken en dat Van der Steege hem op de ge-volgen van het staken van de melkproduktie had moeten wijzen.&#13;
Voorts bestrijdt Zwamborn dat Van der Steege schade lijdt omdat laatstgenoemde met behulp van dezelfde grond diverse melkquo-tumtransacties is aangegaan.&#13;
De beoordeling van het geschil In de zaak 1992/1508:&#13;
6.1. Tijdens het pleidooi is door de raads- man van Van der Steege de vermeerdering van eis ingetrokken, alsmede de bij eis gevor- derde schadestaatprocedure, zodat recht ge daan kan worden op de grondslag van de onder 4.2. bedoelde vordering.&#13;
6.2. Omdat ingevolge de BSH 1988 een melkquotum slechts tezamen met grond kan worden overgedragen en Zwamborn daarvoor geen grond beschikbaar had, heeft Van der Steege aan Zwamborn grond verpacht tenein- de laatstgenoemde in de gelegenheid te stellen het melkquotum aan hem over te dragen teza- men met de teruggave van die grond bij het einde van die pachtovereenkomst. Artikel 16, lid 3 van de BSH 1988 stelt voor de overgang van melkquotum de voorwaarde dat de over te dragen grond gedurende een periode van één jaar voorafgaande aan de overdracht daadwerkelijk is gebruikt voor de melkpro- duktie.&#13;
De rechtbank acht te dezen overigens arti-kel 19, lid 5 BSH 1988 van toepassing. Deze bepaling stelt ten aanzien van de overgang van melkquotum dezelfde voorwaarde als ge-noemd artikel 16, lid 3 met betrekking tot het gebruik van gepachte grond welke door het eindigen van een pachtovereenkomst terugge-leverd wordt aan de verpachter.&#13;
6.3. Nu Zwamborn reeds op 8 juli 1991, dus nog voordat de onderhavige pachtover- eenkomst op 1 augustus 1991 is ingegaan, zijn melkproduktie had gestaakt, kon niet worden voldaan aan genoemde voorwaarde. Daardoor heeft Zwamborn zich al voordat de pachtovereenkomst is ingegaan, in de onmo- gelijkheid geplaatst om melkquotum aan Van der Steege over te dragen. Zwamborn verwijt Van der Steege dat de pachtovereenkomst door toedoen van Van der Steege niet al op 15 mei 1991 is ingegaan, maar eerst op 1 augus- tus 1991. De rechtbank merkt echter op dat ook al zou de pachtovereenkomst reeds op 15 mei 1991 zijn ingegaan, zulks nog niet mee zou brengen dat dan wel aan genoemde voor waarde zou zijn voldaan. Immers volgens de toelichting bij de vierde wijziging van de BSH 1988, d.d. 13 juni 1989, Stcrt. 114, wel ke wijziging onder meer juist betrekking heeft op de onderhavige bepalingen, kan melkquo- tum alleen worden overgedragen met grond die, in beginsel direct voorafgaande aan de transactie, duurzaam, d.w.z. tenminste één jaar lang, voor de melkproduktie is gebruikt.&#13;
Daarmede staat vast dat genoemde periode van één jaar een aaneengesloten periode van 12 maanden betreft. Zwamborn zou in het ge-val de pacht zou zijn ingegaan op 15 mei&#13;
1991, de gepachte grond tot 15 mei 1992 voor de melkproduktie hebben moeten gebruiken. Nu hij de melkproduktie heeft gestaakt op 8 juli 1991 is Zwamborn derhalve, noodzakelij- kerwijs, op 1 augustus 1992 tekortgeschoten in zijn verplichtingen jegens Van der Steege.&#13;
6.4. Het verweer van Zwamborn dat hij de wettelijke bepalingen niet kende kan hem niet baten. Een onvoldoende bekendheid met de wettelijke bepalingen bij hem dan wel bij zijn adviseurs Van Leussen en Schuit is een om standigheid die hem moet worden toegere- kend. De opvatting van Zwamborn dat Van der Steege hem op deze bepalingen had moe ten wijzen stuit reeds af op het feit dat gesteld noch gebleken is dat de laatste ten tijde van het sluiten van de koopovereenkomst ervan op de hoogte was dat Zwamborn het voorne- men had op korte termijn zijn bedrijf te beëin- digen. Door het aldus toerekenbaar tekort schieten van Zwamborn zal hij de schade die Van der Steege daardoor lijdt moeten vergoe- den. Voorts zal de gevorderde ontbinding van de overeenkomst worden toegewezen.&#13;
6.5. Nu van der Steege reeds uit de onder 3.8. bedoelde brief heeft moeten afleiden dat Zwamborn in de nakoming van zijn verbinte- nissen zou tekortschieten traden de gevolgen ervan in op 1 mei 1992, althans begin mei&#13;
1992, toen Van der Steege de brief heeft ont- vangen, op grond van het ter zake toepasselij- ke artikel 6:80, lid 1 aanhef en sub b BW. Dit brengt met zich mee dat de overeenkomst zal worden ontbonden met ingang van 1 mei 1992. Voor de vaststelling van de schade van Van der Steege is ingevolge artikel 6:80, lid 2 BW 1 augustus 1992, de datum van opeis baarheid, het uitgangspunt.&#13;
6.6. Zwamborn betwist dat Van der Steege schade heeft geleden omdat Van der Steege meerdere melkquotumtransacties zou hebben gedaan. De rechtbank kan Zwamborn in deze stelling niet volgen. Voor de vraag of Van der Steege schade heeft geleden is dat immers niet van belang, maar juist wel de omstandigheid dat de waarde van het onderhavige melkquo- tum in augustus 1991 verschilt met de waarde daarvan in mei 1992. In aanmerking nemend hetgeen blijkt uit door de Minister van Land bouw, Natuurbeheer en Visserij aan de voor zitter van de Tweede Kamer verstrekte gegevens inzake de gemiddelde prijzen voor&#13;
melkquota in de betreffende periode en lettend op hetgeen te dien aanzien de rechtbank uit ei-gen wetenschap bekend is, komt de rechtbank met betrekking tot de waarde van het onderha-vige melkquotum op 1 augustus 1992 tot de-zelfde slotsom als de partijen ten pleidooie, te weten f 1 per kilogram per % vetgehalte, in to-taal (102 147 kilogram x f 3,96) f 404 502,12. De door Zwamborn aan Van de Steege te ver-goeden schade bedraagt derhalve (f 404 502,12 - f 250 000) f 154 502,12.&#13;
6.7. Als de het ongelijk gestelde partij zal Zwamborn in de kosten van deze procedure worden veroordeeld, inclusief die van de on-der 1.1., 1.2., en 1.4. bedoelde beslagen nu ten aanzien daarvan aan de wettelijk voorgeschre-ven formaliteiten en termijnen is voldaan.&#13;
In verband met het hierna onder 7. over-wogene had Van der Steege voor de onder 1.7. genoemde beslagen, die na de dagvaar-ding in deze zaak zijn gelegd, kunnen vol-staan met de beslagexploiten en de betekening van de processen-verbaal aan Zwamborn, zo-dat de overige kosten (de overbetekeningen) als nodeloos gemaakt niet in de kostenveroor-deling zullen worden opgenomen.&#13;
In de zaak 1992/1533:&#13;
7. De vordering - alsmede de gronden die hiertoe zijn aangevoerd - is vrijwel gelijklui-dend aan die in de zaak 1992/1508. Niet is ge-bleken van enige noodzaak de vordering opnieuw in te stellen, zodat Van der Steege in zijn vordering niet-ontvankelijk moet worden verklaard wegens gebrek aan belang. Als de in het ongelijk gestelde partij zal hij in de kos-ten van de procedure - met inbegrip van die in het incident - worden veroordeeld.&#13;
De beslissing:&#13;
De rechtbank,&#13;
In de zaak 1992/1508:&#13;
ontbindt met ingang van 1 mei 1992 de tussen partijen in mei 1991 gesloten overeen-komst met betrekking tot de verkoop van een heffingvrije hoeveelheid melkquotum, groot 102 147 kilogram,&#13;
veroordeelt Zwamborn om aan Van der Steege te betalen f 154 502,12 (honderdvier-envijftigduizendvijfhonderdtwee gulden en 12 cent) vermeerderd met de wettelijke rente over dit bedrag vanaf 1 augustus 1992 tot de dag van de algehele voldoening,&#13;
veroordeelt Zwamborn in de kosten van deze procedure, tot op heden aan de zijde van Van der Steege begroot op f 2825,22 voor verschotten, inclusief de onder 1.1., 1.2. en&#13;
1.4. bedoelde beslagen, en f 5600 wegens sa-laris van de procureur,&#13;
verklaart dit vonnis tot hiertoe uitvoerbaar bij voorraad,&#13;
wijst af het meer of anders gevorderde,&#13;
Inde zaak 1992/1533:&#13;
verklaart Van der Steege niet-ontvankelijk in zijn vordering,&#13;
veroordeelt Van der Steege in de kosten van de procedure, die van het incident daaron-der begrepen, tot op heden aan de zijde van Zwamborn begroot op f 250 aan verschotten.</content><legacyfootnotes/><footnotes><footnote/></footnotes><auteurs/><published>1996-03-01 00:00:00</published><modified>1995-11-21 00:00:00</modified><editiondate>1996-03-01</editiondate><htmlpath>https://denhollander.info/artikel/4947</htmlpath></article>
</articles></edition>
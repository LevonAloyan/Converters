<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>5326</id><udhid>UDH:TvAR/5326</udhid><titel>van Hoeckel / de Minister van Landbouw, Natuurbeheer en Visserij (TvAR 1992/4533)</titel><searchwords><searchword>TvAR 3/1992</searchword><searchword>TvAR 1992/4533</searchword><searchword>UDH:TvAR/5326</searchword></searchwords><attachments><attachment><name>1992_nr 3_Rechtspraak_4533.pdf</name><extention>pdf</extention><url>https://denhollander.info/download/5324/ci</url></attachment></attachments><inleiding>Ooipremieregeling, art. 9&#13;
&#13;
De melding aan een destructiebedrijf en/of een dierenarts kan niet worden gelijkgesteld met de&#13;
in de regeling voorgeschreven melding. De verzoeker kan er evenmin vanuit gaan dat de&#13;
voorgeschreven melding alleen rechtsgeldig kan geschieden wanneer bewijsstukken zijn bijgevoegd.&#13;
Het handelen of nalaten van degene(n) aan wie verzoeker de behartiging van zijn belangen&#13;
overlaat moet aan hem zelf worden toegerekend. Aan niet-verschoonbare schending van de&#13;
meldingsverplichting verbindt de regeling het verlies van de gehele premie. Niet kan worden geoordeeld&#13;
dat het verlies van de gehele premie in geen verhouding staat tot het niet nakomen&#13;
van de genoemde verplichting.</inleiding><content>A.C.J. van Hoeckel, wonende te Rosmalen,&#13;
verzoeker,&#13;
tegen&#13;
de Minister van Landbouw, Natuurbeheer en&#13;
Visserij, zetelend te 's-Gravenhage, verweerder,&#13;
gemachtigde: mr. J.A. Diephuis.&#13;
Het verloop van de procedure&#13;
Bij brief van 20 januari 1988 heeft de directeur&#13;
van de Stichting tot Uitvoering van Landbouwmaatregelen&#13;
1974 (hierna: de STULM)&#13;
aan verzoeker bericht dat het recht van laatstgenoemde&#13;
op premie, als bedoeld in de uitvoeringsregeling&#13;
EEG-premie schapevleesproducenten&#13;
1984 (verder: de Premieregeling),&#13;
was vervallen.&#13;
Tegen dat besluit heeft verzoeker bij verweerder&#13;
bezwaar gemaakt bij een brief die op&#13;
19 februari 1988 ter post is bezorgd.&#13;
Bij brief van 10 april 1989 heeft verweerder&#13;
aan verzoeker mededeling gedaan van zijn&#13;
besluit het aldus gemaakte bezwaar ongegrond&#13;
te verklaren.&#13;
(...)&#13;
De vaststaande feiten&#13;
Op grond van de stukken en het verhandelde&#13;
ter terechtzitting zijn de volgende voor de uitspraak&#13;
van het College van belang zijnde feiten&#13;
komen vast te staan.&#13;
- Door middel van een op 5 december 1986&#13;
ingediend formulier heeft verzoeker de&#13;
STULM gevraagd hem in het kader van de&#13;
Premieregeling in aanmerking te doen komen&#13;
voor een premie voor 80 op de datum van de&#13;
aanvraag aanwezige ooien. Verzoeker heeft&#13;
zich daarbij verplicht op ieder moment van de&#13;
zogenoemde aanhoudperiode (van 10 decem&#13;
ber 1986 tot en met 19 maart 1987) het opge&#13;
geven aantal aan te houden ooien op zijn&#13;
bedrijf te hebben.&#13;
- Verzoeker heeft daarbij voorts onder meer&#13;
verklaard kennis te hebben genomen van en te&#13;
voldoen aan de bepalingen van de Premieregeling&#13;
en de hierop betrekking hebbende&#13;
EEG-Verordeningen, en heeft zich daarbij&#13;
verplicht de daarin gestelde voorwaarden na&#13;
te leven.&#13;
- Bij brief van 26 februari 1987, ingekomen&#13;
bij de districtsbureauhouder op 27 februari&#13;
1987, is van de zijde van verzoeker medegedeeld&#13;
dat uit het fokbestand van 80 ooien op&#13;
het bedrijf ooi 1001 was afgevoerd.&#13;
- Bij brief van 27 februari 1987 heeft de districtsbureauhouder&#13;
verzoeker medegedeeld&#13;
dat de verstrekte gegevens onvolledig waren,&#13;
dat bewijsstukken ontbraken, en hem verzocht&#13;
het bij die brief gevoegde meldingsformulier&#13;
ingevuld en samen met eventueel bewijsmate&#13;
riaal binnen veertien dagen in te sturen.&#13;
.- Door middel van dit formulier, dat de districtsbureauhouder&#13;
op 4 maart 1987 heeft ontvangen,&#13;
heeft verzoeker melding gemaakt van&#13;
de afvoer van één dode ooi op 12 februari&#13;
1987. Op dit meldingsformulier heeft verzoeker&#13;
de afvoer als volgt toegelicht:&#13;
'door destructor Son van bedrijf afgevoerd.&#13;
Geen afgiftebewijs ontvangen.'&#13;
Het bestreden besluit&#13;
Overeenkomstig het advies van de door verweerder&#13;
ingestelde Commissie voor de Bezwaarschriften&#13;
van 29 maart 1989, nr. J.&#13;
891540 I, heeft verweerder bij het bestreden&#13;
besluit, zakelijk weergegeven, het volgende&#13;
overwogen.&#13;
Verzoeker heeft niet tijdig schriftelijk mededeling&#13;
aan de districtsbureauhouder gedaan&#13;
van de vermindering van het bij de aanvrage&#13;
aangegeven aantal aan te houden ooien.&#13;
Voorts is geen sprake van omstandigheden op&#13;
grond waarvan het niet tijdig melden van die&#13;
vermindering verschoonbaar moet worden geacht.&#13;
Verzoeker heeft niet aangetoond dat het&#13;
hem redelijkerwijs onmogelijk was de vermindering&#13;
tijdig te melden.&#13;
Bovendien is het gevraagde bewijs inzake&#13;
de reden van afvoer niet overlegd, zodat&#13;
geenszins vast staat dat de vermindering het&#13;
gevolg is van natuurlijke levensomstandigheden&#13;
van het schapenbestand.&#13;
In deze omstandigheden is ingevolge het&#13;
bepaalde bij artikel 9, tweede lid, van de Premieregeling,&#13;
in verband met het bepaalde bij&#13;
het derde lid van dat artikel, het recht op premie&#13;
vervallen.&#13;
Verweerders Commissie voor de Bezwaarschriften&#13;
heeft het niet nodig geoordeeld verzoeker&#13;
in de gelegenheid te stellen zich in&#13;
persoon te doen horen. Zij is van oordeel geweest&#13;
dat het door verzoeker ingediende bezwaar&#13;
kennelijk ongegrond is. Voorts wordt&#13;
op grond van de overige ingewonnen informatie&#13;
omtrent feiten en omstandigheden door&#13;
het achterwege laten van de hoorprocedure&#13;
naar haar oordeel geen nadeel aan verzoeker&#13;
toegebracht. (...)&#13;
De beoordeling van het geschil De&#13;
Premieregeling strekt tot uitvoering van onder&#13;
meer artikel 10 van de Verordening (EEG)&#13;
nr. 3007/84 van de Commissie, van 26&#13;
oktober 1984, houdende uitvoeringsbepalingen&#13;
inzake de premie ten behoeve van schapevleesproducenten&#13;
(Pb.L283/28).&#13;
In de Premieregeling, zoals gewijzigd bij&#13;
besluit van 14 november 1986, Stcrt. nr. 224,&#13;
wordt onder meer het volgende bepaald:&#13;
Artikel 9, eerste, tweede en derde lid: ' 1. De&#13;
producent is verplicht om van iedere&#13;
omstandigheid, die leidt tot vermindering van&#13;
het op het formulier als bedoeld in artikel 3,&#13;
eerste lid, aangegeven aantal aan te houden&#13;
ooien, uiterlijk tien dagen nadat de omstandigheid&#13;
zich heeft voorgedaan, onder opgave&#13;
van de betrokken aantallen, schriftelijk mededeling&#13;
te doen aan de districtsbureauhouder.&#13;
2. Indien de producent de verplichting, be&#13;
doeld in het eerste lid, niet is nagekomen&#13;
wordt de premie niet uitbetaald, dan wel&#13;
wordt zij teruggevorderd.&#13;
3. In afwijking van het bepaalde in het&#13;
tweede lid wordt, indien de producent de ver&#13;
plichting, bedoeld in het eerste lid, niet is na&#13;
gekomen, maar met daartoe strekkende&#13;
bewijsstukken ten genoegen van de directeur&#13;
aantoont dat het hem redelijkerwijs onmoge&#13;
lijk was aan deze verplichting te voldoen en&#13;
dat de vermindering van het aantal aan te hou&#13;
den ooien is toe te schrijven aan overmacht&#13;
dan wel natuurlijke levensomstandigheden&#13;
van het schapenbestand, de premie uitbetaald&#13;
onderscheidenlijk niet teruggevorderd over&#13;
eenkomstig het bepaalde in artikel 8, vierde&#13;
onderscheidenlijk vijfde lid.'&#13;
Vast staat dat verzoeker de in artikel 9, eerste&#13;
lid, van de Premieregeling aangeduide verplichting&#13;
niet is nagekomen.&#13;
Naar het oordeel van het College heeft verzoeker&#13;
geen feiten of omstandigheden aangevoerd&#13;
die tot het oordeel kunnen leiden dat&#13;
het hem redelijkerwijs onmogelijk was aan&#13;
voormelde verplichting te voldoen. In dit verband&#13;
wordt opgemerkt dat melding van een&#13;
mutatie aan een destructiebedrijf en/of aan&#13;
een dierenarts niet kan worden gelijkgesteld&#13;
met de voorgeschreven melding aan de districtsbureauhouder.&#13;
Voorts kon verzoeker,&#13;
volgens vaste rechtspraak van het College, er&#13;
niet zonder meer van uitgaan dat melding van&#13;
een mutatie van het ooienbestand uitsluitend&#13;
rechtsgeldig kan geschieden, wanneer de bewijs-&#13;
stukken ter zake zijn bijgevoegd. Daarbij&#13;
komt dat, eveneens volgens vaste&#13;
jurisprudentie van het College, het handelen&#13;
of nalaten van degene(n) aan wie verzoeker&#13;
de behartiging van zijn belangen overlaat, aan&#13;
hem zelf dient te worden toegerekend.&#13;
Verweerder heeft derhalve terecht overwogen&#13;
dat het niet nakomen van meervermelde&#13;
verplichting niet verschoonbaar is.&#13;
De vraag of verzoeker heeft aangetoond&#13;
dat de vermindering van het aantal aan te houden&#13;
ooien is toe te schrijven aan natuurlijke&#13;
levensomstandigheden van het schapenbestand,&#13;
behoeft derhalve geen bespreking meer.&#13;
Voorzover verzoeker voorts heeft willen&#13;
betogen dat verweerders Commissie voor de&#13;
Bezwaarschriften hem ten onrecht niet heeft&#13;
opgeroepen voor een hoorzitting, overweegt&#13;
het College als volgt.&#13;
Ingevolge het bepaalde bij artikel 3, tweede&#13;
lid, van de Beschikking bezwaarschriftencommissie&#13;
van de Minister van Landbouw en&#13;
Visserij, van 26 september 1977, nr. J 2570&#13;
(Staatscourant 1977, nr. 230), zoals nadien&#13;
gewijzigd, is de Commissie voor de Bezwaarschriften&#13;
bevoegd het horen van de indiener&#13;
van een bezwaarschrift achterwege te laten,&#13;
indien de Commissie van oordeel is, dat het&#13;
ingediend bezwaar kennelijk gegrond of ongegrond&#13;
is dan wel kennelijk niet-ontvankelijk&#13;
en dat daardoor geen nadeel aan de&#13;
indiener van het bezwaarschrift wordt toegebracht.&#13;
In zijn bezwaarschrift heeft verzoeker aangevoerd&#13;
dat in eerste instantie de districtsbureauhouder&#13;
op de hoogte is gesteld van de&#13;
dood van één ooi; dat vervolgens op het ontvangen&#13;
meldingsformulier melding is gemaakt&#13;
van de vermindering; en dat daardoor&#13;
waarschijnlijk het verschil van enige dagen bij&#13;
de melding is ontstaan. De brief waarbij van&#13;
de zijde van verzoeker is medegedeeld dat uit&#13;
het fokbestand van 80 ooien op het bedrijf ooi&#13;
1001 was afgevoerd, is evenwel eerst op 27&#13;
februari 1987 ingekomen bij de districtsbureauhouder,&#13;
derhalve evenmin binnen tien dagen&#13;
nadat de afvoer op - zoals nadien op het&#13;
meldingsformulier is opgegeven - 12 februari&#13;
1987 had plaatsgevonden. Gelet op die omstandigheden&#13;
kan verzoeker niet worden gevolgd&#13;
in zijn voormelde betoog. Derhalve kan&#13;
niet worden geoordeeld dat verweerder, door&#13;
het advies van zijn Commissie voor de Bezwaarschriften te volgen, heeft gehandeld in&#13;
strijd met het in het algemeen rechtsbewustzijn&#13;
levend beginsel van behoorlijk bestuur,&#13;
dat vereist dat een besluit zorgvuldig wordt&#13;
voorbereid.&#13;
Met betrekking tot het betoog van verzoeker&#13;
dat het gevolg van het niet voldoen aan de&#13;
in artikel 9, eerste lid, van de Premieregeling&#13;
gestelde plicht - het verlies van de gehele premie&#13;
- niet in verhouding staat tot zijn niet opzettelijk&#13;
begaan verzuim de vermindering&#13;
tijdig schriftelijk te melden, overweegt het&#13;
College dat dit betoog geen steun vindt in die&#13;
regeling. Deze verbindt immers aan niet-verschoonbare&#13;
schending van deze plicht het gevolg&#13;
dat het recht op premie geheel vervalt.&#13;
Voorts kan niet worden geoordeeld dat het&#13;
verlies van de gehele premie in het onderhavige&#13;
geval in geen verhouding staat tot het niet&#13;
nakomen van de genoemde verplichting. Het&#13;
College baseert dit oordeel in het bijzonder op&#13;
de volgende overwegingen:&#13;
- Verzoeker heeft bij zijn aanvrage verklaard&#13;
van de onderhavige verplichtingen en van de&#13;
consequentie van niet-nakoming daarvan op&#13;
de hoogte te zijn.&#13;
- Schending van de verplichting neergelegd&#13;
in artikel 9, eerste lid, van de Premieregeling&#13;
maakt misbruik van die regeling, dat niet&#13;
steeds door de bevoegde autoriteiten te con&#13;
stateren zal zijn, mogelijk.&#13;
In die omstandigheden kan, gelijk het College&#13;
reeds eerder heeft overwogen, in het midden&#13;
blijven of de Premieregeling, voor zover&#13;
deze aan niet-verschoonbare schending van de&#13;
in artikel 9, eerste lid, neergelegde verplichting&#13;
steeds het verlies van het recht op de gehele&#13;
premie verbindt, zich wel verdraagt met&#13;
een tot het gemeenschapsrecht of het Nederlandse&#13;
recht behorend evenredigheidsbeginsel.&#13;
De argumenten van verzoeker kunnen hem&#13;
derhalve niet baten. Nu ook overigens niet is&#13;
gebleken dat het bestreden besluit op één of&#13;
meer van de gronden genoemd in artikel 5&#13;
van de Wet administratieve rechtspraak bedrijfsorganisatie&#13;
dient te worden vernietigd,&#13;
moet het beroep worden verworpen.&#13;
Dienovereenkomstig wordt beslist.&#13;
De beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/5326</htmlpath></article>
</articles></edition>
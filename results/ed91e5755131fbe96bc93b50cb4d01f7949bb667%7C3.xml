<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4823</id><udhid>UDH:TvAR/4823</udhid><titel>De Haas / Dortmans (TvAR 1999/4960)</titel><searchwords><searchword>TvAR 7/8/1999</searchword><searchword>TvAR 1999/4960</searchword><searchword>UDH:TvAR/4823</searchword></searchwords><attachments><attachment><name>1999_nr 78_Rechtspraak_4960.pdf</name><extention>pdf</extention><url>https://denhollander.info/download/4765/ci</url></attachment></attachments><inleiding>Pachtwet art. 132&#13;
Wetboek van Burgerlijke Rechtsvordering&#13;
art. 332, 339&#13;
&#13;
Als regel geldt dat bij het vaststellen van de&#13;
gevolgen van het intrekken van een – tijdig en&#13;
bij rechtsgeldige dagvaarding ingesteld –&#13;
hoger beroep mede rekening moet worden&#13;
gehouden met de gerechtvaardigde belangen&#13;
van de wederpartij, waaronder begrepen diens&#13;
belang bij het kunnen instellen, ook na berusting&#13;
of na de beroepstermijn, van incidenteel&#13;
hoger beroep (HR 18 februari 1994, NJ 1994,&#13;
606). Dit brengt mee dat de intrekking van&#13;
het principaal hoger beroep op zichzelf niet in&#13;
de weg staat aan de ontvankelijkheid van het&#13;
incidenteel hoger beroep.&#13;
In casu is sprake van feiten en omstandigheden&#13;
die moeten leiden tot een uitzondering op&#13;
voormelde regel. De wederpartij behoefde op&#13;
grond daarvan in redelijkheid geen rekening&#13;
meer te houden met een incidenteel hoger&#13;
beroep, althans zijn gerechtvaardigde belangen&#13;
staan eraan in de weg dat de incidenteel&#13;
appellant in zijn beroep wordt ontvangen;&#13;
diens processuele houding moet als misbruik&#13;
van procesrecht worden aangemerkt. Volgt&#13;
niet-ontvankelijkverklaring.&#13;
</inleiding><content>Johannes Godefridus Maria de Haas, wonende&#13;
te Son, gemeente Son en Breugel, appellant,&#13;
incidenteel geïntimeerde,&#13;
procureur: mr H. van Lotringen,&#13;
tegen&#13;
Franciscus Cornelis Dortmans, wonende te&#13;
Son, gemeente Son en Breugel, geïntimeerde,&#13;
incidenteel appellant,&#13;
procureur: mr P.C. Plochg.&#13;
1 Het geding in eerste aanleg&#13;
De pachtkamer van het kantongerecht te&#13;
Eindhoven heeft op 5 november 1990, 13&#13;
maart 1991, 8 april 1991, 2 september 1991, 4&#13;
mei 1992 en 5 juli 1993 tussen partijen vonnissen&#13;
gewezen (…).&#13;
2 Het geding in hoger beroep&#13;
2.1 Appellant – hierna ook te noemen: De&#13;
Haas – is bij exploit van 30 september 1991,&#13;
met gelijktijdige dagvaarding van geïntimeerde&#13;
– hierna ook te noemen: Dortmans – voor&#13;
dit hof, in hoger beroep gekomen van voormeld&#13;
vonnis van 2 september 1991.&#13;
2.2 De Haas heeft niet van grieven gediend en&#13;
hij heeft ter rolle van 24 januari 1994 zijn&#13;
hoger beroep ingetrokken.&#13;
2.3 Ter rolle van 13 februari 1996 heeft Dortmans&#13;
bij memorie van antwoord in het principaal&#13;
appèl, tevens memorie van grieven in het&#13;
incidenteel appèl, geconcludeerd dat De Haas&#13;
niet-ontvankelijk in zijn hoger beroep moet&#13;
worden verklaard en zijnerzijds hoger beroep&#13;
ingesteld van alle voormelde tussen partijen&#13;
gewezen vonnissen alsmede zijn eis vermeerderd,&#13;
een en ander met conclusie dat het hof&#13;
de vonnissen, waarvan beroep, zal vernietigen&#13;
en, opnieuw rechtdoende:&#13;
1. De Haas alsnog zal veroordelen tot betaling&#13;
aan Dortmans van een bedrag van ƒ 169.000,–,&#13;
vermeerderd met de wettelijke rente daarover&#13;
vanaf de datum van het verzoekschrift in eerste&#13;
aanleg tot aan de dag der algehele voldoening&#13;
van het bedrag;&#13;
2. zal bepalen dat Dortmans gerechtigd is het&#13;
op grond van het onder (lees:) 1 gevorderde&#13;
toegewezen bedrag direct in mindering te&#13;
brengen op de door hem aan De Haas te betalen&#13;
pachttermijnen;&#13;
3. De Haas zal veroordelen tot vergoeding&#13;
van de door Dortmans als gevolg van de nalatigheid&#13;
van De Haas geleden schade, op te&#13;
maken bij staat en te vereffenen volgens de wet;&#13;
4. De Haas zal veroordelen in de kosten van&#13;
de procedure in beide instanties.&#13;
2.4 Bij memorie van antwoord in het incidenteel&#13;
appèl heeft De Haas verweer gevoerd met&#13;
conclusie dat het hof de vonnissen, waarvan&#13;
beroep, zal bekrachtigen, eventueel onder verbetering&#13;
van gronden en zo nodig Dortmans&#13;
alsnog in zijn vorderingen niet-ontvankelijk&#13;
zal verklaren, althans deze als zijnde ongegrond&#13;
en onbewezen zal ontzeggen, met veroordeling&#13;
van Dortmans in de proceskosten&#13;
van beide instanties.&#13;
2.5 Vervolgens hebben partijen de stukken aan&#13;
het hof overgelegd ter fine van arrest.&#13;
3 De grieven&#13;
De grieven in het incidenteel hoger beroep&#13;
luiden:&#13;
I. Ten onrechte heeft de pachtkamer van het&#13;
kantongerecht de vorderingen van Dortmans&#13;
slechts gedeeltelijk toegewezen, daarbij het&#13;
oordeel van de deskundige volgend.&#13;
II. Ten onrechte heeft de pachtkamer van het&#13;
kantongerecht De Haas niet in de kosten van&#13;
de procedure veroordeeld.&#13;
4 De ontvankelijkheid van het hoger&#13;
beroep&#13;
4.1 Op voet van het arrest van de Hoge Raad&#13;
van 18 februari 1994, NJ 1994, 606 moet ervan&#13;
worden uitgegaan dat als regel geldt dat bij&#13;
het vaststellen van de gevolgen van het intrekken&#13;
van een – tijdig en bij rechtsgeldige dagvaarding&#13;
ingesteld – hoger beroep mede rekening&#13;
moet worden gehouden met de gerechtvaardigde&#13;
belangen van de wederpartij, waaronder&#13;
begrepen diens belang bij het kunnen&#13;
instellen, ook na berusting of na het verstrijken&#13;
van de beroepstermijn, van incidenteel&#13;
hoger beroep.&#13;
Dit brengt mee dat intrekking van het principaal&#13;
hoger beroep op zichzelf niet in de weg&#13;
staat aan de ontvankelijkheid van het incidenteel&#13;
hoger beroep.&#13;
4.2 De vraag doet zich vervolgens voor of in&#13;
casu sprake is van feiten en omstandigheden&#13;
die zouden moeten leiden tot een uitzondering&#13;
op voormelde regel en mitsdien tot een&#13;
andere conclusie. Mocht in dit geval Dortmans&#13;
er (nog) op rekenen dat hij zijn bezwaren&#13;
in incidenteel hoger beroep naar voren&#13;
kon brengen? Mocht De Haas er van zijn kant&#13;
op rekenen dat dit laatste niet meer zou&#13;
gebeuren?&#13;
4.3 Van belang te dezen acht het hof de volgende&#13;
omstandigheden:&#13;
a) Dortmans heeft van zijn kant bij exploit&#13;
van 4 augustus 1993 hoger beroep ingesteld&#13;
van alle in dit geding aan de orde zijnde tussen&#13;
partijen gewezen vonnissen. Hij heeft&#13;
daarbij gedagvaard tegen een datum waarop&#13;
de pachtkamer van dit hof geen zitting had&#13;
zodat de betreffende dagvaarding geen effect&#13;
sorteerde. Dit behoort voor zijn rekening te&#13;
komen, temeer nu hij bedoeld gebrek bij wege&#13;
van een herstelexploit had kunnen herstellen&#13;
doch van die mogelijkheid geen gebruik heeft&#13;
gemaakt.&#13;
b) Niet onaannemelijk is dat De Haas – zoals&#13;
hij ook aanvoert – door gemelde handelswijze&#13;
van Dortmans in de veronderstelling is&#13;
gebracht dat Dortmans bij nader inzien geen&#13;
hoger beroep meer wenste en dat die veronderstelling&#13;
(mede) een rol heeft gespeeld bij&#13;
zijn (De Haas’) besluit tot intrekking van het&#13;
principaal hoger beroep. Het vervolgens toch&#13;
incidenteel hoger beroep aantekenen schaadde&#13;
de procesbelangen van De Haas, nu hij op zijn&#13;
eerdere beslissing tot intrekking van het principaal&#13;
hoger beroep niet meer kon terugkomen.&#13;
c) Dortmans heeft, nadat De Haas het principaal&#13;
hoger beroep had ingetrokken ter rolle&#13;
van 24 januari 1994, gedurende een onevenredig&#13;
lange periode niets gedaan om aan laatstgenoemde&#13;
kenbaar te maken dat hij zijnerzijds&#13;
één of meer van de tussen partijen gewezen&#13;
vonnissen wilde aanvechten en heeft pas&#13;
bij zijn ter rolle van 13 februari 1996 – mitsdien&#13;
bijna 25 maanden later – genomen&#13;
memorie van antwoord in het principaal&#13;
appèl, tevens memorie van grieven in het incidenteel&#13;
appèl, hoger beroep van de tussen partijen&#13;
gewezen vonnissen ingesteld. Al die tijd,&#13;
totaal zo’n 23 keer, stond hij voor uitlating&#13;
over het door De Haas gevraagde royement&#13;
van de beide in hoger beroep tussen partijen&#13;
aanhangige gedingen, maar hij heeft – zulks&#13;
ondanks herhaalde peremptoirstelling – niet&#13;
anders gedaan dan telkens om (verdere) aanhouding&#13;
te vragen.&#13;
d) Aan het vorenstaande doet niet, althans&#13;
onvoldoende af dat Dortmans bij brief van 31&#13;
oktober 1994 aan het hof heeft bericht, zulks&#13;
met een beroep op bovengenoemd arrest van&#13;
de Hoge Raad, dat hij alsnog de gelegenheid&#13;
wilde krijgen om incidenteel hoger beroep in&#13;
te stellen nu hij daarna desondanks nog ruim&#13;
15 maanden daarmee heeft gewacht. Het&#13;
argument dat ter onderbouwing van de te formuleren&#13;
grieven nog een deskundigenonderzoek&#13;
en -rapportage noodzakelijk waren, is&#13;
ongenoegzaam, zulks te meer nu daarvan uit&#13;
de memorie van grieven in het incidenteel&#13;
hoger beroep in het geheel niets blijkt.&#13;
4.4 Op grond van een en ander, dat tezamen&#13;
en in onderling verband bezien, komt het hof&#13;
tot de conclusie dat De Haas in redelijkheid&#13;
geen rekening meer behoefde te houden met&#13;
een incidenteel hoger beroep, althans dat zijn&#13;
gerechtvaardigde belangen eraan in de weg&#13;
staan dat Dortmans in dat beroep wordt ontvangen.&#13;
De processuele houding van Dortmans&#13;
moet als misbruik van procesrecht worden&#13;
aangemerkt.&#13;
5 Slotsom&#13;
In het principaal hoger beroep moet De Haas&#13;
niet-ontvankelijk in zijn hoger beroep wor-&#13;
den verklaard met zijn veroordeling in de&#13;
kosten van dat beroep.&#13;
Dortmans moet niet-ontvankelijk in zijn incidenteel&#13;
hoger beroep worden verklaard en&#13;
dient de kosten van dat beroep te dragen.&#13;
Beslissing&#13;
Het hof, rechtdoende in hoger beroep:&#13;
in het principaal hoger beroep:&#13;
verklaart De Haas niet-ontvankelijk in het&#13;
principaal hoger beroep;&#13;
veroordeelt De Haas in de kosten van dit&#13;
beroep, aan de zijde van Dortmans tot heden&#13;
begroot op ƒ 300,– voor verschotten;&#13;
in het incidenteel hoger beroep:&#13;
verklaart Dortmans niet-ontvankelijk in het&#13;
incidenteel hoger beroep;&#13;
veroordeelt Dortmans in de kosten van dit&#13;
beroep, aan de zijde van De Haas tot heden&#13;
begroot op ƒ 1.250,– voor salaris van de procureur.</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4823</htmlpath></article>
</articles></edition>
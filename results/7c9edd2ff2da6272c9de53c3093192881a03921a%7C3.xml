<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1981</searchword><id>6507</id><udhid>UDH:TvAR/6507</udhid><titel>BEDRIJFSSCHADEVERGOEDING BIJ ONTEIGENING IN LAND- EN TUINBOUW</titel><searchwords><searchword>TvAR 2/1981</searchword><searchword>UDH:TvAR/6507</searchword></searchwords><attachments><attachment><name>1981_nr 2_Artikel_Laer.pdf</name><extention>pdf</extention><url>https://denhollander.info/download/6280/ci</url></attachment></attachments><inleiding>1. Om de gestelde problematiek in haar landbouw-economisch kader te situeren weze er aan herinnerd dat de totale oppervlakte cultuurgrond in België als volgt evolueerde&#13;
1895 1.916.690 Ha 1959 1.660.831 Ha 1979 1.432.287 Ha&#13;
en dat derhalve op 80 jaar tijd nagenoeg 500.000 Ha cultuurgrond werd in-genomen voor woningbouw, industrie, wegenaanleg, recreatie enz. en waarbij het ritme van de innemingen de laatste 20 jaar aanzienlijk versnelde, vermits sinds 1959 ruim 200.000 Ha hiervan werd ingenomen of ruim 10.000 Ha per jaar met zelfs een inname van 14.700 Ha in 1979 en 17.560 Ha in 1976. De oppervlakte cultuurgrond wordt beteeld als volgt&#13;
weide en grasland&#13;
granen&#13;
suikerbieten&#13;
vlas&#13;
voedergewassen&#13;
knolgewassen&#13;
groenteteelt&#13;
waarvan witlof&#13;
fruitteelt&#13;
710.182 Ha&#13;
378.476 Ha&#13;
115.716 Ha&#13;
7.288 Ha&#13;
115.716 Ha&#13;
54.817 Ha&#13;
22.731 Ha&#13;
3.555 Ha&#13;
12.421 Ha&#13;
Deze gegevens zijn ontleend aan de Landbouw- en Tuinbouwtelling van 15.5.1979.&#13;
2. Hoofdzakelijk op deze cultuurgronden en derhalve de vermelde cul-turen worden de onteigeningen uitgevoerd en het is de uitbater, hetzij in pacht of in eigendom, die de voor hem schadelijke gevolgen van de onteige-ning op zijn bedrijf ondergaat.&#13;
Nochtans wordt de procedure in onteigening niet tegen de "uitbater-pachter" gevoerd maar zal deze in zake dienen geroepen te worden op grond van art. 19 van de wet van 17.4.1835 en art. 6 van de wet van 26.7.1962. Bij minnelijke onteigening kan de uitbater-pachter van zijn pacht wor-den opgezegd bij toepassing van art. 6,4° van de wet van 4.11.1969.&#13;
Immers, in geval van minnelijke verkoop van een onroerend goed waar-van de onteigening ten algemene nutte is bevolen of toegestaan zijn de rechtsgevolgen van de verkoop die van het gemeen recht en kan de onteige-naar zich niet beroepen op de onteigeningswetgeving om de pachter te ver-goeden. (Cass. 3.6.1971, R.W. 71-72, 854).&#13;
De onteigeningsvergoeding dient alsdan te worden vastgesteld bij toepas-sing van art. 46 van de Pachtwet.&#13;
Deze werkwijze roept toch vragen op ondermeer in verband met de vooraf gaandelijkheid van de schadeloosstelling vereist bij art. 11 van de Grondwet, afgezien nog van het feit dat men voor meerdere verschillende procedures kan gesteld worden bij de vaststelling van de vergoeding van de be-drijfsschade bij één en dezelfde onteigening.&#13;
Lag de redenering welke de grondslag was van het hervormd vonnis van de Rechtbank van Eerste Aanleg van Doornik dd. 2.6.1970 waarbij de vor-dering om het "pachtrecht op de goederen" te onteigenen bij toepassing van de wet van 26.7.62 ontvankelijk werd verklaard, niet dichter bij de landbouw-economische realiteit?</inleiding><content>3. Uitgangspunt voor vaststelling van de schadevergoeding bij onteige- ning is art. 11 van de Grondwet waarbij wordt bepaald: "Niemand kan van zijn eigendom worden ontzet dan ten algemene nutte in de gevallen en op de wijze bij de wet bepaald en tegen billijke en voorafgaande schade- loosstelling."&#13;
Het begrip "schadeloosstelling" is echter door de wetgeving betreffende onteigeningen niet nader omschreven en Rechtsleer en Rechtspraak hebben om aan de vereisten van art. 11 van de Grondwet te voldoen verwezen naar art. 1382 BW en de principes van schadeloosstelling bij onrechtmatige daad. (L. Belva, Lesindemnités d' expropriation, La Revue communale de Belgique, 1957 p 193) Procureur-Generaal Leclerq stelt in zijn advies dd.&#13;
26.6.1930 (Pas. 1931,1,257) dat: " de onteigening geen verkoop is&#13;
doch een schadeberokkenende daad gesteld door de openbare overheid met het oog op het algemeen nut en dat dienvolgens het bedrag der vergoeding het te lijden verlies en de gehele berokkende schade dient te compenseren".&#13;
4. De begroting van de schade aan materiële goederen wordt bepaald door de herstellingskosten van het beschadigde goed of door de ver- vangswaarde van het niet meer restitueerbare goed. (Cass. 8.5.1952, Pas. 1952, I, 571 en besluiten van het Openbaar Ministerie). De schadevergoeding moet gelijk zijn aan de waarde van de zaak onaf-hankelijk van het bijkomend nadeel dat de benadeelde mocht geleden heb-ben. (Cass. 20.3.1953, Pas. 1953, I, 552, R.W. 53-54, 251&#13;
Indien de beschadigde goederen tevens productiemiddelen zijn en door hun beschadiging of verlies producten zullen verloren gaan, zal deze zekere directe en voortdurende schade aanleiding geven tot vergoeding. (Cass. fr. 1.6.1932, D.P. 1932, I, 102)&#13;
De schade dient niet noodzakelijk reeds te bestaan op het ogenblik waarop de schadeberokkenende daad werd gesteld (Cass. 13.1.1939, Pas. 1939, I, 366). De rechter mag de vergoeding bevelen van toekomstige schade die het zeker gevolg is van de aktuele toestand wanneer die schade dadelijk kan geschat worden. (Cass. 12.1.1950, Pas. 1950, I, 311; Cass. 28.10.1942, Pas. 1942, I, 261).&#13;
Toegepast op een onteigening in land- en tuinbouw houden deze uit-gangspunten in dat de schade en derhalve de vergoeding er van ingevolge onteigening bepaald wordt door de kosten waarvoor de uitbater zal gesteld worden voor vervanging van de onteigende grond én de waarde van de ver-loren producten gedurende de termijn dat niet in vervanging van de ontei-gende grond kon worden voorzien.&#13;
Forfaitaire berekeningen&#13;
5. Door de Comité's tot Aankoop van Onroerende goederen voor reke-ning van de Staat, waarvan de organisatie en bevoegdheid geregeld is bij K.B. dd. 3.11.1960 werden onder leiding van het Hoofdbestuur van Re-gistratie en Domeinen bij het Ministerie van Financiën bij Dienstnota welke niet voor publikatie vatbaar werden gesteld, sinds 1965 aan hun Commissa-rissen algemene richtlijnen verstrekt waarop dezen zich zouden baseren om de onteigeningsvergoedingen te berekenen.&#13;
Deze richtlijnen bevatten lijsten met berekeningen van forfaitaire kosten voor oogstwerken per Ha, forfaitaire loonkosten per Ha, forfaitaire op-brengsten per Ha, forfaitaire fiscale semi-bruto inkomstenbarema's per Ha welke jaarlijks door de Adminstratie der Directe Belastingen ten behoeve van de aangifte der Inkomstenbelasting voor de verschillende land-bouwstreken worden vastgesteld.&#13;
Deze barema's belopen voor de inkomsten 1979, aanslagjaar 1980 onge-veer 25.000 F/Ha voor landbouw en nagenoeg of ruim 400.000 F/Ha voor tuinbouw, meer bepaald voor&#13;
witlof 385.000 F/Ha aardbeien 440.000 F/Ha asperges 468.000 F/Ha. Tevens werden bij deze richtlijnen forfaitaire berekening formules voor-opgesteld niet om de individuele schade te bepalen maar om een forfaitaire vergoeding inzake o.m. navetten, winstderving en een vooropgestelde be-drijfsstoor nis vast te stellen ook in die omstandigheden waar zich geen ei-genlijke bedrijfsstoornis of zeker geen bedrijfsontreddering voordoet. De reden ligt in het feit “dat in de praktijk vele bedrijven worden verminkt en op de duur onleefbaar gemaakt niet als gevolg van belangrijke grondon-trekkingen maar als gevolg van steeds opeenvolgende innemingen van klei-nere gedeelten” (R. Eeckloo, Pacht en Voorkoop, nr 617, p 387)&#13;
De formules zijn als volgt:&#13;
1. Navetten: 15.000 F/Ha&#13;
2. Winstderving: forfaitair fiscaal barema x 3 a 4 jaar&#13;
3. Bedrijfsstoornis:&#13;
- waarde veestapel x 20% x theoretische inname&#13;
bv. 500.000 F. x 20% x 10% (1 Ha op 10)= 10.000 F.&#13;
- waarde materiaal x 30% x theoretische inname&#13;
bv. 500.000 F. x 30% x 10% (1 Ha op 10)= 15.000 F.&#13;
Positief aan deze methode is alleszins dat zij toelaat ook voor kleinere in-nemingen waarvan de schade moeilijk te bepalen en vast te stellen is, een vergoeding te berekenen.&#13;
Positief is eveneens dat deze methode naar de bedrijfsuitbating verwijst waar de onteigeningsprocedure zelf de schade in de bedrijfsuitbating slechts als het ware als een "tussenkomende" toevallige factor perceelsge-wijze aanziet.&#13;
Op te merken toch dat de methode zo forfaitair kan zijn dat zij niet meer aan de realiteit beantwoordt, voorzeker bij wat grotere innemingen of bij innemingen op gespecialiseerde tuinbouwteelten. Een vergoeding berekend op de historische aankoopwaarde van het materiaal bv. laat zeker geen fi-nanciering toe van toekomstige noodzakelijke investeringen.&#13;
De niet adequate toepassing van de gestelde methode maakt het resultaat nog onrealistischer.&#13;
Individuele schadebepaling&#13;
6. Een onderzoek naar de individuele schadebepaling aan de hand van hogervermelde uitgangspunten ter bepaling van schade aan materiële goe-deren toont aan dat een veralgemeend gebruik van de forfaitaire schat-tingsmethode vooropgesteld door het Hoofdbestuur van Registratie en Do-meinen tot een ernstig verschil in schadebegroting aanleiding kan geven wat tot de vaststelling moet leiden dat er ernstige redeneringsfouten moeten worden gemaakt hetzij in de ene hetzij in de andere methode.&#13;
Enkele voorbeelden uit de praktijk mogen dit verduidelijken:&#13;
I. Onteigening A.V. te B.&#13;
Witlofbedrijf&#13;
Bedrijfsleider: 43 jaar&#13;
Bedrijfsoppervlakte: 6 Ha 70 a&#13;
Teeltoppervlakte witlof: 1 Ha 50 a&#13;
Onteigende oppervlakte: 2 Ha 66 a&#13;
Vergoeding:&#13;
forfaitaire berekening: 1.156.138 F.&#13;
individuele schadebepaling: 1.919.572 F.&#13;
II. Onteigening G.V. te W.&#13;
Fruitteeltbedrijf&#13;
Bedrijfsleider: 46 jaar&#13;
Onteigening op fruitaanplanting van 90 a 38 ca met inname van 989&#13;
bomen&#13;
Vergoeding:&#13;
forfaitaire berekening: 951.135 F.&#13;
individuele schadebepaling: 5.238.474 F.&#13;
III. Onteigening G.V. te A.&#13;
Landbouwbedrijf&#13;
Bedrijfsleider: 47 jaar&#13;
Bedrijfsoppervlakte: 34 Ha 48 a 61 ca&#13;
Onteigening van totale bedrijfsoppervlakte&#13;
Vergoeding:&#13;
forfaitaire berekening: 2.108.248 F.&#13;
individuele schadebepaling: 15.497.316 F.&#13;
De individuele benadering ter bepaling van de bedrijfsschade is geba-seerd op de kosten welke moeten worden blootgesteld om in de vervanging van het onteigende goed te voorzien - en dit stelt onmiddellijk de vraag naar de toekenning van de chapeau of drempelvergoeding - en op de ver-goeding van de productiewaarde, zijnde de waarde van de verloren produc-ten gedurende de termijn dat niet in de vervanging van het onteigende goed kan worden voorzien. De productiewaarde (P) dekt de bedrijfskosten (B) en voorziet in het inkomen of de winst (W).&#13;
De Productiewaarde kan de bekende factor zijn en in die omstandighe-den moeten de bedrijfskosten en de winstderving niet forfaitair geraamd worden, immers P = W + B.&#13;
De forfaitaire benadering is niet gesteund op de specifieke bedrijfs-omstandigheden van het onteigende bedrijf en kan aanleiding geven tot ernstige misrekening zowel wat de berekening van de winstderving betreft gezien de grote inkomensdispariteit in de landbouw als wat de berekening van de bedrijfsstoornis betreft gezien de resultaten van het Landbouw-Economisch Instituut, Rendabiliteit in de landbouw, L.E.I.-Schriften, nr 184/FR-13, blz. 18 waaruit blijkt dat de bedrijfskosten in de Zand-leemstreek in 74-75 reeds op 110.244 F/Ha moesten worden bepaald.&#13;
De comité's van Aankoop menen het gebruik van de forfaitaire methode deels te kunnen staven op art. 239 van het Wetboek van de Inkomstenbe-lastingen en op het Arrest van het Hof van Cassatie dd. 13.4.1972 (Pas. 1972, I, 747).&#13;
Art. 239 van het Wetboek van Inkomstenbelastingen bepaald dat de aan-giften van de belastingplichtigen tegen hen in te roepen zijn bij de vaststel-ling van de schadevergoeding die zij van de overheid eisen als het bedrag van die vergeldingen of schadevergoedingen rechtstreeks of onrechtstreeks afhangt van het bedrag van hun winsten of inkomsten.&#13;
De bedrijfsschade die door de onteigening wordt veroorzaakt hangt evenwel niet af van het inkomen van de bedrijfsleider maar wordt bepaald door de aard en de hoegrootheid van de innemingen.&#13;
Het Arrest van het Hof van Cassatie dd. 13.4.72 bepaalt dat wanneer de belastingplichtige zich op grond van art. 248 forfaitair heeft laten taxeren, de gegevens door hem verstrekt voor de vaststelling van het forfaitair inko-men en de aftrekbare lasten, hem op grond van art. 239 W.I.B. tegenstel-baar zijn.&#13;
In verband met de "chapeau" of drempelvergoeding - waarvan de toe-kenning de essentiële voorwaarde is om in de vervanging van het onteigen-de goed te kunnen voorzien houden de Comité's zich blijkbaar nog steeds aan het Arrest van het Hof van Beroep te Brussel dd. 26.11.70 om hun wei-gering van toekenning te motiveren niettegenstaande latere tegengestelde rechtspraak en rechtsleer, o.m. V. RENIER, Le droit de 1'Agriculture, P 93 met vermelding van de onuitgegeven vonnissen Vredegerecht Wavre dd. 10.5.71, 22.6.72 en 24.6.72.&#13;
De prijs van de chapeau blijkt op heden tot 250.000 F/Ha te belopen. 7. Zal men besluiten samen met H. CLOSON, Le Bail a Ferme a ba-tons rompus, 1973 blz. 18:&#13;
"Je trouve souverainement injuste d'accorder le&#13;
"même montant d'indemnité quelle que soit la&#13;
"culture exercée en fait, comme de traiter sur le&#13;
"même pied le bon et le mauvais fermier, sous&#13;
"prétexte qu'ils sont soumis au même régime&#13;
"fiscale forfaitaire.",&#13;
of zal men de produktiewaarde in aanmerking nemen waar deze een gekende factor is en de forfaitaire benadering voorbehouden voor die gevallen waar zich geen aanwijsbare bedrij f sontreddering voordoet?</content><legacyfootnotes/><footnotes><footnote/></footnotes><auteurs>Mr. F. van Laer.</auteurs><published>1981-02-01 00:00:00</published><modified>1981-02-01 00:00:00</modified><editiondate>1981-02-01</editiondate><htmlpath>https://denhollander.info/artikel/6507</htmlpath></article>
</articles></edition>
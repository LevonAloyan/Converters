<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1999</searchword><id>4809</id><udhid>UDH:TvAR/4809</udhid><titel>NVV / Staat (TvAR 1999/4977)</titel><searchwords><searchword>TvAR 10/1999</searchword><searchword>TvAR 1999/4977</searchword><searchword>UDH:TvAR/4809</searchword></searchwords><attachments><attachment><name>1999_nr 10_Rechtspraak_4977.pdf</name><extention>pdf</extention><url>https://denhollander.info/download/4751/ci</url></attachment></attachments><inleiding>[Wet herstructurering varkenshouderij art. 1]&#13;
&#13;
Hoger beroep tegen vonnis Pres. Rb. Den&#13;
Haag (kort geding d.d. 23 februari 1999,&#13;
Agr.r. 1999/4953). Het stellige oordeel van de&#13;
bodemrechter in het tussenvonnis van 23 december&#13;
1998 (Agr.r. 1999/4949) is bindend&#13;
voor de President in kort geding. Er was voldoende&#13;
aanleiding voor de President om een&#13;
ordemaatregel te nemen. Bij een afweging van&#13;
belangen kan niet gezegd worden dat het&#13;
algemeen belang meer gewicht toekomt dan&#13;
het belang van de varkenssector. De maatregel&#13;
gaat ook niet verder dan nodig is. Het spoedeisend&#13;
karakter van de voorziening blijkt uit&#13;
de wijdverbreide maatschappelijke onrust en&#13;
de financiële en andere problemen van de varkenshouders.&#13;
Bekrachtiging vonnis.</inleiding><content>Arrest in de zaak van:&#13;
De Staat der Nederlanden (Ministerie van&#13;
Landbouw, Natuurbeheer en Visserij), gevestigd&#13;
te ’s-Gravenhage, appellant;&#13;
procureur: mr. R.J.M. van den Tweel,&#13;
tegen&#13;
1. de vereniging Nederlandse Vakbond Varkenshouders,&#13;
gevestigd te Barneveld,&#13;
2. Hendrikus Schutte, wonende te Bathem,&#13;
3. Josephus Martinus Maria van Gerwe,&#13;
wonende te Erp,&#13;
4a. Henricus Willibrordus van den Heuvel,&#13;
4b. Jaquelina Maria van den Heuvel-Vlemmix,&#13;
4c. Richardus Henricus Jacobus van den&#13;
Heuvel, allen wonende te Heusden,&#13;
4d. de vennootschap onder firma Bleekerheide&#13;
V.O.F., gevestigd te Heusden,&#13;
5. Johannes Franciscus Maria van den Heuvel,&#13;
wonende te Ommel,&#13;
6a. Hermanus Gerardus Jozef Lohuis,&#13;
6b. Wilhelmina Gertrudis Lohuis-Voshaar,&#13;
beiden wonende te Hellendoorn,&#13;
7a. Gerhardus Hendrikus Rodijk,&#13;
7b. Maria Anna Josephina Barbara Cleber,&#13;
7c. Johannes Gerardus Hendrika Rodijk,&#13;
7d. Petrus Maria Mathilda Rodijk, allen&#13;
wonende te Nieuw Heeten,&#13;
8. de vennootschap naar het recht van de&#13;
plaats, harer vestiging Gebr. Nooren Schweinehaltungs&#13;
GmbH, gevestigd te Holdenstedt&#13;
(BRD), geïntimeerden,&#13;
procureur: mr. H.J.A. Knijff.&#13;
Het geding&#13;
Bij exploit van 8 maart 1999 is appellant – de&#13;
Staat – in hoger beroep gekomen – het betreft&#13;
een zogenaamd spoedappel – van het vonnis&#13;
d.d. 23 februari 1999, door de president van&#13;
de rechtbank te ’s-Gravenhage in kort geding&#13;
gewezen tussen geïntimeerden – NVV c.s. –&#13;
als eisers en de Staat als gedaagde.&#13;
Ten dienende dage heeft de Staat geconcludeerd&#13;
voor eis overeenkomstig de dagvaarding,&#13;
waarin vier grieven zijn opgenomen.&#13;
NVV c.s. hebben bij memorie van antwoord&#13;
de grieven bestreden.&#13;
Op 3 mei 1999 hebben partijen hun standpunten&#13;
voor het hof doen bepleiten (...).&#13;
Beoordeling van het hoger beroep&#13;
1. In hoger beroep is niet opgekomen tegen&#13;
rubriek 1 van het bestreden vonnis, zodat het&#13;
hof uitgaat van de aldaar vastgestelde feiten.&#13;
2. Bij dit vonnis heeft de president de Staat&#13;
bevolen de hoofdstukken II tot en met IV van&#13;
de op 1 september 1998 in werking getreden&#13;
Wet herstructurering varkenshouderij (Whv)&#13;
ten aanzien van de leden van appellante sub 1&#13;
en ten aanzien van appellanten sub 2 tot en&#13;
met 8 buiten toepassing te laten totdat: hetzij&#13;
in de (thans bij dit hof in hoger beroep aanhangige)&#13;
bodemprocedure is beslist dat de&#13;
Whv niet in strijd is met artikel 1 van het Eerste&#13;
Protocol bij het EVRM, hetzij is voorzien&#13;
in een adequate schadevergoedingsregeling.&#13;
De Staat komt met vier grieven op tegen deze&#13;
beslissing en de daarvoor aangevoerde gronden.&#13;
3. De bodemprocedure, waarvan hierboven&#13;
sprake is, is aangevangen door NVV c.s. met&#13;
een op verkorte termijn uitgebrachte dagvaarding&#13;
d.d. 26 juni 1998, waarin dezen op grond&#13;
van beweerde strijd met EG-recht en met artikel&#13;
1 van voormeld Protocol vorderen:&#13;
primair&#13;
de onverbindendverklaring althans de buitenwerkingstelling&#13;
van de Whv wegens strijd met&#13;
hogere regelgeving;&#13;
subsidiair&#13;
buitentoepassinglating van de Whv, althans de&#13;
hoofdstukken II tot en met V, of een bevel aan&#13;
de Staat de Whv, althans de genoemde hoofdstukken,&#13;
te schorsen en/of niet uit te voeren&#13;
of te doen uitvoeren, in het bijzonder met&#13;
betrekking tot de handhaving en vervolging&#13;
terzake van overtreding van de Whv, althans&#13;
totdat zal zijn voorzien in een volledige of&#13;
adequate schadevergoedingsregeling voor individuele&#13;
gevallen;&#13;
meer subsidiair&#13;
te bepalen dat de Whv, althans meergenoemde&#13;
hoofdstukken, buiten toepassing worden&#13;
gelaten voor (gevallen als die van) geïntimeerden&#13;
sub 2 tot en met 8, althans totdat voor&#13;
dezen een volledige of adequate schadevergoedingsregeling&#13;
voor individuele gevallen is&#13;
getroffen, een en ander met nevenvorderingen.&#13;
4. Na verweer van de Staat heeft de rechtbank&#13;
te ’s-Gravenhage bij het op 23 december 1998&#13;
uitgesproken tussenvonnis ten aanzien van de&#13;
EG-rechtelijke grondslag van de vorderingen&#13;
overwogen (rov. 97) dat, indien niet komt vast&#13;
te staan dat het systeem van de Whv proportioneel&#13;
is om de varkensmest-overschotten&#13;
tegen te gaan, dit tot het oordeel zal leiden dat&#13;
de Whv in strijd komt met de Europese&#13;
marktordening, zonder dat deze strijd geacht&#13;
kan worden gerechtvaardigd te zijn, en dat de&#13;
rechtbank de Whv dan onverbindend moet&#13;
verklaren voorzover deze wet het in deze procedure&#13;
centraal staande systeem van varkensen&#13;
fokzeugenrechten regelt. Een definitief&#13;
oordeel (en een daarmee corresponderende, in&#13;
het dictum van deze uitspraak, opgenomen&#13;
beslissing) over deze kwestie bevat het tussenvonnis&#13;
evenwel niet; klaarblijkelijk wenste de&#13;
rechtbank eerst nog het standpunt van de&#13;
Staat te vernemen over door NVV c.s. overgelegde&#13;
cijfers m.b.t. de mestreductie na de totstandkoming&#13;
van de Integrale Notitie mesten&#13;
ammoniakbeleid van oktober 1995, waartoe&#13;
de zaak naar de rol werd verwezen.&#13;
5. Daarentegen heeft de rechtbank (sub 15-17)&#13;
wel een definitief oordeel gegeven over de&#13;
vraag of in casu sprake is van strijd met meergenoemde&#13;
bepaling van Protocol 1. In rov. 17&#13;
overweegt de rechtbank “reeds thans zonder&#13;
voorbehoud dat indien de primaire vordering&#13;
wordt afgewezen, de subsidiaire vordering zal&#13;
worden toegewezen met dien verstande dat de&#13;
rechtbank bij afwijzing van de primaire vordering&#13;
zal bepalen dat hoofdstuk II t/m IV&#13;
van de Whv buiten toepassing dienen te worden&#13;
gelaten totdat zal zijn voorzien in een&#13;
adequate schadevergoedingsregeling voor de&#13;
eigenaren van mestproductierechten”. Een&#13;
beslissing op dit punt werd aangehouden.&#13;
6. De Staat heeft op 13 januari 1999 hoger&#13;
beroep tegen voormeld tussenvonnis ingesteld&#13;
bij dit gerechtshof (rolno. 99/104) en NVV&#13;
c.s. hebben voorwaardelijk incidenteel beroep&#13;
aangetekend. Het is thans nog niet bekend&#13;
wanneer in dit hoger beroep uitspraak zal&#13;
worden gedaan.&#13;
7. In de toelichting bij grief II, die het hof het&#13;
eerst zal bespreken, stelt de Staat dat de door&#13;
de president getroffen voorziening bestaande&#13;
in het door de Staat buiten toepassing laten&#13;
van enige hoofdstukken van de Whv, slechts&#13;
toelaatbaar is indien (deze hoofdstukken van)&#13;
de Whv onmiskenbaar onverbindend (zijn) is&#13;
en dat daarvan geen sprake is. NVV c.s. hebben&#13;
zulks bestreden.&#13;
8. In dit geval heeft de president, zoals in de&#13;
verhouding kort-gedingrechter/bodemrechter&#13;
in de regel geboden en passend is, zich bij het&#13;
beoordelen van de haar voorgelegde vorderingen&#13;
georiënteerd op het – reeds bekende –&#13;
oordeel van de bodemrechter. De president als&#13;
kort-gedingrechter was slechts in het geval&#13;
van een kennelijke omissie gehouden tot een&#13;
beoordeling van het oordeel van de bodemrechter.&#13;
Daarvan is in casu geen sprake, zoals&#13;
ook niet door de Staat is gesteld. Het gemotiveerde&#13;
en stellige oordeel van de bodemrechter,&#13;
neergelegd in een eindbeslissing, dat toepassing&#13;
van de evengenoemde hoofdstukken&#13;
van de Whv zonder dat voorzien is in een&#13;
adequate schadevergoedingsregeling voor de&#13;
eigenaren van de mestproductierechten strijdig&#13;
is met art. 1 in Protocol 1, was derhalve&#13;
bindend voor de president. Indien door de&#13;
president onderzocht had moeten worden of&#13;
van een onmiskenbare onverbindendheid&#13;
sprake zou zijn, had de president tot een&#13;
inhoudelijke toetsing van het oordeel van de&#13;
rechtbank moeten zijn overgegaan, hetgeen&#13;
(anders dan ingeval van genoemde kennelijke&#13;
omissie) niet haar taak was.&#13;
9. Dat de president bij de oriëntatie op de&#13;
bodemrechter tevens de kans van slagen van&#13;
het tegen diens tussenvonnis ingestelde&#13;
rechtsmiddel diende te betrekken, wordt door&#13;
NVV c.s. in het voetspoor van de president&#13;
(rov. 3.4) terecht bestreden; deze stelling&#13;
wordt niet nader onderbouwd en steunt niet&#13;
op de wet, terwijl ook praktisch weinig vóór&#13;
deze stelling pleit nu het debat in hoger&#13;
beroep nog niet is afgerond.&#13;
10. Het moge zo zijn, dat zowel de president&#13;
(in haar eerdere kort-gedingvonnis van 11&#13;
september 1998) als de rechtbank in haar tussenvonnis&#13;
(rov. 14) niet zijn uitgegaan van de&#13;
onverbindendheid van de Whv wegens strijd&#13;
met artikel 1 van Protocol 1, zulks staat echter&#13;
niet in de weg aan het treffen door de president&#13;
van een tijdelijke voorziening als thans&#13;
verleend zolang niet was beslist in de bodemprocedure&#13;
op het door de Staat ingestelde&#13;
hoger beroep dan wel niet was voorzien in&#13;
een passende schadevergoedingsregeling.&#13;
11. In de toelichting op grief II vestigt de Staat&#13;
vervolgens de aandacht op een passage uit rov.&#13;
3.7 van het bestreden vonnis, waarin de president&#13;
overweegt dat wat thans-geïntimeerden&#13;
vorderen in wezen neerkomt op een uitvoerbaarverklaring&#13;
bij voorraad van de in rov. 17&#13;
van het rechtbankvonnis vervatte eindbeslissing&#13;
omtrent de subsidiaire vordering van&#13;
NVV c.s. De Staat betoogt nu dat de taak van&#13;
de president niet zover strekte dat zij zelfstandig&#13;
de voorziening verleende die de rechtbank&#13;
(kennelijk bewust) achterwege heeft gelaten&#13;
en deze voorziening vervolgens uitvoerbaar&#13;
bij voorraad kon verklaren. NVV c.s. betwisten&#13;
zulks.&#13;
12. Voorop wordt gesteld dat hier geen sprake&#13;
is van een uitvoerbaarverklaring bij voorraad&#13;
van een door de rechtbank gegeven uitspraak.&#13;
De president heeft de ordemaatregel getroffen&#13;
die paste bij de zonder voorbehoud gegeven&#13;
beslissing van de bodemrechter. Niet wel valt&#13;
in te zien dat en waarom het rechtbankvonnis&#13;
daarvoor een beletsel zou vormen; met name&#13;
het ontbreken van een uitvoerbaarverklaring&#13;
bij voorraad van de rolverwijzing en het achterwege&#13;
laten van uitsluiting van hoger beroep&#13;
kunnen niet als zodanig worden beschouwd.&#13;
Waar vaststaat dat de betrokken Minister bij&#13;
brief van 11 januari 1999 aan de Tweede&#13;
Kamer heeft bericht hoger beroep te zullen&#13;
instellen tegen het rechtbankvonnis en dat de&#13;
wet “intussen volledige geldigheid heeft” en&#13;
de financiële problemen van de varkenssector&#13;
onverminderd voortduurden, was er, naar het&#13;
voorlopig oordeel van het hof, voldoende&#13;
grond en aanleiding voor de president om&#13;
ordenend op te treden.&#13;
13. De bij een ordemaatregel passende afweging&#13;
van de belangen van partijen bij de&#13;
gevraagde voorziening(en) leidt niet tot het&#13;
oordeel dat de president de gevraagde voorzieningen&#13;
had moeten weigeren. Niet kan&#13;
worden gezegd dat het algemeen belang bij&#13;
een niet onaanzienlijke beperking van de&#13;
mestoverschotten zodanig meer gewicht toekomt&#13;
dan het belang van de gehele varkenssector,&#13;
althans de belangen van geïntimeerden,&#13;
dat die laatste belangen daarvoor moeten wijken.&#13;
Hierbij neemt het hof met name in aanmerking&#13;
dat, zoals ter zitting naar voren is&#13;
gebracht, de Minister inmiddels een tijdelijke&#13;
wet heeft voorbereid die enerzijds weer een&#13;
plafond aanbrengt in de mestproductie maar&#13;
anderzijds erop gericht is het effect van de&#13;
eerste tranche van de generieke korting uit te&#13;
stellen totdat in de bodemprocedure duidelijkheid&#13;
is verkregen; dat deze tijdelijke wet&#13;
het Kabinet nog niet heeft gepasseerd, doet&#13;
hieraan niet af. Ten slotte kan in dit verband&#13;
niet uit het oog worden verloren dat op grond&#13;
van het – in hoger beroep nog niet achterhaalde&#13;
– oordeel van de rechtbank toepassing van&#13;
evengenoemde hoofdstukken van de Whv&#13;
zonder dat voorzien is in een adequate schadevergoedingsregeling&#13;
jegens geïntimeerden&#13;
(voor zover eigenaren van mestproductierechten)&#13;
in strijd is met het (grond)recht van&#13;
eigendom in de zin van artikel 1 van Protocol&#13;
1 bij het EVRM.&#13;
14. Grief II kan niet slagen.&#13;
15. Grief III betreft de vraag of het totstandbrengen&#13;
door de Minister van een de Whv&#13;
“flankerend beleid” afdoet aan het door de&#13;
president uitgesproken gebod. De rechtbank&#13;
heeft zich over de argumenten van de Staat&#13;
inhoudende dat er een “fair-balance” bestond&#13;
tussen dit beleid en de belangen van de&#13;
betrokken varkenshouders, reeds uitgesproken,&#13;
en wel ten nadele van de Staat. Het hof&#13;
als kort-gedingrechter heeft zich te richten&#13;
naar dit oordeel en sluit zich – evenals de president&#13;
in rov. 3.8 van haar vonnis – daarbij&#13;
aan, zodat ook deze grief faalt.&#13;
16. Grief IV, voorzover niet voortbouwend op&#13;
de verworpen grieven II en III, klaagt dat de&#13;
getroffen voorziening verder gaat dan strikt&#13;
nodig, omdat niet alleen het effect van de eerste&#13;
tranche van de generieke korting ongedaan&#13;
wordt gemaakt maar tevens geen beperkingen&#13;
voor de varkensmestproductie meer gelden. De&#13;
Staat wijst in dit verband op de artikelen 15 en&#13;
38 Whv alsmede op bepalingen met betrekking&#13;
tot activiteiten van het Bureau Heffingen, die&#13;
nu buiten toepassing zijn verklaard. NVV c.s.&#13;
bestrijden deze klacht terecht, omdat de in de&#13;
hoofdstukken II tot en met IV opgenomen&#13;
bepalingen ten nauwste met elkaar samenhangen&#13;
en het niet wel doenlijk is zonder het&#13;
effect van de voorziening aan te tasten daaruit&#13;
één of meer artikelen te lichten zoals door de&#13;
Staat gewenst. Ook deze grief mist doel.&#13;
17. Het spoedeisend karakter van de voorziening,&#13;
zoals door de president verleend, wordt&#13;
bestreden in grief I, doch tevergeefs omdat dit&#13;
karakter, zoal niet blijkend uit de aard van de&#13;
gestelde inbreuk en de aard van het gevorderde,&#13;
genoegzaam aannemelijk is geworden&#13;
door de wijdverbreide maatschappelijke&#13;
onrust – die van algemene bekendheid is – en&#13;
de financiële en andere daarmee samenhangende&#13;
problemen die de nieuwe wet in kring&#13;
van varkenshouders heeft teweeggebracht en&#13;
nog steeds teweegbrengt, zoals onvoldoende&#13;
betwist door NVV is gesteld.&#13;
18. Nu alle grieven falen, zal het aangevallen&#13;
vonnis worden bekrachtigd, zulks met verwijzing&#13;
van de Staat als de verliezende partij in&#13;
de kosten van het hoger beroep.&#13;
Beslissing&#13;
Het hof:&#13;
– bekrachtigt de bestreden uitspraak,&#13;
– verwijst de Staat in de kosten van het hoger&#13;
beroep, tot heden aan de zijde van NVV c.s.&#13;
begroot op ƒ 475,– aan verschotten en op&#13;
ƒ 5.100,– aan salaris van de procureur.</content><legacyfootnotes/><footnotes><footnote/></footnotes><auteurs/><published>1999-10-01 00:00:00</published><modified>1995-10-31 00:00:00</modified><editiondate>1999-10-01</editiondate><htmlpath>https://denhollander.info/artikel/4809</htmlpath></article>
</articles></edition>
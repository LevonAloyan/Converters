<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>5331</id><udhid>UDH:TvAR/5331</udhid><titel>van der Eijk / de Minister van Landbouw en Visserij (TvAR 1992/4538)</titel><searchwords><searchword>TvAR 3/1992</searchword><searchword>TvAR 1992/4538</searchword><searchword>UDH:TvAR/5331</searchword></searchwords><attachments><attachment><name>1992_nr 3_Rechtspraak_4538.pdf</name><extention>pdf</extention><url>https://denhollander.info/download/5329/ci</url></attachment></attachments><inleiding>Beschikking energiebesparende&#13;
maatregelen in de glastuinbouw, art. 7, lid 1&#13;
&#13;
Voorgenomen investeringen niet aangemeld&#13;
bij districtsbureauhouder; aanmeldformulier&#13;
in laten vullen door assistent van districtsbureauhouder.&#13;
Bezwaarschrift had verweerder&#13;
aanleiding behoren te geven om dienaangaande&#13;
zo nauwkeurig mogelijke inlichtingen&#13;
in te winnen bij het districtskantoor. Daardoor&#13;
had mogelijk aan het licht kunnen komen&#13;
of appellant er wel een doorslaggevend&#13;
verwijt van viel te maken dat hij het aanmeldformulier&#13;
had ondertekend zonder zich ervan&#13;
te vergewissen of dit formulier op zijn aanwijzingen&#13;
juist was ingevuld. Appellant is in de&#13;
gelegenheid geweest om dit formulier na terugkeer&#13;
van het districtskantoor in alle rust&#13;
op eventuele onjuistheden of onvolledigheden&#13;
na te lezen en vervolgens, zo nodig, een herziening&#13;
van de invulling te verlangen. Van appellant&#13;
kon redelijkerwijs worden verwacht&#13;
dat hij deze gelegenheid zou hebben benut.&#13;
Volgt verwerping van het beroep.</inleiding><content>J.G. van der Eijk te Delfgauw, gemeente Pijnacker&#13;
(appellant), vertegenwoordigd door&#13;
mr. H.C. Vlasblom, gemachtigde&#13;
en&#13;
de Minister van Landbouw en Visserij (verweerder),&#13;
vertegenwoordigd door mr. A.M.G.&#13;
van de Kragt, ambtenaar ten departemente.&#13;
(...)&#13;
In rechte&#13;
Ingevolge artikel 2, eerste lid, van de door&#13;
verweerder bij besluit van 16 juli 1981 (Stcrt.&#13;
1981, 136) vastgestelde Beschikking energiebesparende&#13;
maatregelen in de glastuinbouw,&#13;
laatstelijk gewijzigd bij besluit van 27 december&#13;
1984 (Stcrt. 1984, 253), hierna te noemen:&#13;
de Beschikking, kan ter besparing van energie&#13;
in de tuinbouw door de Hoofdingenieur-Directeur&#13;
voor de bedrijfsontwikkeling op aanvraag&#13;
een bijdrage worden toegekend, indien&#13;
aan een aantal in de regeling aangegeven&#13;
voorwaarden is voldaan.&#13;
Ingevolge artikel 7, eerste lid, van de Beschikking&#13;
is de aanvrager verplicht, alvorens&#13;
het energiebesparingsplan in zijn geheel dan&#13;
wel alvorens een fase uit te voeren, de voorgenomen&#13;
investeringen vóór 1 juli 1985 aan te&#13;
melden bij de districtsbureauhouder.&#13;
In geschil is de door appellant op 24 december&#13;
1985 voor de tweede fase opgeleverde&#13;
investering in een scherminstallatie in Afdeling&#13;
III.&#13;
Door appellant wordt niet betwist dat deze&#13;
investering niet is opgenomen op het aanmeldingsformulier&#13;
voor de tweede fase van 17&#13;
juni 1985.&#13;
Vast staat derhalve dat appellant niet heeft&#13;
voldaan aan de in de Beschikking gestelde&#13;
voorwaarden. Daaruit volgt dat hij aan de Beschikking&#13;
geen aanspraak op (definitieve) toekenning&#13;
van de gevraagde bijdrage, voor&#13;
zover het onderhavige investering betreft, kan&#13;
ontlenen.&#13;
Appellant is van mening dat verweerder in&#13;
dit geval op grond van bijzondere omstandigheden&#13;
van de Beschikking had behoren af te&#13;
wijken. Hij heeft in dit verband aangevoerd&#13;
dat hij op 17 juni 1985 een bezoek heeft gebracht&#13;
aan het kantoor van de districtsbureauhouder&#13;
te Gouda om het aanmeldingsformulier&#13;
voor de tweede fase te laten invullen en&#13;
dat hij aan de daar aanwezige assistent mondeling&#13;
heeft medegedeeld dat ook de investering&#13;
in de scherminstallatie op dit formulier&#13;
moest worden opgenomen. Appellant stelt&#13;
voorts dat de invulling van het aanmeldingsformulier&#13;
door bedoelde medewerker van het&#13;
districtskantoor plaatsvond in een drukke en&#13;
rommelige sfeer. In het vertrouwen dat de&#13;
verklaring overeenkomstig zijn aanwezigen&#13;
was ingevuld, heeft appellant deze ondertekend.&#13;
Eerst bij de indiening van het opleveringsformulier&#13;
op 24 december 1985 heeft&#13;
appellant ontdekt dat de scherminstallatie ten&#13;
onrechte niet voorkwam op de (eerder ingeleverde)&#13;
aanmeldingsverklaring.&#13;
Blijkens het bestreden besluit en de daarop&#13;
gegeven toelichting stelt verweerder zich op&#13;
het standpunt dat het feit dat appellant het&#13;
aanmeldingsformulier heeft laten invullen&#13;
door een medewerker van de districtsbureauhouder&#13;
hem niet van zijn eigen verantwoordelijkheid&#13;
ontslaat voor een juiste en volledige&#13;
invulling zorg te dragen. Deze verantwoordelijkheid&#13;
komt volgens verweerder met name&#13;
tot uitdrukking in het feit dat appellant zelf&#13;
heeft moeten ondertekenen. Ten slotte heeft&#13;
verweerder opgemerkt dat ook indien het moment&#13;
van indiening van de opleveringsverklaring&#13;
van de tweede fase tevens beschouwd&#13;
zou worden als het moment waarop de investering&#13;
in de scherminstallatie is aangemeld,&#13;
appellant niet in aanmerking kan komen voor&#13;
een bijdrage aangezien de aanmelding alsdan&#13;
plaatsvond ruim nadat de uiterste datum is&#13;
verstreken.&#13;
De Afdeling is, anders dan verweerder, van&#13;
oordeel dat de door appellant in zijn bij verweerder&#13;
ingediende bezwaarschrift ten aanzien&#13;
van de invulling van het aanmeldingsformulier&#13;
geschetste specifieke gang van zaken&#13;
verweerder, op zichzelf bezien, aanleiding&#13;
had behoren te geven om dienaangaande&#13;
zo nauwkeurig mogelijke inlichtingen in te&#13;
winnen bij het districtskantoor. Daardoor had&#13;
mogelijk aan het licht kunnen komen of appellant&#13;
er wel een doorslaggevend verwijt van&#13;
viel te maken dat hij het aanmeldingsformulier&#13;
had ondertekend zonder zich ervan te vergewissen&#13;
of dit formulier op zijn aanwijzingen&#13;
juist was ingevuld. Hoewel verweerder&#13;
niet tot het vragen van inlichtingen in bedoelde&#13;
zin is overgegaan, ziet de Afdeling hierin&#13;
geen reden het bestreden besluit te vernietigen.&#13;
Gelijk appellant reeds in zijn bezwaarschrift&#13;
heeft aangegeven, is hem immers een&#13;
kopie van het ingevulde aanmeldingsformulier&#13;
verstrekt. Dit moet tot het oordeel leiden&#13;
dat appellant in elk geval in de gelegenheid is&#13;
geweest om dit formulier na terugkeer van het&#13;
districtsbureau in alle rust op eventuele onjuistheden&#13;
of onvolledigheden na te lezen en&#13;
vervolgens, zo nodig, een herziening van de&#13;
invulling te verlangen. Van appellant kon redelijkerwijs&#13;
worden verwacht dat hij deze gelegenheid&#13;
zou hebben benut. Nu hij dit eerst&#13;
heeft gedaan bij de indiening van het opleveringsformulier,&#13;
heeft hij de gevolgen daarvan&#13;
te dragen. Aangezien niet is gebleken dat het&#13;
bestreden besluit in aanmerking komt om te&#13;
worden vernietigd op een der gronden, genoemd&#13;
in artikel 8, eerste lid, van de Wet administratieve&#13;
rechtspraak overheidsbeschikkingen,&#13;
dient het beroep te worden verworpen.&#13;
Uitspraak&#13;
De Raad van State, Afdeling rechtspraak; Gezien&#13;
de Wet administratieve rechtspraak overheidsbeschikkingen&#13;
en de Wet op de Raad&#13;
van State;&#13;
Recht doende in naam der Koningin:&#13;
verwerpt het beroep.</content><legacyfootnotes/><footnotes><footnote/></footnotes><auteurs/><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/5331</htmlpath></article>
</articles></edition>
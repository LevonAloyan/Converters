<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7220</id><udhid>UDH:TvAR/7220</udhid><titel>'M.J. / een beschikking van de pachtkamer van het kantongerecht te S.' (TvAR 1989/4210)</titel><searchwords><searchword>TvAR 2/1989</searchword><searchword>TvAR 1989/4210</searchword><searchword>UDH:TvAR/7220</searchword></searchwords><attachments><attachment><name>1989_nr 2_Rechtspraak_4210.pdf</name><extention>pdf</extention><url>https://denhollander.info/download/6803/ci</url></attachment></attachments><inleiding>Pachtwet, art. 38, art. 41, art. 43&#13;
De verpachte 3½ ha wei bij K. is noch voor&#13;
verpachters nabij gelegen 23 ha grote gemengde&#13;
melkveebedrijf van overwegende&#13;
betekenis noch wordt de grondslag van&#13;
pachters maatschappelijk bestaan - hij&#13;
voert een op 50 km afstand gelegen, 7,70 ha&#13;
groot varkensmest- en fokbedrijf -, door&#13;
verlies hiervan ernstig aangetast, nu hij nooit&#13;
hierop mest uitreed. Nu art. 41 tot nietverlenging&#13;
zou leiden, is art. 43, leden 2 en 5,&#13;
toepasselijk, omdat verpachter pas enkele&#13;
jaren vóór het einde van de lopende&#13;
pachttermijn heeft gekocht met voorbijgaan&#13;
van pachters voorkeursrecht, zonder dat&#13;
evenwel gebleken is, dat verpachter bij deze&#13;
koop wist of kon weten, dat er een schriftelijk&#13;
pachtcontract was.&#13;
De beslissing volgens art. 43, leden 2 en 5&#13;
moet geschieden naar billijkheid en nu niet&#13;
is gebleken van kwade trouw bij de koper,&#13;
dienen de belangen van partijen bij het&#13;
gebruik van de verpachte grond te worden&#13;
afgewogen.&#13;
Pachter moet, gezien de grondmarkt ter&#13;
plaatse, in staat worden geacht binnen het&#13;
kalenderjaar van verlies van het gepachte,&#13;
vervangende grond binnen een straal van 50&#13;
km om O. te pachten ofte kopen, zodat de&#13;
mestwetgeving de marginale betekenis van&#13;
het gepachte voor zijn bedrijf niet wijzigt.&#13;
Voor verpachter heeft het verpachte meer&#13;
dan marginaal belang. De al verstreken&#13;
pacht ter overbrugging verlengd met 1 jaar.</inleiding><content>Pachtkamer Gerechtshof Arnhem, beschikking&#13;
d.d. 7 december 1987&#13;
Het gerechtshof te Arnhem, pachtkamer;&#13;
Gezien het op 5 juni 1987 ter griffie van het&#13;
hof ingekomen beroepschrift van&#13;
M.J. de W., wonende te O., procureur: mr.&#13;
J. van D.,&#13;
tegen een beschikking van de pachtkamer&#13;
van het kantongerecht te S. van 29 april&#13;
1987, waarvan afschriften zijn afgegeven aan&#13;
de gemachtigden van partijen op 6 mei 1987,&#13;
waarbij is afgewezen het verzoek tot&#13;
verlenging van de tussen appellant als pachter&#13;
en&#13;
S. v. d. L., wonende te L., procureur: mr.&#13;
D.C. de K., als verpachter bestaande en&#13;
behoudens verlenging op 1 november 1987&#13;
geëindigde pachtovereenkomst met betrekking&#13;
tot weiland, genaamd de 'K´. gelegen in het R.&#13;
te K., thans kadastraal bekend in die gemeente&#13;
sectie Enr. 15, groot 3.57.90 ha, terwijl tevens&#13;
werd verstaan dat die pachtovereenkomst&#13;
eindigt per 1 november 1988;&#13;
Mede gezien een fotocopie van die beschikking&#13;
en het namens geïntimeerde door&#13;
zijn procureur op 1 september 1987 ter griffie&#13;
van het hof ingediende verweerschrift, tevens&#13;
inhoudende incidenteel appel;&#13;
Gelet op de behandeling van het hoger&#13;
beroep in raadkamer van het hof op 20 november&#13;
1987, waarbij aanwezig waren appellant,&#13;
vergezeld van zijn echtgenote, bijgestaan&#13;
door mr. A.J. B., advocaat te G., en&#13;
geïntimeerde, bijgestaan door mr. H.J. S.,&#13;
advocaat te Z.;&#13;
Overwegende dat de pachtkamer van het&#13;
kantongerecht te S. de voormelde beschikking&#13;
heeft gegeven in hoofdzaak, dat:&#13;
1. is gebleken, dat het op 13 januari 1964&#13;
gedateerde pachtcontract op 31 januari&#13;
1964 bij de grondkamer voor Overijssel is&#13;
ingezonden en door deze is goedgekeurd op&#13;
28 januari 1965 zonder toepassing van lid 2&#13;
van art. 9 Pachtwet, zodat de in art. 12 van&#13;
die wet bedoelde duur geacht moet worden&#13;
te zijn ingegaan op 1 november 1964 en de&#13;
overeenkomst aldus thans eindigt op 1 november&#13;
1988;&#13;
2. de verpachter bij eigen gebruik van het&#13;
verpachte een belang heeft van vrij grote&#13;
betekenis, maar niet van overwegende betekenis; 3. verlies van het gepachte voor de pachter&#13;
niet oplevert een ernstige aantasting van&#13;
de grondslag van zijn maatschappelijk bestaan;&#13;
4. het belang van de verpachter niet veel&#13;
onder doet voor dat van de pachter, voorts&#13;
- gelet op alle belangen - met toepassing&#13;
van art. 41, met name lid 1 daarvan, de wil&#13;
van de verpachter tot persoonlijk gebruik&#13;
tot afwijzing van het verlengingsverzoek&#13;
zou leiden, en er ook onvoldoende aanleiding&#13;
is om, gelet op de opvolging in de&#13;
eigendom, gebruik te maken van de bevoegdheid&#13;
tot verlenging, gelijk bedoeld in&#13;
artikel 43 lid 2 Pachtwet;&#13;
5. het evenzo niet de bedoeling van artikel&#13;
43, lid 5 Pachtwet is om de koper, nieuwe&#13;
verpachter, die te goeder trouw kan&#13;
zijn, te straffen of door hem de door de vorige&#13;
verpachter veroorzaakte schade te laten&#13;
vergoeden, door te verlengen met meer&#13;
dan zes jaren na het einde van het pachtjaar&#13;
waarin de eigendomsovergang plaats&#13;
vond;&#13;
Overwegende dat appellant als grieven&#13;
tegen deze beschikking heeft aangevoerd;&#13;
dat de pachtkamer van het kantongerecht&#13;
ten onrechte heeft overwogen zoals&#13;
weergegeven onder 4 en 5;&#13;
Overwegende, dat geïntimeerde in het incidenteel&#13;
appel als grief heeft aangevoerd;&#13;
dat de pachtkamer van het kantongerecht&#13;
ten onrechte heeft overwogen zoals&#13;
weergegeven onder 1;&#13;
Overwegende, dat bij de behandeling van&#13;
het hoger beroep niet of onvoldoende&#13;
weersproken is verklaard:&#13;
door appellant:&#13;
dat hij 46 jaar oud is en zijn vrouw en hij&#13;
twee kinderen hebben, een gehuwde dochter&#13;
en een inwonende 19-jarige ongehuwde zoon,&#13;
die altijd thuis heeft geholpen en na het&#13;
diploma 4-jarige lagere landbouwschool te&#13;
hebben behaald, gevolgd door 2 jaar&#13;
technische school (auto/tractormonteur), het&#13;
komende voorjaar van school komt en&#13;
volledig tegen een nader te bepalen beloning&#13;
in het ouderlijk bedrijf gaat werken; dat zijn&#13;
gezin, na vele jaren nabij het gepachte een 11&#13;
ha groot eigen melkveebe-drijf te hebben&#13;
gehad en dit vervolgens te hebben verkocht, in&#13;
maart 1984 is verhuisd naar het op bijna 50&#13;
km afstand van het gepachte&#13;
gelegen O., waar hij een 1,2 ha groot&#13;
varkensfok- en mestbedrijf had gekocht; dat&#13;
hij toen in pacht hield naast de omstreden&#13;
ruim 3 ½ ha weiland ongeveer 3 ha daarbij&#13;
gelegen grasland van de familie Q., welke&#13;
pacht onlangs onherroepelijk met 6 jaar is&#13;
verlengd; dat ook de grond bij huis weiland is;&#13;
dat zijn bedrijf thans omvat 73 mestvarkens,&#13;
198 fokzeugen, 50 schapen en 4 paarden, en&#13;
zijn gebouwen hiervoor ruim voldoende zijn;&#13;
dat hij verleden jaar nog een mestkelder en een&#13;
schuur had bijgebouwd, waardoor zijn&#13;
bankschuld nu omstreeks ƒ 250.000,- beloopt;&#13;
dat zijn gieropslagcapaciteit nu 830 m3&#13;
bedraagt, en hij de mest tot dusver altijd bij&#13;
huis en op de grond van de buurman heeft&#13;
kunnen uitrijden en dit nog nooit op het&#13;
gepachte in K. heeft behoeven te doen, maar&#13;
dit bij de buurman afloopt en dit, als hij ook&#13;
het gepachte verliest, moeilijkheden zou&#13;
geven; dat hij het gepachte gebruikt voor het&#13;
weiden van schapen, en om gras te winnen,&#13;
dat wordt gedroogd of ingekuild voor veevoer;&#13;
dat niet zijn broer maar een nabijwonende&#13;
vriend, J. K., een oogje op het gepachte&#13;
houdt, als vriendendienst; dat hij jaren geleden&#13;
van de medeverpachtster de weduwe O.&#13;
bij de pachtbetaling hoorde, dat hij het&#13;
gepachte kon kopen, maar dat haar dochter&#13;
en medeëigenares hieraan niet wilde&#13;
meewerken, en dat nadien nooit meer over&#13;
koop is gesproken, maar hij het ook nu nog&#13;
wil kopen; dat hij pas na de overdracht&#13;
hiervan hoorde, maar niet kan stellen dat de&#13;
koper - anders dan de verkoopster -wist dat&#13;
er een schriftelijk contract was, dat op&#13;
aandringen van de genoemde weduwe is&#13;
opgemaakt; dat hij nu ƒ 2.200,- pacht betaalt,&#13;
na periodieke mondelinge verhogingen; dat&#13;
blijkens de overgelegde jaarcijfers zijn bedrijf&#13;
waaraan ook zijn vrouw haar volle&#13;
werkkracht geeft, afgezien van het&#13;
verliesgevende startjaar, elk jaar tot dusver&#13;
een nettowinst van gemiddeld ongeveer ƒ&#13;
60.000,- heeft opgeleverd;&#13;
en door geïntimeerde:&#13;
dat hij 47 jaar oud is, en zijn vrouw en hij drie&#13;
minderjarige dochters hebben die allen nog op&#13;
school en van hen afhankelijk zijn; dat zijn&#13;
ruim 23 ha grote bedrijf oorspronkelijk geheel&#13;
was gepacht van D., en hij in 1969 3 ½ ha&#13;
losse grond op 10 km afstand van de gebouwen heeft gekocht; dat hij ook&#13;
de gebouwen van de D. heeft gekocht; dat 4,8&#13;
ha gepachte grond als bouwland in gebruik is&#13;
waarop hij wortels, tulpen en aardappelen&#13;
verbouwt, en de overige grond als weiland&#13;
(waarvoor de eigen grond uitsluitend geschikt&#13;
is); dat hij 39 melkkoeien en 22 pinken houdt,&#13;
waarvoor de capaciteit van zijn gewone&#13;
dubbele Hollandse stal voldoende is; dat zijn&#13;
melkquotum voor 1987/8 192.143 kg&#13;
bedraagt; dat hij 1,77 ha eigen grond heeft&#13;
verpacht; dat hij op het 3 tot 4 km van de&#13;
gebouwen verwijderde verpachte pinken wil&#13;
laten lopen en dit wil gebruiken voor&#13;
graswinning, waardoor hij meer grond bij&#13;
huis tot bouwland kan maken; dat hem bij de&#13;
verkoop en overdracht van het verpachte op 23&#13;
mei 1985 wel is meegedeeld, dat een zekere&#13;
De W. - die naar elders was verhuisd en&#13;
wiens adres men niet kende - de door hem&#13;
gekochte grond in gebruik had, doch niet dat&#13;
er met De W. een goedgekeurd pachtcontract&#13;
was, en de transporterende notaris R. - die inmiddels&#13;
is overleden - volgens zijn verklaring&#13;
nog had nagegaan bij de grondkamer dat er&#13;
geen schriftelijk contract was; dat hij pas na&#13;
de overdracht het adres van De W. heeft&#13;
vernomen en hij pas uit een onderhoud met&#13;
hem heeft begrepen dat er een schriftelijke&#13;
pachtovereenkomst was, maar hij dit niet&#13;
geloofde omdat De W. dit toen nog niet&#13;
toonde, en alleen weigerde de door hem&#13;
voorgestelde één- of driejarige pacht te&#13;
sluiten; dat de verkoopster en haar toen al&#13;
overleden moeder (die een zuster was van&#13;
grootvader V. d. L.) er over gebelgd waren, dat&#13;
De W. wel zijn eigen grond in K. verkocht&#13;
maar de grond die hij goedkoop in pacht had&#13;
aanhield, en zij die verpachte grond door&#13;
deze aan hem, V. d. L., te verkopen in de&#13;
eigen familie wilden houden; dat hij bij zijn&#13;
bedrijf geen andere grond kan krijgen, en hij&#13;
de verpachte grond niet aan de pachter wil&#13;
verkopen; dat zijn netto jaarwinst in 1983 ƒ&#13;
76.000,- bedroeg, maar deze in de andere&#13;
jaren gemiddeld rond ƒ 40.000,- groot is;&#13;
Overwegende dat de raadslieden aan de&#13;
hand van overgelegde pleitnotities de standpunten&#13;
van partijen hebben toegelicht;&#13;
Overwegende met betrekking tot de incidentele&#13;
grief, dat volgens het op 13 januari&#13;
1964 gedagtekende pachtcontract de&#13;
'pachtovereenkomst is aangegaan voor de tijd&#13;
van 6 jaren, ingaande heden om weder te&#13;
eindigen op 1 november 1969';&#13;
dat hieruit volgt, dat de pachtovereenkomst&#13;
op 13 januari 1964 is aan- en ingegaan en de&#13;
inzending bij de Grondkamer voor Overijssel&#13;
op 31 januari 1964 dus binnen twee maanden&#13;
nadat zij is aangegaan heeft plaats gehad,&#13;
zodat - anders dan de pachtkamer van het&#13;
kantongerecht heeft aangenomen - art. 9, lid&#13;
1, van de Pachtwet op deze&#13;
pachtovereenkomsten niet van toepassing is;&#13;
dat appellant nu wel stelt, dat het gepachte&#13;
deel uitmaakte van het bedrijf dat hij op 13&#13;
oktober 1963 heeft overgenomen en hij op die&#13;
dag ook het gepachte in gebruik heeft&#13;
genomen, maar deze stelling slechts zou&#13;
opgaan als hij de onjuistheid van de in het&#13;
pachtcontract vermelde ingangsdatum zou&#13;
hebben bewezen;&#13;
dat de incidentele grief dus gegrond is en de&#13;
pachtovereenkomst behoudens verlenging is&#13;
geëindigd op 1 november 1987;&#13;
Overwegende dat geïntimeerde bij de&#13;
mondelinge toelichting heeft herhaald zijn&#13;
reeds in eerste aanleg aangevoerde doch in de&#13;
beschikking niet genoemde stelling, dat de&#13;
pachter in strijd met de pachtvoorwaarden het&#13;
gepachte enkele jaren uitsluitend als gras- en&#13;
hooiland heeft gebruikt en een ander jaar&#13;
hierop vee van derden heeft laten weiden,&#13;
hetgeen een bedrijfsvoering is die een goed&#13;
pachter niet betaamt, op grond waarvan de&#13;
pachtovereenkomst niet behoort te worden&#13;
verlengd;&#13;
dat de verpachter hieromtrent echter niet&#13;
voldoende aannemelijk heeft gemaakt als&#13;
nodig zou zijn om pachtverlenging op deze&#13;
grond af te wijzen;&#13;
Overwegende dat niet bestreden is overweging&#13;
2, hierboven geciteerd, van de bestreden&#13;
beschikking, zodat vast staat, dat&#13;
eigen gebruik van het verpachte voor de verpachter&#13;
niet van overwegende betekenis is;&#13;
Overwegende dat appellant tegen de&#13;
hierboven geciteerde overweging 3 van de&#13;
beschikking weliswaar geen afzonderlijke&#13;
grief heeft geformuleerd, maar hij zijn&#13;
eerste grief onder meer als volgt heeft toegelicht:&#13;
'het maatschappelijk bestaan van&#13;
appellant zal derhalve ernstig worden aangetast&#13;
bij verlies van het gepachte';&#13;
dat het hof hieruit afleidt, dat appellant ook bedoeld heeft overweging 3 van de beschikking&#13;
te bestrijden, zodat moet worden onderzocht of&#13;
deze overweging in stand dient te blijven;&#13;
Overwegende hieromtrent, dat de basis van&#13;
pachters bedrijf wordt gevormd door zijn&#13;
varkensmest- en fokbedrijf, en hij de op ongeveer&#13;
50 km afstand van dit bedrijf gelegen gepachte&#13;
grond gebruikt voor het weiden van schapen en&#13;
paarden, thans 50 respectievelijk 4 in getal, en voor&#13;
het winnen en drogen en of inkuilen van gras voor&#13;
veevoer; dat hij het tot heden nog niet zijn&#13;
varkensmest hierheen heeft uitgereden, zodat tot&#13;
dusverre deze grond voor zijn bedrijf niet meer&#13;
dan marginale betekenis heeft gehad;&#13;
dat hij stelt, dat dit laatste anders zal worden&#13;
door de ongeveer een jaar geleden in werking&#13;
getreden meststoffenwetgeving, die zijns inziens zal&#13;
meebrengen, dat verlies van het gepachte - bijna de&#13;
helft van de landbouwgrond die hij in gebruik&#13;
heeft -hem zal dwingen zijn fokzeugenbestand&#13;
met ruim 30 stuks, dus bijna 20 %, in te krimpen;&#13;
dat de thans geldende meststoffenwetge-ving&#13;
echter de toegestane produktie van dierlijke&#13;
meststoffen in geval van verkleining van de tot het&#13;
bedrijf behorende oppervlakte landbouwgrond pas&#13;
vermindert, indien het betreffende bedrijf niet&#13;
binnen hetzelfde kalenderjaar met eenzelfde oppervlakte&#13;
landbouwgrond (in de zin van de&#13;
meststoffenwet) wordt vergroot, waarbij aan de&#13;
kwaliteit van die grond geen eisen worden gesteld;&#13;
dat gezien de markt voor melkquotum-vrije&#13;
grond ter plaatse het hof aannemelijk acht, dat de&#13;
pachter, die bereid was de gepachte grond te&#13;
kopen, er binnen het kalenderjaar waarin hij deze&#13;
verliest in zal kunnen slagen binnen een straal van&#13;
50 km om O. evenveel vervangende&#13;
landbouwgrond, van welke kwaliteit ook, te&#13;
pachten of althans tegen een redelijke prijs in&#13;
eigendom te verwerven;&#13;
dat het hof daarom met de pachtkamer van het&#13;
kantongerecht van oordeel is, dat verlies van de&#13;
onderhavige gepachte grond de grondslag van het&#13;
maatschappelijk bestaan van de pachter niet&#13;
ernstig zal aantasten;&#13;
dat dus verpachters wil tot persoonlijk&#13;
gebruik van het verpachte met toepassing van art.&#13;
41 der Pachtwet tot afwijzing van het&#13;
verlengingsverzoek zou leiden, en art. 43 lid 2 en&#13;
5 van die wet op het onderhavige geval van&#13;
toepassing zijn, en de rechter bevoegd, doch&#13;
nimmer verplicht, is de pachtovereenkomst te&#13;
verlengen, zulks met ten hoogste twaalf jaren na&#13;
het einde van het pachtjaar waarin de verpachter&#13;
de vorige verpachter in de eigendom is opgevolgd,&#13;
te weten 1 november 1985;&#13;
dat dit uitsluitend naar billijkheid moet worden&#13;
beoordeeld en, nu niet aannemelijk is geworden&#13;
dat de verpachter zich bij de overdracht er van&#13;
bewust was dat de vorige pachter hierbij in strijd&#13;
heeft gehandeld met het voorkeursrecht van de&#13;
pachter, bij deze billijkheidsbeslissing moet&#13;
worden volstaan met de afweging van de belangen&#13;
die partijen hebben bij het gebruik van de&#13;
omstreden grond;&#13;
dat dit gebruik naar het oordeel van het hof&#13;
voor de pachter zoals bleek van niet meer dan&#13;
marginale betekenis is en zal blijven, doch voor de&#13;
verpachter met diens gemengde, nabij gelegen&#13;
bedrijf van meer dan marginale betekenis is, zodat&#13;
de billijkheid in zoverre niet tot verdere&#13;
pachtverlenging kan leiden;&#13;
dat echter, nu het laatste pachtjaar al is&#13;
verstreken, de billijkheid meebrengt dat de pachter&#13;
nog tot 1 november 1988 de gelegenheid moet&#13;
krijgen zijn bedrijf aan het verlies van het gepachte&#13;
aan te passen, zodat de pachtovereenkomst tot die&#13;
datum moet worden verlengd, met bepaling dat&#13;
verdere verlenging niet mogelijk zal zijn;&#13;
dat derhalve dient de beschikking waarvan&#13;
beroep niet in stand kan blijven en moet worden&#13;
beslist als volgt:&#13;
Beschikkende in hoger beroep:&#13;
Vernietigt de beschikking waarvan beroep;&#13;
Verlengt de pachtovereenkomst tussen partijen met&#13;
één jaar, derhalve tot 1 november 1988, met&#13;
bepaling dat verdere verlenging niet mogelijk zal&#13;
zijn.</content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7220</htmlpath></article>
</articles></edition>
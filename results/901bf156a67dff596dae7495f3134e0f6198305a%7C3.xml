<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2006</searchword><id>4038</id><udhid>UDH:TvAR/4038</udhid><titel>Spang / Van der Haar (TvAR 2006/5337)</titel><searchwords><searchword>TvAR 5/2006</searchword><searchword>TvAR 2006/5337</searchword><searchword>UDH:TvAR/4038</searchword></searchwords><attachments><attachment><name>2006_nr 5_Rechtspraak_5337.pdf</name><extention>pdf</extention><url>https://denhollander.info/download/3997/ci</url></attachment></attachments><inleiding>[Pachtwet art. 128; Rv art. 232,&#13;
BW art. 6:248, 6:96]&#13;
&#13;
Tussenarrest 1: Aanhouding in verband met&#13;
belang van uitkomst procedure voor rechtbank&#13;
Assen en de inhoud van de in die&#13;
procedure eventueel af te leggen getuigenverklaringen.&#13;
&#13;
Tussenarrest 2: Beroep van pachter op met&#13;
hem aangegane koopovereenkomst en de&#13;
daaruit voortvloeiende gevolgen (volgens&#13;
pachter is hem een gebruiksrecht, anders&#13;
dan pacht gegund) staan ter beoordeling&#13;
van de pachtrechter voorzover dat beroep&#13;
van belang is voor de toewijsbaarheid van&#13;
de vorderingen van verpachter (tot ontbinding&#13;
en ontruiming). De bevoegdheid van&#13;
de pachtrechter om over de vordering van&#13;
verpachter te oordelen, volgt uit art. 128 Pw.&#13;
In zijn beoordeling van de toewijsbaarheid&#13;
van de aan hem voorgelegde vorderingen&#13;
dient de pachtrechter alle door de gedaagde&#13;
partij opgeworpen verweren te betrekken,&#13;
onverschillig of (behalve de vorderingen&#13;
ook) die verweren aan de pachtverhouding&#13;
zijn ontleend.&#13;
Beroep op gebruiksrecht anders dan pacht&#13;
en op redelijkheid en billijkheid verworpen&#13;
(zie arrest).&#13;
Pachter wordt termijn gegund om zelf het&#13;
gepachte in de oude staat ter beschikking te&#13;
stellen en gestort puin te verwijderen.&#13;
&#13;
Eindarrest: Pachter heeft grond in oude&#13;
staat hersteld hetgeen wordt bevestigd&#13;
door in opdracht van verpachter uitgevoerd&#13;
bodemonderzoek. Voor de vraag of het&#13;
redelijk was dat verpachter opdracht tot het&#13;
bodemonderzoek gaf, is bepalend wat de&#13;
verpachter wist ten tijde van die beslissing.&#13;
Verpachter had redelijk belang bij deskundig&#13;
oordeel. Kosten van onderzoek als schadevergoeding&#13;
toegewezen.</inleiding><content>ARREST VAN 3 DECEMBER 2002 IN DE&#13;
ZAAK VAN:&#13;
Gerrit Spang, wonende te Hollandscheveld,&#13;
gemeente Hoogeveen,&#13;
appellant,&#13;
procureur: mr. J.C.N.B. Kaal,&#13;
tegen&#13;
1 Sietsje Booij-van der Haar, wonende te&#13;
Hoogeveen,&#13;
2 Jacob van der Haar (overleden), in leven&#13;
wonende te Nieuwlande,&#13;
in wiens plaats de procedure wordt voortgezet&#13;
door zijn kinderen: Gesinus van der Haar,&#13;
wonende te Dalerpeel, gemeente Coevorden,&#13;
en Jantje van der Haar, wonende te Nieuwlande,&#13;
gemeente Hoogeveen,&#13;
3 Geesje Bijleveld-van der Haar, wonende te&#13;
Dedemsvaart, gemeente Avereest,&#13;
4 Jacob Berend van der Haar, wonende te&#13;
Hoogeveen,&#13;
5 Lammie Smit-van der Haar, wonende te&#13;
Hollandscheveld, gemeente Hoogeveen,&#13;
6 Jan van der Haar, wonende te Elim,&#13;
gemeente Hoogeveen,&#13;
7 Gesinus van der Haar, wonende te Nieuwlande,&#13;
gemeente Hoogeveen,&#13;
geïntimeerden,&#13;
procureur: mr. J.M. Bosnak.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
16 november 2000, 31 mei 2001 en 27 september&#13;
2001, die de pachtkamer van het kantongerecht&#13;
te Meppel tussen appellant (hierna te&#13;
noemen: Spang) als gedaagde en geïntimeerden&#13;
(hierna in enkelvoud aan te duiden als:&#13;
Van der Haar) als eisers heeft gewezen. Van&#13;
genoemde vonnissen is een fotokopie aan dit&#13;
arrest gehecht.&#13;
2 Het geding in hoger beroep&#13;
2.1 Spang heeft bij exploot van 16 oktober&#13;
2001 aangezegd van de genoemde vonnissen&#13;
in hoger beroep te komen, met dagvaarding&#13;
van Van der Haar voor dit hof.&#13;
2.2 Bij memorie van grieven heeft Spang twee&#13;
grieven tegen het vonnis van 27 september&#13;
2001 aangevoerd en toegelicht, en heeft hij&#13;
geconcludeerd dat het hof het vonnis van&#13;
27 september 2001 zal vernietigen en, opnieuw&#13;
rechtdoende, Van der Haar alsnog zijn vordering&#13;
tot schadevergoeding zal ontzeggen, dan&#13;
wel Van der Haar niet-ontvankelijk zal verklaren&#13;
in zijn vorderingen, met veroordeling&#13;
van Van der Haar in de kosten van beide&#13;
instanties.&#13;
2.3 Bij memorie van antwoord heeft Van der&#13;
Haar de grieven bestreden, heeft hij bewijs&#13;
aangeboden en een nieuwe productie in het&#13;
geding gebracht, en heeft hij geconcludeerd&#13;
dat het hof bij arrest, voorzover mogelijk uitvoerbaar&#13;
bij voorraad, de bestreden vonnissen&#13;
zal bekrachtigen, zulks des nodig onder aanvulling&#13;
van de gronden waarop de vonnissen&#13;
berusten en Spang zal veroordelen in de kosten&#13;
van (het hof begrijpt:) het geding in hoger&#13;
beroep.&#13;
2.4 Daarna heeft Spang akte verzocht van het&#13;
overleggen van een productie, waarna Van der&#13;
Haar antwoordakte heeft verzocht.&#13;
2.5 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer van het kantongerecht&#13;
en op grond van hetgeen verder is&#13;
gesteld en niet of onvoldoende is weersproken&#13;
dan wel blijkt uit de onbetwiste inhoud van&#13;
de overgelegde bescheiden, staat in hoger&#13;
beroep het navolgende vast.&#13;
3.2 In juli 1994 heeft Spang van de ouders van&#13;
Van der Haar de woning met opstallen&#13;
gekocht met circa 3.668 m2 grond, kadastraal&#13;
bekend gemeente Hoogeveen, sectie D,&#13;
nr. 3749, thans bekend onder sectie D nr. 5187&#13;
en 5186. Aan Spang is door de ouders van Van&#13;
der Haar tevens het aangrenzend perceel in&#13;
gebruik gegeven groot ± 1.11.10 ha, kadastraal&#13;
bekend sectie D nr. 4962, thans sectie D&#13;
nr. 5128. In een akte van 18 juli 1994 is daaromtrent&#13;
onder meer aangegeven dat laatstgenoemd&#13;
perceel is verpacht aan Spang en&#13;
voorts:&#13;
“Deze pacht is altijd durend en G. Spang kan&#13;
al het bovenstaande gebruiken naar eigen&#13;
goeddunken”.&#13;
3.3 Partijen zijn op 24 maart 1995 voor het&#13;
perceel sectie D nr. 5128 een pachtovereenkomst&#13;
aangegaan voor de duur van zes jaar.&#13;
Die pachtovereenkomst is goedgekeurd door&#13;
de Grondkamer Drenthe op 24 april 1995.&#13;
3.4 Vóór het aangaan van de pachtovereenkomst&#13;
is tussen partijen tevens een koopovereenkomst&#13;
gesloten met betrekking tot het perceel&#13;
sectie D nr. 5128. Artikel 1 van de koopakte&#13;
luidt:&#13;
“De voor de overdracht vereiste akte van levering&#13;
zal worden verleden ten overstaan van&#13;
notaris Mr. R. Scholten ter standplaats Hoogeveen&#13;
of een plaatsvervanger binnen zes maanden&#13;
nadat het recht op koop door de heer Beekelaar&#13;
zal zijn geëindigd of zoveel eerder als&#13;
partijen nader zullen overeenkomen.”&#13;
3.5 Spang heeft medio maart 1995 op het perceel&#13;
sectie D nr. 5128 een zode gras van 8 cm&#13;
diep afgegraven. Vervolgens heeft Spang&#13;
omstreeks medio 1995 over een lengte van&#13;
65 meter en een breedte van drie en een halve&#13;
meter grond doen uitgraven tot een diepte van&#13;
± 1,2 meter. Spang heeft in die afgraving puin&#13;
afkomstig van de sloop van een pand van hem&#13;
doen storten ten einde een weg achter zijn&#13;
huis aan te leggen. Hij heeft daartoe aan de&#13;
provincie Drenthe een uitritvergunning gevraagd.&#13;
3.6 Van der Haar heeft aan Spang bij aangetekend&#13;
schrijven van 7 februari 2000 laten&#13;
weten dat hij geen verlenging van de pachtovereenkomst&#13;
wenst om de in de brief uiteengezette&#13;
redenen. Spang heeft geen verlenging&#13;
van de pachtovereenkomst verzocht bij de&#13;
pachtrechter.&#13;
3.7 Door het college van burgemeester en&#13;
wethouders van de gemeente Hoogeveen is op&#13;
3 mei 2000 besloten een gerechtelijke onteigeningsprocedure&#13;
te voeren ter zake van het&#13;
perceel sectie D nr. 5128. Het stuk van het&#13;
perceel waarop Spang met gebruikmaking van&#13;
het puin een weg heeft aangelegd valt buiten&#13;
de onteigeningsprocedure.&#13;
3.8 Partijen voeren voor de rechtbank te&#13;
Assen een procedure omtrent onder meer het&#13;
perceel sectie D nr. 5128. Bij tussenvonnis van&#13;
18 juni 2002 heeft deze rechtbank Spang toegelaten&#13;
tot het bewijs van feiten en/of&#13;
omstandigheden waaruit volgt dat aan hem&#13;
– op een andere grondslag dan pacht – een&#13;
persoonlijk recht van gebruik met betrekking&#13;
tot onder meer het perceel sectie D nr. 5128 is&#13;
verstrekt.&#13;
4 Beoordeling van het geschil in&#13;
hoger beroep&#13;
4.1 Spang heeft geen grieven gericht tegen het&#13;
tussenvonnis van 16 november 2000, zodat hij&#13;
in zijn hoger beroep tegen dat vonnis nietontvankelijk&#13;
moet worden verklaard. Gelet&#13;
op de toelichting op grief 1 richt deze grief&#13;
zich mede tegen hetgeen in het tussenvonnis&#13;
van 31 mei 2001 onder 4.4 is overwogen.&#13;
Spang is in zijn hoger beroep tegen dat vonnis&#13;
derhalve wel ontvankelijk.&#13;
4.2 De uitkomsten van de procedure voor de&#13;
rechtbank te Assen en/of de inhoud van de in&#13;
die procedure eventueel af te leggen getuigenverklaringen&#13;
kunnen van belang zijn voor de&#13;
beoordeling van het hoger beroep, in verband&#13;
waarmee het hof – conform hetgeen partijen&#13;
blijkens de inhoud van hun akte en antwoordakte&#13;
wensen – iedere verdere beslissing zal&#13;
aanhouden. Het hof zal Spang in de gelegenheid&#13;
stellen om zich bij akte uit te laten over&#13;
het verloop van bedoelde procedure en het&#13;
eindvonnis (of volgend tussenvonnis) van de&#13;
rechtbank en processen-verbaal van getuigenverhoren&#13;
in het geding te brengen.&#13;
5 Beslissing&#13;
Het hof, rechtdoende in hoger beroep:&#13;
verklaart Spang niet-ontvankelijk in zijn hoger&#13;
beroep tegen het vonnis van de pachtkamer&#13;
van het kantongerecht te Meppel van 16 november&#13;
2000;&#13;
verwijst de zaak naar de rol van 3 juni 2003&#13;
voor akte aan de zijde van Spang als bedoeld&#13;
onder 4.2;&#13;
houdt iedere verdere beslissing aan.&#13;
ARREST VAN 17 FEBRUARI 2004&#13;
1 Het verdere geding in hoger&#13;
beroep&#13;
1.1 Voor de procedure tot aan het arrest van 3&#13;
december 2002 (hierna: het tussenarrest), verwijst&#13;
het hof naar dat arrest.&#13;
1.2 Vervolgens heeft Spang bij akte afschriften&#13;
overgelegd van het tussen partijen gewezen&#13;
tussenvonnis van de rechtbank te Assen van&#13;
18 juni 2002, van de processen-verbaal van de&#13;
ingevolge dat tussenvonnis gehouden getuigenverhoren&#13;
en van het eindvonnis van die&#13;
rechtbank van 25 juni 2003.&#13;
1.3 Van der Haar heeft bij antwoordakte gereageerd.&#13;
1.4 Ten slotte heeft Van der Haar de stukken&#13;
voor het wijzen van arrest aan het hof overgelegd.&#13;
2 Verdere beoordeling van het&#13;
geschil in hoger beroep&#13;
2.1 De beide grieven van Spang richten zich&#13;
tegen hetgeen de pachtkamer in eerste aanleg in&#13;
het vonnis van 27 september 2001 onder 2.5&#13;
heeft overwogen en beslist. Spang heeft geen&#13;
grieven gericht tegen hetgeen bij het vonnis van&#13;
31 mei 2001 onder 4.2 is overwogen en beslist,&#13;
namelijk – kort samengevat – dat wat betreft de&#13;
duur van de tussen partijen gesloten pachtovereenkomst&#13;
de overeenkomst van 24 maart 1995&#13;
bepalend is en dat de pachtovereenkomst per&#13;
24 maart 2001 is geëindigd. In zijn toelichting&#13;
op grief 1 heeft Spang nog wel laten weten dat&#13;
hij betwist dat “zijn gebruiksrecht” zou worden&#13;
beperkt door de pachtovereenkomst van&#13;
24 maart 1995. Ook indien Spang hiermee&#13;
(mede) het oog zou hebben op de in het tussenarrest&#13;
onder 3.2 bedoelde akte (waarin sprake&#13;
is van “altijd durende pacht”), kan het hof&#13;
daarin geen grief tegen rechtsoverweging 4.2&#13;
van het vonnis van 31 mei 2001 lezen, omdat&#13;
immers geen gronden zijn aangevoerd waaruit&#13;
de onjuistheid van die overweging zou volgen.&#13;
Dat de pachtverhouding per 24 maart 2001 is&#13;
geëindigd, staat derhalve thans vast.&#13;
2.2 In zijn toelichting op grief 1 beroept&#13;
Spang er zich in de eerste plaats op dat aan&#13;
hem, uit anderen hoofde dan pacht, nog altijd&#13;
het gebruik van het perceel sectie D nr. 5128&#13;
toekomt. Dit gepretendeerde gebruiksrecht&#13;
vormde de inzet van de procedure die tussen&#13;
partijen ten overstaan van de rechtbank te&#13;
Assen is gevoerd. Die rechtbank heeft na&#13;
bewijslevering bij vonnis van 25 juni 2003 de&#13;
vorderingen van Spang afgewezen. Van der&#13;
Haar heeft zich bij zijn antwoordakte beroepen&#13;
op, zo begrijpt het hof, het gezag van&#13;
gewijsde van dit vonnis. Spang heeft daarop&#13;
nog niet gereageerd. Het hof zal in verband&#13;
daarmee voorlopig veronderstellenderwijs&#13;
ervan uitgaan dat aan bedoeld vonnis (nog)&#13;
geen gezag van gewijsde toekomt.&#13;
2.3 Anders dan waarvan de pachtkamer in&#13;
eerste aanleg kennelijk uitgaat (vonnis van&#13;
27 september 2001, onder 2.4, laatste zin), staan&#13;
het beroep van Spang op de met hem aangegane&#13;
koopovereenkomst en de daaruit voortvloeiende&#13;
gevolgen wél ter beoordeling van de&#13;
pachtrechter, namelijk voorzover dat beroep&#13;
van belang is voor de toewijsbaarheid van de&#13;
vorderingen van Van der Haar. De bevoegdheid&#13;
van de pachtrechter om over de vorderingen&#13;
van Van der Haar te oordelen, volgt uit&#13;
artikel 128 Pachtwet. In zijn beoordeling van&#13;
de toewijsbaarheid van de aan hem voorgelegde&#13;
vorderingen dient de pachtrechter alle door&#13;
de gedaagde partij opgeworpen verweren te&#13;
betrekken, onverschillig of (behalve de vorderingen&#13;
ook) die verweren aan de pachtverhouding&#13;
zijn ontleend.&#13;
2.4 Het hof zal derhalve het beroep van Spang&#13;
op een gebruiksrecht, anders dan pacht, alsnog&#13;
beoordelen. Spang heeft voor zijn standpunt&#13;
verwezen naar de door hem bij conclusie&#13;
van antwoord als productie 4 overgelegde verklaring&#13;
van Van der Haar. Die ongedateerde&#13;
verklaring luidt als volgt:&#13;
“Hierbij verklaren de kinderen (erfgenamen)&#13;
van G. v.d. Haar, dat het verpachte 1 hectare,&#13;
6 are en 4 centiare eveneens kadastraal bekend&#13;
onder Sectie D nr. 3749 aan G. Spang Opgaande&#13;
91 Holl-Veld volledig eigendomsrecht&#13;
heeft.”&#13;
2.5 Over de totstandkoming van deze schriftelijke&#13;
verklaring heeft Spang als getuige in de&#13;
procedure voor de rechtbank verklaard dat hij&#13;
meent dat de schriftelijke verklaring al vóór&#13;
18 juli 1994 – de datum van de akte als in het&#13;
tussenarrest onder 3.2 bedoeld – was ondertekend.&#13;
Volgens Spang was de bedoeling van&#13;
de schriftelijke verklaring dat de kinderen van&#13;
Van der Haar sr. zouden aangeven dat zij&#13;
akkoord waren met verkoop van de grond aan&#13;
hem. Hieruit volgt dat ook volgens Spang zelf&#13;
de strekking van bedoelde verklaring niet was&#13;
om hem uit anderen hoofde dan pacht een&#13;
gebruiksrecht op de grond te verstrekken. Die&#13;
strekking volgt ook niet uit de woorden “volledig&#13;
eigendomsrecht”. Weliswaar heeft Spang&#13;
– op een vraag van zijn raadsman – verklaard&#13;
dat de woorden “volledig eigendomsrecht”&#13;
aangeven dat hij de grond zou kunnen gebruiken&#13;
als ware hij eigenaar, maar op welke wijze&#13;
dit tussen hem en Van der Haar zou zijn&#13;
besproken, zegt hij niet, terwijl dit deel van&#13;
zijn verklaring niet zonder meer verenigbaar&#13;
is met hetgeen hij eerder had verklaard over&#13;
de bedoeling van de schriftelijke verklaring.&#13;
Bovendien is onduidelijk hoe volgens Spang&#13;
– in de toenmalige voorstelling van partijen –&#13;
de verhouding was tussen een gebruik “als&#13;
ware hij eigenaar” en de door Van der Haar&#13;
met hem aangegane pachtovereenkomst(en).&#13;
Gelet op een en ander kan reeds uit de eigen&#13;
verklaring van Spang niet worden afgeleid dat&#13;
hem met de bedoelde schriftelijke verklaring&#13;
door Van der Haar een gebruiksrecht, anders&#13;
dan pacht, is toegekend. Uit zijn verklaring&#13;
kan ook niet worden afgeleid dat partijen met&#13;
de verwijzing naar “eigendom” hebben bedoeld&#13;
dat Spang in een aan te gane pachtverhouding&#13;
de verplichting van art. 25 lid 2 Pachtwet niet&#13;
behoefde na te komen. Ander bewijs is niet&#13;
voorhanden en is door Spang ook niet aangeboden.&#13;
2.6 Spang heeft zich voor zijn standpunt dat&#13;
aan hem een gebruiksrecht, anders dan pacht,&#13;
toekomt, behalve op de onder 2.4 weergegeven&#13;
schriftelijke verklaring, in algemene&#13;
bewoordingen beroepen op “de diverse overeenkomsten”.&#13;
In zoverre is zijn standpunt&#13;
onvoldoende gemotiveerd. In de akten van&#13;
18 juli 1994 en 24 maart 1995 is immers&#13;
slechts sprake van pacht en in de in het tussenarrest&#13;
onder 3.4 bedoelde koopovereenkomst&#13;
is omtrent een gebruik van de grond door&#13;
Spang niets vermeld.&#13;
2.7 Uit hetgeen is overwogen, volgt dat ook&#13;
indien aan het vonnis van de rechtbank te&#13;
Assen van 25 juni 2003 geen gezag van gewijsde&#13;
toekomt, niet als vaststaand kan worden&#13;
aangenomen dat aan Spang een gebruiksrecht,&#13;
anders dan pacht, is verleend. De vraag of&#13;
bedoeld vonnis al dan niet gezag van gewijsde&#13;
heeft, behoeft derhalve niet meer te worden&#13;
beantwoord.&#13;
2.8 Spang heeft zich in zijn toelichting op&#13;
grief 1 in de tweede plaats beroepen op de&#13;
werking van redelijkheid en billijkheid. Ook&#13;
in zoverre faalt de grief. Spang beroept zich&#13;
immers ook in dit verband erop dat met zijn&#13;
“rechten uit de overige overeenkomsten”&#13;
rekening moet worden gehouden. Uit hetgeen&#13;
hiervoor is overwogen, volgt dat deze door&#13;
Spang gepretendeerde rechten niet vast zijn&#13;
komen te staan.&#13;
2.9 Grief 1 kan gelet op hetgeen is overwogen&#13;
niet tot vernietiging van het bestreden vonnis&#13;
leiden.&#13;
2.10 Grief 2 heeft betrekking op hetgeen de&#13;
pachtkamer in eerste aanleg heeft overwogen&#13;
en beslist omtrent het bedrag van de door&#13;
Spang aan Van der Haar te vergoeden schade.&#13;
De door Van der Haar overgelegde handgeschreven&#13;
offerte van Koekoek (productie 6&#13;
bij inleidende dagvaarding) heeft Spang aanvankelijk&#13;
alleen in algemene zin bestreden.&#13;
Spang heeft die bestrijding bij akte van&#13;
6 augustus 2002 alsnog geconcretiseerd: volgens&#13;
hem bedragen de stortingskosten ƒ 22,50&#13;
per kubieke meter bij niet-vervuilde materie.&#13;
Van der Haar rekent in zijn antwoordakte van&#13;
20 augustus 2002 voor dat de offerte van Koekoek&#13;
uitgaat van ƒ 405,49 te verwachten stortingskosten&#13;
per kubieke meter. Het ligt op de&#13;
weg van Van der Haar om tegenover de&#13;
betwisting door Spang het bedrag van zijn&#13;
schade nader te onderbouwen met een verklaring&#13;
van een afvalverwerkend bedrijf omtrent&#13;
de stortingskosten per kubieke meter. Het hof&#13;
zal de zaak daartoe naar de rol verwijzen.&#13;
2.11 Bij zijn akte van 6 augustus 2002 heeft&#13;
Spang verzocht dat het hof hem een termijn&#13;
zal gunnen om zelf het gepachte in de oude&#13;
staat ter beschikking van Van der Haar te stellen.&#13;
De gelegenheid daartoe is Spang in eerste&#13;
aanleg reeds gedurende een termijn van twee&#13;
maanden geboden, maar die heeft hij toen niet&#13;
benut. In verband met het evidente belang van&#13;
Spang bij het (goedkoop) zelf uitvoeren van&#13;
het herstel in de oude toestand en de omstandigheid&#13;
dat – gelet op hetgeen in de vorige&#13;
alinea is overwogen – thans ook afgezien van&#13;
de door Spang gevraagde termijn geen eindarrest&#13;
kan worden gewezen, brengen de eisen&#13;
van redelijkheid en billijkheid mee dat Spang&#13;
thans inderdaad opnieuw een termijn behoort&#13;
te worden gegund, waarbinnen hij alsnog het&#13;
herstel in de oude toestand zelf zal kunnen&#13;
bewerkstelligen. In verband met de eerdere&#13;
weigerachtigheid van Spang zal het hof die&#13;
termijn bepalen op niet meer dan zes weken&#13;
na heden. Van der Haar zal zich bij de onder&#13;
2.10 bedoelde akte tevens uit dienen te laten&#13;
over de vraag of Spang binnen de gestelde termijn&#13;
tot herstel in de oude toestand is overgegaan.&#13;
In verband daarmee zal het hof voor&#13;
die akte een termijn bepalen van acht weken&#13;
na heden.&#13;
2.12 Slotsom is dat de zaak naar de rol zal&#13;
worden verwezen voor akte aan de zijde van&#13;
Van der Haar als onder 2.10 en 2.11 bedoeld.&#13;
Spang zal bij antwoordakte kunnen reageren.&#13;
Iedere verdere beslissing zal worden aangehouden.&#13;
3 Beslissing&#13;
Het hof, rechtdoende in hoger beroep:&#13;
verwijst de zaak naar de rol van 13 april 2004&#13;
voor akte aan de zijde van Van der Haar als&#13;
onder 2.10 en 2.11 bedoeld;&#13;
houdt iedere verdere beslissing aan.&#13;
ARREST VAN 2 NOVEMBER 2004&#13;
1 Het verdere geding in hoger&#13;
beroep&#13;
1.1 Voor de procedure tot aan het arrest van&#13;
17 februari 2004 verwijst het hof naar dat&#13;
arrest.&#13;
1.2 Vervolgens heeft Van der Haar zich bij&#13;
akte uitgelaten over de vraag of Spang binnen&#13;
de bij het arrest van 17 februari 2004 gestelde&#13;
termijn de oude toestand heeft hersteld en&#13;
heeft hij zijn eis in die zin gewijzigd, dat hij&#13;
thans vordert dat Spang zal worden veroordeeld&#13;
tot betaling aan Van der Haar van een&#13;
bedrag van € 1.011,50, zijnde de kosten van in&#13;
opdracht van Van der Haar uitgevoerd bodemonderzoek.&#13;
1.3 Spang heeft bij antwoordakte tegen de&#13;
gewijzigde vordering verweer gevoerd.&#13;
1.4 Ten slotte heeft Van der Haar andermaal&#13;
de stukken voor het wijzen van arrest aan het&#13;
hof overgelegd.&#13;
2 Verdere beoordeling van het&#13;
geschil in hoger beroep&#13;
2.1 Partijen zijn het erover eens dat de oorspronkelijke&#13;
staat van het voormalige gepachte&#13;
thans is hersteld. Ter beoordeling staat uitsluitend&#13;
nog de vordering van Van der Haar tot&#13;
betaling door Spang van de kosten van het&#13;
bodemonderzoek. Van der Haar voert aan dat&#13;
hij zonder bodemonderzoek zich niet kon uitlaten&#13;
over de vraag of het herstel naar behoren&#13;
heeft plaatsgevonden en betoogt dat het daarom&#13;
redelijk is dat de kosten van dat onderzoek&#13;
ten laste van Spang worden gebracht.&#13;
2.2 Het hof oordeelt als volgt. Spang heeft&#13;
zich in dit geding op het standpunt gesteld dat&#13;
hij voor het storten van puin ten behoeve van&#13;
wegaanleg de toestemming van Van der Haar&#13;
niet behoefde op de grond dat hem volgens de&#13;
overeenkomst van 18 juli 1994 alle bevoegdheden&#13;
van een eigenaar toekwamen. Het hof&#13;
heeft dit standpunt in het arrest van 17 februari&#13;
2004 verworpen. Daaruit volgt dat Spang&#13;
tegenover Van der Haar tekort is geschoten&#13;
door zonder toestemming van Van der Haar&#13;
op het gepachte puin te (doen) storten. Voor&#13;
de daardoor ontstane schade is Spang aansprakelijk.&#13;
2.3 Volgens artikel 6:96 Burgerlijk Wetboek&#13;
komen redelijke kosten ter vaststelling van&#13;
schade en aansprakelijkheid mede als vermogensschade&#13;
voor vergoeding in aanmerking.&#13;
De omstandigheid dat thans (dus achteraf)&#13;
vaststaat dat de oorspronkelijke staat van het&#13;
gepachte is hersteld, belet niet dat de kosten&#13;
van het in opdracht van Van der Haar uitgevoerde&#13;
bodemonderzoek worden aangemerkt&#13;
als redelijke kosten in de hiervoor bedoelde&#13;
zin. Het komt er op aan of de beslissing van&#13;
Van der Haar om opdracht te geven tot het&#13;
bodemonderzoek redelijk was en daarvoor is&#13;
bepalend wat Van der Haar wist op het&#13;
moment dat hij die beslissing nam.&#13;
2.4 Spang voert bij zijn laatste akte aan dat&#13;
over het voorgenomen bodemonderzoek van&#13;
de zijde van Van der Haar geen overleg met&#13;
hem is gevoerd, dat van die zijde tijdens de&#13;
uitvoering van de werkzaamheden geregeld&#13;
toezicht is uitgeoefend en dat door de aannemer&#13;
aan het puinbestand geen nieuwe&#13;
bestanden zijn toegevoegd, terwijl Van der&#13;
Haar wist uit welke bestanddelen het puin&#13;
van de gesloopte boerderij bestond. Dit verweer&#13;
faalt. Tot voorafgaand overleg was Van&#13;
der Haar niet gehouden. Hetgeen Spang stelt&#13;
kan er ook niet aan afdoen dat Van der Haar&#13;
een redelijk belang had bij een deskundig oordeel&#13;
omtrent de kwaliteit van het uitgevoerde&#13;
werk, zowel wat betreft de eventuele aanwezigheid&#13;
van restverontreinigingen in de uit-&#13;
gezeefde grond, als wat betreft de bodemopbouw&#13;
ter plaatse van de ontgravingsput na&#13;
aanvulling van die put.&#13;
2.5 Uit hetgeen hiervoor is overwogen, volgt&#13;
– tezamen met hetgeen in het arrest van&#13;
17 februari 2004 is overwogen – dat het vonnis&#13;
van 31 mei 2001 dient te worden bekrachtigd,&#13;
alsmede dat het vonnis van 27 september&#13;
2001 dient te worden vernietigd voorzover&#13;
Spang is veroordeeld tot betaling van een&#13;
bedrag van ƒ 121.646,–, en dat hij in plaats&#13;
daarvan behoort te worden veroordeeld tot&#13;
betaling van een bedrag van € 1.011,50, met&#13;
bekrachtiging van dat vonnis voor het overige.&#13;
Het hof zal Spang, als de overwegend in&#13;
het ongelijk gestelde partij, veroordelen in de&#13;
kosten van het hoger beroep. Gelet op het in&#13;
artikel 134 Pachtwet bepaalde bestaat voor de&#13;
door Van der Haar gevraagde uitvoerbaarbijvoorraadverklaring&#13;
geen reden.&#13;
3 Beslissing&#13;
Het hof, recht doende in hoger beroep:&#13;
bekrachtigt het vonnis van de pachtkamer van&#13;
het kantongerecht te Meppel van 31 mei 2001;&#13;
vernietigt het vonnis van de pachtkamer van&#13;
het kantongerecht te Meppel van 27 september&#13;
2001, doch uitsluitend voorzover Spang&#13;
bij dat vonnis is veroordeeld tot betaling van&#13;
een bedrag van ƒ 121.646,– en doet in zoverre&#13;
opnieuw recht;&#13;
veroordeelt Spang om tegen bewijs van betaling&#13;
aan Van der Haar te voldoen een bedrag&#13;
van € 1.011,50;&#13;
bekrachtigt genoemd vonnis van 27 september&#13;
2001 voor het overige;&#13;
veroordeelt Spang in de kosten van het hoger&#13;
beroep, tot aan deze uitspraak aan de zijde&#13;
van Van der Haar begroot op € 4.077,50 voor&#13;
salaris procureur en op € 871,– voor griffierecht.</content><legacyfootnotes/><footnotes><footnote/></footnotes><auteurs/><published>2006-05-01 00:00:00</published><modified>2006-05-01 00:00:00</modified><editiondate>2006-05-01</editiondate><htmlpath>https://denhollander.info/artikel/4038</htmlpath></article>
</articles></edition>
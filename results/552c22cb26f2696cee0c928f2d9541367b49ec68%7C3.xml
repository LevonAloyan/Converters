<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2011</searchword><id>9173</id><udhid>UDH:TvAR/9173</udhid><titel>Rechtspraak 5633. Pachtkamer Hof Arnhem 9 november 2010, zaaknum­mer 200.041.810. Moerdijk / Waterschap Zuiderzeeland (TvAR 2011/5633)</titel><searchwords><searchword>TvAR 4/2011</searchword><searchword>TvAR 2011/5633</searchword><searchword>UDH:TvAR/9173</searchword></searchwords><attachments><attachment><name>TvAR2011_04_05_5633.pdf</name><extention>pdf</extention><url>https://denhollander.info/download/8054/ci</url></attachment></attachments><inleiding>Pachterheeft melkquotum vervreemd zonder verpachter in te lichten. Van de pachter die betwist dat zich een van de in art. 6:80 Burgerlijk Wetboek omschreven gevallen voor­doet, wordt gevergd dat hij gemotiveerd aangeeft op wel­ke wijze de correcte nakoming van de verbintenis tot opleve­ring van het quotum bij het einde van de pacht is verzekerd. De pachter kan dus niet volstaan met een niet of nauwelijks gemotiveerde betwisting van de stellingen van de verpach­ter. Grond met gebruiksbeperking leidt tot een lager aandeel voor het met het verpachte samenhangende melkquotum.&#13;
</inleiding><content>1 Het verloop van het geding&#13;
1.1 Voor het verloop van het geding tot aan het arrest in het incident van 8 december 2009 verwijst het hof naar dat ar­rest.&#13;
1.2 Bij genoemd arrest heeft het hof de vordering in het in­cident afgewezen, met veroordeling van Moerdijk in de kos­ten van het incident.&#13;
1.3 Het vervolg van de procedure blijkt uit:&#13;
––de memorie van grieven van Moerdijk;&#13;
––de memorie van antwoord, tevens houdende inciden­teel appel, van het Waterschap;&#13;
––de memorie van antwoord in het incidenteel appel van Moerdijk.&#13;
1.4 Partijen hebben de stukken voor het wijzen van arrest aan het hof overgelegd en het hof heeft arrest bepaald.&#13;
2 De vaststaande feiten&#13;
2.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&#13;
2.2 Moerdijk pacht vanaf (ongeveer) 1950 circa 36 ha dijk­gronden van (de rechtsvoorgangers van) het Waterschap. In dat kader is laatstelijk op 21 oktober 1997 tussen partij­en een pachtovereenkomst gesloten, goedgekeurd door de Grondkamer Flevoland op 25 november 1997, met een loop­tijd tot 1 november 2010. Daarnaast pacht Moerdijk wei­land van Domeinen, aanvankelijk 9 ha, sinds 1996 ongeveer 13.5 ha.&#13;
2.3 In 1996 heeft Moerdijk zijn koeien verkocht en alleen nog schapen gehouden. Het melkquotum heeft hij in dat jaar verleased en in 2003 verkocht.&#13;
2.4 In verband met uit te voeren dijkverzwaringswerkzaam­heden heeft Moerdijk in de jaren 2001, 2002 en 2003 de ge­pachte dijkgronden niet kunnen gebruiken. Voor deze on­derbreking van het gebruik heeft het Waterschap hem een schadeloosstelling gegeven. In 2004 heeft Moerdijk een deel van de gepachte dijkgronden weer in gebruik kunnen ne­men. Direct na de ingebruikneming zijn meerdere schapen van Moerdijk doodgegaan. In opdracht van het Waterschap is op 21 september 2004 door DLV een rapport uitgebracht over de mogelijke oorzaken van deze sterfte en in mei 2005 een aanvullend rapport door J. Verkaik, Praktijkonderzoek ASG.&#13;
2.5 In verband met aangescherpte veiligheidseisen voor wa­terkeringen en de daarmee samenhangende noodzaak tot ge­wijzigd beheer van het gepachte hebben partijen in het voor­jaar van 2005 gesproken over voortzetting van de pacht onder andere voorwaarden. Het Waterschap heeft hiertoe aan Moerdijk een concept voor een nieuw te sluiten pacht­overeenkomst gezonden. In diezelfde tijd bleek echter dat de nieuw aangelegde grasmat op de gepachte dijkgronden in slechte staat verkeerde en wel zodanig dat het Waterschap bij brief van 23 juni 2005 aan Moerdijk heeft laten weten dat het gebruik voor beweiding met schapen geheel beëin­digd diende te worden. Vanaf juli 2005 heeft Moerdijk het gebruik van de dijkgronden beëindigd.&#13;
3 De motivering van de beslissing in hoger beroep&#13;
3.1 Het hof roept in herinnering dat het Waterschap in eerste aanleg in conventie een verklaring voor recht heeft gevor­derd dat de pachtovereenkomst met wederzijds goedvinden was beëindigd. Subsidiair heeft het ontbinding gevorderd omdat Moerdijk het met het gepachte samenhangende melk­quotum zonder toestemming had vervreemd. Het Water­schap heeft tot slot schadevergoeding gevorderd. In recon­ventie heeft Moerdijk schadevergoeding gevorderd omdat hij de gronden niet meer kan gebruiken en omdat er enke­le schapen waren doodgegaan. In het tussenvonnis heeft de pachtkamer in eerste aanleg in conventie geoordeeld dat &#13;
de overeenkomst niet met wederzijds goedvinden beëin­digd was en dat er onvoldoende gronden waren om tot ont­binding over te gaan. De pachtkamer in eerste aanleg heeft voorts geoordeeld dat Moerdijk gehouden was de schade te vergoeden wegens het verloren gegane melkquotum en het Waterschap in de gelegenheid gesteld zich uit te laten over de mate waarin de verpachte gronden hadden bijgedragen aan het melkquotum. In reconventie heeft de pachtkamer in eerste aanleg geoordeeld dat de grondslag van de vorde­ring van Moerdijk ondeugdelijk is voor zover zij ziet op het doodgaan van schapen. Voor zover de vordering in recon­ventie ziet op het niet kunnen gebruiken van het gepachte heeft de pachtkamer in eerste aanleg geoordeeld dat Moer­dijk recht heeft op schadevergoeding maar dat hij zijn scha­de nader dient te adstrueren. Bij eindvonnis heeft de pacht­kamer de vordering van het Waterschap toegewezen tot een bedrag van € 75.038,-. In reconventie heeft zij de vordering afgewezen omdat Moerdijk niet had voldaan aan zijn ad­structieplicht.&#13;
3.2 Moerdijk werpt geen grieven op tegen hetgeen de pacht­kamer in eerste aanleg heeft beslist omtrent zijn vordering met betrekking tot de sterfte van schapen. In zoverre is zijn vordering in dit hoger beroep dus niet meer aan de orde.&#13;
3.3 Het hof zal de grieven in het principaal en het inciden­teel beroep zoveel mogelijk gezamenlijk bespreken.&#13;
3.4 Met grief 1 in het incidenteel beroep komt het Water­schap op tegen de afwijzing door de pachtkamer in eer­ste aanleg van de vordering tot verklaring voor recht dat de pachtovereenkomst tussen partijen ter uitvoering van een mondelinge beëindigingsovereenkomst feitelijk is beëindigd per 1 augustus 2005. Het Waterschap beroept zich in dit ver­band erop dat Moerdijk na de brief van het Waterschap van 23 juni 2005 (productie 3 bij conclusie van antwoord en pro­ductie 11 bij conclusie van repliek) de pachtgrond heeft ont­ruimd en verlaten, dat hij nadien nimmer aanspraak heeft gemaakt op het gebruik van het gepachte, dat de tegenpres­tatie door Moerdijk niet werd voldaan of aangeboden en dat Moerdijk aanspraak heeft gemaakt op schadevergoeding we­gens het “voortijdig beëindigen van de pachtovereenkomst” (brieven van de gemachtigde van Moerdijk van 25 april 2006 en 11 augustus 2006, producties 4 en 6 bij conclusie van repliek). Het Waterschap voert verder aan dat Moerdijk zich nimmer op het standpunt zou hebben gesteld dat hij nog als pachter van de dijkgrond aangemerkt diende te worden, indien het Waterschap hem niet in rechte had betrokken&#13;
3.5 Het Waterschap draagt ter zake van zijn stelling dat par­tijen mondeling zijn overeengekomen de pacht te beëindi­gen de stelplicht en bewijslast. Voor zover het Waterschap heeft beoogd te stellen dat in de brief van 23 juni 2005 een aanbod tot een zodanige overeenkomst besloten ligt, heeft het die stelling onvoldoende toegelicht. Bedoelde brief spreekt van een beëindiging van de pachtovereenkomst “op basis van art. 62 PW”, dus klaarblijkelijk op grond van op­zegging door het Waterschap. In reactie op die opzegging heeft Moerdijk bij de brieven van 25 april 2006 en 11 au­gustus 2006 aanspraak gemaakt op schadevergoeding. Uit de omstandigheid dat de gemachtigde van Moerdijk bij die brieven spreekt van “het voortijdig beëindigen van de pacht­overeenkomst” heeft het Waterschap redelijkerwijs niet kun­nen afleiden dat Moerdijk een aanbod deed tot het aangaan van een pachtbeëindigingsovereenkomst, maar hoogstens dat deze gemachtigde (die volgens zijn briefpapier en onder­tekening agrarisch makelaar en rentmeester is) zich niet rea­liseerde dat de door het Waterschap gedane opzegging geen effect had gesorteerd – zoals het Waterschap in dit geding ook erkent – en dat de pachtverhouding dus voortduurde. Ook uit de feiten en omstandigheden waarop het Waterschap zich overigens beroept, laat zich niet afleiden dat partijen mondeling zijn overeengekomen de pacht te beëindigen.&#13;
3.6 Uit het voorgaande volgt dat het Waterschap tekort is geschoten in zijn stelplicht. Bij gebreke van concrete stel­lingen waaruit de gestelde beëindigingsovereenkomst zich laat afleiden, passeert het hof het door het Waterschap in dit verband gedane bewijsaanbod (memorie van antwoord, te­vens houdende incidenteel appel, onder 15.9). Een en ander brengt mee dat grief 1 in het incidenteel beroep faalt.&#13;
3.7 De grieven 1, 2 en 3 in het principaal beroep en grief 2 in het incidenteel beroep zien op hetgeen de pachtkamer in eerste aanleg omtrent het melkquotum heeft beslist.&#13;
3.8 Met grief 1 in het principaal beroep stelt Moerdijk zich op het standpunt dat hij tegenover het Waterschap, als rechtsopvolger van de oorspronkelijke verpachter, name­lijk Domeinen, niet de verplichting heeft om over het melk­quotum af te rekenen. Naar het hof begrijpt beroept Moer­dijk zich voor zijn standpunt op de omstandigheid dat in de nieuwe pachtovereenkomst van 1997 – anders dan in een pachtwijzigingsovereenkomst tussen Domeinen en hem met betrekking tot de onder 2.2 bedoelde percelen weiland (overgelegd bij productie 9 bij conclusie van repliek) – geen melding wordt gemaakt van met het gepachte samenhan­gend melkquotum.&#13;
3.9 Het hof stelt in dit verband het navolgende voorop. In­dien pachtgronden worden overgedragen aan een derde, volgt die derde de vorige eigenaar op als verpachter in ver­band met de regel van art. 7:361 Burgerlijk Wetboek. Dat geldt ook voor de aanspraken ter zake van het melkquotum in verband met, kort gezegd, het gemeenschapsrecht (strikt genomen thans: Unierecht) met betrekking tot het melkquo­tum en het beginsel van conforme interpretatie. Op grond van eveneens het gemeenschapsrecht en het beginsel van conforme interpretatie geldt bovendien dat indien een be­staande pachtovereenkomst wordt vervangen door een nieu­we, zonder dat sprake is van andere grond, dit niet tot ge­volg heeft dat de samenhang tussen het melkquotum en het gepachte wordt verbroken, behalve voor zover partijen an­ders zijn overeengekomen. Het hof verwijst naar zijn arrest van 19 februari 2008, LJN BC7324.&#13;
3.10 Uit een en ander volgt dat noch de rechtsovergang van Domeinen op het Waterschap noch de omstandigheid dat in 1997 tussen partijen een nieuwe pachtovereenkomst is opge­maakt, ertoe leidt dat het Waterschap ter zake van het melk­quotum geen aanspraken kan doen gelden en dat daaraan niet afdoet dat de tekst van de overeenkomst van 1997 van het melkquotum geen melding maakt. Voor zover Moerdijk beoogt te stellen dat hij uit het ontbreken van een verwij­zing naar het met het gepachte samenhangende melkquotum heeft mogen afleiden dat het Waterschap van zijn aanspra­ken afstand deed, heeft hij zijn standpunt onvoldoende ge­motiveerd. Zonder aanvullende feiten en omstandigheden kan uit het ontbreken van die verwijzing een zodanige af­stand immers niet worden afgeleid. Uit een en ander volgt dat grief 1 in het principaal beroep faalt.&#13;
3.11 Grief 2 in het principaal beroep ziet op hetgeen de pachtkamer in eerste aanleg heeft beslist omtrent de omvang van het met het gepachte samenhangende melkquotum. &#13;
3.12 Moerdijk beroept zich in dit verband in de eerste plaats op de omstandigheid dat in de tussen Moerdijk en Domei­nen (als rechtsvoorganger van het Waterschap) gesloten pachtovereenkomst was vermeld dat de gepachte dijken be­stemd waren om te worden gebruikt voor de schapenhoude­rij. Hij gaat er daarbij echter ten onrechte aan voorbij dat de pachtovereenkomst van 1982 hem, niettegenstaande de door hem bedoelde bepaling, toestond om het gepachte met pin­ken te beweiden (zoals hij in het kader van zijn subsidiai­re standpunt ook zelf memoreert). Volgens de stellingen van het Waterschap heeft Moerdijk dat ook inderdaad gedaan, hetgeen Moerdijk niet heeft betwist. Aldus was het gepach­te dienstbaar aan de melkproductie. Doordat Moerdijk jong­vee op het gepachte kon weiden, kon hij immers zijn overi­ge gronden in ruimere mate voor zijn melkvee gebruiken.&#13;
3.13 Subsidiair beroept Moerdijk zich op de gebruiksbeper­kingen die hem bij de pachtovereenkomst van 1982 waren opgelegd. Ingevolge die beperkingen mocht hij het gepachte met niet meer dan vier pinken per hectare beweiden (en wel van 1 april tot 15 oktober) en was het beweiden met koei­en niet toegestaan. Op zichzelf is juist dat een en ander van belang is voor de omvang van het met het gepachte samen­hangende melkquotum. De vordering van het Waterschap houdt daarmee echter reeds in voldoende mate rekening. Die vordering gaat, in overeenstemming met een notitie van rentmeester Westhoff van 10 april 1990 (conclusie van re­pliek onder 15.6.2 en productie 8 bij die conclusie), er im­mers vanuit dat de dijkpercelen slechts voor de helft wor­den meegeteld. Het hof acht dat alleszins redelijk. In de door Moerdijk bedoelde feiten en omstandigheden liggen geen gronden besloten om het met het gepachte samenhangende melkquotum nog lager te stellen. Ook grief 2 in het princi­paal beroep faalt dus.&#13;
3.14 Grief 3 in het principaal beroep bouwt op de grieven 1 en 2 voort en deelt in hun lot.&#13;
3.15 Voor het overige heeft Moerdijk geen grieven opge­worpen tegen hetgeen de pachtkamer in eerste aanleg met betrekking tot het melkquotum heeft beslist. In het princi­paal beroep is dan ook niet aan de orde de vraag of de ver­bintenissen ter zake van dat quotum opeisbaar zijn, dan wel of voldaan is aan de vereisten van art. 6:80 Burgerlijk Wet­boek.&#13;
3.16 Die vraag is wel aan de orde in het incidenteel beroep. Met grief 2 in dat beroep stelt het Waterschap immers an­dermaal de toewijsbaarheid van zijn, door de pachtkamer in eerste aanleg afgewezen, vordering tot ontbinding van de pachtovereenkomst aan de orde. In dit verband stelt het hof het navolgende voorop, waarbij het zich in het belang van de agrarische praktijk niet zal beperken tot hetgeen voor de beslissing van de onderhavige zaak noodzakelijk is.&#13;
3.17 Uitgangspunt van de vaste rechtspraak van dit hof met betrekking tot het melkquotum is dat dit quotum naar even­redigheid samenhangt met het gepachte, voor zover dit in het referentiejaar 1983 dienstbaar was aan de melkveehou­derij. Indien de pacht wordt beëindigd, ontstaat volgens de­zelfde rechtspraak op het moment van die beëindiging een aanspraak van de verpachter op oplevering van een evenre­dig gedeelte van het met het oorspronkelijk gepachte samen­hangende quotum, waartegenover de pachter aanspraak kan maken op vergoeding van in beginsel de helft van de waar­de van dat gedeelte.&#13;
3.18 De verbintenis tot het opleveren van het met het ge­pachte samenhangende quotum werpt haar schaduw voor­uit, in die zin dat een goed pachter reeds tijdens de looptijd van de pachtovereenkomst rekening zal houden met het be­staan van die verbintenis en al datgene zal nalaten wat hem eventueel in de onmogelijkheid brengt om die verbintenis na te komen op het moment dat zij opeisbaar wordt. Dit laatste is in de rechtspraak van dit hof meer dan eens aldus opgevat als zou op de pachter een (zelfstandige) verbintenis rusten om het melkquotum tijdens de looptijd van de pachtovereen­komst niet te vervreemden. Strikt genomen zou die opvat­ting tot consequentie hebben dat de pachter die het quotum zonder toestemming van de verpachter vervreemdt, ook dan wanprestatie pleegt wanneer hij afdoende maatregelen heeft getroffen om te waarborgen dat hij bij gelegenheid van het einde van de pacht in staat zal zijn om het met het gepach­te samenhangende melkquotum, althans een gelijke hoeveel­heid quotum, aan de verpachter op te leveren.&#13;
3.19 De meer recente rechtspraak van dit hof (laatstelijk het arrest van 20 april 2010, LJN BM2185) gaat van een andere opvatting uit en plaatst hetgeen de pachter tijdens de loop­tijd van de pachtovereenkomst met betrekking tot het melk­quotum doet en nalaat in de sleutel van art. 6:80 Burger­lijk Wetboek. Ook in de huidige opvatting van het hof zal de verpachter die tijdens de looptijd van de pachtovereenkomst wordt geconfronteerd met vervreemding van het melkquo­tum door de pachter, veelal uit wanprestatie kunnen age­ren, zij het ook dat de grondslag van zijn vorderingsrecht zal moeten zijn de verbintenis om bij gelegenheid van het einde van de pacht het met het gepachte samenhangende quotum aan de verpachter op te leveren. Die verbintenis is welis­waar pas opeisbaar bij het einde van de pacht, maar de ge­volgen van de niet-nakoming ervan treden volgens art. 6:80 Burgerlijk Wetboek in de in die bepaling bedoelde geval­len reeds vóór het moment van opeisbaarheid in. Tot die ge­vallen behoort onder meer het geval dat vaststaat dat nako­ming zonder tekortkoming onmogelijk zal zijn (art. 6:80 lid 1 onder a), alsook het geval dat de schuldeiser, kort gezegd, op goede gronden de schuldenaar heeft aangemaand en deze zich niet binnen de door de schuldeiser gestelde termijn be­reid heeft verklaard om zijn verplichtingen na te komen (art. 6:80 lid 1 onder c).&#13;
3.20 In verband met onder meer de zeer aanzienlijke waar­de die een melkquotum van enige omvang (althans op dit moment) vertegenwoordigt, behoort van de pachter die het melkquotum heeft verkocht maar betwist dat zich een van de in art. 6:80 Burgerlijk Wetboek omschreven gevallen voordoet, te worden gevergd dat hij gemotiveerd aangeeft op welke wijze de correcte nakoming van de verbintenis tot oplevering van het quotum bij het einde van de pacht is ver­zekerd. De pachter kan dus niet volstaan met een niet of nauwelijksgemotiveerde betwisting van de stellingen van de verpachter dienaangaande.&#13;
3.21 Indien aan de vereisten die art. 6:80 Burgerlijk Wet­boek stelt is voldaan, kan de verpachter, behalve vervan­gende schadevergoeding, ook ontbinding van de pachtover­eenkomst vorderen. Daaraan staat niet in de weg dat de verbintenis tot oplevering van het quotum niet tot de hoofd­verplichtingen van de pachtovereenkomst behoort. Volgens art. 6:265 Burgerlijk Wetboek geeft immers iedere tekortko­ming de wederpartij de bevoegdheid om de overeenkomst te ontbinden. Wel zal de pachter – evenals in ieder ander geval van een beroep op ontbinding – het verweer kunnen opwer­pen dat de tekortkoming de ontbinding met haar gevolgen niet rechtvaardigt. Bij de beoordeling van de gegrondheid &#13;
van dat verweer zal de pachtrechter dienen te letten op alle omstandigheden van het geval, waaronder de waarde die het melkquotum vertegenwoordigt en de ernst van het verwijt dat de pachter ter zake van de vervreemding van het melk­quotum kan worden gemaakt.&#13;
3.22 In de onderhavige zaak heeft het Waterschap het stand­punt ingenomen dat aan de vereisten van art. 6:80 BW is voldaan. Daartegenover heeft Moerdijk volstaan met de stel­ling dat “op geen enkele wijze” zou zijn komen vast te staan dat hij niet zou kunnen voldoen aan zijn verplichting om bij het einde van de pacht het melkquotum op te leveren, dus zonder aan te geven op welke wijze de correcte nakoming van de verbintenis tot oplevering van het quotum bij het ein­de van de pacht is verzekerd. Aldus heeft hij het standpunt van het Waterschap onvoldoende gemotiveerd betwist.&#13;
3.23 De pachtkamer in eerste aanleg heeft de vordering tot ontbinding afgewezen op de grond dat de tekortkoming van Moerdijk de ontbinding niet zou rechtvaardigen. De pacht­kamer in eerste aanleg grondt die beslissing, zo begrijpt het hof, op de overweging dat vooral andere gronden aan het ontstaan van het melkquotum hebben bijgedragen, terwijl bovendien Moerdijk de laatste jaren het melkquotum niet mede op het gepachte heeft kunnen benutten, omdat hij im­mers toen het feitelijk gebruik van het gepachte niet meer had.&#13;
3.24 Het Waterschap komt hier terecht tegen op. Volgens zijn stellingen heeft Moerdijk het met het gepachte samen­hangende quotum, dat naar tussen partijen vaststaat een waarde vertegenwoordigde van € 150.076,-, niet alleen zon­der toestemming van het Waterschap verkocht, maar die ver­koop ook voor het Waterschap verborgen gehouden. Moer­dijk heeft een en ander niet en in ieder geval niet voldoende gemotiveerd betwist. Weliswaar voert hij aan dat in het ka­der van de onderhandelingen die aan de onderhavige pro­cedure vooraf zijn gegaan ook is gesproken over een door Moerdijk te betalen schadevergoeding met betrekking tot het melkquotum, maar hij ontkent niet dat – zoals in de stel­lingen van het Waterschap besloten ligt – hij niet uit eigen beweging van de verkoop van het quotum melding heeft gemaakt en dus de gevolgen van de verkoop eerst aan de orde kwamen toen het Waterschap die verkoop had ont­dekt. Moerdijk voert niets aan wat die wijze van handelen kan rechtvaardigen of verklaren, zodat hem ter zake van de verkoop van het quotum een ernstig verwijt treft. Daarte­genover leggen de door de pachtkamer in eerste aanleg be­doelde feiten en omstandigheden voor het hof onvoldoende gewicht in de schaal. Op andere feiten of omstandigheden die mee zouden kunnen brengen dat de tekortkoming de ont­binding niet rechtvaardigt, heeft Moerdijk zich niet beroe­pen. Grief 2 in het incidenteel beroep slaagt dan ook.&#13;
3.25 De vordering tot ontbinding van de tussen partijen gel­dende pachtovereenkomst is toewijsbaar.&#13;
3.26 De grieven 4 en 5 in het principaal beroep hebben be­trekking op hetgeen de pachtkamer in eerste aanleg heeft be­slist omtrent de vordering van Moerdijk in reconventie voor zover die ziet op het niet kunnen gebruiken van het gepach­te.&#13;
3.27 Moerdijk berekent zijn schade op € 526.511,-, waarbij hij dan uitgaat van de systematiek van de onder 2.4 bedoel­de schadeloosstelling, die is gebaseerd op een overeenkomst tussen partijen van 31 mei 2001 (productie 1 bij de akte van Moerdijk van 14 januari 2009). Terecht heeft de pachtka­mer in eerste aanleg die berekening als ondeugdelijk ver­worpen. De strekking van de overeenkomst van 31 mei 2001 was om Moerdijk te compenseren in verband met de dijk­verzwaringsmaatregelen. Het hof leest in de stellingen van Moerdijk niet dat hij met het Waterschap bij bedoelde over­eenkomst óók een regeling heeft getroffen voor schade die hij eventueel na de dijkverzwaring zou lijden en in ieder ge­val heeft hij geen feiten en omstandigheden gesteld waaruit zich dat laat afleiden. Grief 4 in het principaal beroep faalt derhalve.&#13;
3.28 Met grief 5 in het principaal beroep biedt Moerdijk subsidiair aan alsnog mee te werken aan een op zijn indi­viduele omstandigheden gegronde berekening van de door hem geleden schade, onder meer door boekhoudrapporten over te leggen.&#13;
3.29 Voor zover het Waterschap zich bij memorie van ant­woord, tevens houdende incidenteel appel, onder 13.2 op het standpunt heeft willen stellen dat alleen een vordering ten bedrage van € 526.511,- aan de orde is, is dat ten onrech­te. Voor zover er twijfel over heeft kunnen bestaan dat in de vordering van Moerdijk besloten ligt dat hij toewijzing van een lager bedrag wenst indien zijn vordering niet ten vol­le toewijsbaar is, is die twijfel met grief 5 en de op die grief gegeven toelichting weggenomen.&#13;
3.30 Het hof zal aan Moerdijk opdragen om zijn jaarrappor­ten vanaf het boekjaar 1996 aan het hof over te leggen en eventuele andere stukken die voor een zo concreet moge­lijke begroting van zijn schade van belang zijn, waarop het Waterschap bij antwoordakte zal kunnen reageren.&#13;
Anders dan het Waterschap (memorie van antwoord, tevens houdende incidenteel appel, onder 13.4) acht het hof het niet in strijd met de goede procesorde dat Moerdijk op deze wij­ze nog een laatste kans krijgt om het bedrag van de door hem geleden schade te doen begroten.&#13;
3.31 Partijen dienen rekening te houden met de mogelijk­heid dat het hof bij de begroting van de schade mede zal let­ten op de gemiddelde bedrijfsresultaten zoals die in de di­verse jaren in de schapenhouderij zijn behaald, zoals die gemiddelden blijken uit algemeen toegankelijke en in de agrarische praktijk algemeen bekende bronnen, met name uit de publicaties van de Animal Sciences Group van Wage­ningen UR (de zogenaamde KWIN-cijfers). Uiteraard die­nen die gemiddelden te worden gecorrigeerd naargelang de individuele omstandigheden van het bedrijf van Moerdijk.&#13;
3.32 Na de aktewisseling als onder 3.30 bedoeld, zal een van de deskundige leden van deze kamer op basis van het dossier en met gebruikmaking van zijn deskundigheid een onderzoek instellen naar de door Moerdijk geleden scha­de. Bedoeld deskundig lid zal partijen zo nodig per brief kunnen opdragen om nadere stukken over te leggen en/of stellingen toe te lichten. Van zijn bevindingen en overwe­gingen, die een voorlopig karakter zullen dragen, zal hij pro­ces-verbaal opmaken. Een afschrift van dat proces-verbaal zal aan partijen worden gezonden. Vervolgens zal deze ka­mer met partijen compareren teneinde partijen in de gele­genheid te stellen om zich over bedoeld proces-verbaal uit te laten voordat het hof bij eindarrest de schade definitief be­groot. Desgewenst zullen partijen zich kunnen doen verge­zellen door een eigen deskundige. In dat geval zal het hof deze partijdeskundige(n) ter zitting horen. Het hof zal de comparitie tevens benutten voor het beproeven van een min­nelijke regeling.&#13;
3.33 Volgens de stellingen van het Waterschap (akte na tus­senvonnis van 11 maart 2009 onder 3.2 e.v.) heeft Moerdijk &#13;
zijn schapenhouderij per 1 januari 2008 wegens gezond­heidsredenen gestaakt en is hem bij brief van 19 februari 2009 (productie 22 bij genoemde akte) met ingang van het seizoen 2009 het gebruik van het gepachte aangeboden. Bij de begroting van de door Moerdijk geleden schade zal het hof hiermee rekening houden, behalve indien en voor zover Moerdijk een en ander alsnog gemotiveerd zou betwisten.&#13;
3.34 Onder 17.6 van zijn memorie van antwoord, tevens houdende incidenteel appel, heeft het Waterschap zich er nog op beroepen dat de pachtovereenkomst met Moerdijk in juni 2005 al ontbonden zou zijn geweest indien het Water­schap er in of omstreeks 2004 van op de hoogte was geraakt dat Moerdijk het met de 36 ha dijkgrond samenhangende melkquotum rond die tijd zonder zijn toestemming had ver­vreemd. Voor zover het Waterschap een en ander heeft be­doeld als (mede) een verweer tegen de vordering van Moer­dijk tot schadevergoeding in verband met het niet kunnen gebruiken van het gepachte en Moerdijk dat zo heeft moe­ten begrijpen, geldt het volgende. Het Waterschap heeft in dit geding in eerste aanleg ontbinding gevorderd “met in­gang van het in deze zaak te wijzen vonnis” (inleidende dag­vaarding onder 1) en thans in hoger beroep “met ingang van de datum van het in deze zaak te wijzen arrest” (het petitum in het incidenteel beroep onder 3). Het hof is in verband met art. 23 Wetboek van Burgerlijke Rechtsvordering daaraan gebonden. Op welke grond de omstandigheid dat het Wa­terschap ontbinding met ingang van een eerdere datum zou hebben nagestreefd en verkregen indien zij van de tekortko­ming eerder kennis zou hebben gehad, niettemin ertoe zou kunnen leiden dat het Waterschap tegen een eerdere datum van zijn verplichtingen uit de pachtovereenkomst met Moer­dijk wordt bevrijd dan uit de toewijzing van haar ontbin­dingsvordering voortvloeit, is door het Waterschap niet be­grijpelijk toegelicht.&#13;
3.35 Grief 3 in het incidenteel beroep ziet op de afwijzing door de pachtkamer in eerste aanleg van de vordering van het Waterschap tot vergoeding van de schade die het heeft geleden doordat het, in afwachting van een rechterlijke uit­spraak, de grond niet aan een derde in gebruik heeft kunnen geven.&#13;
3.36 Eensdeels bouwt de grief voort op grief 1 in het inci­denteel beroep (onder 19.1 van de memorie van antwoord, tevens houdende incidenteel appel, spreekt het Waterschap van “grief 2”, maar uit de verwijzing naar 15.2 tot en met 15.7 van dezelfde memorie is duidelijk dat dit een vergis­sing is en dat grief 1 is bedoeld). In zoverre moet zij het lot van grief 1 in het incidenteel beroep delen. Anderdeels ver­wijst het Waterschap naar punt 17.6 uit haar toelichting op grief 2 in het incidenteel beroep. In zoverre verwijst het hof naar hetgeen het onder 3.34 heeft overwogen. Ook in zover­re faalt de grief.&#13;
3.37 De slotsom is dat de grieven in het principaal beroep falen, behalve in zoverre dat het hof Moerdijk een laat­ste kans zal geven om het bedrag van de door hem gele­den schade te doen begroten volgens hetgeen onder 3.30 e.v. is overwogen, en dat de grieven in het incidenteel beroep eveneens falen, behalve in zoverre dat het hof bij gelegen­heid van het eindarrest de pachtovereenkomst tussen partij­en zal ontbinden.&#13;
3.38 Met betrekking tot de proceskosten in het principaal beroep kondigt het hof aan dat het die kosten hoe dan ook voor rekening van Moerdijk zal brengen, óók indien en voor zover grief 5 alsnog leidt tot toewijzing van enig bedrag voor schadevergoeding. Voor zover Moerdijk aldus deels in het gelijk zal worden gesteld, heeft hij die kosten immers nodeloos veroorzaakt doordat hij in eerste aanleg (en tot op heden ook in hoger beroep) zijn schade onvoldoende had geadstrueerd. De kosten in het incidenteel beroep zal het hof compenseren omdat partijen in zoverre ieder deels in het on­gelijk zijn gesteld.&#13;
3.39 Iedere verdere beslissing zal worden aangehouden.&#13;
4 De beslissing&#13;
Het hof, recht doende in hoger beroep:&#13;
verwijst de zaak naar de rol van 7 december 2010 aan de zij­de van Moerdijk voor het onder 3.30 aangegeven doel;&#13;
bepaalt dat het Waterschap bij antwoordakte op de akte van Moerdijk zal kunnen reageren;&#13;
bepaalt dat het lid van het hof, mr. ing. J.A. Jansens van Gellicum, die hierbij tot raadsheercommissaris wordt be­noemd, na voormelde aktewisseling, een onderzoek zal in­stellen als onder 3.32 vermeld;&#13;
draagt aan partijen op om aan dat onderzoek hun medewer­king te verlenen;&#13;
draagt aan de griffier op om partijen een afschrift te zenden van het proces-verbaal dat de raadsheer-commissaris van zijn bevindingen en overwegingen zal opmaken;&#13;
bepaalt dat partijen (Moerdijk in persoon en het Waterschap vertegenwoordigd door iemand die van de zaak op de hoog­te en tot het geven van de verlangde inlichtingen in staat is en hetzij bevoegd hetzij speciaal schriftelijk gemachtigd is tot het aangaan van een schikking) tezamen met hun advo­caten zullen verschijnen voor deze kamer van het hof, die daartoe zitting zal houden in het paleis van justitie aan de Walburgstraat 2-4 te Arnhem op een nader door de voorzit­ter te bepalen dag en tijdstip, zulks tot het geven van inlich­tingen als onder 3.32 aangegeven en opdat kan worden on­derzocht of partijen het op een of meer punten met elkaar eens kunnen worden;&#13;
draagt aan de griffier op om bij gelegenheid van de toezen­ding van het proces-verbaal als hiervoor bedoeld, aan partij­en om opgave van hun verhinderdata te vragen;&#13;
houdt iedere verdere beslissing aan.&#13;
Noot&#13;
In deze zaak gaat het opnieuw over een pachter die, tij­dens de pacht, melkquotum heeft vervreemd. In de zaak Beelaerts/Dimmendaal (Hof Arnhem, 9 februari 2010, Agr.r. 2010, 5565, met noot D.W. Bruil), ging het hof voor het eerst expliciet over op de koers van art. 6:80 BW. Daarmee is de zelfstandige verplichting om het quotum tijdens de pacht in stand te houden vervallen en resteert slechts de ver­plichting om het met de pachtgrond samenhangende quo­tum bij het einde van de pacht aan de verpachter te leveren. Als voldaan is aan de voorwaarden van art. 6:80 BW kun­nen de gevolgen van niet-nakoming al intreden voordat de pacht eindigt. De vraag is nu: wanneer is dan aan die voor­waarden voldaan? Om te beginnen maakt het hof in r.o. 23 duidelijk dat niet relevant is of de verbintenis tot het op­leveren van het quotum tot de hoofdverplichtingen uit een pachtovereenkomst behoort, zoals ik in mijn hiervoor ver­melde noot veronderstelde. Het hof zegt nu met zoveel woorden dat deze verbintenis niet tot de hoofdverplichtin­gen van de pachter behoort, maar dat staat aan de ontbin­ding van de overeenkomst niet in de weg (art. 6:265 BW). Art. 6:80 bepaalt onder meer dat als vaststaat dat nakoming te zijner tijd onmogelijk is, de gevolgen daarvan zich al kunnen voordoen voordat de vordering opeisbaar is. In de zaak Beelaerts/Dimmendaal werd door het hof veel waarde ge­hecht aan een overeenkomst met de koper van het melk­quotum, waarin deze koper verklaarde het quotum terug te zullen leveren aan de pachter als de pacht zou worden beëin­digd. De pachter pleegde in die zaak geen wanprestatie je­gens de verpachter. In de rechtsoverwegingen 3.16 e.v. legt het hof het nieuwe systeem nog eens uit, ‘in het belang van de agrarische praktijk’. In de onderhavige zaak gaat het mis voor de pachter. Hij heeft namelijk nagelaten ‘aan te geven op welke wijze de correcte nakoming van de verbintenis tot oplevering van het quotum bij het einde van de pacht is ver­zekerd’. Moerdijk heeft de stelling van het Waterschap ver­volgens onvoldoende gemotiveerd betwist. Materieel brengt deze zaak ons nog niet veel verder. Wat moet een pachter doen om ‘correcte naleving te verzekeren’? Of om het in de woorden van r.o. 3.18 te zeggen: wanneer heeft de pachter ‘voldoende maatregelen getroffen om te waarborgen dat hij bij gelegenheid van het einde van de pacht in staat zal zijn om het met het gepachte samenhangende quotum (..) aan de verpachter op te leveren’? Aan de veilige kant staat de pach­ter die, volgens de lijnen van de oude rechtspraak (zie daar­over de noot bij Beelaerts/Dimmendaal) bijna absolute ga­ranties geeft dat het quotum terugkomt als de pacht eindigt. Aan het andere uiteinde staat de pachter die geen enkel uit­zicht daarop biedt, zoals in dit geval. Moerdijk heeft niet al­leen het quotum verkocht en dat voor de verpachter ver­borgen gehouden, maar hij heeft misschien ook niet handig geprocedeerd, want er liggen nog heel wat mogelijkheden tussenin. Dimmendaal kon bijvoorbeeld een overeenkomst laten zien. Aangezien het hof – blijkens de woorden ‘al­thans een gelijke hoeveelheid quotum’ - niet uitsluit dat an­der quotum voor het verkochte quotum in de plaats komt, zou de pachter zich wellicht eenvoudigweg bereid kunnen verklaren dat hij bij het einde van de pacht vervangend quo­tum zal aankopen. Dat behoeft geen enkel probleem te zijn. Een vraag is nog of er dan in zo’n geval financiële garanties zouden mogen worden verlangd. In de zaak Beelaerts/Dim­mendaal was daarvan geen sprake, maar als de verpachter zou stellen dat nakoming niet verzekerd is omdat de pachter geen geld meer heeft kan dat aan de orde komen. Al met al zal er nog wat casuïstiek voorbij moeten komen, om te we­ten waar de grens precies ligt. De verstandige pachter die melkquotum wil verkopen neemt in die koopovereenkomst in elk geval een verplichting tot teruglevering voor het geval de pacht eindigt op. De verstandige pachter licht de verpach­ter daarover in. Hij zal dan wel rekening moeten houden met een procedure, temeer nu het hof stelt: ‘ook in de huidi­ge opvatting van het hof zal de verpachter (…) veelal (cursi­vering Bruil) uit wanprestatie kunnen ageren (…)’. De kan­sen voor verpachters met een verstandige pachter tegenover zich lijken mij toch niet erg groot. De drempel van art. 6:80 lijkt nog steeds behoorlijk hoog te zijn, en dan moet ook nog de horde, dat de ‘tekortkoming van de pachter de ontbinding van de overeenkomst en haar gevolgen rechtvaardigt’ wor­den genomen.&#13;
Ik heb de indruk dat het hof zich in de onderhavige zaak enigszins losmaakt van de bedoeling van art. 6:80, eerste lid, onder a. Tot nu toe werd aangenomen dat objectief vast zou moeten staan dat nakoming blijvend of tijdelijk, ge­heel of gedeeltelijk onmogelijk zal zijn. Bij faillissement van de schuldenaar is hier aan voldaan wanneer de curator zich niet bereid verklaart tot nakoming (zie Olthof, 2009, T&amp;C BW, art. 6:80 BW, aant. 4, met verwijzing naar de par­lementaire geschiedenis). Aldus ook Rechtbank Middel­burg, 9 november 2009, LJN: BL0987; Hof Amsterdam 4 december 2007, LJN BC4758. In Beelaerts/Dimmendaal rustte de bewijslast dat de ‘nakoming zonder tekortko­ming onmogelijk(cursivering hof) zal zijn zoals het eer­ste lid onder a van art. 6:80 BW verlangt’ op de verpachter. Nu wordt van Moerdijk gevraagd ‘correcte naleving te ver­zekeren’. Mij dunkt dat daar behoorlijk wat licht tussen zit, maar dat kan wellicht verklaard worden door het partijde­bat en de verdeling van de bewijslast door de rechter. Daar­mee rekening houdend zal echter ook dan objectief moeten vast staan dat nakoming onmogelijk is. En tot die conclu­sie kan ik met de gegevens uit het onderhavige arrest onmo­gelijk komen. Nu zou het nog kunnen dat een van de situa­ties van art. 6:80, eerste lid, onder b (uit mededeling van de schuldenaar moet worden afgeleid dat deze zal tekortschie­ten) of c (niet voldoen aan aanmaning door schuldeiser inza­ke bereidverklaring tot nakoming) aan de orde is, maar daar­van blijkt nergens.&#13;
Het arrest van het hof is ook om een andere reden nog op­merkenswaardig. In casu ging het namelijk om dijkpercelen met flinke gebruiksbeperkingen voor de pachter. Dat leidt er toe dat deze percelen slechts voor de helft werden meegeteld voor het melkquotum. Het Waterschap ging daar zelf ook al van uit en het hof acht dit ‘alleszins redelijk’(r.o. 3.13). Ge­heel nieuw is dit trouwens niet, zie Hof Arnhem 25 februa­ri 1997, Agr.r. 1998, 4920 (Koorevaar/Hoogheemraadschap West-Brabant). In deze zaak telde het dijklichaam maar voor 25% mee.&#13;
D.W. Bruil&#13;
­</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en Th.C.M. Willem­se en de deskundige leden mr. ing. J.A. Jansens van Gellicum en ir. H.B.M. Duenk</auteurs><published>2011-04-01 00:00:00</published><modified>2011-04-01 00:00:00</modified><editiondate>2011-04-01</editiondate><htmlpath>https://denhollander.info/artikel/9173</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2004</searchword><id>3526</id><udhid>UDH:TvAR/3526</udhid><titel>Reijke c.s. / Landinrichtingscommissie ruilverkaveling Mergelland (TvAR 2004/5188)</titel><searchwords><searchword>TvAR 1/2004</searchword><searchword>TvAR 2004/5188</searchword><searchword>UDH:TvAR/3526</searchword></searchwords><attachments><attachment><name>2004_nr 1_Rechtspraak_5188.pdf</name><extention>pdf</extention><url>https://denhollander.info/download/3593/ci</url></attachment></attachments><inleiding>[Landinrichtingswet art. 144]&#13;
&#13;
Geen verplichting voor de landinrichtingscommissie&#13;
om verlies van grond als gevolg&#13;
van korting in grond te compenseren. Nu&#13;
een reële compensatie mogelijkheid in&#13;
grond ontbreekt, dient compensatie in geld&#13;
te geschieden.</inleiding><content>BEZWAARSCHRIFT INGEDIEND DOOR:&#13;
E.J. Reijke en&#13;
S.M.A. Reijke-Zandbergen, echtelieden,&#13;
wonende te Gulpen&#13;
reclamanten,&#13;
bijgestaan door hun raadsman mr. R.Ph.E.M.&#13;
Cratsborn,`&#13;
bij welk bezwaar betrokken is:&#13;
de gemeente Gulpen, zetelende te Gulpen,&#13;
belanghebbende,&#13;
verschenen bij haar gemachtigden J.S.L.M.&#13;
Alberts en A.J.H. Pelzer.&#13;
1 Het verloop van het geding&#13;
(...)&#13;
2 De bezwaren van reclamant&#13;
De bezwaren van reclamanten hebben betrekking&#13;
op – zakelijk weergegeven –:&#13;
1. het niet wensen van compensatie in geld&#13;
voor het verlies van grond als gevolg van de&#13;
korting ex artikel 142, eerste lid, sub b, van de&#13;
Landinrichtingswet; reclamanten wensen compensatie&#13;
in grond aansluitend aan de huiskavel;&#13;
2. (...)&#13;
3 Het standpunt van belanghebbende&#13;
(...)&#13;
4 Het standpunt van de Landinrichtingscommissie&#13;
en de&#13;
Centrale Landinrichtingscommissie&#13;
De Landinrichtingscommissie heeft zich aangesloten&#13;
bij het standpunt van de Centrale&#13;
Landinrichtingscommissie. Van het door de&#13;
vertegenwoordiger van de Centrale Landinrichtingscommissie&#13;
gevoerde betoog zijn&#13;
pleitnotities overgelegd.&#13;
Samengevat luidt dit betoog:&#13;
De aan reclamanten gerealiseerde toedeling,&#13;
zoals neergelegd in het ter visie gelegde plan&#13;
van toedeling, heeft geheel plaatsgevonden&#13;
conform de in de Landinrichtingswet geboden&#13;
mogelijkheden. Compensatie door middel van&#13;
het plan van toedeling is slechts mogelijk,&#13;
indien de wet, het landinrichtingsplan en de&#13;
richtlijnen voor het opmaken van het plan van&#13;
toedeling zulks toelaten. In de onderhavige&#13;
situatie ontbreekt, toedelings-technisch, de&#13;
mogelijkheid om reclamanten voor het verlies&#13;
van 170 m2 in grond te compenseren. Reële&#13;
compensatie zou gezocht moeten worden&#13;
aansluitend aan de huiskavel, doch daar ontbreken&#13;
de mogelijkheden. Toedeling aan de&#13;
zuidzijde, zoals verzocht, behoort niet tot de&#13;
mogelijkheden aangezien het aldaar gelegen&#13;
perceel is toegedeeld aan de gemeente. Deze&#13;
kavel, kavel 086.052, is aan de gemeente toe-&#13;
gedeeld teneinde haar in de gelegenheid te&#13;
stellen deze kavel conform het landinrichtingsplan&#13;
in de richten. De door reclamanten&#13;
geuite bezwaren zijn geen toedelingsbezwaren,&#13;
maar bezwaren tegen de bestemming,&#13;
inrichting en het gebruik van dit perceel. Nu&#13;
dit geen bezwaren zijn tegen de toedeling,&#13;
dient daaraan te worden voorbijgegaan. Toedeling&#13;
van kavel 086.053 is evenmin aan de&#13;
orde. In deze aan de gemeente toegedeelde&#13;
kavel bevindt zich een riool voor de afvoer&#13;
van overtollig regenwater van de Slenakerweg.&#13;
Nu de gemeente afwijzend staat tegenover de&#13;
suggestie om ten behoeve van de overkluisde&#13;
waterlozing een zakelijk recht te vestigen danwel&#13;
een zakelijk gebruiksrecht voor de bovengrond&#13;
te vestigen, zoals reclamanten wensen,&#13;
dient de toewijzing, mede gelet op het bepaalde&#13;
in artikel 160 van de Landinrichtingswet,&#13;
aan de gemeente ongewijzigd gehandhaafd te&#13;
blijven. Daarenboven zij vermeld dat de noodzaak&#13;
om reclamanten te compenseren in&#13;
grond in verband met het verlies van grond als&#13;
gevolg van korting door de werking van artikel&#13;
144, eerste lid, van de Landinrichtingswet&#13;
ontbreekt. Genoemde onderbedeling blijft&#13;
immers binnen de toegestane marge van 5%.&#13;
5 Het oordeel van de rechtbank&#13;
Ten aanzien van het bezwaar onder 1:&#13;
Met de Centrale Landinrichtingscommissie is&#13;
de rechtbank van oordeel dat de commissie&#13;
niet verplicht is om reclamanten te compenseren&#13;
in grond in verband met verlies van grond&#13;
als gevolg van korting.&#13;
Op grond van het bepaalde in artikel 144,&#13;
eerste lid, van de Landinrichtingswet is een&#13;
onderbedeling in waarde van maximaal 5%&#13;
toegestaan. Genoemde onderbedeling kan&#13;
hetzij in grond, hetzij in geld worden gecompenseerd.&#13;
Artikel 146, eerste lid, van de Landinrichtingswet&#13;
biedt reclamanten de mogelijkheid&#13;
om voor het verlies van kortingsgrond,&#13;
compensatie in geld te verzoeken. Reclamanten&#13;
hebben daarvoor echter niet gekozen, zodat&#13;
genoemde compensatie, indien mogelijk, dient&#13;
plaats te vinden middels het toedelingsproces.&#13;
Nu een reële compensatie, toedelingstechnisch,&#13;
in de thans voorliggende situatie ontbreekt,&#13;
dient compensatie in geld te geschieden.&#13;
Het bezwaar van reclamanten zal dan ook&#13;
worden afgewezen.&#13;
Ten aanzien van het bezwaar onder 2:&#13;
(...)&#13;
6 De kosten&#13;
(...)&#13;
7 De beslissing&#13;
De rechtbank:&#13;
- wijst het bezwaar, genoemd onder 1, af;&#13;
</content><legacyfootnotes/><footnotes><footnote/></footnotes><auteurs/><published>2004-01-01 00:00:00</published><modified>2004-01-01 00:00:00</modified><editiondate>2004-01-01</editiondate><htmlpath>https://denhollander.info/artikel/3526</htmlpath></article>
</articles></edition>
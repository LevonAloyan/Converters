<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2013</searchword><id>10683</id><udhid>UDH:TvAR/10683</udhid><titel>Kavelruil anno 2013:een fiscale ‘nabrander’</titel><searchwords><searchword>TvAR 9/2013</searchword><searchword>UDH:TvAR/10683</searchword></searchwords><attachments><attachment><name>TvAR2013_09_05_Kavelruil.pdf</name><extention>pdf</extention><url>https://denhollander.info/download/9139/ci</url></attachment></attachments><inleiding>Inleiding&#13;
Voor de kavelruil lijkt de Engelse uitdrukking ‘never a dull moment’ anno 2013 een treffende karakterisering te zijn: di­verse vermeldenswaardige ontwikkelingen (die door de ka­velruil-practicus, om in de Engelse sfeer te blijven, onge­twijfeld als ‘breaking news’ zullen worden beschouwd) volgen elkaar de laatste jaren in gestaag tempo op.&#13;
Zo was daar op 1 januari 2010 de lancering van het Be­sluit Inrichting Landelijk Gebied,1 alwaar in art. 31a kavel­ruil ‘geketend’ werd door een aanzienlijk aantal beperkende voorwaarden, die de toepassing van kavelruil in de praktijk in een aantal situaties (nagenoeg) onmogelijk maakte.&#13;
Eind 2011 verscheen vervolgens het ‘onderhandelingsak­koord decentralisatie natuurbeleid’,2 waarbij Rijk en pro­vincies, gedwongen door een omvangrijke bezuinigings­operatie, besloten tot (verdere) decentralisatie van het natuurbeleid richting de provincies. Het financieringsmo­del ILG3 stierf hierdoor een stille dood. De exacte gevol­gen van deze koerswijziging voor de subsidiëring van kavel­ruil moeten zich nog uitwijzen, maar de verwachting is dat, mede door de economische ontwikkelingen, de subsidietoe­kenning aan kavelruilprojecten in de diverse provincies ze­ker niet ruimer zal zijn dan tijdens het ‘ILG-tijdperk’ het ge­val was.&#13;
Vervolgens wees de Hoge Raad, bij wijze van ‘primeur’, op 1 februari 2013 een arrest dat inhoudelijk geheel aan kavel­ruil gewijd was.4 In de kern komt dit arrest erop neer dat de ‘typering’ van de betreffende kavelruil de eerste, noodzake­lijke, stap is, voordat het verdere traject kan worden doorlo­pen: pas nadat vastgesteld is of men met een oude (Liw) of nieuwe (DLG) kavelruil van doen heeft, kan een oordeel ge­vormd worden over de geldende regels op civiel-, fiscaal- en subsidieterrein.5&#13;
Hiermee was de koek nog niet op. Op 21 juni 2013 blijkt de staatssecretaris van Financiën een beleidsbesluit te hebben genomen dat, op het gebied van de kavelruil, menig wenk­brauw deed fronsen.6 De publicatiedatum van dit besluit, 3 juli 2013, liet verwerking van (de rechtsgevolgen van) dit besluit in mijn bijdrage in de juli/augustus-editie van dit tijdschrift7, helaas niet toe. Binnen de kaders van een vol­ledig overzicht van de kavelruil anno 2013 mag een nadere bespreking van dit besluit uiteraard niet ontbreken. Daarom, als aanvulling op het overzichtsartikel, deze fiscale ‘nabran­der’.&#13;
</inleiding><content>De fiscale ‘rollercoaster’&#13;
De in de basis glasheldere wettekst van art. 15 lid 1 sub l WBR (alle verkrijgingen krachtens de WILG, waaronder kavelruil, zijn zonder nadere voorwaarden vrijgesteld van overdrachtsbelasting)8 zou in de praktijk weinig onduide­lijkheden moeten opleveren. ‘Zodra er sprake is van een ka­velruil zoals bedoeld in hoofdstuk 9 van de WILG en arti­kel 31a BILG is de vrijstelling van toepassing’, luidde dan ook mijn conclusie in de reeds gememoreerde bijdrage aan dit tijdschrift.&#13;
Bestudering van de (recente) fiscale historie van de kavelruil levert echter een ander beeld op.9 De kavelruil lijkt sinds 12 november 2004 in een fiscale ‘rollercoaster’ te zijn be­land. Op deze datum had de staatssecretaris van Financi­ën in een besluit10 aangegeven dat het tot dusverre geldende ‘een-tweetje’ tussen goedkeuring van de kavelruilovereen­komst door DLG en de fiscale fiattering niet langer een au­tomatisme was. De band tussen de goedkeuring en de fisca­le kwalificatie van de kavelruil werd voortaan met de weinig houvast biedende term ‘indicatief’ aangeduid. Gevolg van dit fiscale standpunt was (uiteraard) onduidelijkheid alom en reuring in de praktijk en literatuur.&#13;
Gelukkig keerde de rust weer op 8 september 2006. Op die datum verscheen een brief waarin de Minister van LNV,11 in het kader van de kamerbehandeling van de WILG, stel­de dat, zodra een kavelruil voldoet aan de eisen van art. 85 WILG,12 daarmee ook aanspraak bestaat op de vrijstelling van overdrachtsbelasting. ‘Civiel in orde is fiscaal in orde’ luidde het devies vanaf dat moment. De praktijk was gerust­gesteld, de rit in de fiscale achtbaan leek te zijn beëindigd. Sinds die tijd kan de fiscus nog enkel het leerstuk van fraus legis, indien nodig, van stal halen als ‘noodrem’ voor geval­len waarin sprake is van evident misbruik van de kavelruil.13 &#13;
21 juni 2013: we zijn weer terug bij af? &#13;
Vervolgens wordt het 21 juni 2013: de start van de zomer. Het Ministerie van Financiën heeft deze langste dag van het jaar aangrepen om een beleidsbesluit met een voor de kavel­ruil ogenschijnlijk verontrustende inhoud vast te stellen. In onderdeel 4.1 van het besluit treffen we, na een inleidende beschouwing, alsmede enkele goedkeuringen op het terrein van art. 15 lid 1 sub g WBR (de vrijstelling voor verkrijging bij een verdeling van een gemeenschap tussen samenwo­ners, onder meer ingeval van tussentijdse herverkaveling)14 en art. 15 lid 1 sub i WBR (de vrijstelling voor verkrijging van aangebrachte zaken),15 de volgende zinsnede aan: &#13;
‘De vrijstelling (art. 15 lid 1 sub l WBR, JR) is ook van toepassing bij de verkrijging van onroerende zaken krachtens een ruilverkaveling bij overeenkomst als bedoeld in Hoofdstuk 9 van de WILG, mits deze verkrijging strekt tot verbetering van de inrichting van het landelijk .gebied (zie artikel 16 van de WILG).’ &#13;
Het gedeelte achter de komma, dat de verwijzing naar de ‘objectieve verbeteringseis’ uit art. 16 WILG bevat, zorg­de voor onrust. Was men bij de fiscale beoordeling van ka­velruilen vanaf 21 juni 2013 weer terug bij af, in die zin dat voor de kavelruil plotseling, naast de civielrechtelijke eisen van art. 85-88 WILG en art. 31a BILG, de ‘verbetertoets’ weer zou gaan gelden? Gold het credo ‘civiel in orde is fis­caal in orde’ niet langer voor verkrijging van de fiscale ze­gen? &#13;
De gedachte aan de (oude) jurisprudentie, waarin kavel­ruilen in fiscalibus werden afgekeurd omdat een of meer­dere transacties binnen de kavelruil niet zouden leiden tot een objectieve verbetering van de inrichting van het lande­lijk gebied,16 doemde weer op. Was het, na bijna 7 jaren van (relatieve) rust, weer tijd voor een tweede rit in de fiscale rollercoaster? &#13;
Hoewel ik natuurlijk niet in de geest van de staatssecreta­ris kan kijken, kan de praktijk – althans naar mijn mening – echter gerust zijn. Een oud-collega en mede-bewindsper­soon van de staatssecretaris, de minister van (destijds) LNV heeft namelijk in 2009, in de toelichting op art. 31a BILG, de volgende woorden gesproken: &#13;
‘In artikel 16 en hoofdstuk 9 van de WILG zijn de algemene vereisten opgenomen voor een kavel­ruilovereenkomst. Op grond van artikel 16 van de WILG strekt kavelruil als vorm van landinrichting tot verbetering van de inrichting van het landelijke gebied overeenkomstig de functies van het gebied, zoals deze in het kader van de ruimtelijke ordening zijn gegeven. Hieraan is voldaan als een kavelruilovereenkomst voldoet aan de vereisten van artikel 85 van de WILG en het nieuwe hoofdstuk 4 van het Besluit inrichting landelijk gebied (zie paragraaf 3 van deze nota van toelichting). Dan is er voor kavelruil sprake van een verbetering van de inrichting van het landelijk gebied. Daarnaast vindt er geen afzonderlijke inhoudelijke toets plaats.’17 &#13;
Woorden van gelijke strekking zijn opgenomen in genoem­de brief van 8 september 2006. De strekking is van beide be­leidsstukken helder: voor kavelruil geldt dat, zodra voldaan is aan de civielrechtelijke eisen, de horde van art. 16 WILG daarmee tevens genomen is, aangezien de objectieve verbe­tering van het landelijk gebied alsdan geacht wordt te zijn verbeterd. Of, in enigszins wiskundige setting: civielrech­telijk in orde = artikel 16 WILG = fiscaal in orde. De ver­wijzing in het besluit naar art. 16 WILG heeft daarmee naar mijn mening geen zelfstandige inhoudelijke betekenis en voegt, voor de fiscale beoordeling van kavelruilen, niets toe. Het leidt hoogstens tot (mogelijke) verwarring in de prak­tijk. &#13;
Conclusie &#13;
De fiscale ‘nabrander’ van 21 juni 2013 blijkt, wanneer na­der beschouwd, niet meer dan een waakvlam te zijn. Men kan gerust zijn: op fiscaal gebied zijn en blijven de spel­regels sinds 8 september 2006 glashelder: zodra de kavel­ruil in civilibus voldoet, is de weg naar de fiscale vrijstelling vrij. Voor de fiscus resteert nog enkel de fraus legis als (ul­tieme) fiscale correctiemogelijkheid. &#13;
Het besluit van 21 juni 2013 heeft in de fiscale behandeling van kavelruilen, hoewel dit het op het eerste gezicht wel zo zou kunnen lijken, geen verandering gebracht en is daarmee niet meer dan een voetnoot in de (roerige) geschiedenis van de kavelruil gebleken. &#13;
&#13;
</content><legacyfootnotes>* Mr. J.W.A. Rheinfeld is senior jurist bij Countus accoun­tants + adviseurs, universitair docent agrarisch recht aan de Radboud Universiteit Nijmegen en tevens aan deze universiteit verbonden als buitenpromovendus.&#13;
1. Besluit houdende wijziging van het Besluit herverkave­ling, Stb.2009, 397. Hierna tevens: BILG. Zie voor een uitgebreide bespreking van het Besluit J.W.A. Rheinfeld, ‘Kavelruil anno 2010: de stand van zaken’, in: Agr.r. 2010/9.&#13;
2. Ook bekend als het ‘Natuurakkoord’. Zie voor de integrale tekst van het Akkoord http://www.rijksoverheid.nl/docu­menten-en-publicaties/richtlijnen/2011/09/21/onderhande­lingsakkoord-decentralisatie-natuurbeleid.html.&#13;
3. Investeringsbudget Landelijk Gebied. Zie art. 5 en 8 WILG.&#13;
4. Hoge Raad 1 februari 2013, AWB 12/02030, LJN BY1262. Zie tevens V-N 2012/7.26.6 en NTFR 2012/312.&#13;
5. Aldus J.W.A. Rheinfeld, ‘De ene kavelruil is de andere niet’, in: FBN 2013/13.&#13;
6. Besluit van 21 juni 2013, nr. BLKB/2013/642M, Stcrt. 2013, nr. 17978. Zie voor een bespreking van dit besluit tevens het commentaar van F.A.M. Schoenmaker in: NTFR 2013/1552.&#13;
7. J.W.A. Rheinfeld, ‘Kaveruil anno 2013: de stand van zaken’, in: Agr.r. 2013, nr. 7-8.&#13;
8. Zie ook art. 107 WILG.&#13;
9. Zie voor een uitgebreid chronologisch overzicht, voorzien van commentaar, J.W.A. Rheinfeld, ‘Kavelruil anno 2013: de stand van zaken’, in: Agr.r. 2013/7-8.&#13;
10. Ministerie van Financiën 12 -11-2004, CPP2004/1679M.&#13;
11. Kamerstukken II, 2005/06, 30 509, nr. 21&#13;
12. En, sinds 1 januari 2010 ook aan de eisen van art. 31a BILG (de ‘verboden categorieën’).&#13;
13. Zie voor een overzicht van de voorwaarden voor een succesvol beroep op fraus legis R.E.C.M. Niessen, ‘Fraus Legis in de 21e eeuw’, in: NTFR Beschouwingen, 2011-6. &#13;
14. Onderdeel 2.4 van het besluit. Zie over dit onderdeel uitge­breid F.A.M. Schoenmaker in: NTFR 2013/1552. &#13;
15. Onderdeel 3 van het besluit. &#13;
16. Onder meer ABRS 15 januari 2001, nr. 200003100/1 (‘Ka­velruil Wilnis’) en rechtbank Arnhem 12 april 2011, AWB 10/1657, LJN BQ0904. &#13;
17. Stb. 2009, 397. &#13;
</legacyfootnotes><footnotes><footnote/></footnotes><auteurs>mr. J.W.A. Rheinfeld&#13;
</auteurs><published>2013-09-01 00:00:00</published><modified>2013-09-01 00:00:00</modified><editiondate>2013-09-01</editiondate><htmlpath>https://denhollander.info/artikel/10683</htmlpath></article>
</articles></edition>
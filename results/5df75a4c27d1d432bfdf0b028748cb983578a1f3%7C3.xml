<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2005</searchword><id>4326</id><udhid>UDH:TvAR/4326</udhid><titel>R. / LNV (TvAR 2005/5309)</titel><searchwords><searchword>TvAR 10/2005</searchword><searchword>TvAR 2005/5309</searchword><searchword>UDH:TvAR/4326</searchword></searchwords><attachments><attachment><name>2005_nr 10_Rechtspraak_5309.pdf</name><extention>pdf</extention><url>https://denhollander.info/download/4284/ci</url></attachment></attachments><inleiding>- Brochure LNV.&#13;
- Verzuring door ammoniak. &#13;
- Wetenschappelijke onderbouwing.</inleiding><content>VERZOEKSCHRIFT VAN:&#13;
de heer R., voorzitter van de Nederlandse&#13;
Melkveehoudersvakbond te Ingen&#13;
met een klacht over een gedraging van het&#13;
Ministerie van Landbouw, Natuur en Voedselkwaliteit.&#13;
Bestuursorgaan:&#13;
de minister van Landbouw, Natuur en Voedselkwaliteit.&#13;
Klacht&#13;
Verzoeker, voorzitter van de Nederlandse&#13;
Melkveehoudersvakbond, klaagt erover dat&#13;
het ministerie van Landbouw, Natuur en&#13;
Voedselkwaliteit tot het moment dat hij zich&#13;
tot de Nationale ombudsman wendde (21 mei&#13;
2003) geen gevolg heeft gegeven aan het verzoek&#13;
van de vakbond van 18 november 2002&#13;
om bepaalde zinsneden over verzuring door&#13;
ammoniak in de door het ministerie uitgegeven&#13;
brochure Mest en een schoon milieu aan te&#13;
passen. Volgens verzoeker zijn de zinsneden&#13;
gelet op de huidige stand van zaken in de&#13;
wetenschap ongenuanceerd en ongefundeerd.&#13;
Beoordeling&#13;
1. In de brochure Mest en een schoon milieu&#13;
van het Ministerie van Landbouw, Natuur en&#13;
Voedselkwaliteit wordt de Nederlandse aanpak&#13;
van het mineralenoverschot en ammoniakvervluchtiging&#13;
weergegeven. In de brochure&#13;
zijn onder meer de passages “Door de&#13;
emissie van ammoniak uit dierlijke mest&#13;
verzuurt de bodem en vergrast de natuur” en&#13;
“De Nederlandse veehouderij draagt via&#13;
ammoniakuitstoot sterk bij aan de verzuringsproblematiek&#13;
in Nederland” opgenomen.&#13;
2. Bij brief van 18 november 2002 wendde de&#13;
voorzitter van de Nederlandse Melkveehouders&#13;
Vakbond (NVM) zich naar aanleiding&#13;
van de inhoud van de brochure Mest en een&#13;
schoon milieu tot het Ministerie van Landbouw,&#13;
Natuur en Voedselkwaliteit. In de brief&#13;
gaf de voorzitter aan dat binnen de NVM&#13;
twijfels bestonden over de wetenschappelijke&#13;
onderbouwing van het Nederlandse ammoniakbeleid.&#13;
Ter ondersteuning van het standpunt&#13;
verwees de voorzitter naar een door de&#13;
NVM georganiseerde bijeenkomst over&#13;
ammoniak op 25 september 2000, waarbij volgens&#13;
de voorzitter de aanwezigen unaniem tot&#13;
de conclusie waren gekomen dat verzuring&#13;
van de bodem door ammoniak wetenschappelijk&#13;
gezien achterhaald is. Gelet hierop achtte&#13;
de voorzitter de passage waarin wordt vermeld&#13;
dat de Nederlandse melkveehouderij via&#13;
ammoniakuitstoot sterk bijdraagt aan de verzuringsproblematiek&#13;
in Nederland, onjuist.&#13;
De voorzitter verzocht de minister de brochure&#13;
uit de roulatie te halen en de passages te&#13;
corrigeren.&#13;
3. Bij brief van 5 februari 2003 deelde de&#13;
Directeur Landbouw van het Ministerie van&#13;
Landbouw, Natuur en Voedselkwaliteit de&#13;
voorzitter van de NVM in reactie op de brief&#13;
van 18 november 2002 onder meer mee dat uit&#13;
het rapport Ammoniak: de feiten uit april&#13;
1995 (opgesteld door het Informatie en Kenniscentrum&#13;
voor Ruimtelijke Ordening, het&#13;
Ministerie van Volkshuisvesting, Ruimtelijke&#13;
Ordening en Milieubeheer en het Rijksinstituut&#13;
voor Volksgezondheid en Milieu) onomstotelijk&#13;
naar voren was gekomen dat ammoniak&#13;
verzuring van de bodem veroorzaakt en&#13;
dat recente onderzoeken daarin geen verandering&#13;
laten zien. Voorts was de directeur van&#13;
mening dat op de bijeenkomst van 25 september&#13;
2000 het standpunt van de NVM grondig&#13;
was besproken en weerlegd. De brochure zou&#13;
om die reden niet uit de roulatie worden&#13;
genomen.&#13;
4. De voorzitter van de NVM klaagt erover&#13;
dat het Ministerie van Landbouw, Natuur en&#13;
Voedselkwaliteit geen gevolg heeft gegeven&#13;
aan het verzoek van de NVM van 18 november&#13;
2002. Volgens verzoeker zijn de zinsneden&#13;
gelet op de huidige stand van zaken in de&#13;
wetenschap ongenuanceerd en ongefundeerd.&#13;
5. In reactie op de klacht deelde de minister&#13;
van Landbouw, Natuur en Voedselkwaliteit&#13;
mee dat het gestelde in de brochure Mest en&#13;
een schoon milieu naar zijn oordeel in overeenstemming&#13;
is met de huidige wetenschappelijke&#13;
inzichten en derhalve geen aanpassing in&#13;
de door verzoeker gewenste zin behoeft. De&#13;
stelling van verzoeker dat er geen relatie&#13;
bestaat tussen de processen verzuring en vermesting&#13;
enerzijds en de uitstoot van ammoniak&#13;
anderzijds, is volgens de minister naar de&#13;
gangbare wetenschappelijke opvattingen daarover&#13;
onjuist. Nagenoeg onomstreden, aldus&#13;
de minister, is dat ammoniak een vermestend&#13;
en eutrofiërend effect heeft. Ammoniak heeft,&#13;
zo gaat de minister verder, ook een verzurend&#13;
effect. Hoewel ammoniak een base is (en dus&#13;
zuren bindt), draagt depositie van een overmaat&#13;
aan ammoniak (waarvan onder de&#13;
Nederlandse omstandigheden sprake is) wel&#13;
bij aan verzuring.&#13;
6. In reactie op het standpunt van de minister&#13;
liet verzoeker de Nationale ombudsman weten&#13;
zijn standpunt dat ammoniak uiteindelijk,&#13;
volgens de stikstofkringloop, niet verzurend&#13;
werkt te handhaven en dat in de brochure de&#13;
term verzuring dient te worden geschrapt.&#13;
Voorts wees verzoeker op de conclusie die&#13;
naar zijn mening was getrokken op de bijeenkomst&#13;
van 25 september 2000 dat “Wat betreft&#13;
verzuring men het erover eens (was) dat&#13;
ammoniak nauwelijks een bijdrage levert aan&#13;
de actuele verzuring, sterker nog ammoniak&#13;
bestrijdt zure regen en zonder ammoniak zou&#13;
de bodem dus zuurder zijn”.&#13;
7. Verzoeker kan niet worden gevolgd in zijn&#13;
standpunt dat de door hem gewraakte passages&#13;
in de brochure gelet op de huidige stand&#13;
van zaken in de wetenschap, zoals gebleken&#13;
tijdens de bijeenkomst van 25 september&#13;
2000, ongenuanceerd en ongefundeerd zijn.&#13;
Uit het door verzoeker overlegde verslag van&#13;
de bijeenkomst blijkt niet dat de deelnemers&#13;
unaniem van oordeel zijn dat er geen relatie&#13;
bestaat tussen verzuring en ammoniak en dat&#13;
deze relatie dus wetenschappelijk gezien achterhaald&#13;
is. Een aantal deelnemers aan de discussie&#13;
was immers wel degelijk van mening&#13;
dat er een relatie bestaat tussen ammoniak en&#13;
verzuring. Tevens kan uit het verslag worden&#13;
opgemaakt dat de landbouw het merendeel&#13;
van de uitstoot van ammoniak voor zijn rekening&#13;
neemt.&#13;
Voorts moet uit hetgeen door verzoeker tijdens&#13;
het onderzoek naar voren is gebracht,&#13;
worden geconcludeerd dat verzoeker niet ontkent&#13;
dat ammoniak een (eventueel) verzurend&#13;
effect heeft, maar dat – eenvoudig gezegd –&#13;
het positieve effect (binding van zuren) dit&#13;
negatieve effect opheft. In deze gevolgtrekking&#13;
kan verzoeker niet zondermeer worden&#13;
gevolgd, aangezien daarmee nog niets vaststaat&#13;
met betrekking tot de vraag in hoeverre&#13;
dit positieve effect leidt tot opheffing van het&#13;
negatieve effect.&#13;
8. Ook de verder door verzoeker bij zijn verzoekschrift&#13;
gevoegde bijlagen maken niet aannemelijk&#13;
dat de stand van de wetenschap&#13;
zodanig is gewijzigd dat de gewraakte passages&#13;
als ongenuanceerd en ongefundeerd moeten&#13;
worden afgedaan. Weliswaar wordt in&#13;
deze teksten het positieve effect van ammoniak&#13;
besproken, maar geen van de teksten&#13;
(met uitzondering van de tekst welke door het&#13;
NVM zelf is uitgegeven) geeft verzoekers&#13;
standpunt ten aanzien van ammoniak weer.&#13;
Zij laten wel zien dat er ten aanzien van&#13;
ammoniak verschil van mening bestaat, maar&#13;
dit maakt de betreffende passages nog niet&#13;
ongenuanceerd en ongefundeerd.&#13;
9. Met de brochure Mest en een schoon milieu&#13;
heeft het Ministerie van Landbouw, Natuur&#13;
en Voedselkwaliteit in het kort het mestbeleid.&#13;
uiteengezet. De brochure beoogt niet tot in&#13;
detail de stand van de wetenschap met betrekking&#13;
tot bijvoorbeeld ammoniak weer te&#13;
geven, en dat hoeft ook niet bij dergelijke&#13;
publicaties. Van brochures als de onderhavige&#13;
mag worden verwacht dat zij de burger op&#13;
eenvoudige wijze van informatie voorzien die&#13;
voldoende inzicht verschaft in het te voeren&#13;
beleid. Voor meer specifieke informatie kan&#13;
de lezer worden doorverwezen naar andere&#13;
informatiebronnen. Uiteraard dient de brochure&#13;
geen aperte onjuistheden te bevatten.&#13;
Daarvan is, gelet op de verschillende standpunten,&#13;
geen sprake.&#13;
Bij de beleidsbepaling kan – en moet – het&#13;
betrokken bestuursorgaan keuzen maken. In&#13;
dit geval speelde bovendien een rol dat moet&#13;
worden voldaan aan Richtlijn 2001/81/EG,&#13;
waarin ammoniak als één van de verzurende&#13;
stoffen wordt aangemerkt waarvan de emissie&#13;
moet worden teruggedrongen.&#13;
In deze omstandigheden kon er in redelijkheid&#13;
van worden afgezien de tekst van de brochure&#13;
aan te passen.&#13;
De onderzochte gedraging is behoorlijk.&#13;
Conclusie&#13;
De klacht over de onderzochte gedraging van&#13;
het Ministerie van Landbouw, Natuur en&#13;
Voedselkwaliteit, die wordt aangemerkt als&#13;
een gedraging van de minister van Landbouw,&#13;
Natuur en Voedselkwaliteit, is niet gegrond.</content><legacyfootnotes/><footnotes><footnote/></footnotes><auteurs/><published>2005-10-01 00:00:00</published><modified>2005-10-01 00:00:00</modified><editiondate>2005-10-01</editiondate><htmlpath>https://denhollander.info/artikel/4326</htmlpath></article>
</articles></edition>
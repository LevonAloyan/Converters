<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2000</searchword><id>4760</id><udhid>UDH:TvAR/4760</udhid><titel>MaatschapVulders / Bureau Heffingen (TvAR 2000/5017)</titel><searchwords><searchword>TvAR 6/2000</searchword><searchword>TvAR 2000/5017</searchword><searchword>UDH:TvAR/4760</searchword></searchwords><attachments><attachment><name>2000_nr 6_Rechtspraak_5017.pdf</name><extention>pdf</extention><url>https://denhollander.info/download/4702/ci</url></attachment></attachments><inleiding>[Wet herstructurering varkenshouderij; Awb&#13;
art. 6:2]&#13;
&#13;
Fictieve weigering om beslissing te nemen&#13;
c.q. tot registratie overgang varkensrechten&#13;
over te gaan.&#13;
Niet tijdig nemen van een besluit in de zin&#13;
van art. 6:2 Awb. Verzoek ontvankelijk.&#13;
Spoedeisend belang wordt beoordeeld&#13;
tegen de achtergrond van het systeem van&#13;
verklaringen van geen bezwaar. Op korte&#13;
termijn ligt uitgaande van dit systeem een&#13;
besluit omtrent registratie in de lijn der&#13;
verwachtingen. Toelaatbaarheid systeem als&#13;
zodanig staat niet ter beoordeling van de&#13;
President van het College. President van de&#13;
Rechtbank te ’s-Gravenhage heeft hierover&#13;
d.d. 4 mei 1999 een voorlopig oordeel&#13;
geveld (Agr.r. 1999/4957). Verzoek om voorlopige&#13;
voorziening afgewezen.</inleiding><content>Maatschap Vulders te Heeswijk-Dinther,&#13;
verzoekster,&#13;
gemachtigde: mr. E. Couwenberg, werkzaam&#13;
bij de Stichting Rechtsbijstand te Tilburg,&#13;
tegen&#13;
het Bureau Heffingen te Assen,&#13;
verweerder,&#13;
gemachtigde: mr. M.G.J. Parkins-de Vin,&#13;
advocaat te ’s-Gravenhage.&#13;
1. De procedure&#13;
Bij brief van 10 maart 1999 heeft verzoekster&#13;
een bezwaarschrift ingediend, dat blijkens zijn&#13;
bewoordingen is gericht tegen de fictieve weigering&#13;
om een beslissing te nemen c.q. tot&#13;
registratie van de overgang van varkensrechten&#13;
over te gaan.&#13;
Bij brief van eveneens 10 maart 1999, ingekomen&#13;
bij de griffie van het College op 15 maart&#13;
1999, heeft verzoekster zich tot de president&#13;
gewend met het verzoek, bij wijze van voorlopige&#13;
voorziening, primair verweerder te&#13;
gelasten om binnen een door de president te&#13;
bepalen termijn een beslissing te nemen,&#13;
onder verbeurte van een dwangsom voor&#13;
iedere dag dat verweerder in verzuim blijft&#13;
aan dit gebod gevolg te geven, subsidiair een&#13;
zodanige voorlopige voorziening te treffen als&#13;
de president in goede justitie zal vermenen te&#13;
behoren, met veroordeling van verweerder in&#13;
de proceskosten van verzoekster.&#13;
Verweerder heeft op 8 april 1999 schriftelijk&#13;
op het verzoek om voorlopige voorziening&#13;
gereageerd.&#13;
Bij brief van 14 april 1999 heeft verzoekster&#13;
desgevraagd aan de president uiteengezet&#13;
waarom zij meent dat nog steeds sprake is van&#13;
een spoedeisend belang in deze procedure.&#13;
Bij brieven van 16 april 1999 zijn de verwervers&#13;
van de varkensrechten in de gelegenheid&#13;
gesteld als partij aan het geding deel te nemen.&#13;
Op deze brieven zijn geen reacties gevolgd.&#13;
Bij brief van 23 april 1999 heeft verweerder&#13;
nadere stukken ingediend.&#13;
Bij brief van 26 april 1999 heeft verzoekster&#13;
zich tot de president gewend met een aanvullend&#13;
verzoek om voorlopige voorziening,&#13;
waarbij de president wordt gevraagd de termijn&#13;
voor retourzending van de (door verweerder&#13;
verlangde) verklaring van geen bezwaar op te&#13;
schorten totdat uitspraak is gedaan in de onderhavige&#13;
procedure.&#13;
Het verzoek om voorlopige voorziening is&#13;
door de president – gevoegd met zaak&#13;
no. AWB 99/332 – behandeld ter zitting van&#13;
28 april 1999, waar partijen bij monde van&#13;
hun gemachtigden hun standpunten nader&#13;
hebben toegelicht.&#13;
2. De grondslag van het geschil&#13;
2.1 Bij artikel 18 van de Wet herstructurering&#13;
varkenshouderij (hierna: de Wet) is onder&#13;
meer het volgende bepaald:&#13;
“1. Degene naar wiens bedrijf het varkensrecht,&#13;
of een gedeelte daarvan, moet overgaan&#13;
en degene van wiens bedrijf het varkensrecht,&#13;
of een gedeelte daarvan, afkomstig is, geven&#13;
van de overgang gezamenlijk kennis aan het&#13;
Bureau Heffingen, met gebruikmaking van&#13;
een daartoe door Onze Minister vastgesteld&#13;
formulier, dat overeenkomstig de op het formulier&#13;
aangegeven wijze volledig en naar&#13;
waarheid is ingevuld en door beide partijen is&#13;
ondertekend.&#13;
2. Er kan eerst aanspraak worden gemaakt op&#13;
het van het andere bedrijf afkomstige varkensrecht,&#13;
of een gedeelte daarvan, vanaf het tijd-&#13;
stip van registratie van de kennisgeving door&#13;
het Bureau Heffingen.”&#13;
Ingevolge artikel 2 van de Regeling leges en&#13;
blokkade Wet herstructurering varkenshouderij&#13;
(hierna: de Regeling) wordt een kennisgeving&#13;
als bedoeld in artikel 18, eerste lid, van&#13;
de Wet eerst in behandeling genomen nadat&#13;
degene naar wiens bedrijf het varkensrecht, of&#13;
een gedeelte daarvan, moet overgaan, een&#13;
bedrag van ƒ 400,– heeft voldaan aan het&#13;
Bureau Heffingen.&#13;
2.2 Bij de beoordeling van het verzoek om&#13;
voorlopige voorziening gaat de president uit&#13;
van de volgende feiten en omstandigheden.&#13;
– Verzoekster heeft in oktober 1998 drie overeenkomsten&#13;
gesloten inzake de overgang van&#13;
varkensrechten afkomstig van haar bedrijf.&#13;
Van deze transacties is door verzoekster en de&#13;
verkrijgers van de rechten gezamenlijk kennis&#13;
gegeven aan verweerder middels daartoe&#13;
bestemde formulieren “Overdracht van varkensrechten&#13;
1998”. Het betreft overdracht&#13;
door verzoekster van varkensrechten aan&#13;
maatschap Van Zoggel te Berlicum, Hoeven&#13;
B.V. te Oirschot en A.M.C. Bekkers te Handel.&#13;
De formulieren zijn bij verweerder binnengekomen&#13;
op respectievelijk 26 oktober&#13;
1998, 25 november 1998 en 21 oktober 1998.&#13;
– De betalingen van de ingevolge artikel 2 van&#13;
de Regeling verschuldigde leges zijn door de&#13;
verwervers voldaan op respectievelijk 10 december&#13;
1998, 21 december 1998 en 26 november&#13;
1998.&#13;
– In verband met het uitblijven van de registratie&#13;
door verweerder is namens verzoekster&#13;
op 21 januari 1999 en nogmaals op 12 februari&#13;
1999 bij verweerder geïnformeerd wanneer de&#13;
registratie tegemoet kon worden gezien.&#13;
– Bij brief van 15 februari 1999 heeft verweerder&#13;
aan (onder andere) de bedrijven wier kennisgeving&#13;
van overdracht van varkensrechten&#13;
nog niet was afgehandeld, zoals verzoekster,&#13;
medegedeeld dat afhandeling zo spoedig mogelijk&#13;
zal plaatsvinden en dat uiterlijk voor 15 juli&#13;
1999 een terugmelding kan worden verwacht.&#13;
– Bij vonnis van 23 februari 1999 heeft de president&#13;
van de Arrondissementsrechtbank te&#13;
’s-Gravenhage de Staat geboden om de hoofdstukken&#13;
II tot en met IV van de Wet buiten&#13;
toepassing te laten ten aanzien van de leden&#13;
van de Vereniging Nederlandse Vakbond Varkenshouders&#13;
(NVV) en ten aanzien van de&#13;
overige 14 eisers in dat kort geding totdat hetzij&#13;
in de bodemprocedure is beslist dat de Wet&#13;
niet in strijd is met artikel 1 van het Eerste&#13;
Protocol bij het EVRM, hetzij is voorzien in&#13;
een adequate schadevergoedingsregeling. De&#13;
Staat heeft tegen dit vonnis spoedappel ingesteld&#13;
bij het Gerechtshof te ’s-Gravenhage. De&#13;
Minister van Landbouw, Natuurbeheer en&#13;
Visserij (LNV) heeft in diverse brieven aan de&#13;
Tweede Kamer medegedeeld dat een wetsvoorstel&#13;
wordt voorbereid dat erop is gericht&#13;
het effect van de eerste in de Wet neergelegde&#13;
generieke korting uit te stellen totdat ter zake&#13;
in de (civiele) bodemprocedure duidelijkheid&#13;
is verkregen.&#13;
– Onmiddellijk na die uitspraak hebben anderen&#13;
– waaronder LTO-Nederland – onder&#13;
aanzegging van een kort geding, aanspraak&#13;
gemaakt op een vergelijkbare voorziening als&#13;
getroffen in de uitspraak van 23 februari 1999.&#13;
– Op 10 maart 1999 heeft verzoekster bij verweerder&#13;
een bezwaarschrift ingediend tegen&#13;
de door haar gestelde fictieve weigering om te&#13;
beslissen c.q. tot registratie van de overgang&#13;
van de varkensrechten over te gaan, onder&#13;
gelijktijdige indiening van het onderhavige&#13;
verzoek om voorlopige voorziening.&#13;
– Bij brief van 25 maart 1999 heeft verweerder&#13;
alle varkenshouders geïnformeerd over het&#13;
vonnis van 23 februari 1999 en de in verband&#13;
daarmee voorgenomen maatregelen. In die&#13;
brief heeft verweerder onder meer te kennen&#13;
gegeven dat besloten is om voorlopig bij alle&#13;
varkenshouders de controle op overschrijdingen&#13;
van het varkensrecht en van het fokzeugenrecht&#13;
op te schorten. Verweerder heeft&#13;
daarbij voorts met betrekking tot de overgang&#13;
van varkensrechten meegedeeld dat hij zich&#13;
van registratie van transacties onthoudt tenzij&#13;
betrokkenen door ondertekening van een verklaring&#13;
van geen bezwaar te kennen geven dat&#13;
zij geen bezwaar hebben tegen registratie.&#13;
– Op 1 april 1999 heeft de NVV in een brief&#13;
haar leden op de hoogte gebracht van haar&#13;
standpunt ten aanzien van voornoemde brief&#13;
van 25 maart 1999. Volgens de NVV is het&#13;
doorgaan met registraties door verweerder in&#13;
strijd met het vonnis van 23 februari 1999. In&#13;
verband hiermee heeft de NVV een nieuw kort&#13;
geding aangespannen, dat op 29 april 1999 zal&#13;
dienen. In een brief van 15 april 1999 heeft de&#13;
NVV haar leden geadviseerd de verklaringen&#13;
van geen bezwaar te laten liggen in afwachting&#13;
van dat kort geding.&#13;
– Op 9 april 1999 heeft verweerder aan de&#13;
verwervers van varkensrechten een brief&#13;
gezonden met het verzoek om de als bijlage&#13;
bij die brief gevoegde verklaring van geen&#13;
bezwaar te ondertekenen en ervoor zorg te&#13;
dragen dat na ondertekening door de vervreemder&#13;
de verklaring binnen vier weken na&#13;
dagtekening van de brief wordt geretourneerd.&#13;
Op het formulier is de volgende passage&#13;
opgenomen:&#13;
“Als u de ‘Verklaring van geen bezwaar’ niet&#13;
op tijd terugstuurt óf als een van de betrokken&#13;
partijen niet ondertekent, gaat Bureau Heffingen&#13;
ervan uit dat u wel bezwaar hebt tegen de&#13;
eerder gedane transactie. Bureau Heffingen&#13;
zal de transactie dan ook niet registreren. U&#13;
krijgt in dat geval het transactieformulier&#13;
teruggestuurd; al betaalde administratiekosten&#13;
krijgt u ook terug.”&#13;
3. Het standpunt van verweerder&#13;
Verweerder heeft in zijn reactie op het verzoek&#13;
om voorlopige voorziening en ter zitting&#13;
– samengevat en voor zover hier van belang –&#13;
het volgende naar voren gebracht.&#13;
Verweerder stelt zich op het standpunt dat&#13;
geen sprake is van een fictieve weigering om&#13;
te registreren – zoals door verzoekster enige&#13;
malen gesteld –, maar dat in de context van&#13;
deze zaak het bestreden fictief besluit niet&#13;
anders kan worden aangemerkt dan als het&#13;
niet tijdig nemen van een besluit in de zin van&#13;
artikel 6:2 onder b van de Algemene wet&#13;
bestuursrecht (hierna: Awb). In dat verband&#13;
wijst verweerder er op dat de beslistermijn&#13;
van artikel 4:13 Awb pas begint te lopen vanaf&#13;
de datum van ontvangst van de verschuldigde&#13;
leges voor elke transactie. Voorts is de brief&#13;
van verweerder van 15 februari 1999 een kennisgeving&#13;
in de zin van artikel 4:14 Awb.&#13;
Ten aanzien van de registratie van de overdracht&#13;
van varkensrechten door verzoekster&#13;
aan Hoeven B.V. is geen sprake van overschrijding&#13;
van de beslistermijn, nu voornoemde&#13;
brief van 15 februari is verzonden binnen&#13;
acht weken na ontvangst van de leges. Reeds&#13;
daarom is verweerder ten aanzien van deze&#13;
transactie niet in gebreke met het tijdig nemen&#13;
van een besluit omtrent registratie.&#13;
Voor zover de president dit standpunt niet&#13;
volgt, en dit geldt ook ten aanzien van de&#13;
transacties van verzoekster met maatschap&#13;
Van Zoggel en met Bekkers, is verweerder van&#13;
mening dat de enkele omstandigheid dat&#13;
omtrent de registratie niet is beslist binnen de&#13;
termijn van artikel 4:13 Awb niet betekent dat&#13;
verweerder thans in gebreke is met het tijdig&#13;
nemen van een besluit. Verweerder voert hiertoe&#13;
aan dat als gevolg van de uitspraak van de&#13;
President van de Haagse rechtbank van&#13;
23 februari 1999 vooralsnog niet – althans niet&#13;
zonder meer – tot registratie kan worden&#13;
overgegaan.&#13;
Voor zover betrokkenen bij de transacties lid&#13;
zijn van de NVV, volgt de onmogelijkheid&#13;
voor verweerder om – zonder meer – tot registratie&#13;
over te gaan in beginsel rechtstreeks uit&#13;
het vonnis. Voor zover geen der bij de transacties&#13;
betrokken partijen lid zou zijn van de&#13;
NVV, bestaat in verband met de rechtszekerheid&#13;
en rechtsgelijkheid sinds de uitspraak van&#13;
de President zodanige twijfel over de toelaatbaarheid&#13;
van registratie dat daartoe niet zonder&#13;
meer kan worden overgegaan. Gegeven&#13;
deze onduidelijkheid en gegeven de omstandigheid&#13;
dat verweerder er niet mee bekend is&#13;
of een varkenshouder die een kennisgeving&#13;
van overdracht heeft gedaan lid is van NVV&#13;
(of LTO), vraagt verweerder ten aanzien van&#13;
transacties die op 23 februari 1999 nog niet&#13;
waren geregistreerd, van de daarbij betrokken&#13;
partijen een verklaring van geen bezwaar.&#13;
Door ondertekening daarvan geven zij te kennen&#13;
dat zij tegen registratie in de huidige situatie&#13;
geen bezwaar hebben.&#13;
Indien de verklaring niet binnen de door verweerder&#13;
gestelde termijn wordt geretourneerd,&#13;
zal verweerder er vanuit gaan dat geen&#13;
registratie van de kennisgeving wordt gewenst&#13;
en wordt het transactieformulier teruggestuurd.&#13;
De transactie zelf wordt hiermee niet&#13;
ongedaan gemaakt; dit is een aangelegenheid&#13;
tussen de contractspartijen waar de overheid&#13;
geheel buiten staat. De terugzending van het&#13;
transactieformulier laat onverlet dat betrokkenen&#13;
in een later stadium opnieuw een kennisgeving&#13;
van de transactie kunnen doen. Indien&#13;
alsnog een ondertekende verklaring van geen&#13;
bezwaar wordt bijgevoegd, kan alsnog worden&#13;
geregistreerd.&#13;
Tenslotte merkt verweerder op dat verzoekster&#13;
geen (spoedeisend) belang heeft bij de&#13;
gevraagde voorlopige voorziening. De in de&#13;
brief van 25 maart 1999 bedoelde verklaringen&#13;
van geen bezwaar zijn op 8 en 9 april 1999 aan&#13;
de betrokken varkenshouders toegezonden.&#13;
Wanneer de verklaringen door alle betrokkenen&#13;
zijn ondertekend en aan verweerder zijn&#13;
geretourneerd, zal registratie naar verwachting&#13;
op korte termijn kunnen plaatsvinden,&#13;
aangezien inmiddels is gebleken dat aan de&#13;
overige voorwaarden voor registratie wordt&#13;
voldaan.&#13;
4. Het standpunt van verzoekster&#13;
Verzoekster heeft – samengevat en voor zover&#13;
hier van belang – het volgende aangevoerd.&#13;
Verzoekster heeft belang bij het treffen van&#13;
een voorlopige voorziening aangezien de&#13;
koopsom van de drie transacties, in totaal&#13;
ƒ 249.700,– op de derdenrekening van de&#13;
makelaar van verzoekster blijft staan totdat de&#13;
registratie van de overgang van de varkensrechten&#13;
door verweerder is bevestigd. Deze&#13;
gang van zaken is gebruikelijk in de varkenssector.&#13;
Verzoekster heeft de varkensrechten&#13;
verkocht omdat zij in een ernstige financiële&#13;
toestand verkeert. Door het uitblijven van de&#13;
registratie door verweerder dreigt verzoekster&#13;
in een uitzichtloze situatie te geraken.&#13;
Ingevolge het bepaalde in titel 4.1 van de Awb&#13;
is verweerder gehouden om binnen acht&#13;
weken na ontvangst van de kennisgeving,&#13;
welke in dit verband als een aanvraag tot het&#13;
geven van een beschikking dient te worden&#13;
beschouwd, een beslissing te nemen.&#13;
Aangezien verweerder niet heeft gereageerd&#13;
op herhaalde verzoeken van verzoekster, is&#13;
thans sprake van een fictieve weigering om&#13;
een beslissing te nemen c.q. tot registratie van&#13;
de overgang van varkensrechten over te gaan.&#13;
Volgens verzoekster is de werking van het&#13;
vonnis van 23 februari 1999 beperkt tot de in&#13;
dat vonnis genoemde partijen. Bovendien&#13;
heeft het vonnis geen terugwerkende kracht.&#13;
Tot 23 februari 1999 gold de Wet onverkort.&#13;
Naar de mening van verzoekster is het&#13;
moment van indiening van het verzoek tot&#13;
registratie bepalend voor de registratie. De&#13;
onderhavige transacties zijn in 1998 aangemeld,&#13;
zodat er geen beletsel bestaat om de&#13;
kennisgevingen zonder meer af te handelen.&#13;
In de brief van 14 april 1999 wijst verzoekster&#13;
op de onrust die in de varkenssector is ontstaan&#13;
in verband met het door verweerder&#13;
geïntroduceerde systeem van de verklaring&#13;
van geen bezwaar. Verzoekster spreekt de verwachting&#13;
uit dat er varkenshouders zijn die&#13;
niet meewerken aan de verklaring van geen&#13;
bezwaar. De consequentie daarvan is dat de&#13;
overdracht van de varkensrechten niet geregistreerd&#13;
zal worden, hetgeen betekent dat de&#13;
rechten niet geleverd zijn en dat de koopsom&#13;
niet betaald zal worden aan de verkopende&#13;
partij. Volgens verzoekster bestaat er geen&#13;
wettelijke grondslag voor het eisen van een&#13;
verklaring van geen bezwaar. Het niet registreren&#13;
van de overgedragen rechten indien&#13;
verweerder niet binnen vier weken de door&#13;
beide partijen ondertekende verklaring van&#13;
geen bezwaar retour ontvangt, is onrechtmatig.&#13;
Bovendien leidt de handelwijze van&#13;
verweerder tot onnodig verdere vertraging,&#13;
terwijl verweerder toch al een achterstand&#13;
heeft in de afhandeling van registraties van&#13;
transacties van varkensrechten.&#13;
5. De beoordeling van het geschil&#13;
Ingevolge het bepaalde bij artikel 8:81 Awb&#13;
kan, indien tegen een besluit, voorafgaand aan&#13;
een mogelijk beroep, bezwaar is gemaakt, op&#13;
verzoek door de president van het College&#13;
een voorlopige voorziening worden getroffen&#13;
indien onverwijlde spoed, gelet op de betrokken&#13;
belangen, dat vereist. Dienaangaande&#13;
overweegt de president als volgt.&#13;
Ingevolge artikel 6:2 Awb wordt voor de toepassing&#13;
van wettelijke voorschriften over&#13;
bezwaar en beroep met een besluit gelijkgesteld&#13;
de schriftelijke weigering een besluit te&#13;
nemen, en het niet tijdig nemen van een&#13;
besluit.&#13;
Door verzoekster is een bezwaarschrift ingediend&#13;
tegen de fictieve weigering om een&#13;
beslissing te nemen c.q. tot registratie van de&#13;
overgang van varkensrechten over te gaan.&#13;
Gelet op hetgeen uit de stukken is gebleken&#13;
en ter zitting naar voren is gekomen, is naar&#13;
voorlopig oordeel voldoende aannemelijk&#13;
geworden dat ten tijde hier van belang sprake&#13;
is van het niet tijdig nemen van een besluit in&#13;
de zin van artikel 6:2 Awb, zodat het verzoek&#13;
om voorlopige voorziening ontvankelijk is.&#13;
Dat verzoek is er, blijkens zijn bewoordingen,&#13;
primair op gericht om verweerder te gelasten&#13;
binnen een door de president te bepalen termijn&#13;
een beslissing te nemen.&#13;
De meest vérstrekkende voorziening die in het&#13;
onderhavige geschil, ook blijkens de bewoordingen&#13;
van het verzoek om voorlopige voorziening,&#13;
derhalve kan worden getroffen is te bepalen&#13;
dat door verweerder – al dan niet voor een&#13;
bepaalde datum – een besluit wordt genomen.&#13;
Ter zitting heeft verzoekster verklaard dat zij&#13;
tot op heden van de verkrijgers van de door&#13;
haar overgedragen rechten geen bericht heeft&#13;
ontvangen over het al dan niet ondertekenen&#13;
van de verklaring van geen bezwaar. Voorts&#13;
heeft verzoekster desgevraagd verklaard dat&#13;
de maten van verzoekster geen lid zijn van&#13;
NVV of LTO. Verzoekster is er, naar zij zegt,&#13;
niet mee bekend of de verkrijgers van de rechten&#13;
lid zijn van NVV of LTO. De termijn&#13;
voor retourzending van de verklaring van&#13;
geen bezwaar verstrijkt – zoals ook door verzoekster&#13;
gesteld in haar aanvullende verzoek&#13;
om voorlopige voorziening van 26 april 1999&#13;
– op 8 mei 1999.&#13;
Verweerder heeft ter zitting, daaromtrent om&#13;
opheldering gevraagd, uitdrukkelijk te kennen&#13;
gegeven dat hij met het systeem van de verklaringen&#13;
van geen bezwaar niet de pretentie heeft&#13;
toepassing te geven aan enige bij of krachtens&#13;
de Wet aan hem toekomende bevoegdheid.&#13;
De toelaatbaarheid van het systeem van de&#13;
verklaringen van geen bezwaar staat in de&#13;
onderhavige procedure reeds hierom niet ter&#13;
beoordeling. Hierover zal de president van de&#13;
arrondissementsrechtbank te ’s-Gravenhage in&#13;
een door NVV aangespannen kort geding dat&#13;
op 29 april 1999 heeft gediend, een voorlopig&#13;
oordeel vellen.&#13;
Louter ter beoordeling van de vraag of aan de&#13;
zijde van verzoekster sprake is van een spoedeisend&#13;
belang zal de president dit verzoek&#13;
eerst beoordelen tegen de achtergrond van het&#13;
systeem van de verklaringen van geen bezwaar,&#13;
zonder, als hiervoor gezegd, daarmee te treden&#13;
in de beantwoording van de vraag of dat&#13;
systeem als zodanig toelaatbaar zou kunnen&#13;
worden geacht.&#13;
Indien de verklaring van geen bezwaar voor&#13;
8 mei 1999 door de verkrijgers van de rechten&#13;
is ondertekend en is geretourneerd, zal verweerder&#13;
overgaan tot registratie. Indien de&#13;
verklaring van geen bezwaar niet voor 8 mei&#13;
door verweerder retour wordt ontvangen, zal&#13;
verweerder – blijkens de onder 2.2 aangehaalde&#13;
tekst op het formulier – een, naar voorlopig&#13;
oordeel van de president, als reëel besluit&#13;
aan te merken mededeling doen uitgaan dat&#13;
bij gebreke van een bevestiging van de wil van&#13;
betrokkenen om ondanks de uitspraak in kort&#13;
geding de transactie te doen registreren, niet&#13;
tot registratie zal worden overgegaan.&#13;
Uitgaande van dit systeem van verklaringen&#13;
van geen bezwaar ligt derhalve op korte termijn&#13;
een besluit omtrent registratie in de lijn&#13;
der verwachtingen. Naar het oordeel van de&#13;
president is in die omstandigheden en bij deze&#13;
veronderstelling geen sprake van een spoedeisend&#13;
belang bij het treffen van een voorlopige&#13;
voorziening.&#13;
Indien het systeem van de verklaringen van&#13;
geen bezwaar naast het vonnis van de president&#13;
van de arrondissementsrechtbank te&#13;
’s-Gravenhage van 23 februari 1999 onbestaanbaar&#13;
blijkt te zijn, kan van verweerder in de&#13;
omstandigheden als hier aan de orde niet worden&#13;
gevergd om het van hoofdstuk III deel&#13;
uitmakende artikel 18 van de Wet hier toe te&#13;
passen. Die omstandigheden worden er immers&#13;
mede door gekenmerkt dat verzoekster, hoewel&#13;
op haar weg liggend, kennelijk zelfs geen&#13;
pogingen heeft ondernomen om duidelijkheid&#13;
te verschaffen over het antwoord op de vraag&#13;
of de verkrijgers van de rechten lid zijn van&#13;
NVV. Dit leidt tot de slotsom dat het verzoek&#13;
om voorlopige voorziening ook aldus beschouwd&#13;
niet kan worden toegewezen.&#13;
Vorenstaande overwegingen leiden de president&#13;
tot het oordeel dat het verzoek dient te&#13;
worden afgewezen.&#13;
Met betrekking tot hetgeen verzoekster ten&#13;
derde heeft gevorderd overweegt de president&#13;
als volgt. Verzoekster heet weliswaar gesteld&#13;
dat een oordeel zal worden gevraagd omtrent&#13;
de toelaatbaarheid van de verklaring van geen&#13;
bezwaar en zij heeft dat verzoek ter zitting&#13;
ook daadwerkelijk gedaan, doch verzoekster&#13;
heeft daarbij kennelijk uit het oog verloren&#13;
dat, blijkens de eerste en tweede vordering, de&#13;
inzet van deze procedure betreft het niet&#13;
nemen van een besluit. Gelet op het vorenoverwogene&#13;
en de datum van de onderhavige&#13;
uitspraak, is hetgeen ten derde is gevorderd&#13;
zonder voorwerp geraakt en komt reeds hierom&#13;
niet voor toewijzing in aanmerking.&#13;
De president acht geen termen aanwezig toepassing&#13;
te geven aan artikel 8:75 Awb.&#13;
6. De beslissing&#13;
De president wijst het verzoek om voorlopige&#13;
voorziening af.</content><legacyfootnotes/><footnotes><footnote/></footnotes><auteurs/><published>2000-06-01 00:00:00</published><modified>1998-10-27 00:00:00</modified><editiondate>2000-06-01</editiondate><htmlpath>https://denhollander.info/artikel/4760</htmlpath></article>
</articles></edition>
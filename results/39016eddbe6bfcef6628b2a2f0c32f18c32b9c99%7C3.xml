<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2000</searchword><id>4740</id><udhid>UDH:TvAR/4740</udhid><titel>K. van der S.-L. / ruilverkaveling ‘Moersche Heide’ (TvAR 2000/4998)</titel><searchwords><searchword>TvAR 2/2000</searchword><searchword>TvAR 2000/4998</searchword><searchword>UDH:TvAR/4740</searchword></searchwords><attachments><attachment><name>2000_nr 2_Rechtspraak_4998.pdf</name><extention>pdf</extention><url>https://denhollander.info/download/4682/ci</url></attachment></attachments><inleiding>[Landinrichtingswet art. 212]&#13;
&#13;
Op de toegedeelde percelen kunnen niet op&#13;
vergelijkbare wijze als in het verleden, paarden&#13;
op ruime afstand van de openbare weg&#13;
worden gehouden. De noodzaak van een&#13;
– hoog – hekwerk is daarmee gegeven.&#13;
Vergoeding voor plaatsen hekwerk. Bij de&#13;
bepaling van de hoogte van de vergoeding&#13;
rekening gehouden met de, althans voor&#13;
een deel, gunstiger situatie waarin reclamante&#13;
na het plaatsen van het hekwerk&#13;
verkeert.&#13;
Onderzoek naar oppervlakteverlies aan&#13;
beteelbare grond wegens schoning van een&#13;
sloot. De door de rechtbank benoemde deskundige&#13;
heeft aangegeven dat de kosten&#13;
van dat onderzoek, gelet op de omvang van&#13;
de schade, een onderzoek niet rechtvaardigen.&#13;
De deskundige heeft met die benadering&#13;
zowel de financiële belangen van de&#13;
commissie als van reclamante, die elk de&#13;
helft van de kosten van de deskundige&#13;
moesten voorschieten, in het oog gehouden.&#13;
De rechtbank acht dit een te respecteren&#13;
benadering. Het risico van het niet komen&#13;
vast te staan van het precieze verloop van&#13;
de grens behoort niet geheel voor risico van&#13;
reclamante te komen. De verbreding van de&#13;
sloot heeft onder verantwoordelijkheid van&#13;
de commissie plaatsgevonden en het ligt&#13;
dan ook (tevens) op de weg van de commissie&#13;
om aannemelijk te maken dat de&#13;
schoning heeft plaatsgevonden zoals door&#13;
haar gesteld. Onder omstandigheden van&#13;
het geval een redelijk geachte vergoeding&#13;
aan reclamante toegekend.</inleiding><content>K. van der S.-L., reclamante,&#13;
tegen&#13;
de lijst der geldelijke regelingen in de ruilverkaveling&#13;
‘Moersche Heide’.&#13;
TUSSENVONNIS D.D. 16 JULI 1996&#13;
1. Het verloop van het geding&#13;
(…)&#13;
2. Het bezwaar&#13;
Reclamante, hierna te noemen Van der Sluis,&#13;
heeft na de behandeling op 22 mei 1996 ten&#13;
overstaan van de rechter-commissaris, van de&#13;
in haar bezwaarschrift opgenomen bezwaren,&#13;
zes bezwaren gehandhaafd.&#13;
De Centrale Landinrichtingscommissie, hierna&#13;
te noemen de Commissie, heeft de bezwaren&#13;
bestreden.&#13;
(…)&#13;
3. De beoordeling&#13;
(…)&#13;
3.4. Het vijfde bezwaar richt zich tegen het&#13;
niet toekennen van een vergoeding voor het&#13;
door Van der Sluis geplaatste Heras hekwerk.&#13;
Van der Sluis voert aan dat door de vorm en&#13;
ligging van de aan haar toegedeelde percelen,&#13;
het niet mogelijk is om, zoals voorheen op&#13;
perceel 1671, haar paarden op een van de&#13;
openbare weg gelegen stuk te laten lopen, op&#13;
zodanige afstand dat de paarden niet gestoord&#13;
worden door over de openbare weg lopende&#13;
paarden. Door de afstand die op perceel 1671&#13;
tussen het deel waar de paarden liepen en de&#13;
openbare weg bestond, kon volgens Van der&#13;
Sluis met een lagere afscheiding worden volstaan&#13;
dan thans op de aan haar toegedeelde&#13;
percelen, waar een afstand als vroeger niet&#13;
bestaat.&#13;
De rechtbank is met Van der Sluis van oordeel&#13;
dat de vorm van de toegedeelde percelen&#13;
zodanig is dat niet op vergelijkbare wijze als&#13;
in het verleden de paarden op ruime afstand&#13;
van de openbare weg gehouden kunnen worden.&#13;
De noodzaak van een – hoog – hekwerk&#13;
is daarmee gegeven. Zij acht een vergoeding&#13;
dan ook redelijk. Rekeninghoudend met de&#13;
reeds aan Van der Sluis toegekende vergoeding&#13;
van ƒ 2.898,– resteert ter zake van de&#13;
kosten van het hekwerk een bedrag van&#13;
ƒ 14.636,79. Waar Van der Sluis echter na het&#13;
plaatsen van het hekwerk in een situatie verkeert&#13;
die, althans voor een deel, gunstig&#13;
afsteekt ten opzichte van de oude situatie,&#13;
acht de rechtbank gronden aanwezig om van&#13;
laatstgenoemd bedrag slechts een gedeelte toe&#13;
te kennen. De rechtbank zal de vergoeding&#13;
voor het hekwerk naar redelijkheid vaststellen&#13;
op een bedrag van ƒ 9.000,– naast de reeds&#13;
toegekende vergoeding van ƒ 2.898,–.&#13;
3.5. Als zesde bezwaar voert Van der Sluis aan&#13;
dat bij het schonen van de sloot gelegen langs&#13;
perceel 1068 aan de zijde grenzend aan de&#13;
Roei, over een gedeelte van 250 meter haar&#13;
perceel met 75 cm is verkleind door verbreding&#13;
van de sloot. De Commissie heeft niet&#13;
bestreden dat de sloot is verbreed, maar heeft&#13;
gesteld dat de verbreding niet over een breedte&#13;
van 75 cm ten laste van het perceel Van der&#13;
Sluis is gegaan. Tevens stelt de Commissie dat&#13;
de verbreding ook niet heeft plaatsgevonden&#13;
over een lengte van 250 meter. De Commissie&#13;
voert verder aan dat bij de oppervlaktebepaling&#13;
van inbreng en toedeling wordt uitgegaan&#13;
van kadastrale begrenzingen en niet van netto&#13;
bruikbare oppervlakten cultuurgrond. De&#13;
Commissie stelt dat de kavelaanvaardingswerken,&#13;
zoals het opschonen van een sloot, geen&#13;
wijziging in de kadastrale begrenzing brengen&#13;
en dus ook niet kunnen leiden tot een geldelijke&#13;
verrekening.&#13;
Laatstgenoemd verweer van de Commissie&#13;
verwerpt de rechtbank. Dat verweer zou kunnen&#13;
worden gehonoreerd, wanneer zou vaststaan&#13;
dat aan beide zijden van de kadastrale&#13;
grens in gelijke mate is geschoond. De stelling&#13;
van Van der Sluis is echter nu juist dat dat niet&#13;
is gebeurd en dat de sloot meer ten koste van&#13;
haar perceel is geschoond dan ten koste van&#13;
het aan de andere kant liggende perceel.&#13;
De rechtbank heeft ook ter zake van dit&#13;
bezwaar behoefte aan deskundige voorlichting.&#13;
Zij zal een deskundige benoemen en aan&#13;
die deskundige de vragen voorleggen zoals&#13;
hierna in de beslissing verwoord.&#13;
3.6. Partijen hebben tijdens de behandeling&#13;
medegedeeld dat in geval van benoeming van&#13;
een deskundige kan worden volstaan met&#13;
benoeming van één deskundige.&#13;
In de wederzijdse standpuntenbepaling van&#13;
partijen ziet de rechtbank aanleiding het door&#13;
de deskundige in rekening te brengen voorschot&#13;
door beide partijen, ieder voor de helft,&#13;
te laten voldoen.&#13;
4. De beslissing&#13;
De rechtbank&#13;
alvorens verder te beslissen:&#13;
gelast met betrekking tot het eerste, vierde en&#13;
zesde bezwaar een deskundigenbericht en formuleert&#13;
– voorlopig – de navolgende vraagpunten:&#13;
(…)&#13;
c. Ten aanzien van de schoning van de sloot&#13;
(zesde bezwaar):&#13;
– Kunt u in kaart brengen hoe de kadastrale&#13;
grens langs perceel 1068, aan de zijde van de&#13;
Roei, liep voordat de sloot was opgeschoond?&#13;
– Is in gelijke mate aan beide zijden van de&#13;
kadastrale grens, voor zover die lag in het&#13;
midden van de sloot, geschoond, of is ten&#13;
voor- of ten nadele van een van de langs de&#13;
sloot gelegen percelen geschoond?&#13;
– Indien de schoning meer ten nadele van het&#13;
perceel van reclamante heeft plaatsgevonden,&#13;
in welke mate is dat dan gebeurd en over&#13;
welke lengte van het perceel?&#13;
– Welke waarde kan worden toegekend aan&#13;
het gedeelte van het perceel dat op laatstgenoemde&#13;
wijze voor reclamante verloren is&#13;
gegaan?&#13;
stelt voor als deskundige te benoemen:&#13;
ir. I.E.D.O. van Hoven, postbus 50 te&#13;
4850 AB Ulvenhout, telefoonnummer: 076-&#13;
5602007;&#13;
deelt mee, dat de deskundige het benodigde&#13;
door de Commissie en reclamante ieder voor&#13;
de helft te betalen voorschot begroot op&#13;
ƒ 5.000,– exclusief BTW;&#13;
bepaalt dat zowel reclamante als de Commissie&#13;
een aanvullend voorschot dienen te betalen&#13;
indien dat door de deskundige nodig wordt&#13;
geoordeeld;&#13;
verstaat, dat partijen zich tot uiterlijk&#13;
23 augustus 1996 zullen kunnen uitlaten over&#13;
de voorgestelde vraagpunten, eventuele andere&#13;
door hen gewenste vraagpunten en over de&#13;
voorgestelde deskundige in een brief aan de&#13;
heer P.G.M. Ligtenberg, griffier bij de rechtbank.&#13;
(enz.)&#13;
TUSSENVONNIS D.D. 10 SEPTEMBER&#13;
1996&#13;
(…)&#13;
EINDVONNIS D.D. 15 APRIL 1997&#13;
(…)&#13;
1. Het verdere verloop van het&#13;
geding&#13;
(…)&#13;
2. De verdere beoordeling&#13;
2.1 Bij voornoemd tussenvonnis is een deskundigenonderzoek&#13;
gelast omtrent:&#13;
(…)&#13;
– de wijze waarop de sloot langs perceel 1068&#13;
is geschoond en de gevolgen daarvan voor dat&#13;
perceel.&#13;
(…)&#13;
2.6 Ten aanzien van het derde onderdeel geeft&#13;
de deskundige aan dat de kosten verbonden&#13;
aan een precieze meting van de kadastrale&#13;
grens in de oude en de nieuwe situatie&#13;
ƒ 1.500,– zal kosten. Uitgaande van de door&#13;
Van der Sluis genoemde verbreding van de&#13;
sloot van 75 centimeter en van het midden van&#13;
de sloot als kadastrale grens, berekent de deskundige&#13;
dat 100 m2 van het perceel van Van&#13;
der Sluis verloren kan zijn gegaan. De schade&#13;
als gevolg daarvan berekent de deskundige op&#13;
maximaal ƒ 600,–, welk bedrag, aldus de deskundige,&#13;
niet opweegt tegen de kosten van een&#13;
kadastrale meting. De deskundige stelt dat de&#13;
eventueel te lijden schade is gelegen in het feit&#13;
dat Van der Sluis 100 m2 minder kan bewerken&#13;
en daaruit voor 100 m2 minder opbreng-&#13;
sten kan verkrijgen. Naar onteigeningsmaatstaven&#13;
stelt de deskundige de schade die Van&#13;
der Sluis dientengevolge lijdt vast op ƒ 250,–.&#13;
2.7 De stelling van de commissie dat de deskundige&#13;
niet heeft kunnen vaststellen dat voor&#13;
Van der Sluis beteelbare oppervlakte verloren&#13;
is gegaan en dat daarom geen plaats is voor&#13;
een vergoeding, is onjuist. De deskundige&#13;
heeft aangegeven dat de kosten om dat vast te&#13;
stellen, gelet op de omvang van de schade, een&#13;
onderzoek niet rechtvaardigen. De deskundige&#13;
heeft met die benadering zowel de financiële&#13;
belangen van de commissie als van Van&#13;
der Sluis, die elk de helft van de kosten van de&#13;
deskundige moeten voorschieten, in het oog&#13;
gehouden. De rechtbank acht dat een te&#13;
respecteren benadering.&#13;
2.8 Het risico van het niet komen vast staan&#13;
van het precieze verloop van de grens behoort&#13;
niet geheel voor risico van Van der Sluis te&#13;
komen. De verbreding van de sloot heeft&#13;
onder verantwoordelijkheid van commissie&#13;
plaatsgevonden en het ligt dan ook (tevens)&#13;
op de weg van de commissie om aannemelijk&#13;
te maken dat de schoning heeft plaatsgevonden&#13;
zoals door haar gesteld.&#13;
2.9 Onder al deze omstandigheden acht de&#13;
rechtbank een vergoeding aan de kant van Van&#13;
der Sluis op z’n plaats. Indien de schade niet&#13;
nauwkeurig kan worden vastgesteld, moet de&#13;
schade door de rechtbank worden geschat. De&#13;
rechtbank neemt de uitgangspunten over die&#13;
de deskundige heeft aangegeven. Zij acht de&#13;
vergoeding van ƒ 250,– onder de omstandigheden&#13;
van dit geval redelijk.&#13;
(enz.)</content><legacyfootnotes/><footnotes><footnote/></footnotes><auteurs/><published>2000-02-01 00:00:00</published><modified>1998-03-03 00:00:00</modified><editiondate>2000-02-01</editiondate><htmlpath>https://denhollander.info/artikel/4740</htmlpath></article>
</articles></edition>
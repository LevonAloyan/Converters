<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>11</uitgave><aflevering>10</aflevering><searchword>TvAR 11/2018</searchword><id>15222</id><udhid>UDH:TvAR/15222</udhid><titel>Wetgeving, literatuur en rechtspraak</titel><searchwords><searchword>TvAR 11/2018</searchword><searchword>UDH:TvAR/15222</searchword></searchwords><attachments><attachment><name>20061.pdf</name><extention>pdf</extention><url>https://denhollander.info/download/20061/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Begroting&lt;/h4&gt;&lt;p&gt;De begrotingsstukken van Landbouw, Natuur en Voedselkwaliteit zijn te vinden onder kamernummer 2018/19, 35000 XIV, bijvoorbeeld de Memorie van Toelichting: nr. 2. Boeren stonden ook in de troonrede: ‘En met waardering voor onze boeren, tuinders en vissers, die onder soms moeilijke omstandigheden zorgen voor ons voedsel. Het kabinet komt met gerichte maatregelen om landbouw en natuur meer met elkaar te verbinden. Daarnaast komt er een fonds voor jonge boeren die het bedrijf van hun ouders willen overnemen.’&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Onteigening&lt;/h4&gt;&lt;p&gt;Vergoeding voor meerwaarde grond wegens aanwezigheid van bruikbare bodembestanddelen. Moet bij die vergoeding rekening worden gehouden met de kosten van voor winning van die bodembestanddelen noodzakelijke werkzaamheden, als die werkzaamheden hoe dan ook verricht moeten worden voor de uitvoering van het werk waarvoor onteigend wordt? Eliminatieregel (art. 40c Ow). Is sprake van bijzondere geschiktheid van de onteigende gronden? HR 21-09-2018, ECLI: NL: HR: 2018: 1694&lt;/p&gt;&lt;h4&gt;Erfdienstbaarheid&lt;/h4&gt;&lt;p&gt;Vaststelling perceelgrens en omvang gevestigde erfdienstbaarheid, Hof Amsterdam 18-09-2018, ECLI: NL: GHAMS: 2018: 3437&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Houtkloverij&lt;/h4&gt;&lt;p&gt;Omgevingsvergunning verleend voor een houtkloverij als nevenactiviteit bij een agrarisch bedrijf op het perceel [locatie] te Zeeland. In aanmerking genomen dat zowel het begrip ‘bebouwing’ als ‘gebouw’ in de planregels is gedefinieerd en gelet op de rechtszekerheid van de planregels voor derden, dient art. 4, lid 4.5.2, aanhef en onder a, van de planregels naar het oordeel van de Afdeling te worden uitgelegd naar de letterlijke tekst ervan. Dat betekent in dit geval dat nevenactiviteiten alleen mogen plaatsvinden in (bestaande) gebouwen en dus niet in bouwwerken, geen gebouw zijnde. Aangezien de sleufsilo geen gebouw is en er geen aanknopingspunten aanwezig zijn voor het oordeel dat de aanwezige bebouwing op het perceel naar aard en omvang niet geschikt te maken is voor de beoogde activiteit, is de Afdeling van oordeel dat het college niet bevoegd was gebruik te maken van de bevoegdheid van art. 4, lid 4.5.2, aanhef en onder a, van de planregels zoals het heeft gedaan. De rechtbank heeft dat niet onderkend. Het betoog slaagt. ABRvS 19-09-2018, ECLI: NL: RVS: 2018: 3025&lt;/p&gt;&lt;h4&gt;Grondgebondenheid&lt;/h4&gt;&lt;p&gt;Einduitspraak. Omgevingsvergunning voor het bouwen van een ligboxenstal met toepassing van art. 2.12, eerste lid, aanhef en onder a, onder 3, van de Wabo. De rechtbank heeft in haar tussenuitspraak geoordeeld dat aan het bestreden besluit gebreken kleven. Verweerder ten onrechte niet onderzocht of het ruwvoer na uitbreiding van de veestapel geheel of vrijwel geheel afkomstig is van de structureel bij het bedrijf behorende gronden. Daarnaast ontbreekt in de voorschriften bij de omgevingsvergunning een verwijzing naar de definitie van grondgebondenheid in de zin van de Provinciale Ruimtelijke Verordening Utrecht 2013 (de PRV). De rechtbank is van oordeel dat verweerder met de aanvullende motivering waarbij nieuwe voorschriften aan de omgevingsvergunning zijn verbonden, de geconstateerde gebreken onvoldoende heeft hersteld. Verweerder heeft onvoldoende onderbouwd dat het bedrijf na de uitbreiding van de ligboxenstal waarvoor een omgevingsvergunning is verleend, voldoet aan de eisen voor grondgebondenheid in de zin van de PRV. De rechtbank verklaart de beroepen gegrond en vernietigt het bestreden besluit vanwege strijd met de art. 3:2 en 7:12 van de Awb. Rechtbank Midden Nederland 12-09-2018, ECLI: NL: RBMNE: 2018: 4441&lt;/p&gt;&lt;p&gt;De rechtbank heeft terecht overwogen dat de overeenkomsten niet inzichtelijk maken of de bewuste gronden feitelijk worden geëxploiteerd door [appellant] en zodoende tot haar bedrijfsvoering kunnen worden gerekend. Voorts heeft de rechtbank terecht van betekenis geacht dat in twee van de drie overeenkomsten is opgenomen dat de intentie is dat de overeenkomst geldt voor een tijdsduur van zes jaar, maar dat daarin tevens is opgenomen dat partijen de overeenkomst vóór afloop van de overeengekomen periode eenzijdig en zonder opgave van redenen kunnen opzeggen. Hierbij heeft de rechtbank in het advies van de AAZ terecht geen grond gevonden voor een ander oordeel. In dat advies is slechts een inschatting gemaakt van de vraag of continuering van de samenwerkingsverbanden tussen [appellant] en de akkerbouwers met wie hij overeenkomsten is aangegaan vanuit financiële overwegingen te verwachten is. Daarbij is niet ingegaan op de vraag of de overeenkomsten voldoende zekerheid bieden dat de daarin bedoelde gronden door [appellant] zelf worden geëxploiteerd. Voor zover [appellant] naar voren heeft gebracht dat met deze samenwerkingsverbanden is voorzien in kringlooplandbouw met alle voordelen van dien, doet dat er niet aan af dat deze zekerheid in het licht van de toetsing aan het bestemmingsplan van belang is en dat de overeenkomsten die zekerheid onvoldoende bieden. De rechtbank is dan ook terecht tot de conclusie gekomen dat de overeenkomsten onvoldoende grondslag bieden om te kunnen aannemen dat de gevraagde melkgeitenhouderij in overeenstemming met het bestemmingsplan een grondgebonden veehouderij is, zodat het college de gevraagde omgevingsvergunning op onjuiste gronden heeft verleend. ABRvS 26-09-2018, ECLI: NL: RVS: 2018: 3124&lt;/p&gt;&lt;h2&gt;Landinrichting&lt;/h2&gt;&lt;h4&gt;Erfdienstbaarheid&lt;/h4&gt;&lt;p&gt;Als gevolg van ruilverkaveling in 1973 is een erfdienstbaarheid (‘reed van weg’) waarmee een dienend erf was belast, komen te vervallen. Het gegeven dat het heersend erf niet in de ruilverkaveling was betrokken, maakt dat niet anders. Geen sprake van zodanig bijzondere omstandigheden dat de erfdienstbaarheid moet worden hersteld. Evenmin door verkrijgende dan wel bevrijdende verjaring alsnog een erfdienstbaarheid ontstaan omdat voor bezit onvoldoende is gesteld. Wel het voor tegenbewijs vatbare vermoeden dat van bestemming tot een buurweg sprake is, waartoe tegenbewijs wordt opengesteld. Hof Arnhem-Leeuwarden, 25-09-2018, ECLI: NL: GHARL: 2018: 8517&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Wateroverlast &lt;/h4&gt;&lt;p&gt;Vordering tot een verklaring voor recht dat WDD jegens haar onrechtmatig heeft gehandeld doordat WDD zijn wettelijke onderhouds- en beheersverplichtingen niet tijdig en niet deugdelijk is nagekomen, waardoor wateroverlast is ontstaan in 2016, alsmede dat WDD aansprakelijk is voor de door [eiseres] geleden schade, met veroordeling van WDD tot vergoeding daarvan op te maken bij staat, een en ander vermeerderd met rente en kosten. Vordering afgewezen. Rechtbank Oost-Brabant 19-09-2018, ECLI: NL: RBOBR: 2018: 4600&lt;/p&gt;&lt;p&gt;Wateroverlast door hevige neerslag Zuid-Hollandse Eilanden in augustus 2015. Schade aan gewassen. Zorgplicht waterschap. Beleidsvrijheid waterschap. Het waterschap komt bij de uitoefening van zijn beheerstaken een zekere beleidsvrijheid toe. Het waterschap moet adequaat reageren op klachten door een onderzoek in te stellen en zo nodig de noodzakelijke en mogelijke maatregelen treffen. In dit geval geen schending zorgplicht van het waterschap bij het nemen van noodmaatregelen voor, tijdens en na zware regenval. Ook geen schending van de zorgplicht van het waterschap in verband met opvolging aanbevelingen naar aanleiding van eerdere wateroverlast. Rechtbank Rotterdam 19-09-2018, ECLI: NL: RBROT: 2018: 8085&lt;/p&gt;&lt;h4&gt;Water&lt;/h4&gt;&lt;p&gt;Beroep tegen een watervergunning en in het bijzonder tegen een tijdelijke dam met duiker naast het perceel van eiser. Eiser stelt dat wordt afgeweken van art. 7 van de beleidsregels op grond van de Keur van het Hoogheemraadschap Stichtse Rijnlanden. Het beroep van eiser op de toetsingscriteria in de beleidsregels slaagt niet. Het beroep is ongegrond. Nu het bestreden besluit niet onrechtmatig is, is er geen grond voor het toekennen van schadevergoeding en wordt dit verzoek afgewezen. Rechtbank Midden-Nederland 27-09-2018, ECLI: NL: RBMNE: 2018: 4690&lt;/p&gt;&lt;h2&gt;Marktordening&lt;/h2&gt;&lt;h4&gt;Kosten&lt;/h4&gt;&lt;p&gt;GLB 2015 – aanvraag betalingsrechten – perceel oppervlakten Awb 8:75. Van voor vergoeding in aanmerking komende proceskosten of bezwaarkosten is niet gebleken. Het College is in de lijn van arresten van de Hoge Raad van 9 augustus 2013, ECLI:NL:HR:2013:197, en van 11 mei 2012, ECLI:NL:HR:2012:BW5409, van oordeel dat van kosten van door een derde beroepsmatig verleende rechtsbijstand in de zin van art. 1, aanhef en onder a, van het Besluit proceskosten bestuursrecht geen sprake is in een geval, als in dit geding aan de orde, waarin feitelijk de belanghebbende zelf optreedt in zijn zaak, ook al geschiedt dit namens een rechtspersoon. Het College volgt verweerder in zijn standpunt, als hiervoor onder 1.4 vermeld, dat appellant in bezwaar, evenals naar het oordeel van het College thans in beroep, zelf is opgetreden in zijn zaak en dat geen sprake is van door een derde beroepsmatig verleende rechtsbijstand. Van voor vergoeding in aanmerking komende kosten van door een derde beroepsmatig verleende rechtsbijstand is daarom evenmin sprake. CBB 18-09-2018, ECLI:NL:CBB:2018:496&lt;/p&gt;&lt;h4&gt;Vergroening&lt;/h4&gt;&lt;p&gt;Niet is in geschil dat het landbouwbedrijf van appellante sub 1 niet is vrijgesteld van de voorwaarde om 5% van het bouwland als ecologisch aandachtsgebied in te zetten en dat zij geen percelen heeft opgegeven waarmee zij invulling geeft aan deze voorwaarde. Appellante sub 1 heeft aangegeven in 2015 na het oogsten van de pootaardappelen geen volgteelt in de vorm van een combinatie van vanggewassen te hebben ingezaaid op de percelen. Hiermee staat vast dat appellante sub 1 niet heeft voldaan aan de voorwaarden voor de invulling van het ecologisch aandachtsgebied om in het jaar van de aanvraag, voor 1 oktober 2015 de combinatie van vanggewassen te hebben ingezaaid. De stelling van appellante sub 1 dat de doelstelling van deze regelgeving evenzeer wordt bereikt met de wijze waarop zij invulling geeft aan de vergroeningseisen kan haar, wat daar ook van zij, niet baten, nu de regelgeving daartoe geen mogelijkheid biedt. Deze beroepsgrond faalt. Het College is daarnaast van oordeel dat verweerder zich terecht op het standpunt heeft gesteld dat het op de weg van appellante sub 1 lag om zich afdoende te informeren over de voorwaarden waaraan zij diende te voldoen om in aanmerking te komen voor de vergroeningsbetaling en de wijze waarop zij dit bij de Gecombineerde Opgave 2015 diende op te geven. Niet is gebleken dat verweerder hierover ten tijde van de aanvraag onvoldoende dan wel onjuiste informatie heeft verschaft. Appellante sub 1 heeft een brief van 30 september 2016 van verweerder in het geding gebracht, om te onderbouwen dat zij zich afdoende heeft geïnformeerd over de regelgeving en dat zij conform de instructies van verweerder heeft gehandeld. Voor zover appellante sub 1 daarmee heeft beoogd zich te beroepen op het vertrouwensbeginsel, overweegt het College als volgt. Nu deze brief dateert van ruimschoots na de uiterste datum voor het doen van de Gecombineerde Opgave 2015, kan daaruit niet worden afgeleid dat appellante sub 1 zich tijdig over de toepasselijke regelgeving heeft geïnformeerd. Daarnaast blijkt, anders dan appellante sub 1 kennelijk stelt, uit deze brief ook niet dat verweerder appellante sub 1 heeft geadviseerd om in de Gecombineerde Opgave geen volgteelt op te geven. Evenmin blijkt uit deze brief dat is verklaard dat het teeltplan van appellante sub 1 voldoet aan de voorwaarden voor vergroening. Het beroep op het vertrouwensbeginsel slaagt dan ook niet. CBB 18-09-2018, ECLI: NL: CBB: 2018: 501&lt;/p&gt;&lt;h4&gt;GLB&lt;/h4&gt;&lt;p&gt;De vaste commissie voor Landbouw, Natuur en Voedselkwaliteit heeft in het kader van de versterking van haar kennis- en informatiepositie het onderwerp herziening Gemeenschappelijk Landbouwbeleid (GLB) aangemerkt als prioritair kennisthema voor de jaarplanning van 2018. De commissie heeft voor dit kennisthema aan het Louis Bolk Instituut gevraagd een impact assessment uit te voeren naar de effecten van de GLB-voorstellen van de Europese Commissie voor de Nederlandse landbouw op bodemkwaliteit, biodiversiteit, innovatie, klimaat en agrarisch natuurbeheer. Dit onderzoek is aan de kamer gestuurd (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 28625, nr. 258).&lt;/p&gt;&lt;h2&gt;Dieren&lt;/h2&gt;&lt;h4&gt;Pluimvee&lt;/h4&gt;&lt;p&gt;Boetes opgelegd aan pluimveeslachterij omdat volgens de NVWA toezichthouder kuikens tekenen van bewustzijn vertoonden na het elektrisch waterbad en sprake was van vleugelbeknellingen en rugliggingen bij kuikens in geloste containers. Gelet op het voorgaande heeft verweerder in boetezaak 201606792 ten onrechte de overtreding vastgesteld en dus ten onrechte een boete opgelegd. In boetezaken 201603101, 201605002 en 201607148 heeft verweerder terecht een overtreding vastgesteld en verweerder is bevoegd in die zaken een boete op te leggen. Rechtbank Rotterdam 07-09-2018, ECLI: NL: RBROT: 2018: 7867&lt;/p&gt;&lt;h4&gt;Q-koorts&lt;/h4&gt;&lt;p&gt;In &lt;span class="italic"&gt;Stcrt&lt;/span&gt;. 2018, nr. 54726 is gepubliceerd Beleidsregel tegemoetkoming Q-koorts. In totaal is € 14,5 mln. beschikbaar voor slachtoffers en nabestaanden.&lt;/p&gt;&lt;h4&gt;Afrikaanse varkenspest&lt;/h4&gt;&lt;p&gt;Deze besmettelijke dierziekte schijnt er aan te komen, de minister is er klaar voor: &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 29683, nr. 244.&lt;/p&gt;&lt;h4&gt;Schapen&lt;/h4&gt;&lt;p&gt;De Regeling preventie, bestrijding en monitoring van besmettelijke dierziekten en zoönosen en TSE’s iis gewijzigd n verband met een wijziging van de voorschriften voor het verzamelen van schapen en geiten. (&lt;span class="italic"&gt;Stcrt.&lt;/span&gt;&lt;span class="unknown"&gt; &lt;/span&gt;2018, nr. 53847)&lt;/p&gt;&lt;h4&gt;Paarden&lt;/h4&gt;&lt;p&gt;Gezondheid en welzijn van paarden is aan de orde in een kamerbrief (&lt;span class="italic"&gt;Kamerstukken II&lt;/span&gt; 2018/19, 28286, nr. 989). Onderwerpen zijn o.a. duurzame stalsystemen, paardengezondheid, paardenwelzijn, paardenpaspoorten en vleesfraude, import, misstanden op de paardenmarkten en transport.&lt;/p&gt;&lt;h4&gt;I&amp;R onderzoek&lt;/h4&gt;&lt;p&gt;Het onderzoek naar de onregelmatigheden in de Identificatie &amp; Registratie (I&amp;R) voor runderen, naar aanleiding van de vele meerlingen in 2017, nadert een afronding. Er zijn veel bedrijven gecontroleerd en er zijn ook (nog steeds) bedrijven geblokkeerd. Meer dan 1.400 bedrijven hebben een naheffing voor het fosfaatreductieplan ontvangen, voor in totaal € 2,7 mln. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 33037, nr. 312.&lt;/p&gt;&lt;h2&gt;Producten&lt;/h2&gt;&lt;h4&gt;MDMA in mais&lt;/h4&gt;&lt;p&gt;Het College ziet geen grond voor het oordeel dat de maatregelen en de aan appellante opgelegde last onder bestuursdwang onvoldoende concreet of anderszins onduidelijk zijn. Appellante heeft de keuze gekregen tussen het laten vernietigen van de mais of tijdig aangeven voor welk ander doeleinde dan menselijke consumptie of vervoederen aan voedselproducerende dieren zij de mais wil aanwenden indien zij niet tot vernietiging wil overgaan. Anders dan appellante lijkt te menen is het opgeslagen houden van de mais op het eigen terrein niet als ‘een ander doeleinde’ aan te merken. De beroepsgrond dat verweerder ten onrechte geen rekening heeft gehouden met de omstandigheid dat appellante de met MDMA verontreinigde dunne mest van het college van B&amp;W van Baarle-Nassau, mocht uitrijden over het perceel aan de [adres 2] slaagt evenmin. Het College is met verweerder van oordeel dat sprake is van andere constateringen en een ander regelgevend kader, ter zake waarvan een ander bestuursorgaan, namelijk het genoemde college van B&amp;W, bevoegd is. Ook de beroepsgrond van appellante dat zij voorafgaand aan de primaire besluiten ten onrechte niet is gehoord brengt het College niet tot de conclusie dat de besluitvorming van verweerder onzorgvuldig is geweest. Op grond van art. 4:11, aanhef en onder a, van de Awb kan verweerder de toepassing van art. 4:8 van de Awb achterwege laten voor zover de vereiste spoed zich daartegen verzet. Nu de voedselveiligheid ten tijde van het nemen van de primaire beslissingen in het geding waren heeft verweerder naar het oordeel van het College met juistheid van het horen van appellante kunnen afzien. CBB 11-09-2018, ECLI: NL: CBB: 2018: 490&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;Aan de Tweede Kamer is gezonden een ontwerp-regeling (wijziging Uitvoeringsregeling Meststoffenwet) met nadere regels voor de fosfaatbank (&lt;span class="italic"&gt;Kamerstukken II&lt;/span&gt; 2017/18, 33037, nr. 310). Voor het toekennen van rechten uit de fosfaatbank wordt de figuur van de ontheffing gebruikt. Men kan voor vijf jaar ontheffing krijgen. Ontheffingen worden verleend ter bevordering van de grondgebondenheid, en het stimuleren van jonge landbouwers in Nederland. Deze ontheffing is niet overdraagbaar; andere fosfaatrechten van het bedrijf kunnen ook niet worden vervreemd. In een andere brief (33037, nr. 309) wordt ingegaan op de stand van zaken bij de uitvoering van het fosfaatrechtenstelsel, onder meer de uitspraken van et CBB. Intussen is de knelgevallencategorie startende melkveehouders uitgebreid. Op grond van het toegevoegde art. 72, zesde lid, kunnen ook starters die op de peildatum nog bezig waren met de opbouw van hun veestapel en daarom uitsluitend jongvee hadden, in aanmerking komen voor een verhoging van hun fosfaatrecht. Er is een beperkte groep van bedrijven die vóór 2 juli 2015 is gestart en op die datum nog niet volledig operationeel was. Specifiek worden genoemd bedrijven die op de peildatum nog geen volledige stalbezetting hadden of waarvan de stalbezetting uitsluitend of hoofdzakelijk uit jongvee bestond. Bedrijven die gebruik willen maken van deze uitbreiding van de knelgevallenvoorziening moeten wel voor 1 januari 2018 zijn gestart met de productie van melk en moeten voldoen aan de overige criteria van art. 72. De verhoging van het fosfaatrecht bedraagt 50% van het verschil tussen het aantal kilogrammen fosfaat dat is vastgesteld op grond van art. 23, derde lid, van de wet en het aantal kilogrammen fosfaat dat redelijkerwijs geproduceerd had kunnen worden met de op 2 juli 2015 aanwezige stalcapaciteit voor melkvee. Daarbij geldt dat het moet gaan om stalruimte waarvan de bouw is voltooid. Stallen in aanbouw gelden niet als aanwezige stalcapaciteit. (&lt;span class="italic"&gt;Stb.&lt;/span&gt; 2018, 317)&lt;/p&gt;&lt;h4&gt;Startend bedrijf&lt;/h4&gt;&lt;p&gt;Verzoekster staat voor ingrijpende keuzes met betrekking tot haar bedrijfsvoering. Handhaaft zij haar veestapel op het huidige peil, dan loopt zij het risico dat zij het verbod van art. 21, eerste lid, van de Meststoffenwet overtreedt. Bouwt zij haar veestapel af, dan verliest zij zoveel inkomsten dat dit het voortbestaan van het bedrijf bedreigt. Haar financiële positie laat haar niet toe fosfaatrecht bij te kopen (of te huren). Het valt goed te begrijpen dat verzoekster in die omstandigheden zoekt naar zekerheid over de vraag of zij als startend bedrijf aanspraak kan maken op extra fosfaatrecht. Het treffen van de gevraagde voorlopige maatregel zal verzoekster evenwel niet de zekerheid bieden waaraan zij behoefte heeft. De fosfaatproductie wordt gemeten over een jaar en na afloop van 2018 zal blijken of verzoeksters fosfaatproductie blijft binnen de grenzen van haar fosfaatrecht. De door verzoekster gevraagde voorlopige voorziening brengt daarin geen wijziging en zal haar werking overigens ook, wanneer het besluit op bezwaar is genomen, verliezen. Het treffen van de gevraagde voorlopige voorziening biedt verzoekster evenmin duidelijkheid omtrent eventuele vervolging dan wel de garantie dat zij gevrijwaard zal zijn van die vervolging als zij in 2018 meer mest produceert dan haar fosfaatrecht toestaat. De slotsom is dat de voorzieningenrechter het verzoek afwijst. Voor een proceskostenveroordeling bestaat geen aanleiding. CBB 30-08-2018, ECLI:NL:CBB:2018:494&lt;/p&gt;&lt;h4&gt;Handhaving&lt;/h4&gt;&lt;p&gt;Aan de Tweede Kamer is aangeboden de versterkte handhavingsstrategie mest. De strategie is erop gericht om fraude met mest tegen te gaan en de naleving van de mestregelgeving te verbeteren. &lt;/p&gt;&lt;p&gt;Kernelementen van de strategie zijn intensivering van samenwerking tussen verschillende toezichthouders en slimmer gebruik van moderne technologie. Op basis van een risicoanalyse zijn gebieden in het land en delen van de mestketen waar het risico van niet-naleving van de mestregels het grootst is, geïdentificeerd. Toezicht en handhaving worden grotendeels gebieds- en risicogericht ingericht en de samenwerking tussen controlerende en handhavende instanties wordt versterkt, onder meer door betere informatie-uitwisseling tussen verschillende overheidsinstanties en gezamenlijke handhavingsacties. De handhavingsstrategie gaat gepaard met het vergroten en verbeteren van de capaciteit voor uitvoering, toezicht en handhaving van de mestregelgeving bij de Nederlandse Voedsel- en Warenautoriteit (NVWA) en de Rijksdienst voor Ondernemend Nederland (RVO.nl). Het vergroten van de capaciteit hiervoor bij de NVWA wordt deels mogelijk gemaakt door de vermindering van fysieke controles bij derogatiebedrijven uit hoofde van de derogatiebeschikking 2018–2019. Daarnaast investeer ik middelen vanuit het budget voor het zesde actieprogramma Nitraatrichtlijn voor onder andere de ontwikkeling van ICT-maatregelen bij RVO.nl, vormgeving van gebiedsgericht handhaven en het mogelijk maken van digitaal en «real time» verantwoorden van transport en aanwending van mest. Met deze handhavingsstrategie wordt invulling gegeven aan art. 4.2 van de derogatiebeschikking Nitraatrichtlijn 2018–2019. Op korte termijn wordt een verzoek bij de Europese Commissie voor verlenging van de derogatie voor de jaren 2020 en 2021 ingediend. op basis van het zesde actieprogramma Nitraatrichtlijn. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 33037, nr. 311&lt;/p&gt;&lt;h4&gt;Geurhinder&lt;/h4&gt;&lt;p&gt;Er is een onafhankelijke Commissie Geurhinder Veehouderij onder voorzitterschap van P.J. Biesheuvel. Deze commissie onderzoekt «welke maatregelen op korte termijn mogelijk zijn ten behoeve van omwonenden in gebieden waar de geurnorm wordt overschreden» en levert een bijdrage aan een robuust geurbeleid op de langere termijn. In december/januari zal de commissie haar rapport afronden. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 29383, nr. 304.&lt;/p&gt;&lt;h4&gt;Plantenresten&lt;/h4&gt;&lt;p&gt;De Vrijstellingsregeling plantenresten is aangepast. De wijziging omvat een uitbreiding van de categorieën plantenresten die zijn vrijgesteld van het verbod om afvalstoffen buiten inrichtingen op of in de bodem te brengen. De wijziging omvat tevens een aanpassing van de toepassingsvoorwaarden van de vrijgestelde categorieën plantenresten. &lt;span class="italic"&gt;Stcrt&lt;/span&gt;&lt;span class="unknown"&gt;. &lt;/span&gt;2018, nr. 55157.&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Bouwterrein&lt;/h4&gt;&lt;p&gt;Overdrachtsbelasting / Art. 15, lid 1, onderdeel a, Wet BvR. Begrip ‘bouwterrein’ in de zin van de Btw-richtlijn. Belanghebbende, een BV, heeft een perceel grond gekocht en verkregen waarop een woonhuis en een pluimveebedrijf staan. Ter zake van deze verkrijging heeft zij overdrachtsbelasting voldaan, maar tegen de voldoening bezwaar gemaakt en om teruggaaf gevraagd. Zij is van mening dat het verkregene een ‘bouwterrein’ in de zin van de Btw-richtlijn is zodat de verkrijging is vrijgesteld van de heffing van overdrachtsbelasting. De rechtbank overweegt dat om te kunnen spreken van een ‘bouwterrein’ in de zin van de Btw-richtlijn, sprake moet zijn van een verplichting voor de verkopende partij om de op het perceel aanwezige opstallen te slopen. Uit de onderliggende koopovereenkomsten en correspondentie tussen partijen blijkt niet van een dergelijke verplichting. Van een ‘bouwterrein’ in voormelde zin is dus geen sprake. Belanghebbendes beroep op het vertrouwensbeginsel slaagt evenmin omdat de inspecteur niet, althans onvoldoende duidelijk, is teruggekomen van zijn expliciete standpunt dat geen sprake is van een ‘bouwterrein’ in de zin van de Btw-richtlijn. Het beroep is ongegrond. Rechtbank Zeeland-West-Brabant 07-06-2018, ECLI:NL:RBZWB:2018:3322&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;In september 2018 is er weer een informele Landbouwraad (&lt;span class="italic"&gt;Kamerstukken II&lt;/span&gt; 2017/18, 21501-32, nr. 1124). Op de agenda staan o.a. de toekomst van het GLB, plattelandsontwikkeling en de stand van zaken met betrekking tot de richtlijn Oneerlijke Handelspraktijken. &lt;/p&gt;&lt;h2&gt;Diversen&lt;/h2&gt;&lt;h4&gt;Brand&lt;/h4&gt;&lt;p&gt;Brand in boerderij. Normen die golden voor installeren rookgasafvoerkanaal geschonden. Vooralsnog stat niet vast dat het specifieke gevaar waartegen de geschonden normen bescherming beogen te bieden zich daadwerkelijk heeft verwezenlijkt. Mogelijk andere oorzaak; schoorsteenbrand. Bewijslast van de stelling dat montagefout de oorzaak van de brand is, rust op eigenaar boerderij. Hof Arnhem-Leeuwarden 18-09-2018, ECLI:NL:GHARL:2018:8308&lt;/p&gt;</content><legacyfootnotes/><footnotes><footnote/></footnotes><auteurs/><published>2018-11-09 14:40:59</published><modified>2019-01-07 10:37:12</modified><editiondate>2018-11-09</editiondate><htmlpath>https://denhollander.info/artikel/15222</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1995</searchword><id>5025</id><udhid>UDH:TvAR/5025</udhid><titel>reclamant / De gemeente S. en de gemeente S. O. (TvAR 1995/4777)</titel><searchwords><searchword>TvAR 11/1995</searchword><searchword>TvAR 1995/4777</searchword><searchword>UDH:TvAR/5025</searchword></searchwords><attachments><attachment><name>1995_nr 11_Rechtspraak_4777.pdf</name><extention>pdf</extention><url>https://denhollander.info/download/4965/ci</url></attachment></attachments><inleiding>Landinrichtingswet, art. 161&#13;
&#13;
Als uitgangspunt voor de vraag of een voorpoot&#13;
recht bestaat, geldt dat een dergelijk&#13;
recht in ieder geval voor 1 oktober 1838 bij&#13;
de invoering van het Burgerlijk Wetboek diende&#13;
te bestaan gelet op het sedertdien ingevoerde&#13;
gesloten stelsel van zakelijke rechten.&#13;
Vergelijking voorpootrecht met een erfdienstbaarheid.&#13;
Redelijke uitleg van het stelsel der&#13;
wet brengt met zich dat een voorpootrecht,&#13;
evenals een beperkt zakelijk recht, ophoudt te&#13;
bestaan op het moment dat beide erven in een&#13;
hand komen. De stelling dat het voorpootrecht&#13;
gelet op het bijzondere karakter ervan&#13;
als zodanig z.ou kunnen herleven nadat een&#13;
vermenging van erven wederom ongedaan is&#13;
gemaakt wordt verworpen.</inleiding><content>W.F.E. M., reclamant tegen de lijst van rechthebbenden&#13;
in de ruilverkaveling 'Sint Oedenrode',&#13;
tegen&#13;
De gemeente S. en de gemeente S. O., belanghebbenden&#13;
terzake de vaststelling van rechten&#13;
in de ruilverkaveling 'Sint Oedenrode'; (enz.)&#13;
De bezwaren en de standpunten van partijen&#13;
Reclamant stelt zich op het standpunt dat hij&#13;
voorpootrechten heeft voor de volgende percelen:&#13;
1. Voor het perceel, kadastraal bekend&#13;
Schijndel sectie B 4007, op de wegen Lies-&#13;
eindsestraat en Lieseinds Heike, kadastraal&#13;
bekend respectievelijk Schijndel sectie B&#13;
4267 en B 4625, over een lengte van respec-&#13;
tievelijk 248 meter en 180 meter.&#13;
2. (enz.)&#13;
Ter staving van zijn stellingen wijst reclamant&#13;
allereerst op hetgeen door zijn voorvaderen&#13;
in een zogenaamd landerijenboek is&#13;
opgetekend met betrekking tot de bepoting&#13;
van de diverse percelen.&#13;
Meer in het bijzonder wijst hij er verder&#13;
nog op dat ten aanzien van de percelen als&#13;
hierboven genoemd onder 1. en 2. een akte&#13;
bestaat waarbij de gemeente Schijndel op 20&#13;
maart 1860 een landbouwerswoning met&#13;
grond inclusief het recht van voorpoting verkoopt&#13;
aan Johan Christoffel Marggraff.&#13;
Uit de bij deze akte verkochte percelen zijn&#13;
later de kadastrale percelen Schijndel sectie B&#13;
4007 en 4008 ontstaan.&#13;
Voorts wijst reclamant erop dat bij brief&#13;
van 20 oktober 1991 de gemeente Schijndel&#13;
hem heeft aangezegd een aantal bomen te&#13;
rooien staande voor het perceel, kadastraal bekend&#13;
Schijndel sectie B 4008, omdat reclamant&#13;
aldaar het voorpootrecht heeft.&#13;
De belanghebbenden betwisten de aanspraken&#13;
van reclamant.&#13;
Zij stellen dat nu het voorpootrecht een&#13;
oud zakelijk recht is, vestiging daarvan plaats&#13;
zou hebben moeten vinden voor 1 oktober&#13;
1838, zijnde de datum van inwerkingtreding&#13;
van het Burgerlijk Wetboek. Immers vanaf&#13;
dat moment gold een gesloten stelsel van zakelijke&#13;
rechten, waarbij het voorpootrecht niet&#13;
meer voorkwam.&#13;
Niet alleen is van de vestiging van een dergelijk&#13;
recht in de onderhavige procedure niet&#13;
gebleken, doch van belang is verder dat in ieder&#13;
geval na 1838 alle hierbedoelde percelen&#13;
ooit in één hand, te weten die van de gemeente,&#13;
zijn geweest, zodat, indien er al ooit voorpootrechten&#13;
hebben bestaan, deze door&#13;
vermenging teniet zijn gegaan.&#13;
De gemeente Schijndel stelt verder dat in&#13;
de door reclamant bedoelde akte uit 1860 kennelijk&#13;
een onjuistheid voorkomt nu immers&#13;
een recht van voorpoting, zijnde een oud zakelijk&#13;
recht, op dat moment niet meer kon&#13;
worden gevestigd. Deze belanghebbende wijst&#13;
er voorts op dat de van haar afkomstige brief&#13;
van 10 oktober 1991, waarin gerept wordt&#13;
over het recht van voorpoting, uitsluitend ziet&#13;
op een beperkt stukje weg, een en ander zo al&#13;
niet onjuist dan toch historisch verklaarbaar,&#13;
nu het huidige perceel kadastraal bekend&#13;
Schijndel sectie B 4008, gevormd is uit voorheen&#13;
verschillende percelen met verschillende&#13;
eigenaren.&#13;
Beide belanghebbenden beklemtonen&#13;
voorts dat alle bomen, die reclamant op basis&#13;
van een voorpootrecht claimt, door de gemeente&#13;
geruime tijd geleden zijn geplant en&#13;
sedertdien door hen worden onderhouden.&#13;
Er is derhalve ook duidelijk sprake gedurende&#13;
tenminste 30 jaren van een situatie van&#13;
non usus van het pretense voorpootrecht zijdens&#13;
reclamant, zodat ook om die reden diens&#13;
aanspraken dienen te worden afgewezen.&#13;
Reclamant heeft de stellingen van de belanghebbenen&#13;
betwist.&#13;
Niet alleen is hetgeen door de belanghebbenden&#13;
is gesteld met betrekking tot het planten&#13;
van de bomen en het onderhoud ervan&#13;
slechts aan te merken als een blote stelling,&#13;
maar bovendien miskennen beide belanghebbenden&#13;
het karakter van het oude zakelijke&#13;
recht.&#13;
Pootrecht bestond immers daar waar dat op&#13;
de pootkaart stond aangegeven. Volstrekt niet&#13;
van belang is het of de overheid na uitgifte&#13;
van dat recht ooit nog weer eens eigenaar van&#13;
het aanliggende stuk grond is geweest.&#13;
Het karakter van het voorpootrecht dient&#13;
veeleer te worden vergeleken met een door de&#13;
overheid verleende vergunning en niet uitsluitend&#13;
en alleen als een recht en een verplichting&#13;
van twee eigenaren.&#13;
Wel heeft reclamant erkend dat alle hierbedoelde&#13;
percelen na 1838 ooit in eigendom aan&#13;
respectievelijk de gemeente Schijndel en Sint&#13;
Oedenrode hebben toebehoord.&#13;
De beoordeling&#13;
Als uitgangspunt voor de vraag of ter plaatse&#13;
een voorpootrecht bestaat, zoals in alle gevallen&#13;
door reclamant is betoogd, geldt dat een&#13;
dergelijk recht in ieder geval voor I oktober&#13;
1838 bij de invoering van het Burgerlijk Wetboek&#13;
diende te bestaan gelet op het sedertdien&#13;
ingevoerde gesloten stelsel van zakelijke&#13;
rechten.&#13;
In beginsel werden in de Meierij van 's-&#13;
Hertogenbosch voorpootrechten gevestigd&#13;
door toedoen van de toenmalige hertogen, die&#13;
burgers (veelal boeren) met het oog op de&#13;
houtwinning het recht gaven om in de berm&#13;
van een weg met publieke bestemming bomen&#13;
te planten en te rooien onder de verplichting&#13;
een gedeelte van de houtopbrengst af te dragen.&#13;
Daarnaast kwam het voor dat wegen, die&#13;
aanvankelijk privé-eigendom waren, door het&#13;
ongestoorde gebruik door eenieder, een zodanig&#13;
openbaar karakter kregen, dat alle betrokkenen&#13;
op den duur in de veronderstelling&#13;
leefden dat het hier openbare grond betrof.&#13;
De oorspronkelijk eigenaar c.q. zijn&#13;
rechtsopvolger waren wel steeds in de berm&#13;
blijven planten met als gevolg dat bij feitelijk&#13;
afzien van de eigendom van de weg als het&#13;
ware vanzelf een voorpootrecht ontstond.&#13;
Waar het voorpootrecht, zijnde een oud zakelijk&#13;
recht, in die zin vergeleken kan worden&#13;
met een erfdienstbaarheid dat de eigenaar van&#13;
de weg dient te dulden dat de eigenaar van het&#13;
aanliggende erf bomen plant in de berm van&#13;
de weg, brengt een redelijke uitleg van het&#13;
stelsel der wet met zich dat een voorpootrecht,&#13;
evenals een beperkt zakelijk recht, ophoudt te&#13;
bestaan op het moment dat de beide erven in&#13;
een hand komen.&#13;
Uit de door de belanghebbenden overgelegde&#13;
stukken valt af te leiden dat alle hier bedoele&#13;
percelen ooit op enig moment na 1838&#13;
in een hand te weten die der gemeente zijn geweest&#13;
- bij een aantal van de percelen valt&#13;
zelfs vast te stellen dat zij ook voor die tijd&#13;
reeds in een hand waren -.&#13;
Aldus kan rechtens worden vastgesteld dat&#13;
zo er al op een van de hier bedoelde wegen&#13;
een voorpootrecht heeft gerust, een dergelijk&#13;
recht door vermenging inmiddels teniet is gegaan.&#13;
Daaraan doet niet af het feit dat nog in een&#13;
akte van koop en verkoop gedateerd na 1838,&#13;
waarbij de gemeente als eigenaresse/verkoopster&#13;
optrad, opnieuw wordt gesproken van een&#13;
voorpoting, nu eveneens vaststaat dat na die&#13;
tijd rechtens geen voorpootrecht in de door&#13;
reclamant bedoelde zin kon worden gevestigd.&#13;
Aldus is er mogelijk een persoonlijk recht&#13;
gevestigd tussen de gemeente en de toenmalige&#13;
koper, doch wat daarvan ook zij, dat standpunt&#13;
wordt niet door reclamant bepleit.&#13;
De rechtbank verwerpt de stelling van reclamant&#13;
dat het voorpootrecht gelet op het bijzondere&#13;
karakter ervan alszodanig zou&#13;
kunnen herleven nadat een vermenging van&#13;
erven wederom ongedaan is gemaakt.&#13;
Een dergelijke werking van een oud zakelijk&#13;
recht staat haaks op het systeem van ontstaan&#13;
en tenietgaan van zakelijke rechten en&#13;
vindt voorzover de rechtbank kan nagaan ook&#13;
geen steun in jurisprudentie en literatuur.&#13;
De vorderingen van reclamant dienen te&#13;
worden afgewezen en reclamant zal als de in&#13;
het ongelijk gestelde partij in de kosten worden&#13;
veroordeeld.&#13;
De beslissing&#13;
De rechtbank:&#13;
verklaart de bezwaren ongegrond;&#13;
(enz.)&#13;
</content><legacyfootnotes/><footnotes><footnote/></footnotes><auteurs/><published>1995-11-01 00:00:00</published><modified>1994-06-10 00:00:00</modified><editiondate>1995-11-01</editiondate><htmlpath>https://denhollander.info/artikel/5025</htmlpath></article>
</articles></edition>
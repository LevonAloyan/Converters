<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1990</searchword><id>7170</id><udhid>UDH:TvAR/7170</udhid><titel>'Jozef Theodorus van der Geest / Wilhelmus Jacobus Maria van der Geest' (TvAR 1990/4420)</titel><searchwords><searchword>TvAR 11/1990</searchword><searchword>TvAR 1990/4420</searchword><searchword>UDH:TvAR/7170</searchword></searchwords><attachments><attachment><name>1990_nr 11_Rechtspraak_4420.pdf</name><extention>pdf</extention><url>https://denhollander.info/download/6764/ci</url></attachment></attachments><inleiding>Pachtwet, art. 25 en 56&#13;
Ingevolge art. 25 Pw moet een pachter het&#13;
gepachte persoonlijk gebruiken, maar dat&#13;
houdt niet in dat hij alle voor de exploitatie&#13;
van het gepachte vereiste handelingen zelf moet verrichten c.q. daarbij aanwezig moet&#13;
zijn. Wel moet hij de dagelijkse leiding hebben,&#13;
d.w.z. dat uitsluitend hij de beslissingen&#13;
ter zake neemt.&#13;
In casu brengt de omstandigheid, dat de&#13;
pachter zich metterwoon en met zijn bedrijf&#13;
op grote afstand van het gepachte los land&#13;
heeft gevestigd, nog niet mee dat er geen&#13;
sprake meer is van persoonlijk gebruik. Dit&#13;
is niet anders indien de feitelijke wijze van&#13;
exploitatie - eventueel - mocht zijn gewijzigd&#13;
(loonwerk in plaats van eigen arbeid,&#13;
alsmede gebruik als weidegrond in plaats&#13;
van gebruik voor de ruwvoederwinning),&#13;
omdat die enkele feiten nog niet betekenen&#13;
dat de pachter wanprestatie heeft gepleegd.&#13;
In prima is door de pachtkamer geconstateerd&#13;
dat het gepachte er redelijk goed onderhouden&#13;
uitzag en de daartegen gerichte&#13;
grief is onvoldoende onderbouwd.&#13;
Van vervreemding van het eventueel met&#13;
het gepachte samenhangende melkquotum&#13;
is geen sprake.&#13;
De vordering tot ontbinding van de pachtovereenkomst&#13;
is dan ook terecht van de hand&#13;
gewezen.</inleiding><content>Pachtkamer Gerechtshof Arnhem, arrest&#13;
van 14 mei 1990&#13;
(Mr. Mans, mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van:&#13;
Jozef Theodorus van der Geest,&#13;
wonende te Oud-Ade, appellant, procureur:&#13;
mr. B. Peek,&#13;
tegen&#13;
Wilhelmus Jacobus Maria van der Geest,&#13;
wonende te Boyl, geïntimeerde, procureur:&#13;
mr. J.M.J. Huver.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het&#13;
kantongerecht te Leiden tussen appellant&#13;
als eiser en geïntimeerde als gedaagde&#13;
gewezen vonnissen van 19 mei 1988, 27&#13;
april 1989 en 10 augustus 1989, welke vonnissen&#13;
in fotocopie aan dit arrest zijn gehecht;&#13;
Overwegende&#13;
Appellant - hierna ook te noemen: de verpachter&#13;
- is bij exploit van 6 september&#13;
1989, hersteld bij exploit van 11 september&#13;
1989, in hoger beroep gekomen van voormeld&#13;
vonnis van 10 augustus 1989, met gelijktijdige&#13;
dagvaarding van geïntimeerde -&#13;
hierna ook te noemen: de pachter - voor dit&#13;
hof.&#13;
Bij memorie van grieven is één grief aangevoerd&#13;
en is geconcludeerd het vonnis,&#13;
waarvan beroep, te vernietigen en, opnieuw&#13;
rechtdoende, alsnog de bij inleidend verzoekschrift&#13;
ingestelde vorderingen zoals&#13;
deze later zijn aangepast toe te wijzen, met&#13;
veroordeling van geïntimeerde in de proceskosten&#13;
van beide instanties.&#13;
Bij memorie van antwoord is verweer gevoerd&#13;
met conclusie tot het in stand houden&#13;
van het vonnis, waarvan beroep,&#13;
subsidiair, indien het hof tot vernietiging&#13;
van dat vonnis mocht besluiten, tot het afwijzen&#13;
dan wel ontzeggen van de overige door&#13;
verpachter ingestelde nevenvorderingen om&#13;
redenen als in de conclusie van antwoord,&#13;
conclusie van dupliek en nadere conclusie&#13;
na comparitie vermeld, meer subsidiair,&#13;
indien het hof tot vernietiging van het&#13;
vonnis, waarvan beroep, mocht besluiten en&#13;
daarbij tevens mocht overgaan tot&#13;
toewijzing van een referentiehoeveelheid&#13;
melk aan de verpachter, aan de pachter een&#13;
vordering tot betaling van een som geld op&#13;
de verpachter ineens toe te wijzen ter&#13;
grootte van de waarde van de referentiehoeveelheid&#13;
die alsdan zal overgaan, dan wel&#13;
een zodanige som geld als het hof in goede&#13;
justitie zal vermenen te behoren, zulks om&#13;
redenen als in het verzoekschrift van de&#13;
pachter tot voeging van januari 1989 is vermeld,&#13;
in alle gevallen met veroordeling van&#13;
de verpachter in de proceskosten van beide&#13;
instanties.&#13;
Vervolgens hebben partijen de stukken&#13;
aan het hof overlegd voor het wijzen van&#13;
arrest.&#13;
De grief&#13;
De grief luidt:&#13;
Ten onrechte is de pachtkamer van het&#13;
kantongerecht tot de conclusie gekomen, dat&#13;
de omstandigheden van de onderhavige&#13;
casus niet een zodanige inbreuk op de gehoudenheid&#13;
tot persoonlijk gebruik door de&#13;
pachter (lees:) opleveren, dat ontbinding&#13;
van de pachtovereenkomst gerechtvaardigd De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend dan&#13;
wel niet of onvoldoende weersproken, staat&#13;
ten processe het navolgende vast:&#13;
- bij vonnis van de pachtkamer van het kan&#13;
tongerecht te Leiden van 20 december 1979&#13;
is schriftelijk vastgelegd een pachtovereenkomst&#13;
met betrekking tot een perceel wei&#13;
land van ongeveer 6 ha in de Boterhuispolder&#13;
te Leiderdorp, in die gemeente kadastraal&#13;
bekend onder sectie A, nrs. 4674 en&#13;
527, tussen appellant als (onder)verpachter&#13;
en Th.J. van der Geest als (onder)pachter,&#13;
zulks voor de duur van zes jaar, ingaande&#13;
Kerstmis 1973 en voor een pachtprijs van&#13;
ƒ 2 240,- in totaal per jaar;&#13;
- genoemde pachtovereenkomst is goedgekeurd&#13;
door de grondkamer voor Zuid-Holland&#13;
bij beschikking van 20 juni 1980, met&#13;
wijziging van de pachtprijs voor de pachtjaren&#13;
1973/1974, 1974/1975, 1975/1976,&#13;
1976/1977 en goedkeuring van die pacht&#13;
prijs voor de volgende jaren, waarbij werd&#13;
verstaan dat ingevolge artikel 9, lid 1, der&#13;
Pachtwet de overeengekomen duur ingaat&#13;
Kerstmis 1980;&#13;
- bij pachtwijzigingsovereenkomst van oktober&#13;
1980, goedgekeurd door de grondkamer&#13;
voor Zuid-Holland bij beschikking van&#13;
12 december 1980, is geïntimeerde als&#13;
(onder)pachter in de plaats gesteld van zijn&#13;
vader Th.J. van der Geest voornoemd, zulks&#13;
met ingang van Kerstmis 1980;&#13;
- bij beschikking van de pachtkamer van dit&#13;
hof van 24 september 1985 is bevestigd de&#13;
beschikking van de pachtkamer van het&#13;
kantongerecht te Leiden van 18 april 1985&#13;
voorzover daarbij de tussen partijen bestaande&#13;
pachtovereenkomst werd verlengd&#13;
met betrekking tot het perceel Leiderdorp,&#13;
sectie A, nr. 4674, groot ongeveer 3.30 ha,&#13;
en werd die beschikking voor het overige&#13;
vernietigd met alsnog afwijzing van het&#13;
verlengingsverzoek van de pachter met betrekking&#13;
tot het perceel Leiderdorp, sectie A,&#13;
nr. 527;&#13;
- met ingang van Kerstmis 1986 betreft de&#13;
tussen partijen bestaande pachtovereenkomst&#13;
derhalve alleen nog perceel Leider&#13;
dorp, sectie A. nr. 4674, groot (blijkens&#13;
conclusie van antwoord in prima) 3.32.70&#13;
ha;&#13;
- de pachter exploiteerde tot omstreeks&#13;
1 mei 1987 te Oude Ade een melkveebedrijf&#13;
op 10.63.81 ha eigen grond en de grond in&#13;
geschil in pacht; de daarmee samenhangende&#13;
heffingvrije hoeveelheid melk was toen&#13;
196.046 kilogram;&#13;
- de pachter heeft de hem in eigendom toe&#13;
behorende grond en gebouwen met uitzondering&#13;
van 0.01.30 ha verkocht, te weten op&#13;
24 april 1987 4.53.11 ha (met 86.091 kilo&#13;
gram heffingvrije melk), op 7 mei 1987&#13;
2.29.60 ha en op 11 mei 1987 3.79.80 ha met&#13;
de daarop staande gebouwen;&#13;
- de pachter verkreeg voorts op 29 april 1987&#13;
in eigendom een hoeve ter grootte van&#13;
24.30.60 ha (weidebedrijf) met een heffing&#13;
vrije hoeveelheid melk, staande en gelegen&#13;
aan de Boylerweg 51 te Boyl in Friesland; hij&#13;
heeft vervolgens zijn bedrijf daarheen ver&#13;
plaatst, met continuering van het gebruik&#13;
van de grond in geschil.&#13;
Behandeling van het geschil in hoger beroep&#13;
1. De verpachter voert aan, dat de pachter&#13;
wanprestatie pleegt, aangezien naar zijn&#13;
oordeel een exploitatie van de grond in geschil&#13;
op zo grote afstand als waarvan in casu&#13;
sprake is niet meer kan worden aangemerkt&#13;
als een persoonlijk gebruik en voorts het&#13;
onderhoud van het verpachte te wensen&#13;
overlaat, alsmede omdat de pachter niet&#13;
bereid is in te stemmen met beëindiging van&#13;
de tussen partijen bestaande pachtovereenkomst&#13;
en overdracht aan de verpachter van&#13;
de met het verpachte samenhangende heffingvrije&#13;
hoeveelheid melk. Hij vordert deswege&#13;
ontbinding van de pachtovereenkomst&#13;
met bepaling dat de pachter gehouden is tot&#13;
de overdracht aan hem (verpachter) van een&#13;
heffingvrije hoeveelheid melk (op straffe&#13;
van een dwangsom van ƒ500,- per dag),&#13;
subsidiair tot betaling van een schadeclaim&#13;
wegens verlies van die hoeveelheid melk,&#13;
alsmede met toekenning van een schadevergoeding&#13;
wegens inkomensderving voor het&#13;
sinds 1 mei 1987 niet kunnen gebruiken van&#13;
het verpachte en met bepaling dat de pachter&#13;
moet aangeven hoeveel referentiehoeveelheid&#13;
fosfaatproducten op het gepachte rust&#13;
(op straffe van een dwangsom van ƒ500,-&#13;
per dag) en, indien blijkt dat er op het gepachte&#13;
een referentiehoeveelheid mest van&#13;
meer dan 125 kilogram fosfaat per ha rust,&#13;
die referentiehoeveelheid geheel aan de verpachter&#13;
moet overdragen. De pachter bestrijdt de gestelde wanprestatie&#13;
en is van oordeel dat er geen gronden&#13;
zijn voor toewijzing van de (neven)-&#13;
vorderingen van de verpachter.&#13;
2. Ingevolge artikel 25 der Pachtwet is een&#13;
pachter gehouden het gepachte als een goed&#13;
pachter te gebruiken en al datgene te doen en&#13;
na te laten wat een goed pachter in gelijke&#13;
omstandigheden zou doen en nalaten. Hier&#13;
uit volgt een verplichting voor de pachter tot&#13;
persoonlijk gebruik, hetwelk onder meer&#13;
inhoudt dat de landbouwkundige exploitatie&#13;
van het gepachte dient te geschieden door en&#13;
voor rekening van de pachter. Deze land&#13;
bouwkundige exploitatie omvat tevens de&#13;
zorg voor de cultuurtoestand van de grond.&#13;
Het persoonlijk gebruik houdt niet in dat de&#13;
pachter de daartoe vereiste handelingen zelf&#13;
zou moeten verrichten. Wel is zijn dagelijkse&#13;
leiding vereist, hetgeen wil zeggen dat&#13;
uitsluitend hij persoonlijk de beslissingen&#13;
met betrekking tot de bedoelde exploitatie&#13;
neemt. Bij pacht van los land als waarvan in&#13;
casu sprake is, is daartoe echter niet persé&#13;
een dagelijkse of vrijwel dagelijkse aanwezigheid&#13;
van de pachter verplicht. Naar de&#13;
mate waarin hij het gepachte minder&#13;
frequent zelf in ogenschouw neemt, mag&#13;
overigens van hem worden verwacht dat hij&#13;
tijdig de nodige maatregelen treft die nodig&#13;
zijn voor een goede exploitatie van het ge&#13;
pachte.&#13;
3. Het hof is van oordeel, dat de enkele&#13;
omstandigheid dat de pachter zich metter&#13;
woon en met zijn bedrijf heeft gevestigd op&#13;
een zo grote afstand van het gepachte als&#13;
waarvan in casu sprake is, nog niet mede&#13;
brengt dat geen sprake meer is van een&#13;
persoonlijk gebruik.&#13;
Naar de pachter niet of althans onvoldoende&#13;
weersproken heeft aangevoerd, komt hij&#13;
één keer per maand zelf het gepachte in&#13;
ogenschouw nemen en is er voorts namens&#13;
hem regelmatig toezicht op die grond door&#13;
zijn in Oude Ade woonachtige vader, de&#13;
vorige (onder)pachter. De diverse werkzaamheden&#13;
op het gepachte worden uitgevoerd&#13;
door een loonwerker, zulks in opdracht&#13;
van de pachter. Op geen enkele wijze&#13;
is gebleken dat de exploitatie van de onderhavige&#13;
grond niet zou geschieden door en&#13;
voor rekening van de pachter, noch dat niet&#13;
hij alle beslissingen met betrekking tot die&#13;
exploitatie zou nemen.&#13;
Uit een en ander volgt, dat er ook na het&#13;
vertrek van de pachter naar Friesland een&#13;
dusdanige persoonlijke betrokkenheid zijnerzijds&#13;
bij de exploitatie van de grond in&#13;
geschil is gebleven, dat geen plaats meer is&#13;
voor de conclusie dat hij die grond niet meer&#13;
persoonlijk zou gebruiken.&#13;
4. Aan het vorenstaande doet niet af de&#13;
eventuele omstandigheid, dat in de feitelijke&#13;
uitvoering van de exploitatie van het gepachte&#13;
wijzigingen zijn gekomen in dier&#13;
voege dat het voorhanden zijnde werk voorheen&#13;
niet door een loonwerker maar door de&#13;
pachter zelf werd gedaan, alsmede dat de&#13;
grond niet meer als weidegrond maar slechts&#13;
voor de ruwvoederwinning wordt gebruikt.&#13;
Immers, is in het midden gelaten wat daarvan&#13;
- gelet op de gemotiveerde ontkenning&#13;
door de pachter dat sprake is van een wezenlijke&#13;
verandering op bedoelde punten - op&#13;
zichzelf ook zij, brengen die wijzigingen&#13;
nog niet mede dat de pachter zich dusdoende&#13;
tegenover de verpachter schuldig maakt aan&#13;
wanprestatie, laat staan aan wanprestatie die&#13;
zou moeten leiden tot ontbinding van de&#13;
pachtovereenkomst in geschil.&#13;
Hetzelfde geldt ten aanzien van het eventuele&#13;
feit, dat de exploitatie van de grond in&#13;
geschil na het vertrek van de pachter naar&#13;
Friesland voor hem minder revenuen oplevert&#13;
dan daarvoor het geval was, zodat ook&#13;
de juistheid van het daaromtrent door de&#13;
verpachter gestelde in het midden kan blij-&#13;
5. Met betrekking tot de onderhoudstoestand&#13;
van het gepachte is door de pachtkamer&#13;
van het kantongerecht te Leiden bij&#13;
bezichtiging ter plaatse geconstateerd dat&#13;
het gepachte er redelijk onderhouden uitzag,&#13;
niet minder dan het ernaast gelegen perceel&#13;
dat bij de verpachter zelf in gebruik is.&#13;
Voornoemde conclusie is door de verpachter&#13;
in hoger beroep onvoldoende bestreden.&#13;
Hij verwijst slechts naar in eerste aanleg&#13;
overgelegde rapporten, maar deze waren&#13;
al ten processe overlegd voordat de pachtkamer&#13;
van het kantongerecht tot de betreffende&#13;
bezichtiging ter plaatse overging en er moet&#13;
derhalve van worden uitgegaan dat bij de&#13;
bezichtiging de inhoud daarvan mede in de beschouwingen is betrokken en geen aanleiding&#13;
was om tot een andere slotsom te&#13;
komen dan is gedaan.&#13;
6. Ten overvloede overweegt het hof nog het&#13;
volgende. De in artikel 25 der Pachtwet&#13;
neergelegde verplichting van de pachter om&#13;
als een goed pachter te handelen en bij het&#13;
einde van de pachtovereenkomst het gepachte&#13;
in goede staat aan de verpachter op te&#13;
leveren, zal in het algemeen medebrengen&#13;
dat het hem niet vrijstaat bij het einde van de&#13;
pacht of gedurende de looptijd daarvan de&#13;
grond aan de verpachter op te leveren zonder&#13;
deze in de gelegenheid te stellen de daarmee&#13;
samenhangende heffingvrije hoeveelheid&#13;
melk te verwerven. Dit impliceert, mede&#13;
gelet op de uit voornoemd wetsartikel voortvloeiende&#13;
zorgverplichting van de pachter&#13;
ook gedurende de looptijd van de pachtovereenkomst&#13;
en voorts in aanmerking genomen&#13;
dat een overgang van een heffingvrije hoeveelheid&#13;
melk in beginsel geschiedt op basis&#13;
van de voor de melkproductie gebruikte oppervlakte,&#13;
dat het een pachter in het algemeen&#13;
ook niet vrijstaat gedurende de looptijd&#13;
van de pachtovereenkomst de naar evenredigheid&#13;
op het gepachte rustende heffingvrije&#13;
hoeveelheid melk geheel of gedeeltelijk&#13;
te vervreemden.&#13;
In casu is evenwel van zulk een vervreemding&#13;
geen sprake, De pachter heeft de grond&#13;
in geschil zonder meer in gebruik gehouden&#13;
en exploiteert deze sinds omstreeks 1 mei&#13;
1987 samen met de grond in Friesland, die&#13;
hij toen aldaar in eigendom heeft verworven.&#13;
Het geheel wordt als één bedrijf geëxploiteerd&#13;
en daaraan doet niet af dat die exploitatie&#13;
niet meer vanuit een in Oude Ade gelegen&#13;
gebouwencomplex geschiedt maar&#13;
vanuit de door de pachter in Boyl gekochte&#13;
boerderij. Niet is gesteld of gebleken dat&#13;
deze enkele omstandigheid medebrengt, dat&#13;
de pachter dusdoende zo zeer in zijn hiervoor&#13;
bedoelde zorgverplichting te kort zou&#13;
zijn geschoten, dat op grond daarvan de&#13;
onderhavige pachtovereenkomst zou moeten&#13;
worden ontbonden.&#13;
Slotsom&#13;
De door appellant aangevoerde grief is&#13;
ongegrond en het daarnaast door geïntimeerde&#13;
in hoger beroep nog aangevoerde&#13;
behoeft mitsdien geen bespreking.&#13;
Het vonnis, waarvan beroep, moet worden&#13;
bekrachtigd en appellant moet als de ook in&#13;
hoger beroep in het ongelijk gestelde partij&#13;
worden veroordeel in de kosten van dat&#13;
hoger beroep.&#13;
Rechtdoende in hoger beroep&#13;
Bekrachtigt het door de pachtkamer van het&#13;
kantongerecht te Leiden tussen partijen&#13;
gewezen vonnis van 10 augustus 1989,&#13;
waarvan beroep.&#13;
Veroordeelt appellant in de kosten van het&#13;
hoger beroep, aan de zijde van geïntimeerde&#13;
tot heden begroot op ƒ300,- (driehonderd&#13;
gulden) voor voorschotten en/1 200,- (éénduizend&#13;
en tweehonderd gulden) voor salaris&#13;
van de procureur.</content><legacyfootnotes/><footnotes><footnote/></footnotes><auteurs>Mr. Mans, mr. Spoor, mr. Kok, baron De&#13;
Weichs de Wenne en De Wolf</auteurs><published>1990-11-01 00:00:00</published><modified>1990-11-01 00:00:00</modified><editiondate>1990-11-01</editiondate><htmlpath>https://denhollander.info/artikel/7170</htmlpath></article>
</articles></edition>
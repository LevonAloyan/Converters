<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2019</searchword><id>15497</id><udhid>UDH:TvAR/15497</udhid><titel>Wanneer vormt steun voor natuurbeheerders staatssteun?</titel><searchwords><searchword>TvAR 4/2019</searchword><searchword>UDH:TvAR/15497</searchword></searchwords><attachments><attachment><name>20329.pdf</name><extention>pdf</extention><url>https://denhollander.info/download/20329/ci</url></attachment></attachments><inleiding/><content>&lt;h3&gt;1. Inleiding&lt;/h3&gt;&lt;p&gt;Van staatssteun is op grond van art. 107 lid 1 VWEU sprake indien een overheid - in welke vorm dan ook - een financieel voordeel verleent aan een onderneming. Volgens vaste jurisprudentie sinds het &lt;span class="italic"&gt;Höfner&lt;/span&gt;-arrest uit 1991 vormt elke entiteit die een economische activiteit uitoefent een onderneming in de zin van het staatssteunrecht, ongeacht de rechtsvorm van de entiteit en de wijze waarop deze wordt gefinancierd.[2] Ook verenigingen of stichtingen kunnen bijvoorbeeld als onderneming in de zin van het staatssteunrecht worden gezien. Evenmin is het al dan niet hebben van een winstoogmerk bepalend.[3] Zelfs een onderdeel van de overheid kan onder het begrip ‘onderneming’ vallen[4], zoals ook volgt uit de Wet Markt en Overheid.&lt;/p&gt;&lt;p&gt;In dit artikel staat centraal de vraag in hoeverre terreinbeherende organisaties (hierna: TBO’s) of andere natuurbeheerders als ondernemingen kunnen worden beschouwd in de zin van art. 107 lid 1 VWEU, of beter gezegd, wanneer steun voor activiteiten die deze organisaties verrichten, staatssteun vormt. Het enige relevante criterium ter beantwoording van deze vraag is namelijk of de betreffende entiteit een economische activiteit uitoefent. Hieronder wordt volgens vaste jurisprudentie sinds 1987 verstaan ‘iedere activiteit die erin bestaat goederen of diensten op een markt aan te bieden’.[5] Voeren natuurbeheerders geen economische activiteiten uit, dan zijn het dus geen ondernemingen in de zin van art. 107 lid 1 VWEU.[6] &lt;/p&gt;&lt;p&gt;Deze vraag was eind vorig jaar opnieuw actueel, toen het Gerecht in de &lt;span class="italic"&gt;PNB-&lt;/span&gt;uitspraak oordeelde dat de Europese Commissie een formeel onderzoek moet openen naar de Nederlandse staatssteun aan de zogeheten Terrein Beherende Organisaties (TBO's).[7] In dit artikel wordt allereerst ingegaan op de gevolgen van deze uitspraak (par. 2).&lt;/p&gt;&lt;p&gt;Voor beantwoording van de vraag of steun voor natuurbeheer staatssteun vormt, lijkt meest bepalend de vraag of de natuurbeheerders als ondernemingen kunnen worden beschouwd. Echter, als gevolg van het &lt;span class="italic"&gt;Getafe &lt;/span&gt;arrest uit 2017 is doorslaggevend de aard van de activiteit die wordt verricht, niet de vraag of de entiteit die deze uitvoert als onderneming kan worden beschouwd.&lt;span class="superscript"&gt; [8][9]&lt;/span&gt; Voor een goed begrip van de gevolgen van het &lt;span class="italic"&gt;Getafe&lt;/span&gt;-arrest is het van belang iets langer bij deze uitspraak stil te staan, ook al handelt deze over staatssteun voor onderwijs in plaats van natuurbeheer (par. 3). &lt;/p&gt;&lt;p&gt;De systematiek die volgt uit het Getafe arrest is van essentieel belang voor de vraag die centraal staat in dit artikel. In het derde deel van dit artikel wordt dan ook ingegaan op de vraag hoe, vanuit het perspectief van deze uitspraak, de &lt;span class="italic"&gt;PNB&lt;/span&gt;-uitspraak en eerdere jurisprudentie over de vraag of steun aan natuurbeheerders staatssteun vormt, dient te worden begrepen (par. 4). &lt;/p&gt;&lt;p&gt;&lt;/p&gt;&lt;h3&gt;Het &lt;span class="bolditalic"&gt;PNB&lt;/span&gt;-arrest&lt;/h3&gt;&lt;p&gt;In het &lt;span class="italic"&gt;PNB&lt;/span&gt;-arrest oordeelde het Gerecht dat de Europese Commissie moest beoordelen of de PNB-regeling als staatssteun in de zin van art. 107 lid 1 VWEU kan worden gekwalificeerd. De regeling voorzag in mogelijkheid om gronden van ecologische waarde te verwerven, pachtovereenkomsten te beëindigen en gronden aan te kopen of te ruilen die nodig waren voor de vorming van de EHS. &lt;/p&gt;&lt;p&gt;Het Gerecht vernietigde het besluit van de Europese Commissie uit 2015, waarin de Commissie naar aanleiding van de klacht van de Vereniging Gelijkberechtiging Grondbezitters (VGG) had geoordeeld dat de PNB-regeling weliswaar staatssteun vormde, maar verenigbaar was op grond van art. 106 lid 2 VWEU.[10] De Commissie was mening dat de activiteiten die op grond van de PNB-regeling voor subsidie in aanmerking kwamen, konden worden beschouwd als onderdeel van een (ruime) Dienst van Algemeen Economisch Belang (DAEB). Zoals de naam al doet vermoeden, zijn dergelijke activiteiten wel economisch van aard, maar is staatssteun hiervoor toegestaan, vanwege het algemeen belang dat met deze activiteiten wordt gediend. De Commissie ging hiertoe in het PNB-besluit over, nadat het eerst had geconstateerd dat in de PNB-regeling geen duidelijk onderscheid was gemaakt tussen economische en niet economische activiteiten. De vraag of de PNB-regeling voorzag in staatssteun voor ondernemingen was derhalve relatief snel beantwoord, bij het gebrek aan onderscheid sprong de Europese Commissie over de vraag of heen of de activiteiten die voor subsidie in aanmerking kwamen economisch dan wel niet-economisch van aard waren.[11] &lt;/p&gt;&lt;p&gt;In het PNB-arrest was de vraag wanneer sprake is van economische dan wel niet economische activiteiten van ondergeschikte aard. Het Gerecht kwam namelijk niet tot een inhoudelijk oordeel over het besluit van de Europese Commissie, maar oordeelde alleen dat de Commissie ten onrechte niet de formele onderzoeksprocedure ingevolge art. 108, lid 2, VWEU had geopend. Bepalend hierbij was dat bij de beoordeling van de verenigbaarheid van de steunmaatregel met art. 106 lid 2 VWEU de Commissie volgens het gerecht had moeten concluderen dat er ernstige moeilijkheden waren. &lt;/p&gt;&lt;p&gt;In dit kader kwam het Gerecht echter wel tot enkele overwegingen die raken aan de vraag of alle activiteiten binnen de PNB-regeling daadwerkelijk als DAEB activiteiten dienen te worden beschouwd. Zoals aangegeven had de Commissie in het PNB-besluit aangegeven dat het in het algemeen belang kan zijn dat terreinen verworven worden om met het oog op natuurbescherming te worden beheerd. Om die reden had de Commissie de verwerving van terreinen voor natuurbescherming aangemerkt als een onderdeel van de ruimere DAEB ‘natuurbescherming’.[12] Het Gerecht benadrukt in het PNB-arrest dat overheden weliswaar beschikken over een ruime beoordelingsbevoegdheid bij de vaststelling van de taak van een DAEB en van de voorwaarden voor de uitvoering daarvan, maar dat die bevoegdheid om de DAEB’s te definiëren niet onbeperkt is. Het Gerecht benadrukte dat hoewel een onderneming waaraan een DAEB is opgedragen andere economische activiteiten kan ontplooien, zelfs activiteiten die verbonden zijn met de taak van algemeen belang die haar is toevertrouwd, dit niet automatisch betekent dat die activiteiten kunnen worden aangemerkt als integraal onderdeel van die DAEB. &lt;/p&gt;&lt;p&gt;In het PNB-besluit had de Commissie de op grond van de PNB-regeling voor subsidie in aanmerking komende kosten aangeduid als „globale’ of „atypische’ DAEB. Mede om die reden achtte de Commissie het niet noodzakelijk dat aan bepaalde DAEB voorwaarden niet was voldaan, zoals de eis van gescheiden boekhouding en de afwezigheid in de subsidiebeschikkingen van een controle op overcompensatie. Het Gerecht oordeelde echter dat deze kwalificatie juist op het bestaan duidde van een ernstige moeilijkheid met betrekking tot activiteiten die als een integraal onderdeel van de DAEB konden worden beschouwd en, uiteindelijk, op de mate van verbondenheid tussen de secundaire economische activiteiten en de hoofdactiviteit van natuurbehoud. Het Gerecht benadrukte dat deze vraag, onder meer vanwege de eis van gescheiden boekhouding, juist relevant is in het kader van de controle door het Gerecht op het bestaan van ernstige moeilijkheden aan het einde van de inleidende onderzoeksprocedure, die de Commissie ertoe hadden moeten brengen de formele onderzoeksprocedure in te leiden. &lt;/p&gt;&lt;h3&gt;3. Het &lt;span class="bolditalic"&gt;Getafe&lt;/span&gt;-arrest&lt;/h3&gt;&lt;p&gt;Het &lt;span class="italic"&gt;Getafe&lt;/span&gt;-arrest handelt over de katholieke school ‘La Inmaculada’ in de Spaanse stad Getafe. De school had een bouwvergunning aangevraagd voor de renovatie en uitbreiding van het gebouw waarin de aula zich bevond. Deze aula was met name bestemd voor bijeenkomsten, cursussen en conferenties. De leges voor de vergunning werden teruggevraagd door de school op grond van een overeenkomst tussen Spanje en de Heilige Stoel uit 1973, die voorzag in een volledige vrijstelling van belasting voor onroerende zaken van de katholieke kerk. Het verzoek van de school werd echter afgewezen, met als argument dat het hier economische – en niet religieuze – activiteiten betrof. Het Hof concludeerde dat de activiteiten van de katholieke school alleen als niet-economisch konden worden aangemerkt als deze een puur sociaal, cultureel en onderwijskundig doel nastreefden. Het Hof oordeelde dat de school zowel economische als niet-economische activiteiten verrichtte. Tot de laatste categorie behoorden strikt religieuze activiteiten en het door de Spaanse Staat gesubsidieerde onderwijs.&lt;/p&gt;&lt;p&gt;Deze conclusie was niet verrassend, nu onderwijs verstrekt door instellingen die deel uitmaken van een openbaar onderwijsstelsel en volledig of hoofdzakelijk uit overheidsmiddelen worden gefinancierd, niet als economische activiteit moet worden gezien.[13] Daarentegen zal onderwijs verstrekt door onderwijsinstellingen die hoofdzakelijk wordt gefinancierd uit particuliere middelen die niet van de instelling zelf afkomstig zijn, doorgaans een economische activiteit vormen. De gedachte hierachter is dat dergelijk onderwijs doorgaans juist doelbewust wordt aangeboden tegen een vergoeding. &lt;/p&gt;&lt;p&gt;Wel verrassend was de conclusie van het Hof dat de verhouding tussen de niet-economische en economische activiteiten niet bepalend was voor de vraag of staatssteun was verleend. Advocaat Generaal Kokott had in deze zaak een vuistregel van 90% aan niet-economische activiteiten voorgesteld om een entiteit als geheel niet als onderneming te beschouwen.[14] Een dergelijke vuistregel zou in de praktijk belangrijke gevolgen hebben gehad, niet in de laatste plaats voor natuurbeheerders. Concreet zou dit er immers toe hebben geleid dat een natuurbeheerder met niet meer dan 10 procent aan zijn economische activiteiten, niet aan het staatssteunrecht gebonden zou zijn. Overigens was de voorgestelde 90-10 verhouding tussen niet-economische en economische opmerkelijk, nu daarbij in het staatssteunrecht doorgaans de verhouding 80-20 wordt gehanteerd. &lt;/p&gt;&lt;p&gt;In het arrest ging het Hof echter niet in op de verhouding tussen het aantal economische en niet economische activiteiten in de school. Ook een entiteit die slechts een of enkele economische activiteiten verricht zal al als een onderneming in de zin van het staatssteunrecht worden beschouwd. Ook dat was niet nieuw, maar omdat het voorstel tot een vuistregel zoals voorgesteld door AG Kokott niet werd overgenomen door het Hof in het Getafe arrest, betekent dit dat per activiteit moet worden nagegaan of de overheidsfinanciering daarvan als staatssteunrechtelijke voordeel in de zin van art. 107 lid 1 VWEU kunnen worden aangemerkt. Het gecumuleerde voordeel van de economische activiteiten bepaalt de omvang van de steun die de betreffende entiteit als onderneming ontvangt. &lt;/p&gt;&lt;h3&gt;4. De gevolgen van PNB en Getafe &lt;/h3&gt;&lt;p&gt;Steun voor natuurbeheer vormt geen staatssteun. Zowel het Gerecht als de Europese Commissie hebben aangegeven dat activiteiten op het gebied van natuurbescherming niet-economisch van aard zijn. Dit laat onverlet dat natuurbeheerders&lt;span class="bold"&gt; &lt;/span&gt;wel&lt;span class="bold"&gt; &lt;/span&gt;staatssteun kunnen ontvangen, op dezelfde wijze als een school ook op een markt actief kan zijn als activiteiten gaat verrichten zoals de verhuur van een aula voor commerci&lt;span class="bolditalic"&gt;ë&lt;/span&gt;le doeleinden. Reeds in 2013 benadrukte het Gerecht dat natuurbeheerders eveneens economische activiteiten kunnen ontplooien en dus wegens die activiteiten als onderneming kunnen worden gezien.[15] &lt;/p&gt;&lt;p&gt;De vraag of natuurbeheerders als ondernemingen moeten worden gezien, kent een lange geschiedenis.[16] In 2000 werd door de Europese Commissie nog aangegeven dat bos- en landgoedeigenaren, verenigd in zogenaamde bosgroepen, als ondernemingen konden worden gezien wat betreft de subsidies die zij ontvingen voor bepaalde activiteiten voor natuur- en bosbeheer. Daarbij ging het overigens wel om activiteiten als productvernieuwing, het verbeteren van automatisering, advisering en opleiding en het opzetten van een houtwinkel, een houtveiling of ‘houtbank’[17] en een certificeringssysteem.[18] In 2005 oordeelde de Europese Commissie dat Nederlandse natuurbeschermingsorganisaties geen ondernemingen waren in de zin van het staatssteunrecht.[19] In een besluit uit 2009 over Duitse natuurorganisaties werd door de Europese Commissie vervolgens expliciet aangegeven dat dat besluit uit 2005 niet als precedent kon worden gezien. In die zaak werd voor het eerst aangenomen dat Duitse natuurorganisaties als onderneming moesten worden gezien.[20] &lt;/p&gt;&lt;p&gt;Vervolgens volgde in 2010 het &lt;span class="italic"&gt;SNL&lt;/span&gt;-besluit. Nederland had bij de Europese Commissie een aantal categorieën steun gemeld die zouden mogen worden verleend uit hoofde van de (Model) Subsidieverordening Natuur en Landschapsbeheer (SNL). Om uitvoering te geven aan deze verordening stelden de provincies voor hun grondgebied een natuurbeheerplan op, voor elk van de terreinen waarop het plan betrekking had, waarin het gebruik daarvan wordt vastgesteld. Op die manier werd voor elk terrein bepaald, welke subsidie voor het beheer van het terrein mocht worden verstrekt. &lt;/p&gt;&lt;p&gt;In het &lt;span class="italic"&gt;SNL&lt;/span&gt;-besluit stond de Commissie lang stil bij de vraag in hoeverre natuurbeheerders economische activiteiten konden ontplooien. De Europese Commissie stelde dat voor het antwoord op die vraag de algemene doelstelling, het winstoogmerk of de fiscale behandeling van de organisaties niet bepalend waren. Alleen de aard van activiteiten van de organisaties was bepalend. De Europese Commissie oordeelde dat de doelstelling van de tbo’s in ieder geval gedeeltelijk werd bereikt door het ontplooien van economische activiteiten. De Commissie noemde in dat verband onder meer de verkoop van houtsnippers en riet, het verpachten van land en de activiteiten die werden ontplooid om toeristen te lokken. De Commissie was van mening dat dergelijke activiteiten economisch van aard waren. Noch het beperkte commerciële karakter van de activiteiten, noch het feit dat deze niet erg winstgevend waren, vanwege de specifieke eisen inzake natuurbeheer die aan de activiteiten werden gesteld, maakte dit volgens de Commissie anders. Omdat tbo’s niet verplicht waren om gescheiden boekhoudingen bij te houden, kon volgens de Europese Commissie bovendien niet worden uitgesloten dat kruisbestuiving optrad tussen commerciële en niet-commerciële activiteiten.[21] &lt;/p&gt;&lt;p&gt;Tot eenzelfde conclusie – doch ditmaal met een simpele verwijzing naar voornoemd besluit – kwam de Europese Commissie in juli 2011 met betrekking tot de subsidieregeling grondaankoop EHS.[22] De Commissie oordeelde dat de subsidies die op basis van de regeling verleend zouden worden, bepaalde ondernemingen zouden begunstigen die actief waren in de sectoren landbouw en bosbouw. De Commissie stelde dat deze partijen als ondernemingen te kwalificeren waren, aangezien zij opereerden op een markt waarin handelsverkeer in landbouw- en bosbouwproducten binnen de EU plaatsvond.[23] De Europese Commissie herhaalde dit standpunt in mei 2017 in het &lt;span class="italic"&gt;SVNL&lt;/span&gt;-Besluit.[24] &lt;/p&gt;&lt;p&gt;In 2015 benadrukte de Europese Commissie echter, met verwijzing naar een arrest uit 2013 van het Gerecht[25], dat alle activiteiten van natuurorganisaties in het kader van natuurbeheer als niet-economische activiteiten moesten worden beschouwd. De Commissie concludeerde bovendien dat secundaire activiteiten van natuurorganisaties die ondergeschikt waren aan hun primaire taak van natuurbescherming evenmin economisch van aard waren.[26] Zijn secundaire activiteiten hieraan niet ondergeschikt, dan vormen zij wel economische activiteiten. Zo zal de exploitatie van een camping door een natuurorganisatie bijvoorbeeld doorgaans als economische activiteit moeten worden gezien. &lt;/p&gt;&lt;p&gt;In februari 2017 herhaalde de Europese Commissie in een tweetal Duitse zaken dat natuurbeheer geen economische activiteit vormt[27], in april 2017 benadrukte de Commissie nogmaals dat daar waar een natuurorganisatie ook economische activiteiten verricht een gescheiden boekhouding moet worden gevoerd om kruissubsidiering te voorkomen.[28]&lt;/p&gt;&lt;p&gt;Wat betekenen nu het Getafe arrest en het &lt;span class="italic"&gt;PNB&lt;/span&gt;-arrest voor deze ontwikkelingen? Zoals aangegeven bepaalt het gecumuleerde voordeel van de economische activiteiten de omvang van de steun die de betreffende entiteit als onderneming ontvangt. Het percentage economische activiteiten kan daar geen afbreuk aan doen. Dat betekent enerzijds dat zelfs een natuurbeheerder die slechts in beperkte mate economische activiteiten verricht desalniettemin (voor dat deel) als onderneming moet worden beschouwd. Tegelijkertijd zal de steun die de natuurbeheerder ontvangt in beginsel daarmee natuurlijk ook slechts beperkt van aard zijn. Immers, voor zover de steun naar de niet-economische activiteiten gaat is van staatssteun geen sprake. Die steun telt dan ook niet mee voor het bepalen van de omvang van de steun. &lt;/p&gt;&lt;p&gt;Dit maakt de noodzaak om per activiteit vast te stellen of sprake is van een economische dan wel niet-economische activiteit des te groter. &lt;/p&gt;&lt;p&gt;Slechts indien daadwerkelijk sprake is van een economische activiteit kan de vervolgvraag worden gesteld in hoeverre deze vanwege het algemeen belang dat met de activiteit wordt gediend als DAEB kan worden bestempeld. In het &lt;span class="italic"&gt;PNB&lt;/span&gt;-arrest benadrukte het Gerecht dat de beoordelingsbevoegdheid die overheden hierbij hebben niet onbegrensd is. Dit heeft het Gerecht vooral sinds 2016 met enige regelmaat herhaald. &lt;/p&gt;&lt;p&gt;Hierbij zijn twee grenzen relevant. In de eerste plaats moet daadwerkelijk sprake zijn van een economische activiteit. Zo oordeelde het in 2017 dat het aanbieden van TenderNed geen economische activiteit was en dat het financieren van TenderNed derhalve geen staatssteun vormde. Dit ondanks het feit dat in art. 4.13 van de Aanbestedingswet TenderNed werd aangewezen als onderneming die een DAEB verricht. De Europese Commissie achtte in 2015 de activiteiten van TenderNed echter niet-economisch van aard. Het beroep tegen dit besluit werd door het Gerecht verworpen. [29] &lt;/p&gt;&lt;p&gt;Tegelijkertijd dient – aan de andere kant – ook wel degelijk sprake te zijn van een algemeen belang. Alleen dan kan immers een activiteit als DAEB worden aangewezen. In het PNB-arrest verwees het Gerecht bijvoorbeeld naar het SNCM arrest uit 2017, waarin het oordeelde dat een concessie die was verleend aan een Franse onderneming voor een veerverbinding tussen Marseille en Corsica niet als DAEB kon worden bestempeld. Andere maatschappijen boden namelijk een vergelijkbare verbinding aan tussen Toulon en Corsica. Het Gerecht zag met andere woorden geen rol weggelegd voor (overheidsfinanciering) van een concurrerende veerverbinding.[30]&lt;span class="superscript"&gt; &lt;/span&gt;Om vergelijkbare redenen werd de steun voor een Duitse publiekrechtelijke instelling die actief was in het inzamelen en verwijderen van dierenkarkassen ter bestrijding van epidemieën in 2016 door het Hof van Justitie als onrechtmatig beschouwd, omdat deze twee activiteiten ten onrechte als DAEB waren aangewezen. Het Hof oordeelde dat dergelijke activiteiten inherent waren aan de economische activiteiten van slachthuizen en daarmee ook op zichzelf economische activiteiten vormden. Van een publiek belang was geen sprake.[31]&lt;span class="superscript"&gt; &lt;/span&gt;In het verlengde hiervan benadrukte het Gerecht in het &lt;span class="italic"&gt;PNB&lt;/span&gt;-arrest dat, hoewel een onderneming waaraan een DAEB is opgedragen andere economische activiteiten kan ontplooien - zelfs activiteiten die verbonden zijn met de taak van algemeen belang die haar is toevertrouwd - dit niet automatisch betekent dat die activiteiten kunnen worden aangemerkt als integraal onderdeel van die DAEB. &lt;/p&gt;&lt;p&gt;Het Gerecht lijkt aan te willen geven dat niet te snel voor een DAEB-aanwijzing dient te worden gekozen. Er gelden - logischerwijze- twee grenzen, er dient én sprake te zijn van een economische activiteit, én van een algemeen belang. Gelet hierop is het niet vreemd dat het Gerecht in &lt;span class="italic"&gt;PNB&lt;/span&gt;-arrest de vraag opwierp of de Commissie alle activiteiten die op grond van de PNB-regeling voor subsidie in aanmerking onder één ruime DAEB had kunnen scharen. &lt;/p&gt;&lt;h3&gt;5. Conclusie&lt;/h3&gt;&lt;p&gt;Mocht de Commissie besluiten na het &lt;span class="italic"&gt;PNB&lt;/span&gt;-arrest over te gaan tot het openen van de formele onderzoeksprocedure, dan zal zij een zogenoemd inleidingsbesluit nemen. De vraag is dan wat naar verwachting de uitkomst van dit formele onderzoek zal zijn. Zoals aangegeven gaf het Gerecht in het &lt;span class="italic"&gt;PNB&lt;/span&gt;-arrest geen inhoudelijk oordeel over het besluit van de Europese Commissie. De precieze uitkomt blijft koffiedik kijken, des te meer nu Natuurmonumenten in beroep is gegaan tegen dit besluit. &lt;/p&gt;&lt;p&gt;In algemene zin kan echter worden vastgesteld dat steun ten behoeve van natuurbeheer en andere door natuurbeheerders verrichte activiteiten niet langer meer eenvoudig als DAEB kan worden bestempeld. Maatwerk is noodzakelijk. Per activiteit zal moeten worden aangegeven of daadwerkelijk sprake is van een (1) niet-economische activiteit, (2) een DAEB, omdat met het verrichten van de economische activiteit een algemeen belang wordt gediend, of (3) een economische activiteit die niet als DAEB kan worden bestempeld, vanwege het ontbreken van een algemeen belang. &lt;/p&gt;</content><legacyfootnotes/><footnotes><footnote>1 Allard Knook is partner bij PwC, waar hij leiding geeft aan het Public Sector Legal team. Hij is auteur van het boek &lt;span class="italic"&gt;Staatssteun - handboek voor de praktijk&lt;/span&gt;, Deventer, Wolters Kluwer 2018.</footnote><footnote>2 HvJ EG 23 april 1991, C-41/90, &lt;span class="italic"&gt;Jur&lt;/span&gt;. 1991, p. I-01979 (&lt;span class="italic"&gt;Höfner&lt;/span&gt;), punt 23; HvJ 12 september 2000, C-180/98 t/m C-184/98, &lt;span class="italic"&gt;Jur&lt;/span&gt;. 2000, p. I-6451 (&lt;span class="italic"&gt;Pavlov&lt;/span&gt;), punt 74.</footnote><footnote>3 HvJ EG, 10 januari 2006, C-222/04, &lt;span class="italic"&gt;Jur&lt;/span&gt;. 2006, p.I-289 (&lt;span class="italic"&gt;Cassa di Riparmio&lt;/span&gt;).</footnote><footnote>4 HvJ EG 20 maart 1985, 41/83, &lt;span class="italic"&gt;Jur&lt;/span&gt;. 1985, p. 873 (&lt;span class="italic"&gt;Italië/Commissie&lt;/span&gt;), punten 16-20; HvJ EG 16 juni 1987, 118/85, &lt;span class="italic"&gt;Jur&lt;/span&gt;. 1987, p. 2599 (&lt;span class="italic"&gt;Commissie/Italië&lt;/span&gt;).</footnote><footnote>5 HvJ EG 16 juni 1987, 118/85, &lt;span class="italic"&gt;Jur&lt;/span&gt;. 1987, p. 2599 (&lt;span class="italic"&gt;Commissie/Italie&lt;/span&gt;), punt 7; HvJ EG 16 juni 1987, C-35/96, &lt;span class="italic"&gt;Jur&lt;/span&gt;. 1998, p. I-3851 (&lt;span class="italic"&gt;Commissie/Italie&lt;/span&gt;), punt 36; HvJ 12 september 2000, C-180/98 t/m C-184/98, &lt;span class="italic"&gt;Jur&lt;/span&gt;. 2000, p. I-6451 (&lt;span class="italic"&gt;Pavlov&lt;/span&gt;), punt 74.</footnote><footnote>6 HvJ EG 19 februari 2002, C-309/99, ECLI:EU:C:2002:98 (&lt;span class="italic"&gt;Wouters e.a.&lt;/span&gt;), punt 112.</footnote><footnote>7 Gerecht EU, 15 oktober 2018, T79/16, ECLI:EU:T:2018:680. Dit arrest handelde over de regeling particuliere terreinbeherende natuurorganisaties (PNB-regeling).</footnote><footnote>8 HvJ EU 27 juni 2017, C-74/16, ECLI:EU:C:2017:496(&lt;span class="italic"&gt;Congregación de Escuelas Pías Provincia Betania/ Ayuntamiento de Getafe)&lt;/span&gt;.</footnote><footnote>9 Vandaar de titel van dit artikel. Om deze reden luidt deze dan ook bijvoorbeeld niet in hoeverre steun voor TBO’s staatssteun vormt; de aard van de activiteit is bepalend, ongeacht welke natuurbeheerder deze verricht.</footnote><footnote>10 Besluit van de Commissie van 2&amp;nbsp;september 2015, C(2015)&amp;nbsp;5929 final, ten aanzien van steunmaatregel SA.27301 (2015/NN).</footnote><footnote>11 Idem, punten 49 en 50 (op het onderscheid tussen primaire en secundaire activiteiten zal in het derde deel van dit artikel worden ingegaan).</footnote><footnote>12 Besluit van de Commissie van 2&amp;nbsp;september 2015, C(2015)&amp;nbsp;5929 final, ten aanzien van steunmaatregel SA.27301 (2015/NN), punt 82.</footnote><footnote>13 HvJ EG 11 september 2007 C-76/05, ECLI:EU:C:2007:492 (&lt;span class="italic"&gt;Schwarz en Gootjes-Schwarz&lt;/span&gt;) punt 39 en HvJ EG 11 september 2007, C-318/05, ECLI:EU:C:2007:495 &lt;span class="italic"&gt;(Commissie/Duitsland),&lt;/span&gt; punt 68.</footnote><footnote>14 Conclusie van AG Kokott van 16 februari 2017 in C-74/16 &lt;span class="italic"&gt;(Congregación de Escuelas Pías Provincia Betania/Ayuntamiento de Getafe),&lt;/span&gt; ECLI:EU:C:2017:135, punten 54-58.</footnote><footnote>15 Gerecht EU 12 september 2013, T-347/09, ECLI:EU:T:2013:418 &lt;span class="italic"&gt;(Duitsland/Commissie)&lt;/span&gt;.</footnote><footnote>16 Dit overzicht is deels overgenomen uit Knook, Staatssteun, handboek voor de praktijk, 2018, p.710-712</footnote><footnote>17 Een geautomatiseerd gegevensbestand met een overzicht van het bij de aangesloten ondernemingen beschikbare hout.</footnote><footnote>18 Besluit van de Europese Commissie van 12 september 2000 inzake steunmaatregel N 409/99 (&lt;span class="italic"&gt;Versterking natuur- en bosbeheer&lt;/span&gt;).</footnote><footnote>19 Besluit van de Europese Commissie van 25 augustus 2006 inzake steunmaatregel NN 41/2005 &lt;span class="italic"&gt;(Green Fund)&lt;/span&gt;.</footnote><footnote>20 Besluit van de Europese Commissie van 2 juli 2009 inzake steunmaatregel NN 8/2009 &lt;span class="italic"&gt;(Nature Conservation Areas)&lt;/span&gt;, punt 36. Zie al wel het besluit van de Europese Commissie van 26 november 2008 inzake steunmaatregel NN 47/2004 &lt;span class="italic"&gt;(Nederland Programma Beheer)&lt;/span&gt;.</footnote><footnote>21 Besluit inzake steunmaatregel N 376/2010 van 20 april 2011 &lt;span class="italic"&gt;(Subsidies voor natuurbeheer)&lt;/span&gt;.</footnote><footnote>22 Besluit van 13 juli 2011 inzake steunmaatregel N 308/2010 &lt;span class="italic"&gt;(Subsidieregeling grondverwerving ten behoeve van natuurbehoud)&lt;/span&gt;.</footnote><footnote>23 Besluit van de Europese Commissie van 31 januari 2011 inzake steunmaatregel SA.29568 &lt;span class="italic"&gt;(Gestion de la nature et du paysage (aspects agricoles et forestiers))&lt;/span&gt;, punt 31; gewijzigd bij het besluit van 21 maart 2011 inzake steunmaatregel SA.32622 &lt;span class="italic"&gt;(Wijziging van de regeling. ‘Natuur- en landschapsbeheer (land- en bosbouwaspecten))&lt;/span&gt;; en bij besluit van de Europese Commissie van 6 november 2013 inzake steunmaatregel SA.35807 &lt;span class="italic"&gt;(Model-Subsidieverordening natuur- en landschapsbeheer)&lt;/span&gt;; zie verder het besluit van de Europese Commissie van 21 juni 2016 inzake steunmaatregel SA.37961 &lt;span class="italic"&gt;(Modelverordening - Subsidieverordening Natuur- en Landschapsbeheer)&lt;/span&gt;.</footnote><footnote>24 Besluit van de Europese Commissie van 17 mei 2017 inzake steunmaatregel SA.48028 &lt;span class="italic"&gt;(Modelverordening - Subsidieregeling Natuur- en Landschapsbeheer 2016)&lt;/span&gt;.</footnote><footnote>25 Gerecht EU 12 september 2013, T-347/09, ECLI:EU:T:2013:418 &lt;span class="italic"&gt;(Duitsland/Commissie)&lt;/span&gt;, punt 31.</footnote><footnote>26 Besluit van de Europese Commissie van 2 september 2015 inzake steunmaatregel SA.27301 &lt;span class="italic"&gt;(Vermeende onrechtmatige staatssteun in verband met de gesubsidieerde verwerving of het gratis ter beschikking stellen van natuurterreinen)&lt;/span&gt;.</footnote><footnote>27 Besluiten van de Europese Commissie van 15 februari 2017 inzake steunmaatregel SA.45645 &lt;span class="italic"&gt;(Guidelines for support for nature conservation and landscape maintenance projects (Nature Conservation Guidelines))&lt;/span&gt;, punt 24 en inzake steunmaatregel SA.46073 &lt;span class="italic"&gt;(Guidelines on the granting of aid to supporting associations of the natural parks, nature conservation associations and landscape maintenance associations of Saxony-Anhalt)&lt;/span&gt;, punt 24.</footnote><footnote>28 Besluit van de Europese Commissie van 27 april 2017 inzake steunmaatregel SA.46659 &lt;span class="italic"&gt;(Guidelines on grants to promote the new planting of hedges and field trees and the conversion of hedges)&lt;/span&gt;, punt 27.</footnote><footnote>29 Gerecht EU, 27 september 2017, zaak T 138/15, ECLI:EU:T:2017:675 (&lt;span class="italic"&gt;TenderNed&lt;/span&gt;).</footnote><footnote>30 Gerecht EU 1 maart 2017, T-454/13, ECLI:EU:T:2017:134 (&lt;span class="italic"&gt;Société nationale maritime Corse Méditerranée&lt;/span&gt; (SNCM)),</footnote><footnote>31 HvJ EU 18 februari 2016, C-446/14 P, ECLI:EU:C:2016:97.</footnote></footnotes><auteurs>mr. dr. A.D.L. Knook</auteurs><published>2019-04-26 12:33:15</published><modified>2019-04-29 13:55:04</modified><editiondate>2019-04-26</editiondate><htmlpath>https://denhollander.info/artikel/15497</htmlpath></article>
</articles></edition>
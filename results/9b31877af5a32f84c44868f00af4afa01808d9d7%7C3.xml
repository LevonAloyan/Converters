<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7834</id><udhid>UDH:TvAR/7834</udhid><titel>'De staat / ruilverkaveling 'Midden-Maasland''  (TvAR 1989/4250)</titel><searchwords><searchword>TvAR 6/1989</searchword><searchword>TvAR 1989/4250</searchword><searchword>UDH:TvAR/7834</searchword></searchwords><attachments><attachment><name>1989_nr 6_Rechtspraak_4250.doc</name><extention>doc</extention><url>https://denhollander.info/download/16394/ci</url></attachment></attachments><inleiding>4250 Landinrichtingswet, art. 160&#13;
Reclamant (SBB) heeft bezwaar tegen het op te globale wijze vermelden in het plan van toedeling van de afpalingsrechten van de aan reclamant toegedeelde eendenkooi en verlangt aantekening van dit recht bij ieder van de lijdende percelen.&#13;
De rechtbank acht het bezwaar gegrond, omdat de nadere omschrijving geen wijzi­ging van het plan beoogt, doch slechts een verduidelijking. Door de vermelding van de percelen waarop de last rust kunnen problemen in de bedrijfsvoering op die per­celen worden voorkomen, hetgeen strekt tot verbetering van de inrichting van het landelijk gebied overeenkomstig de func­ties ervan.&#13;
Rechtbank 's-Hertogenbosch, 23 septem­ber 1988&#13;
De Staat, reclamant tegen het plan van toe­deling in de ruilverkaveling 'Midden-Maas­land';&#13;
</inleiding><content>&#13;
Het bezwaar:&#13;
Het bezwaar van reclamant is op de te­rechtzitting beperkt tot het volgens recla­mant op te globale wijze vermelden in het plan van toedeling van de afpalingsrechten van de aan reclamant toegedeelde eenden-kooi te Lith.&#13;
De zakelijke last behorende bij dit afpa-lingsrecht zou volgens reclamant ter wille van de duidelijkheid voor de betrokkenen bij dit recht vermeld dienen te worden door opname in het plan van toedeling van de navolgende tekst:&#13;
'Het afpalingsrecht van de eendenkooi geregistreerd bij het Ministerie van Land­bouw en Visserij onder nr. 10.09.01 d.d. 01-04-1984 strekkende tot 753 meter uit het midden van de kooi blijft gehandhaafd en wordt ten bate van het kavelno. 028022 ge­vestigd en ten laste van de gehele kavels zo­als vermeld in bijlage 1 en ten laste van de gedeeltelijke kavels, zoals vermeld in bijla­ge 2 en wel voor zoverre gelegen binnen de straal van 753 meter.'&#13;
Reclamant verlangt aantekening van dit recht bij ieder van de lijdende percelen.&#13;
Het standpunt van de gezamenlijke belang­hebbenden:&#13;
Belanghebbenden wijzen het bezwaar af omdat zij vrezen dat gedaagdes vermelding in het plan van toedeling nadelig zal zijn voor hun bedrijfsvoering op hun in de af-palingscirkel gelegen (gedeelten van) ka­vels.&#13;
De Centrale commissie stelt zich primair op het standpunt dat reclamant niet ontvanke­lijk is in diens bezwaar, omdat Staatsbos­beheer aanvankelijk vestiging van een erf­dienstbaarheid voor zou hebben gestaan, welke erfdienstbaarheid het afpalingsrecht zou behelzen ten bate van het heersend erf en ten laste van de erven van de belangheb­benden, en later slechts een duidelijker om­schrijving van het afpalingsrecht zou heb­ben voorgestaan zonder het karakter ervan te wijzigen. Omdat deze latere wens een nieuw bezwaar behelst en dit niet is inge­diend binnen de in artikel 200 van de Land­inrichtingswet voorgeschreven termijn van veertien dagen kan reclamant hierin niet worden ontvangen.&#13;
Subsidiair stelt de Centrale commissie zich op het standpunt dat een verdergaande omschrijving van het afpalingsrecht in het plan van toedeling niet nodig is, omdat de registratie van de eendenkooi ex artikel 38 juncto artikel 41 van de Jachtwet reeds vol­doende duidelijkheid zou scheppen.&#13;
De beoordeling:&#13;
In het plan van toedeling is het recht van eendenkooi en het afpalingsrecht behorend bij de eendenkooi te Lith omschreven zoals het in de lijst van rechthebbenden is opge­nomen.&#13;
Daarbij is vermeld ten bate van welk per­ceel deze rechten zijn gevestigd en binnen welke cirkel deze kunnen worden uitgeoe­fend. De percelen waarvan de eigenaren of de gebruikers het bij het recht van eenden­kooi behorende afpalingsrecht moeten ge­dogen zijn echter niet met zoveel woorden in het plan van toedeling genoemd.&#13;
De rechtbank is van oordeel dat, nu het bezwaar van reclamant ook aanvankelijk niet zozeer het al dan niet opnemen als erf­dienstbaarheid van het afpalingsrecht in het plan van toedeling behelsde, maar veel­eer een duidelijker omschrijving van de percelen waarop de last van het afpalings­recht rust en zulks op een wijze overeen­stemmend met die waarop een erfdienst­baarheid pleegt te worden omschreven, het bezwaar thans niet anders is dat het aan­vankelijk was, zodat reclamant wel in zijn bezwaar kan worden ontvangen.&#13;
Omdat de gewenste omschrijving van het afpalingsrecht als belasting voor een aantal percelen, rondom de betreffende eenden­kooi gelegen geen wijziging van het plan van toedeling beoogt, doch slechts een ver­duidelijking en omdat belanghebbenden geen bezwaar hebben tegen het plan van toedeling op zich, acht de rechtbank het be­zwaar gegrond. Immers door vermelding van de percelen waarop de last rust om het afpalingsrecht te gedogen behorend bij de Lithse eendenkooi zullen problemen met betrekking tot de bedrijfsvoering op de aan de eendenkooi grenzende percelen veroor­zaakt door het niet tijdig opmerken van dit afpalingsrecht door toekomstige eigenaren of gebruikers van die percelen kunnen wor­den voorkomen, hetgeen strekt tot verbete­ring van de inrichting van het landelijk ge­bied overeenkomstig de functies ervan. De door de Centrale Landinrichtingscommis-&#13;
sie genoemde registratie van eendenkooi ex artikel 38 van de Jachtwet kan deze proble­men niet voorkomen, nu deze registratie de bij het afpalingsrecht betrokken kavels niet noemt en bij toekomstige eigenaren of ge­bruikers van die kavels zeer wel onbekend kan zijn en blijven.&#13;
De rechtbank zal het betreffende afpalings­recht dan ook doen opnemen in het plan van toedeling zoals hieronder in haar be­slissing vermeld, echter met wijziging van de tekst als verzocht.&#13;
De in de verzochte tekst genoemde registra­tie van het recht van eendenkooi en afpa­ling op grond van de bepalingen van de Jachtwet dient niet te worden vermeld in het plan van toedeling nu een dergelijke re­gistratie in beginsel slechts van tijdelijke aard is en de betreffende eendenkooi ook op andere wijze kan worden aangeduid.&#13;
Omdat de kosten van deze procedure met name veroorzaakt zijn door de weige­ring van de Landinrichtingscommissie het plan van toedeling te wijzigen als in dit be­zwaar verzocht, zal de Landinrichtings­commissie worden veroordeeld in de kos­ten gevallen aan de zijde van reclamant.&#13;
De proceskosten van de verschenen be­langhebbenden en de gezamenlijke belang­hebbenden zullen worden gecompenseerd in die zin dat ieder de eigen kosten draagt</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7834</htmlpath></article>
</articles></edition>
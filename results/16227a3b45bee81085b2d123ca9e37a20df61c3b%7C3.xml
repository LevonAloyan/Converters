<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2000</searchword><id>4759</id><udhid>UDH:TvAR/4759</udhid><titel>Van denTillaart / Productschap voor Zuivel (TvAR 2000/5016)</titel><searchwords><searchword>TvAR 6/2000</searchword><searchword>TvAR 2000/5016</searchword><searchword>UDH:TvAR/4759</searchword></searchwords><attachments><attachment><name>2000_nr 6_Rechtspraak_5016.pdf</name><extention>pdf</extention><url>https://denhollander.info/download/4701/ci</url></attachment></attachments><inleiding>[Beschikking Superheffing 1988 art. 29 lid 1,&#13;
art. 31 leden 2 en 3; Awb art. 3:9]&#13;
&#13;
Doorberekende heffingen terecht gehandhaafd.&#13;
In het kader van de superheffing&#13;
heeft ambtshalve vaststelling plaatsgevonden&#13;
van zowel het totaal van de overschrijdingen&#13;
als het aandeel daarin van de&#13;
afzonderlijke producenten. Verweerder is er&#13;
op goede gronden van uitgegaan dat de&#13;
administratie van appellant niet aan de&#13;
verplichtingen ingevolge art. 31 BSH voldeed.&#13;
Verweerder was daarom bevoegd tot&#13;
– handhaving van de – ambtshalve vaststelling.&#13;
Naar het oordeel van het College&#13;
voldoet de door verweerder gemaakte&#13;
schatting van de afgeleverde hoeveelheden&#13;
melk aan de genoemde vereisten. De AID is&#13;
geen adviseur in de zin van art. 3:9 Awb.&#13;
Beroep ongegrond.</inleiding><content>J.W. van den Tillaart te Erp,&#13;
appellant,&#13;
gemachtigde: mr. H.J. Bronkhorst, advocaat&#13;
te ’s-Gravenhage,&#13;
tegen&#13;
het Productschap voor Zuivel te Rijswijk,&#13;
verweerder,&#13;
gemachtigde: mr. F.G.P. Diermanse en ing.&#13;
C.E. Lonkhuijzen.&#13;
1. De procedure&#13;
(…)&#13;
2. De grondslag van het geschil&#13;
2.1 Bij artikel 29, eerste lid, van de Beschikking&#13;
Superheffing 1988 (hierna: BSH) is het&#13;
volgende bepaald:&#13;
“Indien de koper een heffing is verschuldigd&#13;
berekent deze de heffing overeenkomstig de&#13;
EG-verordeningen door aan de producenten&#13;
wier aan de koper afgeleverde hoeveelheid&#13;
melk, of het equivalent daarvan, hoger is dan&#13;
de overeenkomstig artikel 5, tweede en derde&#13;
lid, aan de koper toegedeelde referentiehoeveelheid.&#13;
Deze doorberekening vindt plaats&#13;
nadat de koper de referentiehoeveelheden die&#13;
opnieuw kunnen worden verdeeld overeenkomstig&#13;
de EG-verordeningen heeft herverdeeld&#13;
over de in de eerste volzin bedoelde&#13;
producenten in evenredigheid met hun referentiehoeveelheden.”&#13;
Op grond van het bepaalde in artikel 31,&#13;
tweede lid, van de BSH is de koper dan wel de&#13;
producent, die heffing verschuldigd is of kan&#13;
worden, verplicht van alles wat zijn onderneming&#13;
of bedrijf betreft op zodanige wijze aantekening&#13;
te houden, dat daaruit te allen tijde&#13;
de productie, de voorraad en de ontvangen&#13;
be- of verwerkte en afgeleverde hoeveelheden&#13;
melk of andere zuivelproducten, alsmede de&#13;
op een en ander betrekking hebbende financiële&#13;
gegevens kunnen worden gekend, en&#13;
zodanige aantekeningen en gegevens gedurende&#13;
ten minste 4 jaren te bewaren. Ingevolge&#13;
het derde lid van artikel 31 kan verweerder,&#13;
indien deze verplichtingen naar diens oordeel&#13;
onvoldoende worden nagekomen, ambtshalve&#13;
de afgeleverde hoeveelheden vaststellen.&#13;
2.2 Op grond van de stukken en het onderzoek&#13;
ter zitting zijn in deze zaak de volgende&#13;
feiten en omstandigheden voor het College&#13;
komen vast te staan.&#13;
– Appellant exploiteerde een melkveehouderij&#13;
te Erp.&#13;
– In de heffingsperiodes 1990/91 en 1991/92&#13;
heeft appellant melk geleverd aan melkfabriek&#13;
Peroma (hierna: Peroma).&#13;
– De Algemene Inspectiedienst van het ministerie&#13;
van Landbouw, Natuurbeheer en Visserij&#13;
(AID) heeft onderzoek verricht naar de in- en&#13;
verkopen van melk van Peroma in de superheffingperiodes&#13;
1988/89 tot en met 1991/92.&#13;
De bevindingen daarvan met betrekking tot&#13;
de superheffingjaren 1990/91 en 1991/92 zijn&#13;
vervat in de AID-rapporten 1766/93/02,&#13;
respectievelijk 1766/93/01 van 22 februari&#13;
1993. In die rapporten concludeert de AID op&#13;
basis van gegevens van Peroma – op computeruitdraaien&#13;
en floppy’s – dat diverse producenten&#13;
meer melk aan Peroma hebben geleverd&#13;
dan door middel van de melkgeldafrekeningen&#13;
werd verantwoord. Op grond van die&#13;
gegevens is door de AID per producent een&#13;
berekening gemaakt van de “zwart” geleverde&#13;
hoeveelheden melk.&#13;
– Tegen Peroma en de aan haar leverende producenten&#13;
is in 1992 tevens een strafrechtelijk&#13;
onderzoek gestart. In het kader van dit onderzoek&#13;
zijn bij een huiszoeking ten huize van&#13;
appellant twee agenda’s aangetroffen met aantekeningen&#13;
van de zoon van appellant, waarna&#13;
de zoon als verdachte is gehoord. Blijkens het&#13;
daarvan ambtsedig opgemaakte proces-verbaal,&#13;
kenmerk 3/1/G3/1, heeft de zoon van&#13;
appellant op 3 juli 1992 ten overstaan van&#13;
R.R. Meijer en G. Klaassens, AID-ambtenaren,&#13;
tevens onbezoldigd ambtenaren van de&#13;
rijkspolitie, onder meer het volgende verklaard:&#13;
“U toont mij twee buroagenda’s. Een van 1991&#13;
en één van 1992. Deze zijn mijn eigendom.&#13;
Ik heb deze agenda’s altijd in de melkstal liggen&#13;
of in de buurt van de melkstal. Ik hield&#13;
hierin diverse gegevens bij, zoals nieuwe koeien,&#13;
hoeveelheden voer e.d.&#13;
U toont mij nu de bladzijden van 24 en&#13;
25 februari 1992. Ik herken het handschrift&#13;
hierop als zijnde dat van mij.&#13;
Ik zie dat op de 24e staat “14990 en 9675”.&#13;
Dit zijn kilogrammen melk die door onze&#13;
koeien zijn geproduceerd. Ik hield dit bij,&#13;
omdat mijn vader nooit interesse had getoond&#13;
in de produktie en ik van mening was, dat de&#13;
produktie hoger kon zijn.&#13;
Ik denk dat ik dit vanaf half december 1991&#13;
ongeveer heb bijgehouden.&#13;
(…)&#13;
Ik heb in mijn agenda op 21 december 1991&#13;
als afgehaalde melk 13518,5 liter vermeld. U&#13;
toont mij document 3.1/D/6. Ik zie dat dit is&#13;
onderverdeeld in data en daarachter een aantal&#13;
kolommen.&#13;
Ik zie op de 21e onder de kolom “Uitdraaien&#13;
ltr melk” 13518,4 staan. In de kolom “Automatisering”&#13;
“Faktuur”, 2168,3 liter staan.&#13;
Ook zie ik vanaf dokument 3.1/D/9x, zijnde&#13;
een afrekening van Peroma aan mijn vader J.&#13;
van den Tillaart staan, onder de kolom datum&#13;
21/12/1991 en onder kolom “liters” 2168,3&#13;
staan.&#13;
Ik begrijp dat u hiermee bedoelt, dat er veel&#13;
meer melk bij ons is opgehaald, dan dat er is&#13;
gefaktureerd.&#13;
Ik weet hier niets van. Ik heb mij daarmee&#13;
nooit bemoeid.&#13;
Ik zie dat er inderdaad iemand bedonderd&#13;
wordt, maar ik weet daar niets van.&#13;
Als het waar is, wat u mij laat zien, dan kan ik&#13;
niet anders dan vaststellen, dat de gegevens in&#13;
mijn agenda’s kloppen met de gegevens in de&#13;
zwarte administratie van Peroma en dat er&#13;
door ons dus meer melk aan Peroma is geleverd,&#13;
dan dat er is gefaktureerd.&#13;
Nu ik dit zie, stel ik vast, dat er in december&#13;
1991 ongeveer 53000 liter melk meer is geleverd&#13;
dan dat er is gefaktureerd.&#13;
Ik zie, dat op het aan mij getoonde dokument&#13;
nr. 3.1/D/61 staat, dat er door ons 333660,2&#13;
liter melk is geleverd in september 1991 en dat&#13;
er 208739,9 liter melk is gefaktureerd.&#13;
Ik kan dit alleen maar vaststellen, maar ik heb&#13;
hier verder niets mee te maken.&#13;
U toont mij aan de hand van de administratie&#13;
van Peroma en mijn agenda, dat ook in januari&#13;
1992 meer melk bij ons is opgehaald, dan&#13;
dat er is gefaktureerd.&#13;
(…)&#13;
Ik ben er dan ook van overtuigd, dat er iets&#13;
niet klopt. Mijn vader heeft hierover echter&#13;
nooit met mij gesproken en ik weet er ook&#13;
niets van. Ik hield gewoon voor mij zelf deze&#13;
productiegegevens bij.”&#13;
Appellant is in verband met het opmaken van&#13;
onjuiste verkoopfacturen betreffende melkleveranties&#13;
aan Peroma op 20 juni 1994 door&#13;
de rechtbank te Roermond veroordeeld voor&#13;
het medeplegen van valsheid in geschrifte. Op&#13;
15 juli 1997 heeft het gerechtshof te ’s-Hertogenbosch&#13;
in hoger beroep appellant vrijgesproken&#13;
van het hem tenlastegelegde. Daarbij&#13;
heef het gerechtshof overwogen dat op grond&#13;
van het onderzoek ter terechtzitting is komen&#13;
vast te staan dat de melkafrekeningen, die&#13;
door Peroma zijn verstuurd, geen betrekking&#13;
hebben op de privé-administratie van appellant,&#13;
doch op de besloten vennootschap J.W.&#13;
van den Tillaart Landbouw B.V., zodat alleen&#13;
deze B.V. de tenlastgelegde frauduleuze handelingen&#13;
zou hebben kunnen begaan, hetgeen&#13;
niet is tenlastegelegd.&#13;
– Bij heffingsnota’s van 8 maart 1993 heeft&#13;
verweerder naar aanleiding van het AIDonderzoek&#13;
aan Peroma superheffing opgelegd&#13;
over de boven haar heffingvrije hoeveelheid&#13;
door haar in de heffingsjaren 1990/91 en&#13;
1991/92 van producenten ontvangen hoeveelheden&#13;
melk. Bij brief van 18 mei 1993 heeft&#13;
verweerder Peroma een gecorrigeerde nota&#13;
toegezonden ter zake van de heffingsperiode&#13;
1991/92.&#13;
– Peroma heeft tegen deze heffingsaanslagen&#13;
beroep ingesteld bij het College. Deze beroepen&#13;
zijn nadien, op 5 juni 1994, ingetrokken.&#13;
– Verweerder heeft in verband met de betalingsverplichting&#13;
van Peroma bij (onder meer)&#13;
appellant in juli 1993 derdenbeslag gelegd tot&#13;
verhaal van de vorderingen. De civiele procedure&#13;
is door royement geëindigd.&#13;
– Bij arrest van het gerechtshof te ’s-Hertogenbosch&#13;
van 4 maart 1994 is Peroma failliet&#13;
verklaard. Verweerder heeft de vorderingen&#13;
op Peroma voortvloeiend uit voormelde&#13;
nota’s ingediend bij de curator, mr R.A.L.M.&#13;
van Dooren.&#13;
– Met ingang van de heffingsperiode 1993/94&#13;
is de tenaamstelling van het quotum van&#13;
appellant gewijzigd in “J.W. van den Tillaart&#13;
Landbouw B.V.”, op grond van een op&#13;
11 februari 1993 bij verweerder ingediend&#13;
meldingsformulier overdracht geheel bedrijf&#13;
met quotum.&#13;
– Bij brief van 20 december 1995 heeft de&#13;
curator appellant medegedeeld dat door verweerder&#13;
ambtshalve de hoeveelheden melk&#13;
zijn vastgesteld die appellant in de heffingsperiodes&#13;
1990/91 en 1991/92 aan Peroma&#13;
heeft geleverd. Voorts is door de curator ingevolge&#13;
artikel 29 van de BSH volgens bij de&#13;
brief gevoegde, gespecificeerde, nota’s de aan&#13;
Peroma opgelegde superheffing doorberekend&#13;
aan appellant, voor zover het betreft de door&#13;
hem aan Peroma geleverde hoeveelheid melk&#13;
waarmee zijn referentiehoeveelheid is overschreden.&#13;
Bij de berekening van de super-&#13;
heffing zijn de geleverde hoeveelheden melk&#13;
gecorrigeerd op basis van de beschikbare&#13;
gegevens over het vetgehalte van de melk (vetcorrectie).&#13;
Voorts is de heffingvrije hoeveelheid&#13;
van appellant verhoogd in verband met&#13;
fabrieksverevening. Over 1990/91 gaat het om&#13;
een bedrag aan superheffing van ƒ 573.102,79&#13;
en voor 1991/92 om een bedrag van&#13;
ƒ 1.518.630,88. In genoemde brief is verder&#13;
het volgende meegedeeld:&#13;
“Het Produktschap heeft mij meegedeeld dat&#13;
een nota van de koper aan de producent, waarin&#13;
de superheffing wordt doorberekend in het&#13;
kader van artikel 29 Bs 1988, door het College&#13;
van Beroep voor het bedrijfsleven wordt aangemerkt&#13;
als een besluit van het Produktschap&#13;
in de zin van de Algemene wet bestuursrecht.&#13;
Dit betekent, dat u binnen 6 weken na dagtekening&#13;
van deze brief tegen het daarin vervatte&#13;
besluit bezwaar kunt aantekenen bij het&#13;
Produktschap voor Zuivel (…).&#13;
– Bij brief van 31 januari 1996 is namens&#13;
appellant bij verweerder bezwaar gemaakt&#13;
tegen het gestelde in de brief van de curator.&#13;
– Vervolgens heeft verweerder het bestreden&#13;
besluit genomen.&#13;
3. Het bestreden besluit&#13;
Bij het bestreden besluit, verzonden aan de&#13;
toenmalige gemachtigde van appellant, is&#13;
onder meer als volgt overwogen:&#13;
“Ondermeer aan de hand van in de administratie&#13;
van Peroma aangetroffen computeruitdraaien&#13;
aangaande in- en verkopen van melk&#13;
en informatiedragers (floppy’s), heeft de AID&#13;
geconstateerd dat Peroma in de betrokken&#13;
heffingsperiodes bepaalde hoeveelheden melk&#13;
had ontvangen die niet op de melkgeldafrekeningen&#13;
van Peroma aan de producenten waren&#13;
verantwoord en die niet betrokken waren bij&#13;
de opgave aan het productschap van de leveringsgegevens&#13;
door Peroma.&#13;
Rapport nr. 1766/9301 geeft algemene informatie&#13;
over het onderzoek van de AID; in blad&#13;
8 zijn nadere gegevens over 1991/92 vermeld.&#13;
Nadere gegevens over 1990/91 staan in rapport&#13;
nr. 1766/93/02.&#13;
In het kader van het onderzoek van de AID&#13;
zijn in de administratie van uw cliënt 2 agenda’s&#13;
aangetroffen met aantekeningen over&#13;
hoeveelheden melk geleverd aan Peroma&#13;
welke niet zijn verantwoord op de melkgeldafrekeningen,&#13;
overeenkomstig de gegevens op&#13;
de computeruitdraaien van Peroma.&#13;
(…)&#13;
De AID-rapporten zijn uw cliënt toegezonden&#13;
bij de brief van de curator. De AID-rapportage&#13;
is ook bekend uit de civiele procedure&#13;
en de strafzaak. Gezien de bevindingen van&#13;
AID zijn wij van oordeel dat de ambtshalve&#13;
vaststelling van de in 1990/91 en 1991/92&#13;
plaatsgevonden leveringen aan Peroma op een&#13;
redelijke en verantwoorde wijze tot stand is&#13;
gekomen.&#13;
Naar ons oordeel is tevens genoegzaam aangetoond&#13;
dat door uw cliënt, in de omvang&#13;
welke in aanmerking is genomen voor de&#13;
berekening van de door u bestreden nota’s&#13;
over 1990/91 en 1991/92, hoeveelheden melk&#13;
zijn geleverd welke niet zijn verantwoord op&#13;
melkgeldafrekeningen van Peroma en waarvan&#13;
geen opgave is gedaan door Peroma aan&#13;
het productschap.&#13;
Niet is gebleken dat uw cliënt reeds superheffing&#13;
heeft betaald ter zake van de overschrijding&#13;
van zijn quotum in de betrokken&#13;
heffingsperiodes.&#13;
Ook is niet gebleken dat sprake is van vorderingen&#13;
van uw cliënt op de koper. Gezien het&#13;
vorenstaande blijft het besluit vervat in de&#13;
brief van de curator van Peroma d.d. 20 december&#13;
1995 gehandhaafd.”&#13;
4. Het standpunt van appellant&#13;
(…)&#13;
5. De beoordeling van het geschil&#13;
Appellant heeft aangevoerd dat geen ambtshalve&#13;
vaststelling heeft plaatsgevonden. Hiermee&#13;
miskent appellant naar het oordeel van&#13;
het College dat in het kader van de oplegging&#13;
van de superheffing aan Peroma ambtshalve&#13;
vaststelling heeft plaatsgevonden van zowel&#13;
het totaal van de overschrijdingen van Peroma&#13;
als het aandeel daarin van de afzonderlijke&#13;
producenten. De eerste grief van appellant&#13;
treft derhalve geen doel.&#13;
Voorts stelt het College voorop dat de aan&#13;
Peroma gerichte heffingsaanslagen door de&#13;
intrekking van de door Peroma ingestelde&#13;
beroepen in rechte onherroepelijk zijn geworden.&#13;
Het door appellant ingestelde beroep&#13;
betreft de doorberekening aan hem van een&#13;
deel van die heffingen. Een en ander betekent&#13;
dat in dit geding moet worden uitgegaan van&#13;
de juistheid van de door de AID vastgestelde&#13;
overschrijdingen van de heffingvrije hoeveelheid&#13;
van Peroma, en dat hier slechts de vraag&#13;
moet worden beantwoord of een deel van die&#13;
overschrijdingen – in het kader van de doorberekening&#13;
van de heffingen – terecht is toegerekend&#13;
aan appellant.&#13;
Appellant is van mening dat de AID-rapporten&#13;
niet voldoende grondslag bieden voor de&#13;
conclusie dat door hem meer melk is geleverd&#13;
dan op de melkgeldafrekeningen is verantwoord.&#13;
Het College merkt hierover op dat&#13;
verweerder zich niet alleen heeft gebaseerd op&#13;
de bij Peroma aangetroffen gegevens, maar&#13;
mede op de bij de huiszoeking bij appellant in&#13;
de administratie aangetroffen agenda’s met&#13;
aantekeningen van diens zoon, alsmede op de&#13;
in rubriek 2 weergegeven verklaring van deze&#13;
zoon. In combinatie met de van Peroma afkomstige&#13;
gegevens vormen de in de agenda’s&#13;
aangetroffen aantekeningen en de verklaring&#13;
van de zoon voldoende bewijs dat appellant in&#13;
de heffingsperiodes 1990/91 en 1991/92 buiten&#13;
de melkafrekeningen om melk aan Peroma&#13;
heeft geleverd.&#13;
Dat appellant in hoger beroep is vrijgesproken&#13;
van het medeplegen van valsheid in&#13;
geschrifte doet aan het vorengaande, mede&#13;
gezien de hiervoor in rubriek 2.2 weergegeven&#13;
overweging, die het gerechtshof daaraan ten&#13;
grondslag heeft gelegd, niet af. In het kader&#13;
van de op het onderhavige geschil van toepassing&#13;
zijnde superheffingsregeling is de&#13;
tenaamstelling van het quotum overigens eerst&#13;
met ingang van de heffingsperiode 1993/94&#13;
gewijzigd in J.W. van den Tillaart Landbouw&#13;
B.V.&#13;
Op grond van het vorenstaande is verweerder&#13;
er op goede gronden van uitgegaan dat appellant&#13;
niet aan zijn verplichtingen ingevolge&#13;
artikel 31 BSH heeft voldaan. Verweerder was&#13;
dan ook bevoegd tot – handhaving van de –&#13;
ambtshalve vaststelling.&#13;
Vervolgens dient de vraag aan de orde te&#13;
komen of verweerder terecht is overgegaan&#13;
tot vaststelling van een afgeleverde hoeveelheid&#13;
van 2.971.557,56 kg melk in de periode&#13;
1990/91 en een hoeveelheid van 3.882.698,07&#13;
kg melk in de periode 1991/92. Verweerder&#13;
baseert zich voor dat oordeel op de bevindingen&#13;
van de AID daaromtrent.&#13;
Appellant baseert zijn stelling dat de vaststellingen&#13;
van de AID niet juist kunnen zijn op&#13;
aannames over de melkproductie op zijn&#13;
bedrijf, maar heeft dit niet kunnen staven met&#13;
bewijsstukken uit zijn administratie. Uit het&#13;
hiervoor overwogene is reeds gebleken dat de&#13;
administratie van appellant niet voldeed aan de&#13;
eisen van artikel 31 BSH. Het ontbreken van&#13;
een adequate administratie leidt ertoe dat de&#13;
vaststelling van de afgeleverde hoeveelheden&#13;
melk noodzakelijkerwijs is gebaseerd op een&#13;
schatting, zij het dat die schatting, met&#13;
gebruikmaking van de wel bekende gegevens,&#13;
hetgeen zich heeft voorgedaan zo dicht mogelijk&#13;
dient te benaderen en ook overigens aannemelijk&#13;
en overtuigend dient te zijn. Naar het&#13;
oordeel van het College voldoet de door verweerder&#13;
gemaakte schatting aan die vereisten.&#13;
Appellant heeft tenslotte aangevoerd dat verweerder&#13;
in strijd met artikel 3:9 Awb heeft&#13;
gehandeld. Het College merkt hierover op dat&#13;
de AID niet kan worden aangemerkt als adviseur&#13;
in de zin van genoemd artikel, zodat deze&#13;
grief reeds hierom faalt.&#13;
De conclusie van al het vorenoverwogene&#13;
moet zijn dat verweerder bij het bestreden&#13;
besluit de aan appellant doorberekende heffingen&#13;
terecht heeft gehandhaafd. Het beroep&#13;
is derhalve ongegrond.&#13;
Het College acht geen termen aanwezig voor&#13;
een proceskostenveroordeling met toepassing&#13;
van artikel 8:75 van de Awb.&#13;
6. De beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>2000-06-01 00:00:00</published><modified>1998-10-27 00:00:00</modified><editiondate>2000-06-01</editiondate><htmlpath>https://denhollander.info/artikel/4759</htmlpath></article>
</articles></edition>
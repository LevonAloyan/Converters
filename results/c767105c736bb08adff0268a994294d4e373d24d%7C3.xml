<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1997</searchword><id>5810</id><udhid>UDH:TvAR/5810</udhid><titel>Overzicht landinrichtingsjurisprudentie. Lijst der geldelijke regelingen</titel><searchwords><searchword>TvAR 11/1997</searchword><searchword>UDH:TvAR/5810</searchword></searchwords><attachments><attachment><name>1997_nr 11_Artikel_RodriguesLopes.pdf</name><extention>pdf</extention><url>https://denhollander.info/download/5741/ci</url></attachment></attachments><inleiding>Inleiding&#13;
De landinrichtingscommissie draagt schatters op voor iedere eigenaar de waardever-andering van zijn onroerende zaken als gevolg van de landinrichting te schatten, als-mede de waardeverandering door over-/onderbedeling en de verrekenposten tussen oude en nieuwe eigenaar. Zij moeten de waarden vaststellen naar het tijdstip van de terinzagelegging van het plan van toedeling, en wel met inachtneming van de aanwij-zingen van de centrale commissie, zoals vastgelegd in een proces-verbaal (art. 210 Landinrichtingswet). De commissie maakt vervolgens zo spoedig mogelijk de lijst der geldelijke regelingen op (art. 211 Lw). Deze houdt in de uitkomsten van de zojuist genoemde tweede schatting en de daaruit voortvloeiende kosten voor de eigenaren; de geldelijke verrekeningen van over-/onderbedeling en van de regeling, opheffing of vestiging van beperkte rechten en allerlei schadevergoedingen (art. 212).&#13;
De rechtspraak, in dit tijdschrift en in Landinrichtingsjurisprudentie (Lij nrs. 1 en 2) gepubliceerd tot en met september 1997, laat verhoudingsgewijs nog veel formeel recht c.q. procesrecht zien.</inleiding><content>Taak landinrichtingscommissie&#13;
Een aantekening in het kadaster dat het perceel in een ruilverkaveling betrokken is, is voldoende waarschuwing voor mogelijke toekomstige lasten. De landinrichtingscom-missie moet algemene informatie verschaffen en daarnaast individuele informatie aan bepaalde, door een bijzondere maatregel getroffen belanghebbenden (Rb. Dordrecht 22 maart 1989, Agr.r. 1990, 4391). Zij heeft niet tot taak eigener beweging betrokke-nen in volle omvang voor te lichten over alle voor- en nadelen van de toedeling. Zij reageert in het algemeen op wensen en verlangens van de betrokkenen (Rb. Almelo 7 oktober 1987, Agr.r. 1988, 4144). Zo behoeft zij een reclamant niet te wijzen op de verwachtingswaarde van de toegedeelde grond. De niet-agrarische waarde ten tijde van de terinzagelegging van het plan van toedeling blijkt met name uit het voorberei-dingsbesluit van de gemeente met vooraf een toelichting van B en W en de daaropvol-gende ontwikkelingen in verband met de ontgrondingsvergunningen (Rb. Almelo 7 oktober 1987, Agr.r. 1988, 4144).&#13;
Wel behoort tot de taak van de commissie ook buiten de bij haar ingediende bezwaren om wijzigingen in de lijst geldelijke regelingen aan te brengen tot herstel van fouten. Zij moet dit doen binnen de termijn waarin belanghebbenden bij haar bezwaren kunnen indienen (art. 214). Na de wijziging moet zij aan de betrokken belanghebbenden schriftelijk mededeling doen (art. 220) van de geldelijke gevolgen (HR 13 mei 1992, Agr.r. 1993, 4592).&#13;
Wie bezwaar kunnen maken tegen de lijst; ontvankelijkheid&#13;
Iedere eigenaar binnen het blok kan als belanghebbende in de zin van art. 214 Lw worden beschouwd, zodat hem het recht toekomt op te komen tegen iedere beslis-sing op de lijst der geldelijke regelingen waarvan hij nadeel vreest (Rb. Leeuwarden 11 november 1993, Lij nr. 2, juli 1997, onder nr. 52).&#13;
De eigenaar van een onroerende zaak kan ook bezwaar maken tegen de lijst der geldelijke regelingen indien hij het gebruik van de zaak heeft ingebracht in een maat-schap, ongeacht de regeling die de vennoten hebben getroffen omtrent het voeren van rechtsgedingen (HR 27 maart 1991, NJ 1991, 440).&#13;
Ook pachters die van mening zijn dat hun aanspraken in verband met het plan van toedeling niet volledig zijn gehonoreerd, kunnen door middel van een bezwaar tegen de lijst der geldelijke regelingen in aanmerking komen voor schadevergoeding (Rb. Leeuwarden 1 november 1990, Agr.r. 1991, 4453).&#13;
Reclamanten zijn niet ontvankelijk in bezwaren die zij nadien ten overstaan van de commissie hebben toegevoegd en die zij mondeling ten overstaan van de rechter-com-missaris opwerpen (Rb. Groningen 4 februari 1994, Lij nr. 2, juli 1997, onder nr. 58).&#13;
Heeft de landinrichtingscommissie een omissie begaan bij de opstelling van de lijst der geldelijke regelingen, dan is de enige manier om die te herstellen het maken van een bezwaar tegen de lijst. Daarom is zij - in dit geval althans (in het algemeen is de commissie geen belanghebbende; HR 13 mei 1992, Agr.r. 1993, 4592) - als belangheb-bende aan te merken. Weliswaar heeft zij zelf de lijst opgesteld en in eerste instantie ook haar eigen bezwaarschrift behandeld, maar zij kon dat toch alleen afdoen indien zij overeenstemming met de (andere) belanghebbenden kon bereiken (Rb. Leeuwar-den 25 juli 1991, Agr.r. 1992, 4561). Waar de commissie een rekenfout heeft gemaakt en ten onrechte kosten voor ontsluiting en ligging aan reclamanten in rekening heeft gebracht, kunnen hun bezwaren tijdens de behandeling ten overstaan van de rechter-commissaris met dit punt worden uitgebreid, ook al is de termijn daarvoor reeds ver-streken. De doorslag geeft dat de geconstateerde fout dient te worden hersteld (Rb. Groningen 22 mei 1992, Lij nr. 2, juli 1997 onder nr. 49).&#13;
In een ander geval van omissie heeft de commissie haar taak kort voor de zitting van de rechtbank neergelegd. De secretaris had namens haar bezwaren tegen de lijst gemaakt. De rechtbank heeft bij uitzondering moeten volstaan met het verhoor van de vertegenwoordiger van de centrale commissie en van de aan de landinrichtings-commissie toegevoegde ingenieur van het kadaster. Deze rechtbank kan de landinrich-tingscommissie wegens het ontbreken van enig geldelijk belang niet als belangheb-bende in de zin van art. 214 aanmerken en verklaart haar dus niet ontvankelijk. Haar rechtsplicht de ruilverkavelingskosten zo eerlijk en billijk mogelijk naar rato van het nut te verdelen kan echter in bepaalde gevallen meebrengen dat de commissie geen uitvoering geeft aan de lijst (Rb. Breda 13 december 1988, Agr.r. 1991, 4525). Ont-daan van de complicatie, gelegen in het aftreden van de commissie, doet de rechtbank de uitspraak dat de commissie geen belanghebbende is in de zin van art. 214, terwijl de bewoording van dat artikel niet dwingt tot beperking tot geldelijke belangen. Het lijkt mij dat de door de rechtbank geopperde mogelijkheid voor de commissie geen uitvoering te geven aan de lijst in het geheel niet openstaat (art. 218). In het algemeen is het (mijns inziens) te ontraden wetteksten nodeloos restrictief te interpreteren wanneer daardoor een ernstig probleem onopgelost blijft.&#13;
De jurisprudentie blijkt ook in andere dan reeds genoemde gevallen de reclamant het voordeel van de twijfel toe te kennen. Deze werd ontvankelijk verklaard in een geval waarin uit het proces-verbaal van behandeling van een bezwaarschrift bij de commissie in het geheel niet bleek dat over een bepaald bezwaar gesproken was, ter-wijl reclamant meende dat niet alleen over het bezwaar was gesproken, maar tevens over een uitbreiding daarvan tot vergoeding van een verharding van een pad (Rb. Leeuwarden 11 november 1993, Lij nr. 2, juli 1997, onder nr. 51).&#13;
Tegen wie bezwaren gericht&#13;
Tegenpartij van de eiser is de landinrichtingscommissie, niet de centrale commissie of de Staat (HR 25 maart 1992, Agr.r. 1993,4591; HR 22 juni 1993, Agr.r. 1995,4739).&#13;
Procesrecht&#13;
Op de bijzondere bezwarenprocedure van art. 214 zijn de normale regels van rechts-vordering niet van toepassing, zodat er (bijvoorbeeld) geen plaats is voor het instellen van een eis in reconventie (Rb. Leeuwarden 25 juli 1991, Agr.r. 1992, 4561).&#13;
Bezwaren moeten schriftelijk worden ingediend. Iemand die bezwaren met leden van de landinrichtingscommissie bespreekt, deze niet in zijn bezwaarschrift opneemt, doch zich daarin het recht voorbehoudt deze bezwaren later aan de orde te stellen, is met betrekking tot deze bezwaren niet ontvankelijk (Rb. Leeuwarden 27 september 1990, Agr.r. 1991, 4449).&#13;
Een bezwaar dat eerst geuit is bij de behandeling door de rechter-commissaris, komt niet in aanmerking voor behandeling door de rechtbank (Rb. 's-Hertogenbosch 3 augustus 1990, Agr.r. 1991, 4447), behalve in een uitzonderlijk geval als de boven-vermelde fout van de commissie waardoor reclamanten ten onrechte voor twee posten zijn aangeslagen (Rb. Groningen 22 mei 1992, Lij 2, juli 1997 onder nr. 49).&#13;
De bezwaren dienen niet in algemene bewoordingen te worden gesteld. Is zulks wel het geval, dan wordt aan de bezwaren geen zelfstandige betekenis toegekend (Rb. Groningen 18 december 1987, Agr.r. 1989, 4240). Is echter, (in casu) ondanks of juist door de algemene bewoordingen in het proces-verbaal, niet zeker of bij de bezwaren-behandeling voor de commissie overeenstemming is bereikt, dan neemt de rechtbank het bezwaar in behandeling (Rb. 's-Hertogenbosch 3 augustus 1990, Agr.r. 1991,4447).&#13;
Een reclamant die, hoewel behoorlijk opgeroepen, niet is verschenen ter zitting van de rechtbank, kan niet geacht worden zijn bezwaren te hebben ingetrokken. Van analo-ge toepassing van art. 176 lid 6, ingevolge art. 216 van overeenkomstige toepassing bij de behandeling van bezwaren tegen de lijst der geldelijke regelingen, kan geen sprake zijn nu de gevolgen die de wet aan de afwezigheid verbindt, zo ernstig zijn dat enkel een uitdrukkelijke wetsbepaling dat kan doen (Rb. Breda 21 december 1993, Agr.r. 1996,4792).&#13;
Instemming van een reclamant met een door de commissie geboden vergoeding wordt in een proces-verbaal opgenomen. Dit wordt ter goedkeuring aan de reclamant gezonden. Deelt deze niets mede omtrent bezwaren tegen de inhoud, dan heeft hij niet voldoende aannemelijk gemaakt dat de instemming ontbreekt (Rb. Groningen 18 december 1987, Agr.r. 1989, 4245).&#13;
Baseert een reclamerende eigenaar zijn bezwaar op de exploitatieschade van zijn pachter, dan heeft hij geen schade gesteld (Rb. Leeuwarden 25 oktober 1990, Agr.r. 1991, 4452). Ik voeg hier aan toe dat de pachter dat dan evenmin heeft gedaan, nu niet van vertegenwoordiging blijkt.&#13;
Het is niet uitgesloten dat het een commissie, op grond van een door haar gedane toezegging of gewekte verwachting, niet meer vrijstaat ten nadele van een eigenaar wijziging aan te brengen in de lijst der geldelijke regelingen, ook al staat die lijst nog niet onherroepelijk vast (HR 13 mei 1992, Agr.r. 1993, 4592).&#13;
Wat niet aan de orde kan komen&#13;
Planschade (art. 49 Wet op de Ruimtelijke Ordening), in casu door de mogelijkheid van bosaanplant via een bestemmingsplan, kan niet aan de landinrichting worden toe-gerekend (Rb. Breda 15 oktober 1991, Agr.r. 1993, 4642).&#13;
Schade als gevolg van werken die niet in het kader van de ruilverkaveling zijn aan-gelegd, kan niet in het kader van een bezwaar tegen de lijst der geldelijke regelingen aan de orde worden gesteld. Dit blijkt onder andere uit een uitspraak waarbij het bezwaar tegen het niet opnemen van een vergoeding wegens kwelschade, veroorzaakt door de roeibaan te Harkstede, ongegrond werd verklaard (Rb. Groningen 29 april 1994 en 8 september 1995, Lij nr. 2, juli 1997, onder nr. 73).&#13;
Gedoogschade in verband met uitvoering van werken (art. 129 Lw) wordt niet opgenomen in de lijst der geldelijke regelingen (art. 212, lid 1 onder c4) en vergoeding daarvan kan dus ook niet via de procedure van bezwaar tegen die lijst worden gevor-derd. Dit zou mogelijk anders kunnen zijn indien een vastgestelde gedoogschade-vergoeding redelijkerwijze niet meer voor rekening van de gezamenlijke eigenaren gebracht zou kunnen worden (Rb. Middelburg 6 november 1991, Agr.r. 1993, 4601; Rb. VHertogenbosch 3 maart 1993, Lij nr. 1, december 1994, onder nr. 45).&#13;
Na de inschrijving (art. 208 Lw) van de akte van toedeling bericht de directeur van het kadaster en de openbare registers de correctie van de oppervlakte van de toe-gedeelde kavel aan de verkrijger daarvan. Deze maakt eerst bezwaar bij de bezwaren-behandeling tegen de lijst der geldelijke regelingen. In het kader daarvan kan de grootte van de kavel echter niet meer aan de orde komen (Rb. Zutphen 18 mei 1989, Agr.r. 1990,4393).&#13;
Ruiling van gronden vóór de peildatum van het plan van toedeling moet in de bezwarenprocedure tegen de lijst der geldelijke regelingen buiten beschouwing blij-ven indien geen eigendomsoverdracht (inschrijving notariële akte in de openbare registers) heeft plaatsgevonden (Rb. Zwolle 24 juli 1992, Agr.r. 1993, 4634).&#13;
Een aanvraag voor aanvullende subsidie voor kavelinrichtingswerkzaamheden, het kavelinrichtingsplan te buiten gaande, is ingediend na uitvoering van die werkzaamheden en daarom afgewezen. De subsidie kan niet alsnog worden verkregen via een bezwaar tegen de lijst der geldelijke regelingen (Rb. Breda 5 februari 1991, Agr.r. 1992, 4559).&#13;
Voor zover een bezwaar is gebaseerd op een onrechtmatige daad van de landin-richtingscommissie, dient de reclamant daarin niet ontvankelijk te worden verklaard. Een dergelijke daad kan niet via de lijst der geldelijke regelingen ten laste van de eige-naren worden gebracht die aan de eventuele schade veroorzakende handeling van de commissie part noch deel hebben gehad. In casu had zij zich actief bemoeid met de verplaatsing van een mosselschelpenopslag en daarvoor een kavel toegedeeld. Voor-heen bevond de opslag zich op een illegale, maar gedoogde plaats (Rb. Middelburg 26 oktober 1994, Agr.r. 1996, 4791).&#13;
Wat wel aan de orde kan komen&#13;
Een bezwaar met betrekking tot de ontwatering van de toegedeelde kavel is niet gericht tegen het plan van toedeling, maar tegen de kavelinrichting. Daarom kan het in het kader van de lijst der geldelijke regelingen aan de orde komen (Rb. Breda 29 november 1988, Agr.r. 1990, 4325). Hetzelfde geldt voor milieuverontreiniging in een kavel als een secundair gevolg van een redelijke belangenafweging bij de toedeling (Rb. Roermond 7 juli 1988, Agr.r. 1989, 4231), voor een eventuele waardeverminde-ring ten gevolge van de opheffing van een erfdienstbaarheid (Rb. Zwolle 20 november 1991, Lij nr. 1, december 1994, onder nr. 10).&#13;
Zijn nutsvoorzieningen tegen geringe vergoeding zeer wel op de toegedeelde kavel te realiseren, dan kan een resterend financieel nadeel via de lijst der geldelijke regelingen worden verrekend (Rb. Alkmaar 14 mei 1992, Lij nr. 1, december 1994, onder nr. 11).&#13;
Bij de lijst der geldelijke regelingen wordt vermogensschade vergoed. Daaronder valt wildschade. In casu is deze evenwel onvoldoende aannemelijk gemaakt. Een poging om wildschade op te voeren als inkomensschade faalt, omdat de aansprake-lijkheid voor en de vergoeding van wildschade in de Jachtwet zijn geregeld (Rb. Gro-ningen 18 december 1987, Agr.r. 1989, 4242).&#13;
Peildatum&#13;
Het plan van toedeling en de lijst der geldelijke regelingen worden opgemaakt naar de rechtstoestand op een en dezelfde peildatum. Is een reclamant op die datum recht-hebbende, dan is hij betalingsplichtig. Er behoeft geen rekening gehouden te worden met na de peildatum verrichte rechtshandelingen (Rb. Almelo 1 juli 1987, Agr.r. 1988, 4158). In dezelfde zin is later beslist over de ruil van gebouwen met het bureau beheer landbouwgronden (Rb. Groningen 18 december 1987, Agr.r. 1989, 4241). Toch kan in bijzondere gevallen van deze vrijwel vaste praktijk worden afgeweken en dus wel rekening gehouden worden met verwervingen na de peildatum indien het resultaat anders te zeer in strijd zou komen met de redelijkheid en de billijkheid (Rb. Leeuwar-den 11 november 1993, Lij nr. 2, juli 1997, onder nr. 52).&#13;
Wordt de vervuiling van de toegedeelde grond eerst na de peildatum bekend, dan rest reclamant slechts de mogelijkheid een vordering in te stellen tegen de vervuilers (Rb. Leeuwarden 19 juli 1992, Agr.r. 1992, 4563).&#13;
Is op de peildatum nog onzekerheid omtrent details, in casu omtrent de concrete vorm van bouwplannen, dan kunnen die in de vorm van een verschil in kosten bij de lijst der geldelijke regelingen aan de orde worden gesteld (Rb. Roermond 14 juli 1988, Agr.r. 1989, 4230).&#13;
Tweede schatting&#13;
Een bezwaar, gericht tegen het grote verschil in waardering tussen de inbreng en de toedeling, bracht aan het licht dat de inbreng te laag was gewaardeerd, maar die moet inmiddels als een gegeven worden beschouwd. Wat de bij de toedeling gerealiseerde kavelconcentratie betreft: de waardering daarvan in klassen moet op objectieve wijze geschieden. Hierbij kan niet in aanmerking worden genomen de subjectieve wijze waarop reclamant zijn land wenst te gebruiken (Rb. Leeuwarden 22 juli 1993, Lij 2, juli 1997, onder nr. 50).&#13;
Waardevermeerdering, nut en proces-verbaal van aanwijzingen&#13;
De waardevermeerdering (art. 223, lid 1, sub b Lw) is die in het economisch verkeer als gevolg van de landinrichting. Zij bepaalt de mate van het nut, doch is niet het nut (klassieke ruilverkavelingsterm, art. 117 Ruilverkavelingswet 1954). De tweede schat-ting kan dus niet als maatstaf voor de bepaling van de werkelijke waardeverandering worden gehanteerd. Evenmin kan een door reclamant overgelegd taxatierapport dat, nu het geen inzicht geeft in de wijze waarop en aan de hand van welke factoren de waardevaststelling is geschied (Rb. Groningen 2 maart 1990, Agr.r. 1990, 4385). Hier-uit zouden we kunnen afleiden dat een door een belanghebbende ingeschakeld parti-culier bureau een rol kan spelen bij de bepaling van het nut.&#13;
Het proces-verbaal van aanwijzingen houdt bepaalde criteria in om verbeteringen in de ontsluiting in geld uit te drukken. Daaruit volgt een berekening van het nut. Het is niet van belang of een bepaald bedrijf ook daadwerkelijk gebruikt maakt van de ontsluiting. Het gaat uitsluitend om het objectieve nut van een bepaald gebied (Rb. Leeuwarden 25 juli 1991, Agr.r. 1992, 4560). Zo moeten ook bij de schatting van het nadeel van ontsluiting van gronden op een weg met een hoge verkeersintensiteit de individuele bedrijfsvoering en de resultaten daarvan buiten beschouwing gelaten wor-den. De aanslagen worden opgelegd conform de richtlijn in het proces-verbaal van aanwijzingen, behalve indien de richtlijn tot evident onredelijke uitkomsten leidt (Rb. 's-Gravenhage 5 oktober 1994 en 28 december 1994, Lij nr. 2, juli 1997, onder nr. 71).&#13;
De objectieve benadering blijkt ook in een geval waarin een reclamant niet ont-komt aan de betaling van een toeslag wegens een aanwezige drainage die, gezien zijn plannen, voor hem weinig of geen nut zal hebben (Rb. Haarlem 28 januari 1992, Agr.r. 1993, 4600). Ook in het geval van toedeling van een perceel zonder betonresten (Rb. Leeuwarden 24 juni 1993, Agr.r. 1994, 4686) aan inbrengers die zelf verwijdering niet noodzakelijk vonden, was de verbetering in objectieve zin beslissend.&#13;
Waar reclamanten meenden geen nut van een in het kader van de ruilverkaveling openbaar geworden en deels verbeterde weg en evenmin van werken ter verbetering van de waterbeheersing te hebben, bleek uit het proces-verbaal van aanwijzingen dat ervan werd uitgegaan dat iedere rechthebbende van een en ander profiteerde. Hoewel de aanwijzingen terzake in hun algemeenheid niet als onjuist of onredelijk kunnen worden aangemerkt, dient bij de opstelling van de lijst der geldelijke regelingen daar-van te worden afgeweken ingeval het objectieve nut voor de eigenaar van een kavel nihil of verwaarloosbaar gering is. In casu is dan het nut van de eerste verbetering voor het perceel van reclamanten verwaarloosbaar gering, dat van de tweede aanne-melijk (Rb. Rotterdam 29 september 1994, Agr.r. 1996, 4795). Nog steeds gaat het hier om het objectieve nut, immers om het nut voor het perceel, niet om de subjectieve kijk van de eigenaar daarop. Wel valt op dat de rechter de betekenis van de aanwijzin-gen enigszins relativeert. In het algemeen noemt hij de aanwijzingen niet onjuist of onredelijk, hetgeen impliceert dat aanwijzingen dat wel zouden kunnen zijn. Vervol-gens stelt hij dat zij in het bijzonder onjuist of onredelijk kunnen zijn.&#13;
Een nieuw aangelegde drainage is als een integraal uit te voeren voorziening in het ruilverkavelingsplan en vervolgens in het proces-verbaal van aanwijzingen opgeno-men. De daarmee verband houdende kosten kunnen dus als basiskosten worden aan-gemerkt en ten laste van de eigenaren worden gebracht naar de mate van het nut dat dezen van de ruilverkaveling hebben (Rb. Groningen 22 mei 1992, Lij nr. 2, juli 1997 onder nr. 47). Dit is niet anders wanneer de eigenaar niet betrokken is geweest bij het overleg over de aanleg van de drainage tussen de landinrichtingscommissie en de pachter. De commissie heeft de aanwijzing in het proces-verbaal, om de veranderin-gen in de waarde van de grond voor zover mogelijk per bedrijf te schatten door toe-gedeelde met ingebrachte kavels te vergelijken en vervolgens met de eigenaren te ver-rekenen, gevolgd. Een en ander leidt niet tot een onbillijk of onredelijk resultaat (Rb. Groningen 12 augustus 1994, Lij nr. 2, juli 1997, onder nr. 62).&#13;
Een proces-verbaal van aanwijzingen houdt normen in met betrekking tot de ver-groting dan wel verkleining van de huiskavels. Voor tuinbouw- en veehouderij gron-den wordt veel meer in rekening gebracht dan voor akkerbouwgronden. Bij gemengde bedrijven wordt ervan uitgegaan dat de oppervlakte bij huis is c.q. wordt ingericht als grasland. De kosten wegens vergroting van de huiskavel worden in rekening gebracht op basis van de normen voor veehouderijbedrijven. Dit alles acht de rechtbank rede-lijk, nu genoegzaam bekend is dat het in het algemeen bedrijfseconomische voordelen heeft de veehouderij op nabij het huis gelegen gronden uit te kunnen oefenen, en voorts omdat genoegzaam aannemelijk is gemaakt dat degene die zowel een akker-bouw- als veehouderijbedrijf heeft, er in de regel belang bij heeft niet beperkt te zijn in de mogelijkheden om een ruim areaal voor de veehouderij aan te wenden. Het maakt daarbij geen verschil of de beide bedrijven zijn geïntegreerd (Rb. Rotterdam 29 september 1994, Agr.r. 1996, 4796). In deze uitspraak van dezelfde rechter op dezelf-de dag zien we weer de toetsing van de aanwijzingen aan de redelijkheid.&#13;
Enkele veehouders hebben eigendomspercelen ingebracht die ontsloten zijn aan een Rijksweg. Op grond van het proces-verbaal van aanwijzingen voelen zij zich bij de toerekening van het nut onevenredig zwaar belast ten opzichte van boomkwekers die veel meer bedrijfseconomisch voordeel hebben gehad. De rechtbank stelt voorop dat moet worden uitgegaan van objectieve gegevens. De vraag is of de verdeling van de totale landinrichtingskosten tussen de veehouderijen en boomkwekerijen kenne-lijk onredelijk is en/of tot onbillijke uitkomsten leidt. Dat blijkt niet het geval te zijn. Al zijn de beide sectoren niet vergelijkbaar omdat de investeringen en bedrijfsvoering verschillend zijn, de kosten/batenverhouding voor de veehouders is in het algemeen hoger dan voor de boomkwekers en voor de verplaatste veehouders zelfs veel hoger (Rb. 's-Gravenhage 5 oktober 1994, Agr.r. 1996, 4798). In deze uitspraak lijkt van een marginale toetsing sprake te zijn ("kennelijk onredelijk"), een iets andere benadering dan in de twee bovenstaande uitspraken.&#13;
Door de vervanging van een gemaal in het kader van de ruilverkaveling is de aan-voer van voldoende water verzekerd, zodat de rechthebbenden nut hebben van de vervanging. Een reclamant stelt dat het versleten gemaal door het waterschap had moeten worden vervangen; de kosten waren dan omgeslagen over een groter aantal ingelanden. Zijn kosten zouden dan lager zijn uitgevallen. Het bezwaar wordt afge-wezen (Rb. Breda 5 februari 1991, Agr.r. 1992, 4587). Hier staat niet het nut ter discussie en staat vast dat het werk in de ruilverkaveling is uitgevoerd. Misschien kan de reclamant als ingelande de kwestie nog in waterschapsverband aan de orde stellen.&#13;
In het kostenomslagstelsel bestaat geen rechtstreekse relatie tussen de ten behoeve van de ruilverkaveling gemaakte kosten en de omslag daarvan zoals die in de lijst der geldelijke regelingen tot uiting komt, zodat voor afgifte van BTW-specificaties ter zake van door derden aan de landinrichtingscommissie in rekening gebrachte BTW voor werkzaamheden die ten behoeve van de ruilverkaveling zijn verricht, geen plaats is (Rb. Groningen 3 februari 1995, Agr.r. 1997, 4856).&#13;
Overbedeling&#13;
De prijs van de overbedeling is gebaseerd op de geactualiseerde schattingswaarde. Een zogenoemde oude nieuwbouwer maakt daartegen bezwaar. De rechtbank leidt uit de omstandigheden af dat de landinrichtingscommissie en de oude nieuwbouwers geacht worden mede overeengekomen te zijn dat de historische kostprijs verrekend wordt. De prijs van de overbedeling wordt tot die prijs teruggebracht. De verminde-ring komt in casu geheel ten laste van het bureau beheer landbouwgronden (Rb. Dor-drecht 19 april 1989, Agr.r. 1990, 4387).&#13;
Een ingebracht bosperceel is in het plan van toedeling uitgebreid met een aangren-zende strook die volgens de inbrenger eveneens door hem is ingebracht. Van overbe-deling zou dan geen sprake kunnen zijn. Maar reclamant heeft tegen de lijst van rechthebbenden noch tegen het plan van toedeling bezwaar gemaakt. De landinrich-tingscommissie moest dus wel rekening houden met een vergroting van de toedeling en heeft de overbedeling verrekend in de lijst der geldelijke regelingen (Rb. Zutphen 9 november 1995, Agr.r. 1997, 4853).&#13;
Reclamante heeft jaren na de peildatum voor het plan van toedeling een kavel gekocht en door overdracht verkregen. De landinrichtingskosten zijn omgeslagen naar rato van de oppervlakte van de verschillende aan de vervreemder van de kavel toegedeelde kavels. Zij profiteert niet van de overbedeling van de vervreemder, doch is als gevolg van die overbedeling wel gehouden een hogere landinrichtingsrente te betalen. Om dit gevolg te voorkomen zou zij in de koopovereenkomst een voorziening hebben moeten treffen met de vervreemder (Rb. Breda 21 december 1993, Agr.r. 1996, 4793).&#13;
Waardevermindering&#13;
Op het ingebrachte huisperceel lag een niet als zodanig herkenbaar openbaar voetpad. Bij het plan van wegen en waterlopen is het toegewezen aan een openbaar lichaam. Nu is het pad verhard, kenbaar, met borden aangegeven en gelegen tussen het terrein van reclamant en het water. Deze verandering betekent een waardevermindering (Rb. Dordrecht 22 maart 1989, Agr.r. 1990, 4390).&#13;
In de toegedeelde grond was puin aanwezig. In de schadeloosstelling was echter geen post "waardevermindering van het perceel" opgenomen. De reclamant bewerkt de grond en ontvangt schadeloosstelling ter zake van de werkelijke schade bij bewer-king, met name schade aan werktuigen, te weten ƒ 13.500. De rente over dit bedrag kan worden beschouwd als arbeidsbeloning voor het oprapen en afvoeren van puin-resten. De rechtbank wijzigt aldus de lijst der geldelijke regelingen (Rb. Middelburg 30 december 1987, Agr.r. 1988, 4142). Ingebracht is een onbesmet perceel, toegedeeld een perceel met een plantenziekte. Reclamant dient in de financiële positie te worden gebracht waarin hij zou hebben verkeerd als de hem toegedeelde kavel niet besmet zou zijn geweest (HR 22 juli 1993, Agr.r. 1995,4739).&#13;
Het geldelijk nadeel, geleden als gevolg van splitsing van een complex met cultuur-historische waarde, leent zich voor vergoeding in het kader van de lijst der geldelijke regelingen. In dit geval was bij de toedeling voorrang gegeven aan de gebruiksverka-veling (Rb. Groningen 3 maart 1995, Agr.r. 1997, 4855).&#13;
In de ingebrachte gronden liggen leidingen van nutsbedrijven, bij de aanleg waar-van BP-rechten zijn gevestigd. Het gaat dan niet om een verrekenpost tussen oude en nieuwe eigenaren, maar om de vraag of de aan reclamanten toegedeelde gronden een hogere waarde hebben dan de door hen ingebrachte. Het is een feit van algemene bekendheid dat gronden waarop BP-rechten rusten in het economisch verkeer min-der waard zijn dan dezelfde gronden zonder die rechten (Rb. 's-Gravenhage 5 okto-ber 1994, Agr.r. 1996, 4797). Reeds de aanwezigheid van een gasleiding houdt een beperking van het eigendomsrecht in en heeft dus een waardedrukkend effect. De door de Gasunie aan de eigenaren verstrekte financiële vergoedingen behoren in de lijst der geldelijke regelingen te worden opgenomen, ook wanneer de eigenaren vrij-willig aan de aanleg van de leiding hebben medegewerkt (Rb. Assen 14 november 1995, Lij nr. 2, juli 1997, onder nr. 75; ad art. 109 Herinrichtingswet Oost-Groningen en de Gronings-Drentse Veenkoloniën).&#13;
Van de ingebrachte aaneengesloten kavels is de woning met schuur ter plaatse weer toegedeeld. Tegen de toedeling van het overig grasland op ruim twee kilometer afstand van die huiskavel is bezwaar gemaakt. Het belang van de ruilverkaveling bij het definitief vaststellen van het plan van toedeling verzet zich tegen toewijzing van het bezwaar. Van gelijkwaardigheid tussen toedeling en inbreng is echter geen sprake, zodat reclamant in het kader van de lijst der geldelijke regelingen schadeloos zal moe-ten worden gesteld. Hij wil op de afstandskavel een veestalling bouwen, maar of en wanneer hij daarvoor de bouwvergunning zal verkrijgen, hangt onder andere af van eventuele bezwaren van belanghebbenden tegen de daarvoor noodzakelijke wijziging van het bestemmingsplan. Nu het een gerechtvaardigd ruilverkavelingsbelang is dat de lijst op korte termijn gesloten wordt en reclamant inzake de bouwplannen traag heeft geopereerd, moeten drie deskundigen een alternatieve begroting van zijn schade maken op basis van drie scenario's, te weten de verkrijging van een vergunning voor een grote veestalling, voor een kleine veestalling dan wel het niet verkrijgen van een vergunning. Reclamant is geen agrarisch ondernemer meer en evenmin deeltijdboer, nu geen redelijk handelend ondernemer zo lang de verliesgevende activiteit zou voortzetten. Deze moet dus als hobby worden gezien, maar reclamant moet die, immers verbonden aan het woongenot van de op zijn huiskavel gelegen woning en een integrerend bestanddeel van zijn levenswijze, kunnen blijven uitoefenen. Daar-voor is tevens een veestal op de afstandskavel nodig, maar nog steeds is onduidelijk of reclamant die zal mogen bouwen. Daarom gaat de rechtbank uit van de voor recla-mant ongunstigste situatie, namelijk dat geen enkele vergunning zal worden verleend (Rb. 's-Gravenhage 5 oktober en 28 december 1994, Agr.r. 1996, 4799).&#13;
De toegedeelde gronden zijn aangewezen tot waterwingebied. Als de aanwijzing schade betekent voor reclamant, dan komt die niet voor vergoeding in aanmerking in het kader van de lijst der geldelijke regelingen. Dat zou alleen anders kunnen zijn indien de landinrichtingscommissie actief betrokken zou zijn geweest bij de plannen van de Drinkwaterleiding of een en ander zou hebben kunnen voorzien (Rb. Dor-drecht 9 augustus 1989, Agr.r. 1990, 4389).&#13;
Onderbedeling&#13;
De lijst der geldelijke regelingen wordt opgemaakt naar de toestand ten tijde van de peildatum voor het plan van toedeling. Reclamant, die zijn gronden na die datum heeft verworven, is onderbedeeld, doch heeft de vergoeding terzake zien boeken ten gunste van de verkoper. In de gegeven situatie waarin de reclamant betaald heeft en niet gekregen, terwijl de verkoper zowel een te hoge prijs als een onderbedelingsver-goeding heeft ontvangen, hevelt de rechtbank op grond van de redelijkheid en billijk-heid de vergoeding van de verkoper op de reclamant over (Rb. Leeuwarden 11 novem-ber 1993, Lij nr. 2, juli 1997, onder nr. 52).&#13;
Niet-agrarische waarde&#13;
Uitgangspunt voor het vaststellen van de niet-agrarische waarde van de inbrengkavels is de situatie op het tijdstip van de terinzagelegging van het plan van toedeling (art. 210 Lw). Daarbij moet niet alleen rekening worden gehouden met het vigerende bestemmingsplan, maar tevens met de redelijkerwijs te verwachten bestemming. Een redelijk handelend koper zou toch een bod op de grond uitbrengen, mede lettende op die bestemming (bedrijfsdoeleinden, Rb. Leeuwarden 13 oktober 1994, Agr.r. 1996, 4789). De aanwezigheid van een niet-agrarische meerwaarde van gronden, bestemd voor de realisering van de roeibaan te Harkstede, hangt af van het antwoord op de vraag of een redelijk handelende verkoper en koper ten tijde van de terinzagelegging van het plan van toedeling voor de grond een hogere prijs dan in overeenstemming met de agrarische waarde zouden zijn overeengekomen, rekening houdende met de feitelijke en planologische situatie van dat moment. Volgens deskundigen levert in casu de mogelijkheid tot zandwinning op zichzelf geen meerwaarde op (Rb. Groningen 29 april 1994 en 8 september 1995, Lij nr. 2, juli 1997, onder nr. 73).&#13;
Enigszins in het verlengde van een en ander vinden we een uitspraak waarin het recreatieve gebruik van grond met een daarvoor gunstige ligging, maar met een agrari-sche bestemming, is gedoogd. Het wordt redelijk geacht een andere dan de agrarische waarde aan de grond toe te kennen en vervolgens ten voordele van reclamant en ten laste van belanghebbende een verrekenpost terzake in de lijst der geldelijke regelingen op te nemen (Rb. VGravenhage 5 oktober 1994, Lij nr. 2, juli 1997, onder nr. 63).&#13;
Economische, landschappelijke en belevingswaarde&#13;
Ingebrachte houtopstanden op bermen langs een weg zijn toegewezen aan een gemeente. De waarde der beplantingen dient te worden verrekend tussen de afgaande en de opkomende eigenaar. De landschappelijke waarde van de laanbeplanting is intact gebleven en van een specifieke belevingswaarde is niet gebleken. Aldus resteert de marktwaarde van de houtopstanden, derhalve de economische waarde minus de kos-ten voortvloeiende uit de ter plaatse geldende herplantplicht. Die marktwaarde is zekerlijk negatief, zodat de landinrichtingscommissie terecht geen vergoeding terzake in de lijst der geldelijke regelingen heeft opgenomen (Rb. Leeuwarden 26 mei 1994, Agr.r. 1996,4794).&#13;
Verrekenposten&#13;
Het enkele feit dat de landinrichtingscommissie heeft verzuimd de niet-agrarische waarde te verrekenen, heeft niet tot gevolg dat zulks in een later stadium, in het kader van de bezwarenprocedure tegen de lijst der geldelijke regelingen, niet alsnog zou kunnen plaatsvinden indien de omstandigheden daartoe aanleiding geven. Daarvan is sprake wanneer een perceel een niet-agrarische meerwaarde had waarvan een belang-hebbende voordeel heeft genoten (Rb. Leeuwarden 13 oktober 1994, Agr.r. 1996, 4789; zie ook boven Rb. 's-Gravenhage 5 oktober 1994, Lij nr. 2, juli 1997, onder nr. 63).&#13;
Een recht van voetpad wordt gewijzigd in een recht van weg. Dit leidt tot een ver-rekenpost tussen de eigenaar van het heersend erf en die van het lijdend erf. Deze post wordt opgenomen op de lijst der geldelijke regelingen (Rb. Dordrecht 17 mei 1989, Agr.r. 1990,4386).&#13;
De inbreng van reclamant is aan belanghebbenden toegedeeld. Daarbij wordt een verrekenprijs van ƒ10 per m2 gehanteerd. Reclamant meent aanspraak te kunnen maken op ƒ 100 per m2, de prijs van bouwpercelen. De omvang van de inbreng is ech-ter zo gering dat geen vergelijking kan worden gemaakt met de prijs van bouwgrond (Rb. Dordrecht 17 mei 1989, Agr.r. 1990, 4400).&#13;
Ingebracht is een perceel met betonresten, (anders dan verzocht) toegedeeld een ander perceel. Dat betekent in objectieve zin een verbetering, in subjectieve zin vol-gens reclamanten echter niet. Hun bezwaar tegen verrekening in de lijst der geldelijke regelingen van de aanwezigheid van betonresten wordt afgewezen (Rb. Leeuwarden 24 juni 1993, Agr.r. 1994, 4686).&#13;
Eigenaren kunnen geen aanspraak maken op contante betaling van de verreken-posten en verrekening van de basiskosten voor de integrale uitvoering van werken in het blok door middel van de heffing van landinrichtingsrente. De Landinrichtingswet en het proces-verbaal van aanwijzingen gaan ervan uit dat op grond van de lijst der geldelijke regelingen de eigenaar een bedrag aan landinrichtingsrente verschuldigd is en dat wat betreft de voldoening daarvan in beginsel geen onderscheid tussen de diverse componenten kan worden gemaakt. Verrekenposten en basiskosten behoren via de lijst der geldelijke regelingen volgens hetzelfde regime met de eigenaar te wor-den verrekend (Rb. Groningen 12 augustus 1994, Lij nr. 2, juli 1997, onder nr. 62).&#13;
Ontsluiting en kapitaalvernietiging&#13;
Reclamant heeft in de ruilverkaveling een goede ontsluiting verkregen. Voorheen bediende hij zich van een brug. Deze is afgebroken en wel zonder noodzaak. In de lijst der geldelijke regelingen is een bedrag opgenomen ter zake van het vervallen van verplichtingen tot onderhoud aan de brug. De rechtbank verlaagt het bedrag tot de afbraakkosten (Rb. Groningen 20 november 1987, Agr.r. 1989, 4244). Deze beslissing zou ervan uitgaan dat de afbraak van de brug een voordeel vertegenwoordigt, terwijl die brug misschien intern op het erf functies zou kunnen vervullen die zelfs enig onderhoud de moeite waard maken. Voorziening, aangebracht door gebruiker&#13;
In de tijd tussen inbreng en toedeling heeft niet de eigenaar, doch een gebruiker een schuur op het perceel gebouwd. De eigenaar van het perceel zou door natrekking van die schuur eigenaar zijn geworden, ware het niet dat hij aan de gebruiker geen ver-goeding heeft betaald voor bouwstoffen en werkloon (art. 656, 658 BW oud). Daar-om komt hij niet in aanmerking voor de vergoeding bij de lijst der geldelijke regelin-gen (Rb. Groningen 20 november 1987, Agr.r. 1989, 4243).&#13;
Vergoeding verlies melkquotum&#13;
Een eigenaar die grond heeft ingebracht, verpacht aan een gebruiker met melkquotum en grond toegedeeld heeft gekregen, verpacht aan een gebruiker zonder quotum, heeft recht op vergoeding voor het verlies van zijn latente aanspraken op de waarde van het quotum. De verrekening geschiedt ten laste van het blok (Rb. Leeuwarden 26 mei 1994 en 19 oktober 1994, Agr.r. 1995, 4787). Leidt een pachtruil voor de eige-naar tot een vervanging van de ene pachter met quotum door de andere met quotum, dan heeft hij alleen recht op vergoeding indien het verlies van quotum niet voldoende wordt gecompenseerd door de aanspraak op het quotum van de nieuwe pachter (Rb. Leeuwarden 13 oktober 1994 en 15 december 1994, Agr.r. 1996, 4788).&#13;
Schadevergoedingen&#13;
Het schadevergoedingsrecht wijkt in ruilverkavelingsverband niet af van het algemene zoals wij dat kennen bij wanprestatie, onrechtmatige daad en rechtmatige overheidsdaad.&#13;
Een reclamant heeft schade geleden doordat hij de aan hem toegedeelde kavels ruim een maand later dan de streefdatum voor de kavelovergang zijn opgeleverd, waardoor hij lang moest wachten voordat hij deze kon inzaaien. In de voorlichtings-krant van de commissie was de streefdatum vermeld en er was, gezien het karakter van een dergelijke datum, bijna ten overvloede op gewezen dat de noodzakelijke kavelinrichtingswerken soms met enige vertraging kunnen worden uitgevoerd. Na de oplevering volgde nog slecht weer. In een dergelijke context kan niet gezegd worden dat de landinrichtingscommissie aansprakelijk is voor eventuele schade. Het bezwaar dient derhalve ongegrond verklaard te worden (Rb. Breda 21 december 1993, Lij nr. 2, juli 1997, onder nr. 53).&#13;
Het verbreden van een bestaande sloot heeft tot gevolg dat het 'bouwblok' van reclamant kleiner is geworden. Hiervoor wordt alsnog een vergoeding gegeven. Daar-voor komt echter niet in aanmerking het geval dat een bouwwerk waarvoor nog niet eens plannen bestaan, mogelijk kleiner zou uitvallen (Rb. Breda 21 december 1993, Lij nr. 2, juli 1997, onder nr. 55).&#13;
Een weg is niet toegedeeld aan de inbrengster. Daardoor zou zij ongeveer een hec-tare verlies hebben gelden. Bovendien heeft zij kosten gemaakt voor het aanbrengen van een puinverharding. Bij de eerste schatting waartegen reclamante geen bezwaar heeft gemaakt, is de weg echter op nihil gewaardeerd. De verhardingskosten heeft zij zelfs niet aannemelijk gemaakt. Haar bezwaar wordt afgewezen (Rb. Leeuwarden 5 augustus 1994, Lij nr. 2, juli 1997, onder nr. 60).&#13;
De ingebrachte berm is niet toegedeeld, maar toegewezen. De eigenaar van de openbare weg heeft een gedoogplicht met betrekking tot het gebruik van de berm en tot de uitweg, voor zover door de omstandigheden gebillijkt. Reclamant heeft al met al geen schade (Rb. Dordrecht 22 maart 1989, Agr.r. 1990, 4392).&#13;
Het recht van waterlossing vertegenwoordigt voor een eigenaar geen enkele waarde meer, wanneer voor hem de afwatering geregeld wordt via het openbare stelsel van waterlopen. Dit biedt hem immers meer zekerheid dan een regeling via een erfdienst-baarheid. Opheffing daarvan betekent dus in het geheel geen verlies dat voor vergoe-ding in aanmerking komt. Weliswaar is de eigenaar waterschapslasten verschuldigd, maar dat is geen gevolg van de opheffing van de erfdienstbaarheid; voorheen betaalde hij die lasten reeds (Rb. Assen 14 november 1995, Lij nr. 2, juli 1997, onder nr. 76; ad art. 109 Herinrichtingswet Oost-Groningen en de Gronings-Drentse Veenkoloniën).&#13;
Is minder grasland toegedeeld dan ingebracht, dan zou een recht op vergoeding hebben bestaan indien tot inzaai was overgegaan. De kavel is echter als bouwland in gebruik genomen (Rb. Breda 13 december 1988, Agr.r. 1991, 4523).&#13;
De hoogte van de vergoeding van de schade ten gevolge van het niet onderhouden van de grindopslag door ingrijpen van de landinrichtingscommissie wordt bepaald door vergelijking met een nabijgelegen perceel (Rb. Dordrecht 22 maart 1989, Agr.r. 1990,4401).&#13;
Is een erfdienstbaarheid verzwaard ten gevolge van een aanmerkelijke vergroting van het heersend erf en door veranderde exploitatiemogelijkheden, dan kan de schade ex aequo et bono worden vastgesteld (in casu ƒ 50.000; Rb. Almelo 7 oktober 1987, Agr.r. 1988,4159).&#13;
Een geval van schade of van mogelijke schade kan gecamoufleerd zijn door termi-nologie. Het ging er in casu om of de totale oppervlakte ter weerszijden van een waterloop als één kavel kan worden aangemerkt. De beide percelen zijn verbonden door een met toestemming van het waterschap aangelegde brug. Enige bemoeienis van het waterschap met de brug is zo onwaarschijnlijk dat deze verbinding als een te verwaarlozen hindernis moet worden beschouwd (Rb. 's-Gravenhage 22 juni 1994, Lij nr. 2, juli 1997, onder nr. 59).&#13;
Ook administratieve fouten kunnen schade veroorzaken. Reclamanten hadden bezwaren ingediend tegen het plan van toedeling, doch niet tegen de daarin verwisselde tenaamstellingen. Gezien hun onoplettendheid en die van de commissie, dienen de kosten van wijziging gelijk te worden verdeeld, zij het met een maximum van ƒ 2500 voor de commissie. De fout zou ook gevolgen hebben voor de hoogte van de ver-schuldigde overdrachtsbelasting. Het is aan de reclamanten maatregelen te nemen om dat te voorkomen (Rb. Breda 21 december 1993, Lij nr. 2, juli 1997, onder nr. 56).</content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1997-10-02 00:00:00</published><modified>1997-10-02 00:00:00</modified><editiondate>1997-10-02</editiondate><htmlpath>https://denhollander.info/artikel/5810</htmlpath></article>
</articles></edition>
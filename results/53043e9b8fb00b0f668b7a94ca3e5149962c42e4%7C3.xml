<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2009</searchword><id>8140</id><udhid>UDH:TvAR/8140</udhid><titel>50 jaar Vereniging voor Agrarisch Recht. Voordracht tijdens de jubileumvergadering in het Vredespaleis te ’s-Gravenhage op 9 april 2009</titel><searchwords><searchword>TvAR 7/8/2009</searchword><searchword>UDH:TvAR/8140</searchword></searchwords><attachments><attachment><name>TvAR2009_-07_08_04_50_Jaar_Vereniging.pdf</name><extention>pdf</extention><url>https://denhollander.info/download/7354/ci</url></attachment></attachments><inleiding>Het begon allemaal met een mededeling in het tijdschrift De&#13;
Pacht, in december 1958 (zie afbeelding hierboven). Een&#13;
groep van 19 personen had het initiatief genomen tot het&#13;
oprichten van een vereniging voor agrarisch recht.Het streven&#13;
was er op gericht de vereniging</inleiding><content>niet te beperken tot juristen, maar haar te maken tot een verband&#13;
van al degenen, die in de praktijk met het agrarisch recht in&#13;
aanraking komen.1&#13;
In verband hiermee was de mededeling gericht tot ‘leden van&#13;
pacht- en grondkamers, advocaten, notarissen, kandidaatnotarissen,&#13;
consulenten en andere ambtenaren bij Rijk, provincies,&#13;
gemeenten en waterschappen, bestuurders en medewerkers&#13;
van publiekrechtelijke landbouworganisaties en boerenleenbanken,&#13;
rechtskundig adviseurs en rentmeesters’, en&#13;
ieder ander die interesse had. Belangstellenden werden uitgenodigd&#13;
om zich te melden bij J.M. Polak te Wageningen.&#13;
Het toezenden van een visitekaartje was voldoende. Volgens&#13;
de tekst van de mededeling werd gedacht aan een bescheiden&#13;
opzet: één of twee bijeenkomsten per jaar waar een inleiding&#13;
zou worden gehouden, gevolgd door debat.De spreker tijdens&#13;
de oprichtingsvergadering stond al vast: Ph.A.N. Houwing;&#13;
het onderwerp waarover hij zou spreken bleef nog even in&#13;
het ongewisse.&#13;
Wat is er sindsdien tijdens onze jaarvergaderingen zoal aan&#13;
onderwerpen aan de orde geweest? Men zou geneigd zijn te&#13;
veronderstellen dat de thema’s van de eerste jaarvergaderingen&#13;
vooral betrekking hadden op aspecten van grondgebruik. In&#13;
de loop van de jaren tachtig van de vorige eeuw zal het milieu&#13;
wel eens ter sprake zijn gekomen, terwijl nadien vast ook wel&#13;
eens aandacht zal zijn besteed aan Europees recht.&#13;
De werkelijkheid blijkt anders. De oprichtingsvergadering&#13;
vond plaats te Utrecht op 10 april 1959 (zie afbeelding op&#13;
volgende pagina). Denk nu niet dat wij onze jaarvergadering&#13;
dus een dag te vroeg laten plaatsvinden. Morgen, 10 april&#13;
2009, is het de eerste dag van het 51ste jaar. Dan valt er niets&#13;
te vieren. Vandaag is het de dag waarop het 50ste jaar van het&#13;
bestaan van onze vereniging wordt afgesloten.2 J.H. Beekhuis&#13;
werd tijdens de oprichtingsvergadering gekozen tot voorzitter&#13;
en J.M. Polak tot secretaris-penningmeester.De overige leden&#13;
van het bestuur waren L. Appelman, J.H.F. Bloemers, F.F.X.&#13;
Cerutti (naamgever van mijn Nijmeegse leerstoel), F.M.A.&#13;
Haffmans, S.M.Meelker,G. van Setten enO.A.C. Verpaalen.&#13;
Zoals was aangekondigd, werd in de vergadering gesproken&#13;
door Houwing. Hij stelde inderdaad een aspect van grondgebruik&#13;
aan de orde: ‘Billijkheid en goede trouw in het pachtrecht’.&#13;
Maar er was nog een tweede inleiding, gehouden door&#13;
G. van Setten. Zijn lezing had als titel: ‘De juridische positie&#13;
van de landbouw in de overgangsperiode van Benelux en&#13;
E.E.G.’. Onze vereniging heeft dus bepaald niet tot het einde&#13;
van de 20ste eeuw gewacht met het aan de orde stellen van&#13;
Europeesrechtelijke thema’s; het gebeurde al tijdens haar allereerste&#13;
vergadering, in 1959.&#13;
Bladerend in oude jaargangen van het tijdschrift De Pacht&#13;
blijkt dat ook C.H.F. Polak tijdens de oprichtingsvergadering&#13;
het woord heeft gevoerd. Hij deed uitspraken waarvan wij&#13;
het waarheidsgehalte eerst vandaag de dag juist kunnen inschatten.&#13;
3 Zo voorspelde hij:&#13;
Het Nieuwe BurgerlijkWetboek brengt het erfrecht op de helling.&#13;
Het nieuwe erfrecht werd na lange discussies pas van kracht&#13;
per 1 januari 2003. Ten opzichte van het oude recht is inderdaad&#13;
sprake van een ingrijpende wijziging.De architect ervan,&#13;
M.J.M. van Mourik, mijn voorganger als voorzitter van onze&#13;
vereniging, is vandaag in ons midden.&#13;
Ik ontleen nog een citaat aan het betoog van C.H.F. Polak:&#13;
De toegezegde overbrenging van het pachtrecht, voorzover het&#13;
burgerlijk recht is, naar het nieuwe wetboek zal nog heel wat&#13;
hoofdbrekens kosten.&#13;
Ook op deze voorspelling valt niets af te dingen. Titel 7.5&#13;
BW(Pacht) trad eerst in werkingmet ingang van 1 september&#13;
2007, dus maar liefst 48 jaren later.&#13;
Het milieu blijkt niet voor het eerst in de jaren tachtig van&#13;
de vorige eeuw, maar al in 1972 het thema van onze jaarvergadering&#13;
te hebben gevormd. Nadien werden nog een studiedag&#13;
en zeven jaarvergaderingen aan milieurechtelijke onderwerpen&#13;
gewijd.4 Zes maal stond de pacht centraal.5 Onteigening&#13;
en daarmee verwante onderwerpen kwamen eveneens zes maal aan de orde6, net als rechts- en samenwerkingsvormen&#13;
in de landbouw.7 Om de statistiek compleet te maken&#13;
noem ik nog als thema’s Europees recht (3x), ruilverkaveling&#13;
c.q. landinrichting (3x), ruimtelijke ordening c.a. (3x), financiering&#13;
en krediet (3x), contractteelt (2x), rechtsbescherming&#13;
(2x),mededinging (2x), publiekrechtelijke bedrijfsorganisatie&#13;
(2x), erfrecht (1x) en productenaansprakelijkheid (1x).&#13;
Sinds 1963 –met een onderbreking gedurende de jaren 1969&#13;
tot 1972 – zijn de preadviezen gepubliceerd in het tijdschrift&#13;
De Pacht, dat met ingang van 1982 werd omgedoopt tot het&#13;
tijdschrift Agrarisch recht.&#13;
Het is demoeite waarde omterug te grijpen naar bijvoorbeeld&#13;
de preadviezen van Wessels en Zijp voor de jaarvergadering&#13;
van 1972. Tegenwoordig streven wij naar getypte teksten van&#13;
15 tot 20 kantjes A4, regelafstand 1,5. De beide auteurs verzorgden&#13;
echter manuscripten die bijna als handboek konden&#13;
worden aangemerkt, met een lengte van bijna 50 respectievelijk&#13;
60 pagina’s in druk.8 Hun preadviezen waren gewijd aan&#13;
het agrarischmilieurecht.Met name het preadvies vanWessels&#13;
gaf een dermate systematisch overzicht van onderwerpen dat&#13;
het, uiteraard na de nodige actualisering, zomaar opnieuw&#13;
zou kunnen worden uitgegeven. Aan de orde kwamen de&#13;
bronnen van verontreiniging (het opwekken van energie,&#13;
productieprocessen, verkeer en transport, en consumptieprocessen),&#13;
de effecten van verontreiniging (mondiaal en regionaal),&#13;
de bestrijding ervan (pollution control management resp.&#13;
natural resources management) en de landbouw als vervuiler&#13;
(van oppervlaktewater, lucht en bodem, en door middel van&#13;
het veroorzaken van geluid).Het laatste hoofdstuk was gewijd&#13;
aan de biologisch-dynamische landbouwmethode als alternatief.&#13;
En dat alles 37 jaar geleden; onze verenging was op dit&#13;
punt bepaald een voorloper.&#13;
Ook de jaarvergadering van 1984 – het 25-jarig jubileum –&#13;
ligt velen van ons nog goed in het geheugen. Er werd gediscussieerd&#13;
naar aanleiding van een preadvies van P.A. Stein&#13;
over het thema ‘De landbouw en het Nieuwe BW’. Als onderwerpen&#13;
stelde hij aan de orde: erfdienstbaarheden,mandeligheid,&#13;
erfpacht, ontbinding van de pacht wegens buitengewone&#13;
omstandigheden, investeringen van de pachter en de&#13;
aansprakelijkheid wegens onrechtmatige daad.D.L. Rodrigues&#13;
Lopes schreef een verslag van de vergadering, waaruit bleek&#13;
dat de opstelling van de preadviseur bepaald kritisch was.&#13;
Blijkens de beschikbare wetsvoorstellen zouden verwachtingen&#13;
niet zijn waargemaakt; de systematiek van de wet was niet&#13;
verbeterd, de terminologie evenmin, en oude rechtspraak was&#13;
onvoldoende geïncorporeerd. H. Stein, advocaat te Zwolle&#13;
en broer van de preadviseur, die als referent was uitgenodigd,&#13;
deed er nog een schepje bovenop. Hij voorspelde dat het&#13;
Nieuwe BWde rechtspraktijk zou ontwrichten.De gemoederen&#13;
werden getemperd door P. De Haan. Deze stelde zich op&#13;
het standpunt dat hetNieuwe BWwel degelijk een belangrijke&#13;
verbetering van de systematiek inhield, terwijl vele teksten&#13;
juist uitblonken door duidelijkheid en rechtspraak uitstekend&#13;
was geïntegreerd.9 Achteraf kunnen we vaststellen dat zich&#13;
na 1992, het jaar waarin de Boeken 3, 5 en 6 en een deel van Boek 7 in werking traden, geen ontwrichting van de rechtspraktijk&#13;
heeft voorgedaan.&#13;
In 1971 werd aandacht besteed aan een rapport van de&#13;
Werkgroep Pacht van het Landbouwschap. Aan het verslag&#13;
van P. de Visser10 – gedurende vele jaren secretaris van onze&#13;
vereniging, hier vandaag eveneens aanwezig – ontleen ik de&#13;
volgende passage:&#13;
De Haan constateert dat het tijdstip van verschijnen van het&#13;
rapport zeer gunstig is, nu een wijziging van de bestaande&#13;
Pachtwet, en wel een van de meest fundamentele wijzigingen in&#13;
de geschiedenis van deze Pachtwet, aangekondigd is.&#13;
In het rapport kwamen als onderwerpen aan de orde11:&#13;
– het vermijden van verdere achteruitgang van het pachtareaal&#13;
als gevolg van bescherming van de pachtprijs;&#13;
– het bevorderen van de mobiliteit van verpacht land met&#13;
behoud van een redelijke gebruikszekerheid voor de&#13;
pachter;&#13;
– het niet invoeren van de 65-jarige leeftijd van de pachter&#13;
als grond voor weigering van verlenging;&#13;
– het weigeren van verlenging van de pacht van los land,&#13;
indien de pachter een niet-agrarisch hoofdberoep had.&#13;
Aan de in 1971 door de werkgroep geconstateerde behoefte&#13;
aan aanpassing van het strenge regime van de Pachtwet werd&#13;
ten dele tegemoetgekomen met de wijziging van de wet in&#13;
1995 (met name het invoegen van art. 70f Pachtwet inzake&#13;
teeltpacht en eenmalige pacht), en voor het overige met de&#13;
inwerkingtreding van Titel 7.5 BW in 2007 (het vervallen&#13;
van art. 7:375 inzake de 65-jarige leeftijd als grond voor nietverlenging,&#13;
en het beperken van de werkingssfeer van de titel&#13;
tot de bedrijfsmatige uitgeoefende landbouw, in art. 7:312&#13;
BW).&#13;
De komende jaren zouden wij misschien weer eens aandacht&#13;
moeten besteden aan rechts- en samenwerkingsvormen in de&#13;
landbouw.Het is al weer vele jaren geleden dat het onderwerp&#13;
tijdens een van onze jaarvergaderingen is besproken, terwijl&#13;
langzamerhand de dag in zicht komt, waarop de nieuwe Wet&#13;
op de personenvennootschappen (titel 7:13 BW) in werking&#13;
zal treden. Ook zouden wij in de toekomst bijvoorbeeld een&#13;
vergadering kunnen wijden aan een evaluatie van het nieuwe&#13;
pachtrecht. In dat kader zou de vraag aan de orde kunnen&#13;
komen of de continuïteit van het bedrijf van de pachter nog&#13;
wel voldoende is verzekerd, aangezien de reguliere pacht&#13;
langzaammaar zeker doormet name de geliberaliseerde pacht&#13;
zal worden verdrongen.&#13;
Het belangrijkste is dat wij vooral de actualiteit blijven volgen,&#13;
zoals de Vereniging voor Agrarisch recht dat al 50 jaar lang&#13;
met succes heeft gedaan.</content><legacyfootnotes>Gerard Snijders is advocaat bij Wijn&amp;Stael advocaten te Utrecht en&#13;
bijzonder hoogleraar Agrarisch recht bij de Radboud Universiteit te&#13;
*&#13;
Nijmegen, hij is tevens voorzitter van de Vereniging voor Agrarisch&#13;
recht.&#13;
Aldus het verslag van de oprichtingsvergadering, 1. De Pacht 1959, p. 132.&#13;
2. Op 10 april 2009 was het Goede Vrijdag. In verband hiermee werd&#13;
deze dag voor het vieren van het 50-jarig jubileum van de vereniging&#13;
niet geschikt geacht.&#13;
3. Zie De Pacht 1959, p. 130.&#13;
De studiedag vond plaats in 1973, de jaarvergaderingen in 1985, 1986,&#13;
1991, 1995, 1998, 2001 en 2004.&#13;
4.&#13;
5. Te weten in 1959, 1971, 1988, 1992, 2002 en 2008.&#13;
6. In 1960, 1965, 1967, 1976, 1997 en 2007.&#13;
7. In 1964, 1978, 1980, 1984, 1989 en 1993.&#13;
8. De Pacht 1972, p. 255-303 resp. 304-360.&#13;
9. Zie voor het verslag Agr.r. 1984, p. 389-396.&#13;
10. De Pacht 1971, p. 325.&#13;
11. Zie C.F. Hanegraaff, ‘Het rapport van de Werkgroep Pacht van het&#13;
Landbouwschap’, De Pacht 1971, p. 138-150.</legacyfootnotes><footnotes><footnote/></footnotes><auteurs>prof. mr. G.M.F. Snijders</auteurs><published>2009-08-01 00:00:00</published><modified>2009-08-01 00:00:00</modified><editiondate>2009-08-01</editiondate><htmlpath>https://denhollander.info/artikel/8140</htmlpath></article>
</articles></edition>
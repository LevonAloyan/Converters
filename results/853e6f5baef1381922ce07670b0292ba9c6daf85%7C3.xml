<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2014</searchword><id>11073</id><udhid>UDH:TvAR/11073</udhid><titel>Rechtspraak 5759. Landlust Appeltern - Gelderland  (TvAR 2014/5759)</titel><searchwords><searchword>TvAR 4/2014</searchword><searchword>TvAR 2014/5759</searchword><searchword>UDH:TvAR/11073</searchword></searchwords><attachments><attachment><name>TvAR2014_04_09_5759.pdf</name><extention>pdf</extention><url>https://denhollander.info/download/9474/ci</url></attachment></attachments><inleiding>Vergunning. Voorschrift.&#13;
Aan een natuurbeschermingswetvergunning kan niet een&#13;
voorschrift worden verbonden dat deze vervalt als de vergunning&#13;
binnen drie jaar niet wordt gebruikt.</inleiding><content>Procesverloop&#13;
Bij besluit van 27 februari 2013, heeft het college aan [appellante&#13;
sub 2] een vergunning krachtens artikel 19d, eerste&#13;
lid, van de Natuurbeschermingswet 1998 (hierna: Nbw&#13;
1998) verleend voor het houden van 23.620 (groot)ouderdieren&#13;
van vleeskuikens dan wel het (niet tegelijkertijd) houden van 30.676 legkippen en (groot)ouderdieren van legrassen&#13;
op een veehouderij aan de [locatie] te [plaats] (hierna:&#13;
de veehouderij).&#13;
Tegen dit besluit hebben [appelante sub 2] en [appellant sub&#13;
1], naar hij stelt handelend namens Landlust Appeltern B.V.,&#13;
beroep ingesteld.&#13;
Het college heeft een verweerschrift ingediend.&#13;
[appellante sub 2] heeft een nader stuk ingediend.&#13;
De Afdeling heeft de zaak ter zitting behandeld op 14 november&#13;
2013, waar [appellante sub 2], vertegenwoordigd&#13;
door mr. J.A.J.M. van Houtum, en het college, vertegenwoordigd&#13;
door R.A.A.H.H. van Rossum-Loomans en A.&#13;
Fopma, beiden werkzaam bij de provincie, zijn verschenen.&#13;
Overwegingen&#13;
Het beroep van [appellant sub 1]&#13;
1. Ingevolge artikel 6:4, derde lid, van de Algemene wet bestuursrecht&#13;
(hierna: Awb) geschiedt het instellen van beroep&#13;
bij een bestuursrechter door het indienen van een beroepschrift&#13;
bij die rechter.&#13;
Ingevolge artikel 6:5, eerste lid, aanhef, wordt een beroepschrift&#13;
ondertekend.&#13;
Ingevolge artikel 8:24, eerste lid, kunnen partijen zich door&#13;
een gemachtigde laten vertegenwoordigen.&#13;
Ingevolge artikel 8:24, tweede lid gelezen in verbinding met&#13;
het derde lid, kan de bestuursrechter van een gemachtigde,&#13;
niet zijnde een advocaat, een schriftelijke machtiging verlangen.&#13;
Ingevolge artikel 6:6, voor zover hier van belang, kan het&#13;
beroep niet-ontvankelijk worden verklaard, indien niet is&#13;
voldaan aan artikel 6:5 of aan enig ander bij de wet gesteld&#13;
vereiste voor het in behandeling nemen van het bezwaar of&#13;
beroep mits de indiener de gelegenheid heeft gehad het verzuim&#13;
te herstellen binnen een hem daartoe gestelde termijn.&#13;
1.1. [appellant sub 1] heeft in het beroepschrift verklaard&#13;
dat beroep wordt ingesteld namens Landlust Appeltern B.V.&#13;
Daarbij heeft [appellant sub 1] geen machtiging of andere&#13;
stukken overgelegd waaruit de gestelde vertegenwoordiging&#13;
blijkt.&#13;
De Afdeling heeft [appellant sub 1] bij aangetekend verzonden&#13;
brief van 15 maart 2013 verzocht de gestelde vertegenwoordiging&#13;
aan te tonen. Landlust Appeltern B.V. is tot en&#13;
met 12 april 2013 hiertoe in de gelegenheid gesteld. Hierbij&#13;
is vermeld dat, indien dat niet binnen de gestelde termijn&#13;
gebeurt, er rekening mee moet worden gehouden dat het beroep&#13;
niet-ontvankelijk wordt verklaard.&#13;
[appellant sub 1] heeft de gestelde vertegenwoordiging niet&#13;
binnen de aldus gestelde termijn aangetoond. Niet is gebleken&#13;
van feiten of omstandigheden op grond waarvan redelijkerwijs&#13;
niet kan worden geoordeeld dat [appellant sub 1] in&#13;
verzuim is geweest.&#13;
Gelet op het voorgaande is het beroep van [appellant sub 1]&#13;
niet-ontvankelijk.&#13;
Het beroep van [appellante sub 2]&#13;
2. [appellante sub 2] heeft bezwaar tegen het aan de vergunning&#13;
verbonden voorschrift “indien de inrichting binnen drie&#13;
jaar nadat de vergunning onherroepelijk is geworden niet&#13;
volledig is voltooid en in werking gebracht conform de aanvraag,&#13;
vervalt de vergunning voor die onderdelen welke niet&#13;
binnen die termijn zijn benut.” [appellante sub 2] betoogt&#13;
dat geen wettelijke grondslag bestaat op grond waarvan het&#13;
voorschrift aan de vergunning kan worden verbonden. Het&#13;
voorschrift verdraagt zich volgens haar niet met de limitatieve&#13;
opsomming van omstandigheden in artikel 43, tweede&#13;
lid, van de Nbw 1998 waaronder het college een vergunning&#13;
kan intrekken. Zij wijst erop dat tegen een intrekkingsbesluit&#13;
rechtsbescherming open staat, terwijl dat bij het van rechtswege&#13;
vervallen van een vergunning kennelijk niet het geval&#13;
is. Voorts wijst [appellante sub 2] erop dat het college na het&#13;
nemen van het bestreden besluit voor een groot aantal andere&#13;
veehouderijen, waaronder een veehouderij aan de Wolderweg,&#13;
Nbw 1998-vergunningen heeft verleend zonder dat&#13;
daaraan een vergelijkbaar voorschrift is verbonden. Verder&#13;
betoogt [appellante sub 2] dat het voorschrift onvoldoende&#13;
rechtszekerheid biedt. Tot slot stelt [appellante sub 2] dat het&#13;
college met het voorschrift de grondslag van de aanvraag&#13;
heeft verlaten.&#13;
2.1. Het college stelt zich op het standpunt dat hij krachtens&#13;
artikel 43, eerste lid, van de Nbw 1998 bevoegd is het&#13;
voorschrift aan de vergunning te verbinden. Het college stelt&#13;
voorts dat het voorschrift aan de vergunning is verbonden&#13;
opdat, indien binnen drie jaar geen gebruik wordt gemaakt&#13;
van de vergunde stikstofdepositieruimte, deze weer beschikbaar&#13;
komt voor andere bedrijven. Ter zitting heeft het college&#13;
toegelicht dat het inmiddels beleid is dit voorschrift op te&#13;
nemen.&#13;
2.2. Ingevolge artikel 19d, eerste lid, van de Nbw 1998 is&#13;
het verboden zonder vergunning projecten en andere handelingen&#13;
te realiseren onderscheidenlijk te verrichten die gelet&#13;
op de instandhoudingsdoelstelling de kwaliteit van de natuurlijke&#13;
habitats en de habitats van soorten in een Natura&#13;
2000-gebied kunnen verslechteren of een significant verstorend&#13;
effect kunnen hebben op de soorten waarvoor het gebied&#13;
is aangewezen.&#13;
Ingevolge artikel 43, eerste lid, kunnen aan een vergunning&#13;
voorschriften worden verbonden. Een vergunning kan onder&#13;
beperkingen worden verleend.&#13;
Ingevolge het tweede lid kan een vergunning worden ingetrokken&#13;
of gewijzigd indien:&#13;
a. de houder van de vergunning handelt in strijd met de&#13;
daaraan verbonden voorschriften of beperkingen;&#13;
b. de gegevens op grond waarvan de vergunning is verleend&#13;
zodanig onjuist of onvolledig blijken te zijn dat, waren de&#13;
juiste gegevens bekend geweest, een andere beslissing zou&#13;
zijn genomen;&#13;
c. de vergunning in strijd met de wettelijke voorschriften is&#13;
gegeven, of&#13;
d. de omstandigheden sedert het tijdstip waarop de vergunning&#13;
is verleend zodanig zijn gewijzigd, dat deze niet, niet&#13;
zonder beperkingen of voorwaarden of slechts onder andere&#13;
beperkingen of voorwaarden zou zijn verleend indien deze&#13;
omstandigheden op het tijdstip waarop de vergunning is verleend&#13;
zouden hebben bestaan.&#13;
2.3. Het voorschrift heeft tot gevolg dat, indien de daarin genoemde&#13;
omstandigheid zich voordoet, de vergunning (gedeeltelijk)&#13;
van rechtswege ophoudt te bestaan, derhalve zonder&#13;
dat daarvoor een nader besluit nodig is.&#13;
Nog daargelaten dat geen uitsluitsel bestaat over hetgeen in&#13;
de context van de vergunning moet worden verstaan onder&#13;
“inrichting” en “onderdelen”, zodat onduidelijk is of en op&#13;
welke wijze het voorschrift zou kunnen leiden tot een beperking&#13;
van de vergunde handelingen, voorziet de Nbw 1998&#13;
niet in het van rechtswege vervallen van een onherroepelijk&#13;
verleende vergunning en is in artikel 43, tweede lid, van de&#13;
Nbw 1998 uitputtend geregeld in welke gevallen het college&#13;
bevoegd is een dergelijke vergunning in te trekken of te wijzigen. Reeds hierom staat artikel 43, tweede lid, van de Nbw&#13;
1998 eraan in de weg dat toepassing van het eerste lid tot&#13;
gevolg zou hebben dat een onherroepelijk verleende vergunning&#13;
voor een of meer handelingen wordt geacht (deels) niet&#13;
langer te bestaan zonder dat daar een intrekkings- of wijzigingsbesluit&#13;
aan ten grondslag ligt. Gelet hierop is het voorschrift&#13;
in strijd met artikel 43, tweede lid, van de Nbw 1998&#13;
aan de vergunning verbonden.&#13;
Het betoog slaagt.&#13;
2.4. Gelet op het voorgaande is het beroep van [appellante&#13;
sub 2] gegrond, zodat het bestreden besluit, voor zover daarbij&#13;
het voorschrift aan de vergunning is verbonden, dient te&#13;
worden vernietigd wegens strijd met artikel 43, tweede lid,&#13;
van de Nbw 1998. Gelet hierop behoeft hetgeen [appellante&#13;
sub 2] voor het overige heeft aangevoerd geen bespreking.&#13;
Proceskosten&#13;
3. Het college dient ten aanzien van [appellante sub 2] op na&#13;
te melden wijze tot vergoeding van de proceskosten te worden&#13;
veroordeeld.&#13;
Voor een proceskostenveroordeling ten aanzien van [appellant&#13;
sub 1] bestaat geen aanleiding.&#13;
Beslissing&#13;
De Afdeling bestuursrechtspraak van de Raad van State:&#13;
I. verklaart het beroep van [appellant sub 1] niet-ontvankelijk;&#13;
II. verklaart het beroep van de [appellante sub 2] gegrond;&#13;
III. vernietigt het besluit van het college van gedeputeerde&#13;
staten van Gelderland van 27 februari 2013, kenmerk 2012-&#13;
013137, voor zover daarbij het voorschrift “indien de inrichting&#13;
binnen drie jaar nadat de vergunning onherroepelijk is&#13;
geworden niet volledig is voltooid en in werking gebracht&#13;
conform de aanvraag, vervalt de vergunning voor die onderdelen&#13;
welke niet binnen die termijn zijn benut” aan de vergunning&#13;
is verbonden;&#13;
IV. veroordeelt het college van gedeputeerde staten van Gelderland&#13;
tot vergoeding van bij de [appellante sub 2], waarvan&#13;
[vennoot] vennoot is, in verband met de behandeling&#13;
van het beroep opgekomen proceskosten tot een bedrag van&#13;
€ 944,00 (zegge: negenhonderdvierenveertig euro), geheel&#13;
toe te rekenen aan door een derde beroepsmatig verleende&#13;
rechtsbijstand;&#13;
V. gelast dat het college van gedeputeerde staten van Gelderland&#13;
aan de [appellante sub 2], waarvan [vennoot] vennoot&#13;
is, het door haar voor de behandeling van het beroep&#13;
betaalde griffierecht ten bedrage van € 318,00 (zegge: driehonderdachttien&#13;
euro) vergoedt.&#13;
Noot&#13;
In deze uitspraak ligt de vraag voor of Gedeputeerde Staten&#13;
van Gelderland aan een Natuurbeschermingswetvergunning&#13;
(hierna: Nbw-vergunning) een voorschrift mogen verbinden&#13;
waarin is opgenomen dat onbenutte onderdelen van&#13;
de vergunning na een periode van drie jaar komen te vervallen.&#13;
Het betreffende voorschrift luidde als volgt: ‘indien de&#13;
inrichting binnen drie jaar nadat de vergunning onherroepelijk&#13;
is geworden niet volledig is voltooid en in werking gebracht&#13;
conform de aanvraag, vervalt de vergunning voor die&#13;
onderdelen welke niet binnen die termijn zijn benut’. De Afdeling&#13;
bestuursrechtspraak van de Raad van State acht dit in&#13;
strijd met de Natuurbeschermingswet 1998 (Nbw 1998). De&#13;
Afdeling overweegt ten eerste dat de Nbw 1998 niet voorziet&#13;
in het van rechtswege vervallen van een onherroepelijke&#13;
vergunning en ten tweede dat in art. 43 lid 2 van de Nbw&#13;
1998 uitputtend is geregeld in welke gevallen Gedeputeerde&#13;
Staten bevoegd zijn een Nbw-vergunning in te trekken of&#13;
te wijzigen. Gelet hierop vernietigt de Afdeling de Nbw-vergunning,&#13;
voor zover daaraan voornoemd voorschrift is verbonden.&#13;
Het komt erop neer dat de bepalingen in de Nbw 1998 over&#13;
wijziging of intrekking van een Nbw-vergunning in acht genomen&#13;
moeten worden en dat hiernaast geen bevoegdheid&#13;
bestaat om op andere gronden de Nbw-vergunning te wijzigen&#13;
of in te trekken.&#13;
Reeds geruime tijd geleden oordeelde de Kroon hetzelfde&#13;
ten aanzien van een vergunning op grond van de Wet verontreiniging&#13;
oppervlaktewateren (oud) (hierna: ‘WVO’). Ik&#13;
verwijs naar het KB van 14 maart 1983 (MenR 1983, 57).&#13;
De Kroon overwoog dat de WVO niet voorzag in de mogelijkheid&#13;
om een voorschrift op te nemen dat de vergunning&#13;
vervalt, indien binnen een jaar na de inwerkingtreding van&#13;
de vergunning daarvan geen gebruik is gemaakt. De Kroon&#13;
wees erop dat op basis van de WVO bevoegdheden tot intrekking&#13;
bestonden, maar niet voor dit geval. Hieruit kon&#13;
volgens de Kroon worden afgeleid dat het opleggen van dergelijke&#13;
voorschriften bij een WVO-vergunning, anders dan&#13;
op grond van de bepalingen van de WVO, niet mogelijk is.&#13;
Naar aanleiding van deze uitspraak zouden bijvoorbeeld&#13;
agrariërs die beschikken over een onherroepelijke Nbw-vergunning&#13;
waarin bovengenoemd voorschrift is opgenomen,&#13;
het bevoegd gezag kunnen verzoeken om de Nbw-vergunning&#13;
te wijzigen (lees: het voorschrift in te trekken) wegens&#13;
strijd met de wettelijke voorschriften. Art. 43 lid 2 onder c&#13;
van de Nbw 1998 biedt hiervoor de basis.&#13;
H.J.M. van Dreumel-Wingens</content><legacyfootnotes/><footnotes><footnote/></footnotes><auteurs>mrs. W.D.M. van Diepenbeek, J.C. Kranenburg en R.&#13;
Uylenburg</auteurs><published>2014-04-01 00:00:00</published><modified>2014-04-01 00:00:00</modified><editiondate>2014-04-01</editiondate><htmlpath>https://denhollander.info/artikel/11073</htmlpath></article>
</articles></edition>
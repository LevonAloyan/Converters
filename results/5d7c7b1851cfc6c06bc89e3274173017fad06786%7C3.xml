<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>6245</id><udhid>UDH:TvAR/6245</udhid><titel>Een tijdbom onder de landbouwarbitrage?</titel><searchwords><searchword>TvAR 2/1989</searchword><searchword>UDH:TvAR/6245</searchword></searchwords><attachments><attachment><name>1989_nr 2_Artikel_Sandkuyl.pdf</name><extention>pdf</extention><url>https://denhollander.info/download/6039/ci</url></attachment></attachments><inleiding>Sinds 1 december 1986 is er een nieuwe wettelijke regeling van het Nederlandse arbitragerecht,&#13;
vastgelegd in Boek 4 van het Wetboek van Burgerlijke Rechtsvordering.&#13;
De tot die dag geldende regeling, daterend uit 1838 en vervat in de eerste Titel van&#13;
Boek 3 van genoemd wetboek en getiteld 'van de uitspraken van scheidsmannen'&#13;
verviel daarmede.&#13;
De nieuwe regeling is uitvoeriger dan de oude, maar laat op tal van plaatsen ruimte&#13;
aan partijen om af te wijken van de wettelijke bepalingen. Toch is er een aantal&#13;
belangrijke verschilpunten tussen het nieuwe en het oude arbitragerecht. In een volgende&#13;
bijdrage wil ik daar aandacht aan geven. Thans zou ik een op basis van de&#13;
nieuwe wet gedane uitspraak van de kantonrechter te Zierikzee d.d. 19 februari 1988&#13;
willen bespreken.&#13;
Het gaat om het volgende tussenvonnis.</inleiding><content>De beoordeling van de zaak'&#13;
1. Vast staat dat op 16 mei 1986 gedaagde aan eiser heeft verkocht een nieuwe RABopraper,&#13;
type 85S voor een bedrag van fl. 8.500,- onder gelijktijdige inruil van een&#13;
Superbe-opraper onder bijbetaling door eiser van een bedrag van fl. 4.000,- exclusief&#13;
BTW. Op deze overeenkomst zijn de Algemene Handelsvoorwaarden Landbouwwerktuigen&#13;
1980 van toepassing.&#13;
De onderhavige koopovereenkomst is schriftelijk vastgelegd bij contract van 16&#13;
mei 1986.&#13;
2. Eiser stelt dat gedaagde de gekochte machine niet (tijdig) aan hem heeft geleverd&#13;
op grond waarvan hij aan gedaagde schriftelijk heeft bericht de overeenkomst&#13;
als ontbonden te beschouwen. Eiser vordert van gedaagde betaling van fl. 4.500,-&#13;
zijnde de inruil waarde van de door eiser ingeleverde en door gedaagde behouden Superbe-&#13;
opraper.&#13;
3. Gedaagde heeft vóór alles aangevoerd dat de kantonrechter niet bevoegd is van&#13;
de vordering kennis te nemen. Artikel 13 van de Handelsvoorwaarden bepaalt dat&#13;
een geschil als het onderhavige bij wijze van arbitrage volgens het Arbitrageregle&#13;
ment Algemene Handelsvoorwaarden Landbouwwerktuigen 1980 dient te worden&#13;
beslecht. Het Arbitrage-Instituut Landbouwwerktuigen te Wageningen is bevoegd,&#13;
aldus gedaagde.&#13;
4. Eiser betwist niet dat de voorwaarden van toepassing zijn en dat artikel 13 in&#13;
gevallen als deze voorziet in arbitrage. Eiser heeft blijkens overgelegde bescheiden&#13;
bij verzoekschrift van 20 mei 1987 de zaak dan ook ter beslechting ingediend bij het&#13;
arbitrage-instituut. Bij brief van 25 mei 1987, afkomstig van de secretaris van de Ar&#13;
bitragecommissie AHL is hem onder meer medegedeeld: 'Ik deel u mee dat het bedrag dat voldaan dient te worden als voorschot op de kosten van arbitrage thans&#13;
fl. 5.000,- bedraagt. De behandeling zal aanvangen zodra dit voorschot is ontvangen'.&#13;
Eiser, die kosteloos procedeert onder betaling van een eigen bijdrage van&#13;
fl. 110,- stelt dit bedrag niet te kunnen opbrengen. Eiser motiveert nog nader zijn&#13;
financiële omstandigheden en voert aan dat, nu hem uit informatie is gebleken dat&#13;
bij de arbitragecommissie de zaak niet kosteloos of tegen verminderd tarief kan worden&#13;
behandeld, die weg voor hem is afgesloten en hij gedwongen is de procedure&#13;
bij de kantonrechter aanhangig te maken. Het arbitrale beding is, aldus eiser, onredelijk&#13;
bezwarend en nietig.&#13;
5. De kantonrechter overweegt dat vaststaat dat tussen partijen de gestelde over&#13;
eenkomst onder toepasselijkheid van de Handelsvoorwaarden tot stand is gekomen&#13;
en dat in beginsel op grond van artikel 13 van die voorwaarden partijen gehouden&#13;
zijn hun geschil bij wijze van arbitrage te laten beslechten. Tevens is onbetwist&#13;
dat alvorens de arbitragecommissie de behandeling aanvangt door eiser als klager&#13;
een voorschot in de kosten van arbitrage groot fl. 5.000,- dient te worden betaald.&#13;
6. De kantonrechter stelt vast dat betaling van een dergelijk bedrag niet in de&#13;
macht van eiser ligt. Zijn financiële omstandigheden zijn zodanig dat hij naar wet&#13;
telijk vastgelegde maatstaven in aanmerking is gekomen om tegen betaling van&#13;
fl. 110,- als eigen bijdrage voor de burgerlijke rechter een proces te voeren.&#13;
7. Het is de kantonrechter voorts ambtshalve bekend dat noch wettelijke regelingen&#13;
voorzien in een bijdrage aan of ten behoeve van eiser ingeval deze gedwongen&#13;
zou zijn een arbitrale procedure te voeren noch het Arbitrage-Instituut te Wageningen&#13;
of enige daarmee gelieerde instelling deze kosten geheel of gedeeltelijk voor zijn&#13;
rekening neemt.&#13;
Evenmin kent het Arbitrage-Instituut een kosteloze behandeling of een behandeling&#13;
tegen verminderd tarief.&#13;
8. Dit betekent dat eiser volgens de overeenkomst van partijen en met name op&#13;
grond van hem door gedaagde opgelegde voorwaarden niet in staat zou zijn klachten,&#13;
grieven, vorderingen of welk verschil van mening tussen partijen ook, te doen&#13;
beslechten.&#13;
9. Nu gedaagde vasthoudt aan het arbitragebeding van artikel 13 en daarmede&#13;
aan eiser elke weg afsnijdt om het geschil te doen beoordelen gaat gedaagde zo&#13;
zeer in tegen de redelijkheid en de billijkheid dat zij in strijd handelt met de goede&#13;
trouw door eiser aan het beding te houden. Gedaagde kan zich in dit geding&#13;
dan ook niet op de bepalingen van artikel 13 van de Handelsvoorwaarden beroepen.&#13;
10. De kantonrechter is dientengevolge bevoegd van de vordering kennis te nemen.&#13;
De zaak zal naar de rol worden verwezen opdat gedaagde van antwoord in de&#13;
hoofdzaak kan concluderen.&#13;
De beslissing&#13;
Alvorens nader te beslissen:&#13;
Verwijst deze zaak naar de rol van het kantongerecht van vrijdag 18 maart 1988 te&#13;
10.30 uur opdat gedaagde van antwoord kan concluderen.' COMMENTAAR&#13;
Het nieuwe art. 1022, lid 1, van het Wetboek van Burgerlijke Rechtsvordering luidt:&#13;
'De rechter, bij wie een geschil aanhangig is gemaakt waarover een overeenkomst&#13;
tot arbitrage is gesloten, verklaart zich onbevoegd, indien een partij zich vóór alle&#13;
weren op het bestaan van deze overeenkomst beroept, tenzij de overeenkomst ongeldig&#13;
is.'&#13;
Welnu, gedaagde heeft vóór alles aangevoerd, dat de kantonrechter niet bevoegd&#13;
was van de vordering kennis te nemen. Zij beriep zich op art. 13 van de A.H.L.&#13;
1980, welk artikel verwijst naar het bij geschillen geldende arbitragereglement. Maar&#13;
de kantonrechter achtte kennelijk art. 1374 Burgerlijk Wetboek van toepassing.&#13;
In lid 3 van dit artikel staat, dat wettiglijk gemaakte overeenkomsten te goeder&#13;
trouw moeten worden ten uitvoer gebracht. Deze vereiste goede trouw achtte de&#13;
kantonrechter in de onder 9 vermelde overweging hier bij gedaagde niet aanwezig,&#13;
nu deze vasthield aan de voor eiser feitelijk onmogelijke bepaling het geschil voor&#13;
het Arbitrage-Instituut Landbouwwerktuigen te Wageningen te brengen. De overeenkomst&#13;
is derhalve op dit punt ongeldig, aldus de kantonrechter en daarmede is de&#13;
burgerlijke rechter en gelet op het gevorderde bedrag i.c. de kantonrechter bevoegd.&#13;
Is met dit tussenvonnis een tijdbom gelegd onder de (landbouw)arbitrage of hebben&#13;
we slechts te maken met een schot uit een alarmpistool? Ik voel meer voor de&#13;
laatste opvatting en wel om de volgende redenen.&#13;
1. Het is de vraag of eiser, die het landbouwbedrijf uitoefent, niet een krediet had&#13;
kunnen krijgen voor het voeren van een arbitrageprocedure. In het algemeen zal een&#13;
dergelijke situatie zich niet snel voordoen.&#13;
2. Het betrokken scheidsgerecht is slechts bevoegd inzake geschillen op het terrein&#13;
van de aan- en verkoop van landbouwwerktuigen en sinds 1984 landbouwuitrustingen,&#13;
dat wil zeggen een bescheiden onderdeel van de totale landbouwarbitrage.&#13;
3. Het Arbitrage-Instituut Landbouwwerktuigen staat - voor zover mij bekend&#13;
- welhaast alleen waar het betreft het vereiste van zulk een fors bedrag aan depot.&#13;
In de land- en tuinbouw - en met name in de algemene voorwaarden die door of&#13;
met medewerking van het Landbouwschap zijn totstandgebracht - worden aan dépotstortingen&#13;
bedragen van enige honderden guldens gevraagd; dit wil niet zeggen,&#13;
dat de kosten van het scheidsgerecht in alle gevallen steeds tot die geringe bijdragen&#13;
beperkt zullen blijven. Wel is er bij het vaststellen van de vele arbitragereglementen,&#13;
die op algemene voorwaarden zijn gebaseerd, steeds naar gestreefd de arbitragekosten&#13;
zo laag mogelijk te houden. Dit kon worden bereikt door de secretariaten der&#13;
scheidsgerechten onder te brengen bij de secretariaten der aan de opstelling van de&#13;
algemene voorwaarden deelnemende organisaties, terwijl leden en voorzitters met&#13;
een bescheiden vergoeding genoegen moeten nemen.&#13;
4. Bij het Arbitrage-Instituut Landbouwwerktuigen ligt de zaak wat ingewikkel&#13;
der. Het secretariaat is ondergebracht bij de Stichting Mechanisatie Centrum. Deze&#13;
stichting berekent de kosten, welke door het secretariaat voor de arbitrage worden&#13;
gemaakt, integraal door aan degene, die het geschil aanhangig maakt; in eerste in&#13;
stantie door deze dan nog geschatte kosten onderdeel te doen zijn van het gevraagde&#13;
depot. Deze administratiekosten belopen een bedrag van ca. ƒ 2000,- inclusief BTW. De arbiter-voorzitter is een advocaat, die een gematigd uurtarief in rekening brengt.&#13;
Zijn honorarium, voorts een vaste vergoeding verschuldigd aan de jurist-griffier, en&#13;
ten slotte de vergoeding van de reis- en verblijfkosten en een gematigd honorarium&#13;
voor de overige arbiters completeren het begrote bedrag aan kosten en het is duidelijk&#13;
dat dit niet ver uit de buurt van het voor depot berekende bedrag van ƒ 5000,-&#13;
komt te liggen. Aan partijen worden in het eindvonnis geen andere kosten met betrekking&#13;
tot de arbitrageprocedure meer in rekening gebracht en een overschot&#13;
wordt gerestitueerd.&#13;
5. Men kan wel zeggen dat het leeuwedeel van de kosten wordt veroorzaakt door&#13;
het feit, dat het secretariaat is ondergebracht bij de Stichting Mechanisatie Centrum.&#13;
Deze stichting bevordert de technische en economische ontwikkeling van de mechanisatie&#13;
in de landbouw en haar bestuur is samengesteld uit vertegenwoordigers van&#13;
de fabrikanten en importeurs, de groothandel en detailhandel en de gebruikers van&#13;
landbouw werktuigen. De voorbereiding en totstandkoming van de A.H.L. is ge&#13;
schied in het kader van de Stichting, waarbij alle genoemde categorieën hun bijdrage&#13;
hebben geleverd en niet het minst het secretariaat van de stichting. Het lag dan ook&#13;
in de rede daar het secretariaat van het arbitrage-instituut onder te brengen.&#13;
6. Hoewel er dus begrip kan zijn voor deze situatie zal er toch iets op moeten worden&#13;
gevonden om de kosten en daarmede het gevraagde depot bij de A.H.L.-arbitra&#13;
ge naar beneden te brengen, wil het schot uit het alarmpistool van de kantonrechter&#13;
niet alsnog een dodelijke treffer voor de A.H.L.-arbitrage tot gevolg hebben. Mijns&#13;
inziens zouden de negen organisaties die de A.H.L. 1984 tot stand hebben gebracht&#13;
jaarlijks een relatief gering bedrag aan de stichting ter beschikking kunnen stellen&#13;
om daaruit de hoge secretariaatskosten te voldoen en daarmede het gevraagde depot&#13;
tot redelijker proporties terug te brengen. Naar mijn mening behoren de kosten van&#13;
arbitrage - wil deze haar aantrekkelijkheid en toepassing behouden - in een rede&#13;
lijke verhouding te staan tot het bedrag, waarover het geschil is ontstaan. Men zou&#13;
hiermede tevens meer in de pas lopen met andere arbitrage-instellingen in de land&#13;
en tuinbouw.</content><legacyfootnotes/><footnotes><footnote/></footnotes><auteurs>Mr. F.A. Sandkuyl</auteurs><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/6245</htmlpath></article>
</articles></edition>
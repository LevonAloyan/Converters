<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>6579</id><udhid>UDH:TvAR/6579</udhid><titel>'W. Oudijk / Minister van Landbouw, Natuurbeheer en Visserij' (TvAR 1992/4530)</titel><searchwords><searchword>TvAR 3/1992</searchword><searchword>TvAR 1992/4530</searchword><searchword>UDH:TvAR/6579</searchword></searchwords><attachments><attachment><name>1992_nr 3_Rechtspraak_4530.pdf</name><extention>pdf</extention><url>https://denhollander.info/download/6352/ci</url></attachment></attachments><inleiding>Uitvoeringsregeling EEG-premie&#13;
schapevleesproducenten 1984, art.8;&#13;
Regeling bezwaarschriftencommissie,&#13;
art.3&#13;
&#13;
Niet-nakoming van verplichting om aangegeven&#13;
aantal ooien aan te houden is niet gevolg&#13;
van overmacht, dan wel toe te schrijven aan&#13;
natuurlijke levensomstandigheden van het&#13;
schapenbestand. In bezwaar volstaan met&#13;
overlegging van dierenartsverklaring, waaraan&#13;
terecht niet de betekenis is toegekend, die&#13;
verzoeker daaraan kennelijk gehecht wil zien.&#13;
Door verkoop van de ooien aan een veehandelaar&#13;
is bewijslevering d.m.v. noodslachtingsdocumenten&#13;
onmogelijk geworden. Niethoren&#13;
van bezwaarde leidt onder deze&#13;
omstandigheden niet tot vernietiging. </inleiding><content>College van Beroep voor het bedrijfsleven,&#13;
21 augustus 1991, nr. 91/0131/060/014&#13;
(Mr. Loeb)&#13;
W. Oudijk, wonende te Bergambacht, verzoeker,&#13;
tegen&#13;
de Minister van Landbouw, Natuurbeheer en&#13;
Visserij, zetelend te 's-Gravenhage, verweerder,&#13;
gemachtigde: mr. J.A. Diephuis, ambtenaar&#13;
ten departemente. Het verloop van de procedure&#13;
Bij brief, verzonden op 29 november 1990,&#13;
heeft verweerder verzoeker mededeling gedaan&#13;
van zijn besluit diens bezwaar tegen na&#13;
te melden besluit van de directeur van de&#13;
Stichting tot Uitvoering van Landbouwmaatregelen&#13;
1974 (hierna: STULM) ongegrond te&#13;
verklaren en zijn verzoek om premie, als bedoeld&#13;
in de Uitvoeringsregeling EEG-premie&#13;
schapevleesproducenten 1984 (hierna: de Premieregeling),&#13;
voor het verkoopseizoen 1988,&#13;
af te wijzen. (...)&#13;
De vaststaande feiten&#13;
Op grond van de gedingstukken en het verhandelde&#13;
ter terechtzitting staan de volgende&#13;
voor de uitspraak van het College van belang&#13;
zijnde feiten en omstandigheden ten processe&#13;
vast.&#13;
- Door middel van een op 4 december 1988&#13;
door hem ondertekend en op 8 december 1988&#13;
door de districtsbureauhouder (hierna: DBH)&#13;
ontvangen formulier heeft verzoeker de&#13;
STULM gevraagd hem in het kader van de&#13;
Premieregeling in aanmerking te doen komen&#13;
voor premie voor 55 van de 57 op de datum&#13;
van de aanvraag aanwezige ooien. Verzoeker&#13;
heeft zich daarbij verplicht op ieder moment&#13;
van de aanhoudperiode van 10 december&#13;
1988 tot en met 19 maart 1989 het opgegeven&#13;
aantal aan te houden ooien op zijn bedrijf te&#13;
hebben, verklaard kennis te hebben genomen&#13;
van en te voldoen aan de bepalingen van de&#13;
Premieregeling en de hierop betrekking heb&#13;
bende EEG-Verordeningen en zich voorts&#13;
verplicht de daarin gestelde voorwaarden, ver&#13;
meld op de achterkant van het formulier, na te&#13;
leven.&#13;
- Bij een op 28 februari 1989 door de Alge&#13;
mene Inspectiedienst van het ministerie van&#13;
Landbouw, Natuurbeheer en Visserij (hierna:&#13;
AID) uitgevoerde controle waren op het bedrijf&#13;
van verzoeker blijkens het desbetreffende&#13;
bedrijfscontrolerapport d.d. 20 maart 1989 53&#13;
ooien aanwezig. De controleren ambtenaar&#13;
heeft in dat rapport als reden, waarom er min&#13;
der ooien zijn, dan waarvoor premie is aangevraagd,&#13;
voorts aldus vermeld:&#13;
'Oudijk bevestigde na enig rekenwerk dat&#13;
er inderdaad maar 53 ooien aanwezig waren.&#13;
Tevens verklaarde hij mij 3 schapen te hebben&#13;
verkocht aan veehandelaar P. Stubbe te Bergambacht.&#13;
Bedoelde schapen zouden wegens ziekte&#13;
verkocht zijn. Oudijk kon mij niet meedelen welke ziekte het hier betrof, er was geen dierenarts&#13;
bij geweest. Data van afvoer 21 en 23&#13;
februari.'&#13;
In het bedrij fscontrolerapport heeft de betrokken&#13;
ambtenaar voorts vermeld dat de verminderingen&#13;
op 2 maart 1989 bij de DBH zijn&#13;
gemeld. Als reden van de niet-tijdige melding&#13;
is vermeld:&#13;
'Bij de melding was een bon van veehandelaar&#13;
P. Stubbe gevoegd waarop 4 schapen&#13;
waren aangegeven als zijnde gekocht van Oudijk.&#13;
Bij één hiervan was vermeld dat het een&#13;
noodslachting betrof en dat het dier was afgekeurd,&#13;
bij de overige drie was geen reden van&#13;
verkoop vermeld.'&#13;
- Op 2 maart 1989 heeft verzoeker op een&#13;
daartoe voorgeschreven formulier de afvoer&#13;
van één ooi ter noodslachting op 21 februari&#13;
1989 en de afvoer van één ooi wegens een be&#13;
smettelijke veeziekte op 23 februari 1989 ge&#13;
meld bij de DBH. Als bewijs heeft verzoeker&#13;
daarbij één van P. Stubbe afkomstige inkoop&#13;
bon gevoegd, gedateerd 23 februari 1989, be&#13;
treffende één afgekeurd schaap (21-2) en drie&#13;
schapen (23-2; bedrag: fl. 280,-). Op het&#13;
meldingsformulier heeft verzoeker voorts aan&#13;
gegeven dat het aantal op het bedrijf aanwezi&#13;
ge ooien na deze vermindering 53 bedraagt.&#13;
- Bij brief, verzonden op 25 juli 1989, heeft&#13;
de directeur van de STULM verzoeker mee&#13;
gedeeld dat de door hem voor het verkoopsei&#13;
zoen 1988 aangevraagde premie ingevolge het&#13;
bepaalde bij artikel 8, derde lid, van de Pre&#13;
mieregeling niet aan hem kan worden uitbe&#13;
taald.&#13;
Daartoe heeft de directeur overwogen dat verzoeker&#13;
niet met daartoe strekkende bewijsstukken&#13;
heeft aangetoond dat voormelde&#13;
verminderingen van 21 en 23 februari 1989&#13;
zijn toe te schrijven aan overmacht of de natuurlijke&#13;
levensomstandigheden van het schapenbestand.&#13;
- Tegen dit besluit heeft verzoeker bij een op&#13;
21 augustus 1989 door deze ontvangen brief&#13;
bezwaar gemaakt bij verweerder. Daarbij&#13;
heeft hij een door deze ondertekende verkla&#13;
ring overgelegd van R. de Haas, dierenarts te&#13;
Bergambacht-Stol wijk, gedateerd 14 augustus&#13;
1989, die als volgt luidt:&#13;
'LS.&#13;
Van Hr. W. Oudijk, Zuidbroek 154 te Bergambacht&#13;
zijn op 21/2 89 en op 23/2 op veterinair&#13;
advies in totaal 2 schapen (ooien)&#13;
opgeruimd.'&#13;
- Het bestreden besluit is genomen naar aan&#13;
leiding van voormeld bezwaarschrift.&#13;
(...)&#13;
De beoordeling&#13;
(...)&#13;
Ten gronde&#13;
Bij artikel 8 van de Premieregeling, zoals gewijzigd&#13;
bij besluit van 14 november 1986,&#13;
Stcrt. nr. 224, wordt - voor zover voor het onderhavige&#13;
geschil van belang - het volgende&#13;
bepaald:&#13;
'2. Onverminderd de bevoegdheid van de&#13;
producent om tijdens de aanhoudperiode ooien&#13;
te vervangen, is hij verplicht om het door&#13;
hem op het formulier, als bedoeld in artikel 3,&#13;
eerste lid, aangegeven aantal aan te houden&#13;
ooien op ieder moment van de aanhoudperiode&#13;
voor eigen rekening voor de schapevleesproduktie&#13;
op zijn bedrijf aanwezig te hebben.&#13;
3. Indien de producent:&#13;
a. de verplichting, bedoeld in het tweede&#13;
lid, niet is nagekomen, dan wel&#13;
b. (...) wordt de premie niet uitbetaald dan&#13;
wel wordt zij teruggevorderd.&#13;
4. In afwijking van het bepaalde in het der&#13;
de lid wordt de premie, afhankelijk van de&#13;
omstandigheden van het geval, geheel of ge&#13;
deeltelijk uitbetaald onderscheidenlijk geheel&#13;
of gedeeltelijk niet teruggevorderd, indien de&#13;
producent met daartoe strekkende bewijsstuk&#13;
ken ten genoegen van de directeur aantoont&#13;
dat de niet-nakoming van de verplichting, bedoeld&#13;
in het tweede lid, een gevolg is van&#13;
overmacht.&#13;
5. Indien de producent met daartoe strek&#13;
kende bewijsstukken ten genoegen van de directeur&#13;
aantoont dat het niet-nakomen van de&#13;
verplichting, bedoeld in het tweede lid, is toe&#13;
te schrijven aan de natuurlijke levensomstandigheden&#13;
van het schapenbestand, wordt de&#13;
premie uitbetaald onderscheidenlijk niet te&#13;
ruggevorderd voor het aantal ooien dat gedurende&#13;
de aanhoudperiode werkelijk is&#13;
aangehouden.'&#13;
Niet is in het geschil dat verzoeker de verplichting,&#13;
bedoeld in artikel 8, tweede lid, van&#13;
de Premieregeling, niet is nagekomen.&#13;
Voorts heeft verweerder terecht geoordeeld&#13;
dat verzoeker niet aannemelijk heeft gemaakt&#13;
dat de afvoer van twee ooien op 21 en 23 februari&#13;
1989 zijn oorzaak vond in een ziekte,&#13;
aandoening of gebrek, op grond waarvan afvoer&#13;
van het bedrijf geboden was teneinde de&#13;
ooien onverwijld te doen doden, zoals hij kennelijk&#13;
heeft beoogd te stellen. Met betrekking&#13;
tot de door hem aangevoerde redenen van afvoer - noodslachting en een besmettelijke&#13;
veeziekte - heeft vervoerder een inkoopbon&#13;
van veehandelaar P. Stubbe te Bergambacht,&#13;
gedateerd 23 februari 1989, een verklaring&#13;
van dierenarts R. de Haas te Bergambacht-&#13;
Stolwijk, gedateerd 14 augustus 1989 en een&#13;
overzicht inzake rotkreupelbestrijding van de&#13;
Stichting Gezondheidsdienst voor Dieren in&#13;
West en Midden Nederland overgelegd.&#13;
Uit de overgelegde inkoopbon valt slechts&#13;
af te leiden dat verzoeker op 21 en 23 februari&#13;
1989 vier schapen, waarvan de eerste was afgekeurd,&#13;
aan een veehandelaar heeft verkocht.&#13;
De inkoopbon vormt geen bewijs voor een afvoer&#13;
wegens noodslachting, reeds nu deze&#13;
geen nota of afrekening betreft van een slachtplaats,&#13;
die ingevolge het Besluit bijzondere&#13;
slachtplaatsen van 21 juni 1985 (Stb. 421) als&#13;
bijzondere slachtplaats voor het uitvoeren van&#13;
noodslachtingen is erkend.&#13;
De verklaring van de dierenarts houdt in&#13;
dat op 21 en 23 februari 1989 op veterinair&#13;
advies twee ooien van verzoeker zijn opgeruimd.&#13;
Op 28 februari 1989 heeft verzoeker&#13;
evenwel tegenover de ambtenaar van de AID&#13;
verklaard dat bij de afgevoerde ooien geen&#13;
dierenarts was geweest. Voorts heeft verweerder&#13;
onweersproken gesteld dat dierenarts De&#13;
Haas desgevraagd heeft meegedeeld dat hem&#13;
niet bekend was wat het veterinair advies geweest&#13;
zou kunnen zijn. In deze omstandigheden&#13;
heeft verweerder aan de verklaring van de&#13;
dierenarts terecht niet de betekenis toegekend,&#13;
die verzoeker daaraan kennelijk gehecht wil&#13;
zien.&#13;
Tenslotte komt aan het overzicht inzake&#13;
rotkreupelbestrijding in dit verband evenmin&#13;
zodanige betekenis toe, nu daartoe slechts valt&#13;
af te leiden dat 60 schapen, die vanaf 29 september&#13;
1988 wegens rotkreupel zijn behandeld,&#13;
op 3 november 1988, derhalve ruimschoots&#13;
voor de aanvang van de voor verzoeker&#13;
geldende aanhoudperiode, gezond zijn bevonden.&#13;
De conclusie is dat verweerder terecht&#13;
heeft geoordeeld dat de niet-nakoming van de&#13;
verplichting, bedoeld in artikel 8, tweede lid,&#13;
van de Premieregeling niet een gevolg is van&#13;
overmacht, dan wel is toe te schrijven aan de&#13;
natuurlijke levensomstandigheden van het&#13;
schapenbestand, als bedoeld in artikel 8, vierde,&#13;
onderscheidenlijk vijfde lid, van de Premieregeling.&#13;
Voor zover verzoeker heeft willen betogen&#13;
dat verweerders Commissie voor de Bezwaarschriften&#13;
hem ten onrechte niet in de gelegenheid&#13;
heeft gesteld zich in persoon te doen horen,&#13;
overweegt het College als volgt.&#13;
Ingevolge het bepaalde bij artikel 3, tweede&#13;
lid, van de Regeling bezwaarschriftencommissie&#13;
van de minister van Landbouw,&#13;
Natuurbeheer en Visserij, van 9 november&#13;
1989, nr. J 899227 (Staatscourant 1989, nr.&#13;
222), is de Commissie voor de Bezwaarschriften&#13;
bevoegd het horen van degene, die een bezwaarschrift&#13;
heeft ingediend, achterwege te&#13;
laten, indien zij van oordeel is, dat het ingediend&#13;
bezwaarschrift kennelijk gegrond of&#13;
kennelijk ongegrond, dan wel kennelijk nietontvankelijk&#13;
is en dat daardoor geen nadeel&#13;
aan de indiener van het bezwaarschrift wordt&#13;
toegebracht.&#13;
In bezwaar heeft verzoeker volstaan met de&#13;
overlegging van voormelde dierenartsverklaring,&#13;
waaraan verweerder, zoals hiervoor is&#13;
overwogen, terecht niet de betekenis heeft&#13;
toegekend, die verzoeker daaraan kennelijk&#13;
gehecht wil zien. Door de verkoop van de&#13;
desbetreffende ooien aan een veehandelaar, is&#13;
bewijslevering door middel van noodslachtingsdocumenten&#13;
voorts voor verzoeker onmogelijk&#13;
geworden, omdat uit dergelijke&#13;
documenten in dat geval niet meer valt af te&#13;
leiden welke ooien zij betreffen. Gelet op&#13;
deze omstandigheden kan niet worden geoordeeld&#13;
dat verweerder bij het nemen van het&#13;
bestreden besluit het advies van de Commissie&#13;
voor de Bezwaarschriften niet zonder meer&#13;
heeft mogen volgen.&#13;
Nu de argumenten van verzoeker hem niet&#13;
kunnen baten en ook overigens niet is gebleken&#13;
dat het bestreden besluit in aanmerking&#13;
komt om te worden vernietigd op één of meer&#13;
van de gronden vermeld in artikel 5 van de&#13;
Wet ARBO, moet het beroep worden verworpen.&#13;
Dienovereenkomstig wordt beslist.&#13;
De beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs>Mr. Loeb</auteurs><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/6579</htmlpath></article>
</articles></edition>
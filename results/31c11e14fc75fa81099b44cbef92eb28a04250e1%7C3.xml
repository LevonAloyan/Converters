<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1989</searchword><id>6257</id><udhid>UDH:TvAR/6257</udhid><titel>Nieuwe ontwikkelingen in discussie octrooirecht/kwekersrecht</titel><searchwords><searchword>TvAR 7/1989</searchword><searchword>UDH:TvAR/6257</searchword></searchwords><attachments><attachment><name>1989_nr 7_Artikel_Padberg-de Haan.pdf</name><extention>pdf</extention><url>https://denhollander.info/download/6051/ci</url></attachment></attachments><inleiding>1. INLEIDING&#13;
Een discussie die al enkele jaren plaatsvindt, maar met name het laatste jaar zeer&#13;
intensief is gevoerd, is die over de wijze van intellectuele eigendomsbescherming van&#13;
levende materie en in het bijzonder plantaardig materiaal.&#13;
De vraag betreft met name de beschermingswijzen die moeten gelden voor biotechnologische&#13;
vindingen en in hoeverre er een overlapping c.q. lacune ontstaat ten&#13;
opzichte van de kwekersrechtelijke bescherming zoals zij nu bestaat in Nederland&#13;
en in de meeste andere EEG-Lid-Staten.</inleiding><content>HUIDIGE BESCHERMING&#13;
Plantenrassen worden in de meeste Europese Lid-Staten beschermd door een wettelijk&#13;
geregeld kwekersrecht. Behalve Griekenland, Portugal en Luxemburg kennen&#13;
alle Europese Lid-Staten een systeem van intellectuele eigendomsbescherming voor&#13;
plantenrassen gebaseerd op het Internationale Verdrag ter Bescherming van Kweekprodukten&#13;
(UPOV conventie). Er is daarbij gekozen voor een speciale vorm van intellectuele&#13;
eigendom, afgeleid van het octrooirechtelijk systeem. Voor een beschouwing&#13;
over de wetgeving in Nederland kan verwezen worden naar de lezenswaardige&#13;
artikelen van Fikkert in dit blad.1&#13;
Er wordt doorgaans in de wetgeving bepaald dat plantenrassen die het voorwerp&#13;
van kwekersrecht kunnen vormen niet voor octrooiering in aanmerking kunnen komen.&#13;
Eveneens is het tot dusverre niet mogelijk octrooirecht te verkrijgen voor wezenlijk&#13;
biologische werkwijzen voor de voortbrenging van planten- of dierenrassen.&#13;
Uitgezonderd zijn echter weer de microbiologische werkwijzen en de hierdoor verkregen&#13;
voortbrengselen. Hiervoor kan dus weer wel octrooirecht worden verkregen.&#13;
In Nederland is gebruik gemaakt van de mogelijkheid die artikel 2 van het Verdrag&#13;
van Straatsburg biedt en is een bepaling van die strekking opgenomen in artikel 3&#13;
lid 2 van de Rijksoctrooiwet.&#13;
Voor dierenrassen is nog geen kwekersrechtelijke bescherming voor handen.&#13;
Voor door middel van genetische manipulatie gewijzigde plantenrassen bestaat thans in de regel uitsluitend bescherming in de vorm van een kwekersrecht. De wijze&#13;
van totstandkoming van een nieuw ras is namelijk niet relevant voor het verkrijgen&#13;
van kwekersrecht. Algemeen wordt nu ervaren dat deze wijze van bescherming onvoldoende&#13;
is. Aangezien door kwekersrecht beschermde rassen vrijelijk mogen worden&#13;
gebruikt voor verdere veredelingsactiviteiten, wordt het wel zeer gemakkelijk&#13;
om te profiteren van de uitvinding die in het voor veredeling gebruikte ras vervat&#13;
zit.&#13;
In de afgelopen jaren is duidelijk geworden dat de wijze van rechtsbescherming&#13;
grondig moet worden herzien in verband met de opkomst van de biotechnologische&#13;
technieken. Met deze technieken wordt het namelijk mogelijk de genetische informatie,&#13;
die ligt opgeslagen in cellen van bijvoorbeeld planten, te beïnvloeden door&#13;
het 'knutselen' met stukjes van DN A-moleculen. Na het weer opkweken van de cel&#13;
met daarin de veranderde genetische informatie tot een volledig organisme kan dan&#13;
blijken dat de eigenschappen van het organisme veranderd zijn. De vraag rijst nu&#13;
welke rechtsbescherming - octrooi- of kwekersrecht in dezen van toepassing is of&#13;
zou moeten zijn.&#13;
Zowel het octrooirecht als het kwekersrecht moeten met het oog op deze ontwikkelingen&#13;
grondig worden herzien. Men is het er over het algemeen over eens dat het&#13;
kwekersrecht als zodanig een goed instrument is dat speciaal is toegesneden op de&#13;
bescherming van plantenrassen. Het zal echter op een behoorlijk aantal punten moeten&#13;
worden bijgesteld c.q. versterkt opdat het een serieuze wijze van rechtsbescherming&#13;
zal blijven. De octrooirecht wetgeving zal eveneens moeten worden aangepast&#13;
om lacunes c.q. overlappingen ten opzichte van het kwekersrechtelijk systeem weg&#13;
te nemen.&#13;
NIEUWE ONTWIKKELINGEN&#13;
Op dit moment zijn er drie ontwikkelingen die een hoop stof op doen waaien in&#13;
land- en tuinbouwkringen in binnen- en buitenland.&#13;
Ten eerste is er de op handen zijnde wijziging van het Internationale Verdrag tot&#13;
Bescherming van Kweekprodukten (UPOV-Verdrag), ten tweede ligt er een voorstel&#13;
van de Europese Commissie op tafel over de bescherming van biotechnologische uitvindingen&#13;
en tenslotte is er een concepttekst verschenen voor een Europese Kwekersrechtver&#13;
ordening.&#13;
De ontwikkelingen die thans in Brussel plaatsvinden, grijpen zeer diep in in de eerdergenoemde&#13;
discussie. Als men het op een andere manier benadert, zou je ook kunnen&#13;
stellen dat de Europese Commissie de hele discussie omzeilt en zonder echt met&#13;
alle betrokken belangen rekening te houden en/of instanties te raadplegen met bepaalde&#13;
voorstellen komt, waarvan later blijkt dat men alleen nog maar de punten&#13;
en komma's kan veranderen.&#13;
In dit artikel worden de belangrijkste principes uit deze diverse voorstellen gelicht&#13;
en de consequenties voor land- en tuinbouw in kaart gebracht. Met name zal worden&#13;
aangetoond dat de besluitvorming ten aanzien van de octrooirechtvoorstellen en van&#13;
de kwekersrechtvoorstellen niet los van elkaar mag geschieden. STREKKING VAN DE EG-RICHTLIJN BESCHERMING BIOTECHNOLOGISCHE UITVINDINGEN&#13;
De Europese Commissie heeft in het najaar van 1988 een voorstel voor een Richtlijn&#13;
naar buiten gebracht waarin zij de wettelijke bescherming wil regelen voor biotechnologische&#13;
uitvindingen.2 Als dit voorstel wordt aangenomen door de Europese&#13;
Raad dan gaat de Richtlijn gelden in de Europese Gemeenschap. De Lid-Staten zullen&#13;
dan voor 31 december 1990 hun wetgevingen moeten hebben aangepast.&#13;
De overwegingen om deze bescherming te regelen hangen samen met het wegnemen&#13;
van hindernissen voor de handel tussen de Lid-Staten. De verschillen in wetgeving&#13;
met betrekking tot deze materie verhinderen het goede functioneren van de interne&#13;
markt. Bovendien is overwogen dat de bescherming van biotechnologische uitvindingen&#13;
van fundamenteel belang voor de ontwikkeling van de industrie in de Gemeenschap&#13;
kan worden geacht.&#13;
Een vraag die verder aan de orde kwam is die of het mogelijk is bescherming te&#13;
verlenen voor uitvindingen die betrekking hebben op plantaardig materiaal en voor&#13;
microbiologische uitvindingen.&#13;
Door de Commissie is gesteld dat de wetgevingen van de Lid-Staten op zodanige&#13;
wijze dienen te worden geharmoniseerd, dat zij niet in strijd komen met de bestaande&#13;
internationale overeenkomsten waarop de wettelijke octrooi- en kwekersrechtregelingen&#13;
van talrijke Lid-Staten zijn gebaseerd. De Commissie stelt dat slechts nodig&#13;
is beginselen te formuleren met betrekking tot de octrooieerbaarheid van levende materie&#13;
als zodanig, de mogelijkheid van een depot als functionele openbaarmaking,&#13;
de omkering van de bewijslast in gevallen waarin beschikbaarstelling van zelfvermeerderbare&#13;
materie heeft plaatsgevonden en het recht op niet-exclusieve afhankelijke&#13;
licenties voor planten- en dierenrassen.&#13;
PRINCIPES&#13;
De Europese Commissie is van mening dat het feit dat nieuwe biotechnologische vindingen&#13;
uit levende materie kunnen bestaan, geen grond kan vormen om ze niet voor&#13;
octrooiering in aanmerking te laten komen, zolang maar aan de octrooieerbaarheidscriteria&#13;
is voldaan en er geen wettelijke belemmeringen bestaan.&#13;
Als de uitvinding dus&#13;
- nieuw is&#13;
- inventief is en&#13;
- een uitkomst biedt op het gebied van de nijverheid&#13;
kan het in principe zo zijn dat octrooi verleend wordt.3 Als octrooieerbare materie wordt door de Commissie gezien:&#13;
- micro-organismen in de meest brede betekenis&#13;
- classificaties hoger dan rassen (soort en gewas)&#13;
- delen van planten of dieren van een bepaald ras, met uitzondering van die vormen&#13;
van plantaardig teeltmateriaal welke in aanmerking kunnen komen voor bescherming&#13;
op grond van een kwekersrechtregeling.&#13;
- gebruikswijzen van planten- of dierenrassen of werkwijzen voor de voortbrenging&#13;
ervan&#13;
- microbiologische werkwijzen&#13;
Met betrekking tot de beschermingsomvang stelt de Commissie dat het gebruik van&#13;
een door een octrooi beschermd voortbrengsel of geoctrooieerde werkwijze al snel als&#13;
inbreuk wordt aangemerkt als het resultaat ervan voor andere dan particuliere of&#13;
experimentele doeleinden wordt aangemerkt.&#13;
Bovendien stelt de Commissie vast dat de beschermingsomvang zich uitstrekt over&#13;
identieke of gedifferentieerde voortbrengselen van het oorspronkelijk door de geoctrooieerde&#13;
werkwijze verkregen voortbrengsel. De beschermingsomvang strekt zich&#13;
eveneens uit tot alle voortbrengselen waarin de specifieke genetische informatie is&#13;
verwerkt en voor de industriële toepasbaarheid waarvan zij van wezenlijk belang is.&#13;
Geconcludeerd kan worden dat er in dit stuk regelgeving niet alleen veel te octrooieren&#13;
eenheden zijn opgenomen maar dat tevens de beschermingsomvang zeer ver&#13;
is opgerekt.&#13;
AFHANKELIJKE LICENTIES VOOR PLANTEN- EN DIERENRASSEN&#13;
De Commissie heeft een voorziening getroffen voor het geval waarin een houder van een&#13;
kwekersrechthouder zijn recht niet kan uitoefenen zonder inbreuk te maken op een&#13;
octrooi. Indien er namelijk van een wezenlijke technische vooruitgang sprake is,&#13;
moet er een niet-exclusieve afhankelijke licentie worden verleend in de mate waarin&#13;
zulks nodig is voor de exploitatie van het kwekersrecht, mits er een redelijke&#13;
vergoeding wordt betaald aan de octrooihouder. Echter kan pas na drie jaar na de&#13;
datum waarop de octrooiaanvrage werd ingediend, zo'n afhankelijke licentie worden&#13;
verkregen. Overigens wordt ook de andere kant op een licentie verleend, indien de&#13;
octrooihouder het kwekersrechtelijk beschermde ras daarna niet kan exploiteren&#13;
zonder inbreuk te maken.&#13;
Voor geschillen met betrekking tot de hiervoor genoemde 'wezenlijke technische&#13;
vooruitgang' en de hoogte van de financiële vergoeding zullen de Lid-Staten moeten&#13;
voorzien in een ter zake bevoegde rechterlijke instantie.&#13;
MOGELIJKHEID VAN DEPONEREN&#13;
Wanneer een uitvinding het gebruik omvat van een micro-organisme of van een ander&#13;
zelfrepliceerbaar materiaal dat niet toegankelijk is en in de octrooiaanvraag niet zodanig kan worden omschreven dat de uitvinding door een deskundige kan worden&#13;
toegepast, of wanneer de uitvinding zodanig materiaal betreft, kan aan het beschrijvingsvereiste&#13;
worden voldaan door middel van een depot. Hierdoor wordt het als&#13;
het ware openbaar toegankelijk gemaakt.&#13;
Tenslotte heeft de Commissie gezorgd voor een omkering van de bewijslast. Dit&#13;
houdt in dat indien een octrooi betrekking heeft op een werkwijze tot vervaardiging&#13;
van een nieuw of een bekend voortbrengsel, zo'n voortbrengsel dat door een ander&#13;
dan de octrooihouder is vervaardigd - behoudens tegenbewijs - geacht wordt met&#13;
toepassing van de geoctrooieerde werkwijze te zijn vervaardigd. Dit alles mits de&#13;
voor de toepassing van de werkwijze noodzakelijke middelen gedeponeerd en aan&#13;
een derde ter beschikking gesteld zijn.&#13;
Geconcludeerd kan worden dat het voorstel van de Europese Commissie voor&#13;
aanpassing van het octrooirecht leidt tot ondergraving van het instituut kwekersrecht.&#13;
De effecten van het voorstel betekenen namelijk dat er nauwelijks ruimte&#13;
overblijft voor het kwekersrecht.&#13;
STREKKING ONTWERP-VERORDENING EUROPEES KWEKERSRECHT&#13;
In het najaar van 1988 zijn de Lid-Staten op de hoogte gesteld van de concepttekst&#13;
met betrekking tot een te ontwikkelen Europees Kwekersrecht.4&#13;
Het voorstel heeft als doel het versterken van het recht van de kwekersrechthouder&#13;
zoals dat tot nu toe in de meeste Europese landen bestond. Als uitgangspunt bij&#13;
de ontwikkeling van het voorstel is het UPOV-verdrag gebruikt.&#13;
PRINCIPES&#13;
Beginselen die aan het voorstel voor de kwekersrechtverordening ten grondslag&#13;
liggen:&#13;
- Het uitbreiden van de mogelijkheid tot het verkrijgen van kwekersrecht voor alle&#13;
rassen van botanische soorten.&#13;
- Het verlenen aan de kwekersrechthouder van een recht om aan iedereen te ver&#13;
bieden het ras te vermeerderen of materiaal van het ras te gebruiken, verkopen etc.&#13;
- Introductie van het beginsel van afhankelijkheid in gevallen waarin bruikbare&#13;
nieuwe rassen wezenlijk afgeleid zijn van een oorspronkelijk ras.&#13;
- Uitbreiding van de beschermingstermijn.&#13;
- Verbetering van de voorwaarden voor gebruik van rasbenamingen.&#13;
- Mogelijkheid om door één aanvrage, één beslissing en één verlening kwekers&#13;
recht te krijgen in het gehele gebied van de Gemeenschap. SPECIFIEKE KRITIEK MET BETREKKING TOT DIT VOORSTEL:&#13;
- In de voorstellen wordt gesproken over een centraal apparaat waar alles geregeld&#13;
wordt. De vraag is of dit niet een kostbaar en bureaucratisch gebeuren gaat worden.&#13;
Een klein overkoepelend (coördinerend) stafbureau met filialen in de Lid-Staten&#13;
lijkt beter toegankelijk en minder kostbaar. Nu is het weliswaar zo dat een aanvraag&#13;
voor een Europees kwekersrecht ingediend kan worden bij het nationale bureau die&#13;
het dan weer doorstuurt naar het Centrale Bureau, maar voor de efficiency, snelheid&#13;
en betaalbaarheid van zo'n methode moet gevreesd worden.&#13;
- Een beslissing van het Centrale Bureau in welk land een bepaald technisch onder&#13;
zoek moet worden uitgevoerd, wordt zeker niet toegejuicht door de kweker van&#13;
nieuwe rassen. Het is meer in zijn belang dat het nieuwe ras getoetst wordt in het&#13;
land van zijn keuze. Het gedrag van een plant en zelfs zijn uiterlijk kan namelijk&#13;
afwijken naar mate het in een ander klimaat geteeld wordt.&#13;
- Er zijn voor wat een groot aantal onderwerpen betreft, teveel optiemogelijkheden&#13;
voor de Lid-Staten. Zo wordt niet de gewenste harmonisatie van wetgeving bereikt.&#13;
- Er is geen goede afbakening geschetst tussen de werking van octrooien (op basis&#13;
van het voorstel-richtlijn bescherming voor biotechnologische uitvindingen) en die&#13;
van kwekersrechten.&#13;
KRITIEK TEN AANZIEN VAN HET GEHEEL AAN REGELGEVING&#13;
- Het ontwerp voor de Richtlijn Biotechnologie is afkomstig van de afdeling In&#13;
dustrie van de Europese Commissie. Met deze achtergrondinformatie is het duidelijk&#13;
dat het ontwerp is geschreven vanuit een octrooirechtelijke visie. Grote concerns&#13;
zijn inmiddels gewend te werken met octrooirecht voor hun industriële produkten&#13;
en zij eisen dezelfde bescherming nu zij steeds verder doordringen in de plantenveredeling.&#13;
Wat dit voor gevolgen heeft voor bijvoorbeeld de traditionele veredelingsbedrijven&#13;
en voor telers wordt niet direct van belang geacht.&#13;
- De Verordening Europees Kwekersrecht is in ontwerp afkomstig van de afdeling&#13;
Landbouw van de Commissie. Het is onbegrijpelijk dat het maken van twee stukken&#13;
regelgeving die zo verweven met elkaar zouden moeten zijn door twee verschillende&#13;
Commissie-onderdelen gebeurt en dat de totstandkoming in tijd van elkaar verwijderd&#13;
is. Een geïntegreerde behandeling lijkt in dit geval noodzakelijk.&#13;
- Als compromis ten aanzien van het kwekersrechtelijk systeem geeft de biotechnologierichtlijn&#13;
de mogelijkheid aan de Lid-Staten om voor rassen het kwekersrecht&#13;
open te stellen. Dit heeft tot gevolg dat enerzijds het kwekersrechtsysteem als zodanig&#13;
behoorlijk aan betekenis verliest en anderzijds dat de harmonisatie binnen de&#13;
Europese Gemeenschap ver te zoeken is.&#13;
- De bepalingen van de Biotechnologie-richtlijn hebben tot consequentie dat er octrooien&#13;
kunnen komen te rusten op alle classificaties van planten op lagere én op&#13;
hogere niveaus dan rassen. Dus enerzijds op elke genetische informatie van cel tot&#13;
plant en anderzijds op soorten en gewassen. Alleen op rasniveau, dat er dus midden&#13;
in zit, is er kwekersrechtelijke bescherming en dan ook nog alleen als daar in de nationale wetgevingen voor gekozen is en mits het rassen betreft die op traditionele&#13;
wijze zijn verkregen. Gesteld kan worden dat het kwekersrecht van alle kanten ingesloten&#13;
wordt door het octrooirecht. Het systeem is daardoor in feite van zeer kleine&#13;
betekenis geworden.&#13;
- Kwekersrechtelijk beschermde rassen zijn vrij voor verdere veredeling te gebruiken.&#13;
Degene die de laatste wezenlijke verandering heeft aangebracht is gerechtigd&#13;
kwekersrecht aan te vragen. De gentechnoloog kan dus vrij gebruik maken van zijn&#13;
uitgangsmateriaal en bovendien kan hij mogelijk zelf het nieuwe kwekersrecht aanvragen.&#13;
Andersom, als een (traditionele) veredelaar gebruik wil maken van een plant&#13;
waar een octrooi op rust, kan hij dit niet vrijelijk doen. Hij moet eerst toestemming&#13;
vragen en als hij het materiaal al mag gebruiken zal de octrooihouder verlangen dat&#13;
er een gedeelte van de licenties op het nieuwe ras aan hem wordt afgedragen.&#13;
We zien hier dus een grote rechtsongelijkheid tussen kwekersrechthouder en octrooihouder.&#13;
Dit is een probleem waaraan in de Richtlijn Biotechnologie onvoldoende&#13;
aandacht is gegeven.&#13;
WIJZIGING UPOV-CONVENTIE&#13;
Het internationaal Verdrag tot Bescherming van Kweekprodukten (UPOV-verdrag)&#13;
vormt de basis van het nationale kwekersrecht in 18 landen.5 Ook bij het bestaan&#13;
van een Europees kwekersrecht zal het UPOV-verdrag nog zin hebben omdat er&#13;
meerdere landen bij zijn aangesloten dan alleen Lid-Staten. Aansluiting van zoveel&#13;
mogelijk landen bij het Verdrag moet worden gestimuleerd, om over een zo groot&#13;
mogelijk grondgebied een zelfde basis voor rechtsbescherming te hebben.&#13;
Natuurlijk is van groot belang dat de aanpassing van het UPOV-verdrag en het&#13;
creëren van een Europese Kwekersrecht-regeling in goede onderlinge afstemming geschiedt.&#13;
Ook met betrekking tot het UPOV-verdrag heeft men zich gerealiseerd dat wijzigingen&#13;
nodig zijn om het kwekersrechtelijk systeem dusdanig te versterken dat het&#13;
een effectieve bescherming biedt, ook met het oog op nieuwe technieken. Aan dit&#13;
onderwerp heeft de UPOV bijvoorbeeld al in 1984 een symposium gewijd.6&#13;
PRINCIPES&#13;
De meest recente wijzigingsvoorstellen met betrekking tot de UPOV-tekst7 zijn als&#13;
volgt te omschrijven:&#13;
1. Belangrijkste wijziging betreft de tekst van artikel 5 waarin de beschermingsomvang&#13;
van het kwekersrecht wordt omschreven. Waar men eerst sprak over teeltmateriaal van het ras, wordt nu een ruimer begrip gehanteerd, namelijk materiaal van&#13;
het ras.&#13;
2. Geheel nieuw is dat in artikel 5 een afhankelijk kwekersrecht in het leven wordt&#13;
geroepen. Als een nieuw ras 'wezenlijk afgeleid' is van een of meerdere andere rassen,&#13;
zal de nieuwe kwekersrechthouder zijn ras niet mogen exploiteren zonder dat&#13;
hij toestemming krijgt van de 'oorspronkelijke' rechthouder(s) of zonder dat hij met&#13;
hem/hen tot een bepaalde betalingsregeling komt.&#13;
De vrije beschikbaarheid van kwekersrechtelijk beschermde rassen voor verdere&#13;
veredeling wordt hiermee als zodanig niet aangetast, maar na veredeling tot een 'wezenlijk&#13;
afgeleid' ras zal men een bepaalde verplichting krijgen ten opzichte van de&#13;
eerste rechthouder(s).&#13;
Het staat dus nog steeds vrij om met andere rassen aan het veredelen te slaan,&#13;
maar als er dusdanig weinig (technische) verschillen zijn tussen het nieuw ontwikkelde&#13;
ras en het oude ras/de oude rassen, dan zal er toch rekening moeten worden gehouden&#13;
met de mogelijkheid van een gezamenlijke exploitatie met, of betaling aan&#13;
de oorspronkelijke rechthebbenden.&#13;
3. Het reciprociteitsbeginsel komt te vervallen gezien het feit dat het niet voldoet&#13;
aan de doelstelling. Er zijn verschillende wegen om toch bescherming te krijgen in&#13;
andere landen terwijl diezelfde bescherming in eigen land niet gegeven is.&#13;
4. Gewijzigde bepalingen in artikel 13 met betrekking tot de rasbenamingen. De&#13;
verplichting tot het gebruik van de rasbenaming gaat nu verder dan alleen met betrekking&#13;
tot het teeltmateriaal, namelijk tot het niveau van het verwerkte produkt.&#13;
KRITIEK&#13;
Met betrekking tot de nieuwste wijzigingsvoorstellen kan worden opgemerkt dat er&#13;
nog zeer veel alternatieven in verwerkt zitten zodat nog heel moeilijk een goed beeld&#13;
is te verkrijgen van de uiteindelijke tekst.&#13;
Wat verder nog opvalt is dat er veel opties in opgenomen zitten zodat niet echt&#13;
gesproken kan worden van harmonisatie.&#13;
Van 10 tot 13 april 1989 vergaderde het administratief en juridisch comité van de&#13;
UPOV over deze laatste voorstellen.&#13;
AFWIJKENDE VISIE&#13;
In diverse nationale en internationale gesprekplatforms wordt beargumenteerd dat&#13;
de grens tussen octrooirecht en kwekersrecht moet liggen tussen het niveau van de&#13;
gen en de cel. 'Als iemand via verandering van de erfelijke eigenschappen een nieuw&#13;
produkt tot leven brengt, moet de kwekersrechtelijke regeling gaan gelden', zo stelt&#13;
men.&#13;
Er moet bovendien een helder overzicht zijn van rechten waarbij de eindgebruikers&#13;
van teeltmateriaal niet moeten worden overspoeld met zware licentieverplichtingen&#13;
(o.a. financieel) ten gevolge van een cumulatie van octrooien die rusten op het door hem gehanteerde materiaal. Bovendien is het belangrijk dat het steeds mogelijk&#13;
moet blijven met bepaald uitgangsmateriaal verder te veredelen. Het moet niet&#13;
zo zijn dat het een en ander afhankelijk is van de toestemming van alle octrooihouders&#13;
van geoctrooieerde onderdelen van een bepaalde plant. Dit zou namelijk een&#13;
behoorlijke rem kunnen betekenen op de veredeling, met name via de traditionele&#13;
methoden.&#13;
Er is een theorie8 die zegt dat alles wat zelfreproduceerbaar is onder het kwekersrecht&#13;
dient te vallen. 'Slechts micro-organismen die beschikken over een gedeelte&#13;
van het erfelijk materiaal dienen onder octrooirechtelijke bescherming te kunnen&#13;
worden gebracht'.9 Wat men hier uitspreekt is dat je in principe geen octrooirecht&#13;
voor levende materie accepteert. Een heel andere opvatting dus dan die van de Europese&#13;
Commissie. Wel realiseert men zich dat octrooi mogelijk moet zijn tot op genniveau.&#13;
De doorwerking van het octrooi moet daarbij echter aan banden worden gelegd.&#13;
Het mag daarom niet zo zijn dat een gen ingebracht in levende materie er voor&#13;
zorgt dat de verkrijgbaarheid van alle hogere classificaties zoals cellen, planten, rassen,&#13;
soorten en gewassen hierdoor belemmerd wordt; iets wat wel in het Commissievoorstel&#13;
is opgenomen. Meer acceptabel is dat een ieder die bijvoorbeeld een bepaald&#13;
geoctrooieerd gen inbrengt in een bepaalde eenheid, welke handeling ertoe&#13;
leidt dat er nieuw ras ontstaat waarop kwekersrecht mogelijk is, hiervoor vergoeding&#13;
moet betalen. Vraag is echter hoelang zoiets door moet blijven werken. Een goede&#13;
beloning voor de gentechnoloog blijft echter noodzakelijk. Er zal daarom gezocht&#13;
moeten worden naar een verantwoorde beloningsstructuur waarbij het voor de biotechnologen&#13;
aantrekkelijk blijft om in Europa met dit werk bezig te blijven.&#13;
AFGELEID KWEKERSRECHT&#13;
Een belangrijke conclusie na bestudering van alle voorliggende regelingen is dat er&#13;
een behoorlijke rechtsongelijkheid bestaat tussen kwekersrechthouder en octrooihouder.&#13;
Deze rechtsongelijkheid kan wellicht ondervangen worden met het systeem&#13;
van afgeleide kwekersrechten. Dit is een visie die binnen de landbouw steeds meer&#13;
aandacht krijgt. Deze visie houdt dan onder meer in dat een gentechnoloog die met&#13;
een kwekersrechtelijk beschermd ras aan het werk gaat, in ieder geval hiervoor zal&#13;
moeten betalen. Een constructie waarbij de gentechnoloog en de oorspronkelijke&#13;
kwekersrechthouder gezamenlijk de exploitatie hebben is ook een mogelijkheid.&#13;
Ook binnen het traditionele veredelingswerk zou eens gedacht kunnen worden&#13;
over het instellen van afhankelijke kwekersrechten. Helemaal sterk is dit verhaal in&#13;
geval van het vinden van mutanten.&#13;
Of er echter een waterdicht systeem zal blijken te zijn om de mate van afhankelijkheid&#13;
van bepaalde rassen te meten, is nog de vraag. Hier zal nog grondig onderzoek&#13;
naar moeten gebeuren. CONCLUSIE&#13;
Internationaal zijn diverse ontwikkelingen gaande die tot doel hebben meer duidelijkheid&#13;
te scheppen ten aanzien van de beschermingswijze voor plantaardig en dierlijk&#13;
materiaal. Het kwekersrechtelijk systeem blijkt bij de voortschrijdende technieken&#13;
een onvoldoende bescherming te bieden. Het octrooirechtelijk systeem moet&#13;
eveneens op een aantal punten worden bijgesteld wil het geschikt zijn voor de bescherming&#13;
van biotechnologische uitvindingen als zodanig en van de voortbrengselen&#13;
ervan. Bij een beschouwing van de stukken regelgeving van de hand van de Europese&#13;
Commissie, kan gesteld worden dat bij een zeer vergaande beschermingsomvang&#13;
van het octrooirecht zoals dat wordt voorgesteld, er nauwelijks ruimte meer&#13;
is voor een effectief werkend kwekersrecht. In ieder geval is al wel duidelijk geworden&#13;
dat als men een ongewenste uitbreiding van het octrooirecht tegen zou willen&#13;
houden, dit zal moeten gebeuren met een stevig aangepast kwekersrecht. Het verdient&#13;
echter aanbeveling dat de Commissie eens wat specifieker zou zijn in het&#13;
vaststellen van de afbakening tussen beschermingsomvang van de twee soorten&#13;
rechten.&#13;
Suggesties hiervoor worden in ieder geval in niet-aflatende stromen in Brussel&#13;
aangedragen.</content><legacyfootnotes>1.&#13;
Het kwekersrecht in Nederland van K.A. Fikkert, Agrarisch Recht nr. 5 van mei 1984, blz. 185 e.v. en;&#13;
De Zaaizaad en Plantgoedwet, nr. 9 van september 1985, blz. 403 e.v.&#13;
2. Publikatieblad der Europese Gemeenschappen C 10 van 13 januari 1989, blz. 3 e.v.&#13;
3. Zie hierover nog: De materiële vereisten voor octrooiverlening en genetische manipulatie, een zeer lezenswaardige&#13;
doctoraalscriptie van A.N. Molenaar, Leiden 1986.&#13;
4. Document 2376/VI/88-EN-Rev.&#13;
5. Zie voor een uitgebreide beschouwing over het UPOV-verdrag: 25 jaar Internationaal Verdrag tot be&#13;
scherming van kweekprodukten (1961-1986) van de hand van P.A.C.E. van der Kooy in Agrarisch Recht&#13;
nr. 7 van juli 1987.&#13;
6. 17 Oktober 1984, Records: UPOV, Geneva 1985.&#13;
7. K.A. Fikkert, Agrarisch Recht nr. 5 van mei 1984, blz. 186.&#13;
8. UPOV-document CAJ/XXIV/2 van 27 februari 1989.&#13;
9. Onder andere door C. Mastenbroek verwoord in: Kwekersrecht, octrooiering en veredeling. In: Bio&#13;
technologie in Nederland, nr. 6 1987.&#13;
10. Standpuntbepaling van de Nationale Coöperatieve Raad voor Land- en Tuinbouw, maart 1989.</legacyfootnotes><footnotes><footnote/></footnotes><auteurs>Mr. E.C. Padberg-de Haan</auteurs><published>1989-07-01 00:00:00</published><modified>1989-07-01 00:00:00</modified><editiondate>1989-07-01</editiondate><htmlpath>https://denhollander.info/artikel/6257</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7241</id><udhid>UDH:TvAR/7241</udhid><titel>'L.H.M. S. / ruilverkaveling 'Oude Graaf' (TvAR 1989/4231)</titel><searchwords><searchword>TvAR 4/1989</searchword><searchword>TvAR 1989/4231</searchword><searchword>UDH:TvAR/7241</searchword></searchwords><attachments><attachment><name>1989_nr 4_Rechtspraak_4231.pdf</name><extention>pdf</extention><url>https://denhollander.info/download/6824/ci</url></attachment></attachments><inleiding>Landinrichtingswet, art. 148&#13;
en 195 e.v.&#13;
Bezwaar gericht op meer concentratie en&#13;
toedeling in een tuinbouwgebied.&#13;
Een redelijke belangenafweging brengt&#13;
met zich mee dat het belang van reclamant&#13;
op het punt van concentratie moet wijken&#13;
voor dat van belanghebbende, nu deze&#13;
laatste een melkveebedrijf heeft, waarvan&#13;
hij voor 100% afhankelijk is.&#13;
Reclamant heeft niet aannemelijk gemaakt&#13;
dat de kavel ongeschikt is voor tuinbouwteelt,&#13;
terwijl door kavelaanvaardingswerk&#13;
wellicht verbeteringen kunnen worden&#13;
aangebracht.&#13;
Eventuele milieuverontreiniging in de&#13;
kavel zal bij de lijst der geldelijke regelingen&#13;
aan de orde dienen te komen.&#13;
Bezwaar afgewezen. </inleiding><content>Rechtbank Roermond, 7 juli 1988&#13;
L.H.M. S., reclamant tegen het plan van&#13;
toedeling in de ruilverkaveling 'Oude Graaf';&#13;
Het bezwaar van reclamant&#13;
Dit kan als volgt worden samengevat:&#13;
Reclamant gaat niet akkoord met de toedeling&#13;
van kavel 29702 en wenst meer concentratie&#13;
en toedeling in een tuinbouwgebied,&#13;
omdat ook tuinbouwgrond is ingebracht.&#13;
Reclamant is gespecialiseerd in de teelt&#13;
van augurken en peulen.&#13;
De ligging en de kwaliteit van de grond&#13;
van kavel 29702 maken deze kavel ongeschikt&#13;
voor die teelt; de grond is lemig en&#13;
ligt achter de spoordijk, waardoor de grond&#13;
langer nat blijft en kouder is en daardoor&#13;
later bewerkbaar. Bovendien is op die kavel,&#13;
gelet op de ervaringen van de huidige&#13;
gebruiker, veel schade door diefstal en&#13;
door konijnen te verwachten.&#13;
De kavel 29702 ligt op de plaats van een&#13;
vroegere vuilstortplaats.&#13;
Reclamant stelt dat hij naast zijn inkomen&#13;
als werknemer van de betonfabriek&#13;
mede afhankelijk is van zijn inkomen uit&#13;
de tuinbouw.&#13;
Het standpunt van de bij het bezwaar betrokken&#13;
belanghebbende J.H. Beelen.&#13;
Dit kan als volgt worden samengevat:&#13;
Het standpunt van J.H. Beelen wordt&#13;
toegelicht aan de hand van pleitnotities,&#13;
welke zich bij de stukken bevinden.&#13;
Geconstateerd kan worden dat Beelen&#13;
door deze ruilverkaveling een concentratie&#13;
van kavels heeft gekregen in die zin dat deze&#13;
zijn samengevoegd tot een tweetal terwijl&#13;
daarnaast de kavelvorm is verbeterd en&#13;
de huiskavel is vergroot.&#13;
De heer Beelen is voor 100% agrariër en&#13;
houdt melkkoeien, een 16 stuks alsmede&#13;
jongvee, terwijl hij daarnaast een 50 stuks&#13;
zeugen houdt. Het grondgebruik betreft&#13;
maïs en grasland.&#13;
In zijn bestaan is Beelen voor 100% afhankelijk&#13;
van de inkomsten voortvloeiende&#13;
uit zijn bedrijf met name uit de opbrengsten&#13;
van de grond, welke als gras- en weiland&#13;
in gebruik zijn.&#13;
Beelen gaat dan ook niet akkoord met&#13;
een wijziging zoals door de Landinrichtingscommissie&#13;
is uitgewerkt. Beelen verzoekt&#13;
het bezwaar van Steuten af te wijzen.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie.&#13;
Dit kan als volgt worden samengevat:&#13;
De commissie kan in de door reclamant&#13;
aangevoerde argumenten geen reden zien&#13;
om reclamant tegemoet te komen. De kans&#13;
op diefstal en aanwezigheid van konijnen&#13;
vormt bij het opmaken van het plan van&#13;
toedeling geen uitgangspunt.&#13;
Dat kavel 29702 natter zou zijn vanwege&#13;
de ligging van die kavel achter de spoorbaan&#13;
acht de commissie een uiterst gezocht&#13;
argument. De gedachte van reclamant is&#13;
deze dat de spoorbaan de wind tegenhoudt,&#13;
waardoor na regenval de betrokken grond&#13;
minder snel droogt.&#13;
De commissie merkt op dat in ons land&#13;
westelijke winden meestal de boventoon&#13;
voeren en kavel 29702 ligt ten zuidwesten&#13;
van de spoorlijn.&#13;
Van een vuilstortplaats is de commissie&#13;
niets bekend. Wel is er voorheen een drinkpoel&#13;
geweest langs een onverharde weg.&#13;
De commissie deelt niet de mening van&#13;
reclamant dat de kavel 29702 slechts geschikt&#13;
zou zijn voor weiland. Op dit moment&#13;
wordt er ook op geteeld.&#13;
Reclamant wenst een gedeelte van de toedeling&#13;
van belanghebbende J.H. Beelen.&#13;
Belanghebbende Beelen heeft een melkveebedrijf.&#13;
Inwilliging van reclamants bezwaar heeft&#13;
tot gevolg dat belanghebbende Beelen gedeconcentreerd&#13;
wordt, hetgeen niet de bedoeling&#13;
van de ruilverkaveling kan zijn, vooral&#13;
niet nu Beelen een melk veebedrijf heeft.&#13;
De commissie verzoekt de rechtbank het&#13;
bezwaar van reclamant af te wijzen.&#13;
Het oordeel van de rechtbank&#13;
Wat betreft de wens van reclamant tot&#13;
meer concentratie brengt een redelijke belangen&#13;
afweging met zich mee dat het belang&#13;
van reclamant op dit punt moet wijken&#13;
voor dat van belanghebbende Beelen,&#13;
nu deze laatste een melkveebedrijf heeft,&#13;
waarvan hij voor 100% afhankelijk is. Voorts heeft reclamant niet aannemelijk&#13;
gemaakt dat de kavel 29702 ongeschikt zou&#13;
zijn voor de tuinbouwteelt waarvoor hij de&#13;
kavel wenst te gebruiken.&#13;
Daar komt nog bij dat bij de behandeling&#13;
naar voren is gekomen dat in het kader&#13;
van kavelaanvaardingswerken wellicht verbeteringen,&#13;
met name voor wat betreft ontwatering&#13;
kunnen worden aangebracht.&#13;
Mocht er tenslotte blijken dat ter plaatse&#13;
van milieuverontreiniging sprake is dan zal&#13;
zulks bij de Lijst van Geldelijke Regelingen&#13;
aan de orde dienen te komen.&#13;
Het voorgaande leidt tot de slotsom dat&#13;
het bezwaar als onvoldoende gegrond moet&#13;
worden afgewezen.&#13;
De kosten van het geding&#13;
In de omstandigheden van het geding vindt&#13;
de rechtbank termen om de kosten geheel&#13;
te compenseren zo dat iedere partij de hare&#13;
draagt.</content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7241</htmlpath></article>
</articles></edition>
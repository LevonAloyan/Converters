<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2006</searchword><id>4021</id><udhid>UDH:TvAR/4021</udhid><titel>Wetgeving en literatuur</titel><searchwords><searchword>TvAR 4/2006</searchword><searchword>UDH:TvAR/4021</searchword></searchwords><attachments><attachment><name>2006_nr 4_Wetgeving_Bezemer.pdf</name><extention>pdf</extention><url>https://denhollander.info/download/248/ci</url></attachment></attachments><inleiding>Pacht&#13;
&#13;
Nieuwe pachtregeling&#13;
Het langverwachte wetsvoorstel voor een nieuwe&#13;
pachtregeling is eindelijk bij de Tweede&#13;
Kamer aanbeland (Vaststelling en invoering&#13;
van titel 7.5 (Pacht) van het Burgerlijk Wetboek,&#13;
TK 2005-2006, 30 448, nrs. 1-4, wetsvoorstel,&#13;
memorie van toelichting, advies en&#13;
nader rapport, 3 februari 2006; nr. 5, nota van&#13;
verbetering, 20 februari 2006). Een tweetal&#13;
belangrijke wijzigingen ten opzichte van de&#13;
huidige regeling is:&#13;
– het vervallen van de maximale termijn van&#13;
twaalf jaar voor een eenmalig pachtcontract.&#13;
Hiervoor in de plaats wordt een onderscheid&#13;
gemaakt tussen pachtcontracten van zes jaar of&#13;
korter en pachtcontracten langer dan zes jaar.&#13;
Voor de pachtcontracten langer dan zes jaar&#13;
vindt vanaf de eerste dag van de looptijd van&#13;
de overeenkomst een pachtprijstoets, overeenkomstig&#13;
de reeds bestaande wijze van toetsing,&#13;
plaats. Voor contracten met een looptijd van&#13;
zes jaar of korter geldt de pachtprijstoets niet&#13;
en kunnen partijen zelf een pachtprijs overeenkomen.&#13;
– de bestaande regeling van het voorkeursrecht&#13;
van de pachter wordt zodanig gewijzigd&#13;
dat het voorkeursrecht niet geldt in geval de&#13;
verpachter overgaat tot vervreemding aan een&#13;
‘veilige’ nieuwe verpachter.&#13;
&#13;
Commissie Pachtnormen&#13;
Op 13 februari 2006 heeft de minister de&#13;
Tweede Kamer op de hoogte gebracht van de&#13;
instelling van de Commissie Pachtnormen en&#13;
de aan haar gegeven opdracht (TK 2005-2006,&#13;
27 924, nr. 33). Voorzitter van de Commissie&#13;
is prof. mr. A. van Hall. De Commissie&#13;
bestaat verder uit drs. J. Luijt (LEI), ing. G.R.&#13;
van Woudenberg (FPG), D. Bruins (NAJK),&#13;
J.G. van Maanen (BLHB), ing. F.J.E.A. van de&#13;
Lindeloof (LTO), drs. A. Roek (Domeinen),&#13;
ing. F.J. Somsen (Fortis) en mr. J.G. Bongers&#13;
(Centrale Grondkamer). Het is de bedoeling&#13;
dat de Commissie 20 maart 2006 haar rapport&#13;
uitbrengt. De opdracht aan de Commissie&#13;
luidt: Ontwikkel een robuuste berekeningsystematiek&#13;
voor een differentiatie van pachtprijzen,&#13;
gelet op het agrarisch opbrengend vermogen&#13;
van landbouwgronden (‘wat kan erop&#13;
worden verdiend?’), met als doel pacht als een&#13;
aantrekkelijk instrument voor de landbouw in&#13;
stand te houden.</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-04-01 00:00:00</published><modified>2006-04-01 00:00:00</modified><editiondate>2006-04-01</editiondate><htmlpath>https://denhollander.info/artikel/4021</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1996</searchword><id>5817</id><udhid>UDH:TvAR/5817</udhid><titel>De wijziging van de Pachtwet en produktierechten</titel><searchwords><searchword>TvAR 2/1996</searchword><searchword>UDH:TvAR/5817</searchword></searchwords><attachments><attachment><name>1996_nr 2_Artikel_Stehouwer.pdf</name><extention>pdf</extention><url>https://denhollander.info/download/5748/ci</url></attachment></attachments><inleiding>De Pachtwet is per 31 oktober 1995 ingrijpend gewijzigd. Het betreft hier enerzijds wijzi-gingen in de 'reguliere' pacht; daarnaast wordt een tweetal nieuwe pachtvormen geïntro-duceerd, te weten de zogenaamde teeltpacht en een eenmalige pacht voor een periode van maximaal 12 jaar. Deze nieuwe pachtvormen kunnen uitsluitend worden gehanteerd bij de verpachting van los land.&#13;
In dit artikel wordt aandacht besteed aan de consequenties van deze wijzigingen voor (de overdracht van) produktierechten, te weten het melkquotum, het bietenquotum en het mestquotum. 1. DE EEN HECTARE-GRENS&#13;
Artikel 58 lid 1 Pachtwet (oud) bepaalde dat verschillende bepalingen uit de Pachtwet niet van toepassing waren op pachtovereenkomsten betreffende los land, niet groter dan 25 are. Zo behoefden dergelijke overeenkomsten niet schriftelijk te worden aangegaan en waren partijen vrij in het maken van afspraken omtrent de duur van een dergelijke over-eenkomst.&#13;
Dit geldt thans voor percelen van maximaal 1 ha.&#13;
Wat betreft de overdracht van produktierechten lijkt de meest belangrijke wijziging dat deze overeenkomsten niet meer goedgekeurd behoeven te worden door de Grondkamer.&#13;
Omdat voor de overdracht van zowel melkquotum1, suikerbietenquotum2 als mestquo-tum3 een door de Grondkamer goedgekeurde overeenkomst is vereist, kan men in beginsel met een pachtovereenkomst ter zake van 1 hectare of minder geen produktierechten overdragen. Een dergelijke overeenkomst wordt immers door de Grondkamer niet meer goedgekeurd.&#13;
Kopers en verkopers van melkquotum werden bij het aanbieden van pachtovereenkom-sten voor 1 hectare (waarmee volgens de Beschikking Superheffing de minimale hoeveel-heid van 20 000 kg melkquotum overgaat) aan de Grondkamer, geconfronteerd met de nieuwe regels.&#13;
De Centrale Organisatie Superheffing (COS) heeft inmiddels aangekondigd4 dat in af-wachting van een aanpassing van de Beschikking Superheffing niet-goedgekeurde over-eenkomsten voor één hectare geaccepteerd zullen worden. Het zal echter duidelijk zijn dat deze handelwijze - hoezeer ook ingegeven door praktische overwegingen - (vooralsnog) in strijd is met de Beschikking Superheffing.&#13;
Overigens zij er nadrukkelijk op gewezen dat meerdere transacties tussen dezelfde per-sonen voor wat betreft de toepassing van de Pachtwet als één transactie worden aange-merkt. Er is dan sprake van reguliere pacht! In verband hiermee lijkt het voor de rechtspositie van betrokken partijen niet gewenst om grotere (melkquotum) transacties in stukken van één hectare te knippen.&#13;
Geconcludeerd kan worden dat de regels van de Beschikking Superheffing bij één hec-tare-pacht soepeler zijn, althans worden uitgelegd, dan bij het mestquotum en het suiker-quotum. Laatstgenoemde produktierechten kunnen voorshands niet worden overgedragen middels pachtcontracten ter zake van één hectare of minder.</inleiding><content>2. EENMALIGE PACHT VOOR MAXIMAAL 12 JAAR&#13;
Deze nieuwe pachtvorm is uitsluitend mogelijk bij los land. Een verpachter mag geduren-de maximaal 12 jaar van deze pachtvorm gebruik maken.&#13;
Binnen genoemde periode is de verpachter vrij om achtereenvolgens aan meer dan één pachter te verpachten, waarbij partijen vrij zijn in de bepaling van de hoogte van de pacht-prijs.&#13;
Tevens heeft de pachter geen recht op verlenging en indeplaatsstelling. In de pachto-vereenkomst dient duidelijk te worden opgenomen dat het om een eenmalige pacht gaat. Overigens geldt hier - evenals bij 'reguliere' pacht - dat de pachtovereenkomst binnen twee maanden na het aangaan ter goedkeuring aan de Grondkamer dient te worden gezon-den.&#13;
De gevolgen voor de overdracht van produktierechten&#13;
Achtereenvolgens zal voor de verschillende produktierechten worden nagegaan of deze middels een eenmalige pacht kunnen worden overgedragen:&#13;
a. melkquotum&#13;
Artikel 23, lid 1, sub b, van de Beschikking Superheffing 1993 bepaalt dat melkquotum kan worden overgedragen op basis van 'een door de Grondkamer goedgekeurde pachto-vereenkomst als bedoeld in artikel 1 van de Pachtwet, geldend voor de duur van meer dan één jaar'.&#13;
De gangbare praktijk bij melkquotumtransacties was dat een pachtovereenkomst werd gesloten voor de wettelijke duur (zes jaar), welke pachtovereenkomst na ruim een jaar met wederzijds goedvinden werd ontbonden.5 Vaak werd gewerkt met zogenaamde 'con-trapacht'. Kan het niet veel simpeler via eenmalige pacht? Hiervoor is reeds opgemerkt dat zowel aan het duur-vereiste als aan het goedkeurings-vereiste kan worden voldaan.&#13;
Blijft over de vraag of de eenmalige pacht in de zin van artikel 70/, lid 5 Pachtwet wel een 'pachtovereenkomst als bedoeld in artikel 1 van de Pachtwet' is. De daar gegeven definitie luidt: 'elke overeenkomst, in welke vorm en onder welke be-naming dan ook aangegaan, waarbij de ene partij zich verbindt aan de andere partij tegen voldoening van een tegenprestatie een hoeve of los land in gebruik te verstrekken ter uit-oefening van de landbouw'. Het komt mij voor dat deze - in algemene bewoordingen ge-stelde - definitie mede omvat een pachtovereenkomst als bedoeld in artikel 70/, lid 5.&#13;
Het geheel overziende meen ik dat geen enkele wetsbepaling zich verzet tegen een over-dracht van melkquotum middels eenmalige pacht. Blijkens de MvT6 gaat ook de wetgever ervan uit dat dergelijke overdrachten mogelijk zijn.&#13;
De voordelen voor de dagelijkse praktijk lijken evident:&#13;
- de verpachter loopt geen gevaar dat de pachter 'reguliere' pachtrechten claimt. De overeenkomst eindigt immers automatisch ('van rechtswege') op de overeengekomen einddatum;&#13;
- er behoeft geen afzonderlijke beëindigingsovereenkomst meer te worden opgemaakt;&#13;
- de pachter verkrijgt geen mestquotum en raakt mitsdien ook niets kwijt bij het eindi gen van de overeenkomst. Daar staat tegenover dat de verpachter zijn 125 kg P2O5/ha behoudt. (Zie hieronder met betrekking tot mestquotum.) Het lijkt er dus op dat tegen- pacht-constructies omwille van de mestwetgeving in veel gevallen niet langer nodig zijn.&#13;
Zijn er ook nadelen?&#13;
Artikel 70 f, lid 5, spreekt van een 'aaneengesloten periode van meer dan één en maxi-maal twaalf jaar'. Dit impliceert dat een - melkquotum-overdragende - verpachter na om-mekomst van de overeengekomen duur (bijvoorbeeld 1,5 jaar) de grond opnieuw in eigen gebruik kan nemen, maar dat hij daarna niet opnieuw gebruik kan maken van deze pacht-vorm. In zoverre wordt de verpachter dus in zijn mogelijkheden beperkt. Wel kan hij ui-teraard direct opnieuw aan een ander verpachten.&#13;
Verwacht mag worden dat dit - geringe - nadeel in veel gevallen niet opweegt tegen de voordelen.&#13;
Een in de praktijk veel minder gangbare situatie is die waarin een verpachter grond met melkquotum verpacht en deze bij het einde van de pacht het melkquotum terug krijgt. Dit is een situatie die enige gelijkenis vertoont met verleasen. Het lijkt erop dat in een derge-lijke situatie beter geen gebruik kan worden gemaakt van eenmalige pacht. Het probleem is dat het quotum alsdan moeilijk terug-overgedragen kan worden aan de verpachter. De Beschikking Superheffing eist een door de Grondkamer goedgekeurde beëindigingsover-eenkomst en het is zeer de vraag of de Grondkamer een dergelijke overeenkomst inzake pacht ex artikel 70f, lid 5, zal goedkeuren. Deze pacht eindigt in beginsel immers van rechtswege.&#13;
b. Bietenquotum&#13;
De overdracht van bietenquotum is geregeld in het Suikersysteem, welk systeem jaarlijks wordt herzien.7 Thans geldt het Suikersysteem 1996. Artikel 15, lid 1, van deze regeling bepaalt dat een suikerreferentie kan worden overgeschreven naar een andere teler - onder meer - op basis van een door de Grondkamer goedgekeurde pachtovereenkomst. Zoals hiervoor inzake het melkquotum al is betoogd, stuit de vereiste Grondkamer-goedkeuring niet op problemen.&#13;
Het Suikersysteem stelt echter nadere eisen. De pachter ('opvolgend teler') dient de be-treffende grond feitelijk en duurzaam in gebruik te nemen. Wanneer is er sprake van duurzaamheid?&#13;
Het probleem is dat noch de suikerindustrie noch de Arbitragecommissie Suikersys-teem hieromtrent tot nu toe duidelijkheid heeft verschaft. Wel kan uit jurisprudentie van de Arbitragecommissie worden afgeleid dat een periode van bijvoorbeeld één jaar onvol-doende duurzaam is.8&#13;
Voor de praktijk is dit punt niet zonder belang.&#13;
De navolgende situatie zal zich ongetwijfeld gaan voordoen. Een akkerbouwer op leef-tijd zonder opvolger wil zijn bedrijf beëindigen maar vindt het, om wat voor reden dan ook, nog te vroeg om het bedrijf te verkopen. Hij gaat alle grond voor een periode van -zeg - twee jaar verpachten aan zijn buurman.&#13;
De regeling van artikel 70 f, lid 5, Pachtwet lijkt op een dergelijke situatie geheel toe-gesneden. Echter, het Suikersysteem is dat niet. De hierboven gesignaleerde problematiek met betrekking tot de vereiste 'duurzaamheid' van het gebruik door de pachter kan moei-lijkheden opleveren. Bovendien biedt het Suikersysteem geen voorziening voor de re-touroverdracht bij het einde van de éénmalige pacht.&#13;
Intussen staat wel vast dat er met het bietenquotum iets dient te gebeuren. Wanneer de verpachter het bietenquotum op naam houdt en dit als het ware gaat 'verhuren' begeeft hij zich in constructies die volgens de suikerindustrie niet zijn toegelaten en niet leveren leidt onherroepelijk tot verlies van suikerreferentie.&#13;
Het wordt dus tijd dat de suikerindustrie met duidelijke regelgeving komt met betrek-king tot het duurzaamheids-vereiste en een voorziening treft opdat het bietenquotum na ommekomst van de overeengekomen termijn terug geleverd kan worden aan de verpach-ter.&#13;
Nu de wetgever artikel 70 f, lid 5, uitdrukkelijk heeft geschreven met het oog op situa-ties als hierboven omschreven, dient naar mijn mening het Suikersysteem hierop in te ha-ken. De praktijk is gebaat bij een regeling waarbij ingeval van een verpachting voor minstens één teeltseizoen bietenquotum door de pachter kan worden benut en na omme-komst van de pachtovereenkomst aan de verpachter kan worden teruggeleverd.&#13;
c. Mestproduktierecht&#13;
Voorop gesteld dient te worden dat de problematiek zich hier - naar het zich laat aan-zien - beperkt tot de zogenaamde grondgebonden mestproduktierechten (125 kg P2O5/ha). Niet grondgebonden mestquotum kan immers - los van de grond - worden overgedragen middels het instrumentarium van de Wet Verplaatsing Mestproduktie.9 Verder behoort eenmalige verpachting van gebouwen niet tot de mogelijkheden.&#13;
Als hoofdregel geldt bij uitbreiding door aankoop of pacht van gronden de mestpro-duktie met 125 kg fosfaat mag worden uitgebreid, tenzij de gemiddelde mestproduktie voor de uitbreiding groter was dan 125 kg/ha. In dat laatste geval wordt als het ware nietgrondgebonden quotum omgezet in grondgebonden quotum, zodat ondanks de extra gron-den de mestproduktie niet mag worden uitgebreid.&#13;
De Meststoffenwet bepaalt wanneer er sprake is van een grondgebonden produktie-recht. Cruciaal is daarbij het begrip: 'tot het bedrijf behorende oppervlakte landbouw-grond'. Daaronder wordt verstaan: 'in Nederland gelegen oppervlakte landbouwgrond, daaronder niet begrepen de oppervlakte waarop zich de bedrijfsgebouwen en daarbij be-horende voorzieningen bevinden, die tot het bedrijf in eigendom behoort, danwei daartoe behoort ingevolge een zakelijk gebruiksrecht of een door de Grondkamer goedgekeurde pachtovereenkomst welke is aangegaan voor tenminste de duur als bedoeld in artikel 12, eerste lid, van de Pachtwet' (artikel 1 Meststoffenwet).&#13;
Het spreekt voor zich dat het hier gaat om de interpretatie van de slotwoorden van deze definitie. De in artikel 12, lid 1, Pachtwet bedoelde duur bedraagt voor los land zes jaar. Hieruit blijkt dat een eenmalige verpachting voor minder dan zes jaar in ieder geval geen overschrijving van grondgebonden mestproduktierechten teweeg brengt. Bij eenmalige pacht voor een langere termijn dan zes jaar is dat op grond van de begripsbepaling in be-ginsel wel het geval.&#13;
Heeft de wetgever dit effect gewild? Het antwoord luidt ontkennend. De MvA10 stelt:&#13;
'Er bestaat geen aanleiding om een wijziging aan te brengen in de in artikel 1, eerste lid, van de Meststoffenwet opgenomen begripsomschrijving van de tot het bedrijf beho-rende oppervlakte landbouwgrond...&#13;
Voor de mogelijkheden tot uitbreiding van de mestproduktie geldt, voor zover deze aan de aanwezigheid van grond is gerelateerd, als uitgangspunt dat de tot een bedrijfs beho-rende oppervlakte landbouwgrond (c.q. de uitbreiding daarvan) een duurzaam karakter moet hebben....&#13;
Bij een pachtovereenkomst op grond van het te introduceren artikel 70 f van de Pacht-wet ontbreekt dit duurzame karakter'&#13;
Wellicht was het, omwille van de duidelijkheid, beter geweest indien de wetgever in de begripsomschrijving van 'tot het bedrijf behorende oppervlakte landbouwgrond' (art. 1 Meststoffenwet) pachtovereenkomsten ex artikel 70/, lid 5, met zoveel woorden had uit-gezonderd. Nu zulks niet is gebeurd, zullen er in de praktijk ongetwijfeld procedures vol-gen met als inzet het verkrijgen van mestquotum ter zake van grond die voor langer dan zes jaar op basis van één en dezelfde overeenkomst (ex art. 70/, lid 5) in gebruik is.&#13;
3. TEELTPACHT&#13;
Ik wil besluiten met een aantal korte opmerkingen over de teeltpacht (artikel 70/, leden 1-4 en 70g), waarbij zal worden nagegaan in hoeverre middels deze bijzondere pachtvorm produktierechten kunnen worden overgedragen.&#13;
Voor wat betreft het melkquotum lijken de zaken duidelijk te liggen. Teeltpacht kan al-leen worden gehanteerd bij teelten waarvoor vruchtwisseling noodzakelijk is. Bij de ver-pachting van grasland of maïsland kan ik me in dit verband niet zoveel voorstellen, nog daargelaten dat het hier éénjarige teelten betreft. Daar komt nog bij dat dergelijke overeenkomsten (slechts) worden geregistreerd door de Grondkamer, er vindt derhalve geen goedkeuring plaats, zodat niet kan worden vol-daan aan de in de Beschikking Superheffing neergelegde eisen.&#13;
Ten aanzien van het suikerbietenquotum geldt in grote lijnen hetzelfde, met dien ver-stande dat de teelt van suikerbieten mogelijkerwijs wel als een vruchtwisselingsteelt zal worden aangemerkt. Verder speelt hier dezelfde problematiek als bij de aanmalige pacht, waarbij ook hier het ontbreken van de Grondkamer-goedkeuring als extra hinderpaal geldt.&#13;
Overdracht van mestproduktierechten tenslotte stuit reeds af op het duurvereiste (maxi-maal twee jaar).&#13;
Overigens dient in dit verband nog opgemerkt te worden dat tegelijk met de wijziging van de Pachtwet een aantal geringe wijzigingen in de Meststoffenwet zijn aangebracht. Deze wijzigingen strekken ertoe dat gronden die ingevolge een teeltpacht-overeenkomst, danwei op basis van eenmalige pacht (ook voor een kortere dan de wettelijke duur) in ge-bruik zijn wel gaan meetellen voor de berekening van het mestoverschot en de over-schotheffing.&#13;
Voor wat betreft teeltpacht luidt de conclusie echter dat de drie hier behandelde pro-duktierechten vooralsnog niet middels een dergelijke overeenkomst kunnen worden over-gedragen.&#13;
4. SLOT&#13;
Hoewel nog veel onduidelijk is blijken de nieuwe pachtregels de nodige problemen in te houden voor de overgang en overdracht van produktierechten. Duidelijk is in ieder geval dat op de wijziging van de Pachtwet slechts ten dele is geanticipeerd door de verschillen-de regelgevers. Voor degenen die met de overdracht van produktierechten te maken heb-ben, met name agrariërs en hun adviseurs, leidt dit tot vragen en onduidelijkheden. Daaraan zijn de betrokkenen inmiddels min of meer gewend. Pacht en produktierechten blijft een dankbaar onderwerp voor allerlei verhandelingen.</content><legacyfootnotes>1. Artikel 23, lid 1, sub b Beschikking Superheffing 1993.&#13;
2. Artikel 18, lid 1, sub c Suikersysteem 1996.&#13;
3. Artikel 1 Meststoffenwet: definitie 'tot het bedrijf behorende oppervlakte landbouwgrond'.&#13;
4. O.a. Agrarisch Dagblad, 16 november 1995.&#13;
5. Heisterkamp wijst in Land- en Tuinbouwbulletin november 1994, blz. 7-9, op de risico's die aan dergelijke transacties verbonden zijn.&#13;
6.(TK 92/93, 22705).&#13;
7. Zie het themanummer Agr. recht, maart 1995.&#13;
8. Arbitragecommissie Suikersysteem 22 maart 1993 inzake Buseman/Suiker Unie (Agr. recht 1995 blz. 164).&#13;
9. Zie hierover mr. drs. H.A. Pasveer Agr. recht 1995 blz. 416 e.v. en mw. mr. H.M.J. Haerkens en mr. H.C.A. Walda, Agr. recht 1994 blz. 1-20.&#13;
10. MvA (TK 93/94, 22705, nr. 7).&#13;
</legacyfootnotes><footnotes><footnote/></footnotes><auteurs>Mr. P. Stehouwer</auteurs><published>1996-02-01 00:00:00</published><modified>1995-12-12 00:00:00</modified><editiondate>1996-02-01</editiondate><htmlpath>https://denhollander.info/artikel/5817</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2012</searchword><id>10293</id><udhid>UDH:TvAR/10293</udhid><titel>Wetgeving en literatuur</titel><searchwords><searchword>TvAR 12/2012</searchword><searchword>UDH:TvAR/10293</searchword></searchwords><attachments><attachment><name>TvAR2012_12_04_Wetgeving.pdf</name><extention>pdf</extention><url>https://denhollander.info/download/8850/ci</url></attachment></attachments><inleiding>Zakelijke rechten&#13;
Staatsbosbeheer&#13;
De uitrol van de erfpacht op basis van de nieuwe algeme­ne voorwaarden van Staatsbosbeheer is begonnen. In het hele land vindt overleg plaats tussen erfpachters en SBB om contractafspraken te maken op basis van die nieuwe voor­waarden en overgangsregelingen. Er zijn nieuwe uitgiften en een aantal zittende erfpachters heeft ervoor gekozen over te stappen naar een vernieuwde erfpacht. Voor de verkoop van erfpachtpercelen worden door SBB voorbereidingen ge­troffen. Daarbij wordt rekening gehouden met verschillen­de door de Tweede Kamer aangenomen moties. Voor de ver­koop van gronden buiten de EHS wordt een internetpilot voorbereid (Kamerstukken II 2012/13, 29 659, nr. 97).&#13;
</inleiding><content>Ruimtelijke Ordening&#13;
Plattelandswoning&#13;
De wet voor de ‘plattelandswoningen’ zal per 1 januari 2013 in werking treden (Stb. 2012, 571).&#13;
Buisleidingen&#13;
De Structuurvisie Buisleidingen is vastgesteld (Stcrt. 14 no­vember 2012, nr. 23289) en naar de Staten-Generaal gezon­den (Kamerstukken I/II 33 473, nr. A/1). In deze structuur­visie is de ruimtelijke behoefte aan buisleidingen voor de komende decennia neergelegd.&#13;
Omgevingswet&#13;
In NJB 2012, nr. 41, is op p. 2282 e.v. een artikel opgeno­men over de nieuwe Omgevingswet, waarvan de contouren zichtbaar worden. De auteurs Nijman en Langenbach base­ren zich op de in maart 2012 naar de Tweede Kamer gezon­den regeringsnota.&#13;
Gebiedsontwikkeling&#13;
Bouwrecht nr. 11 van 2012 is een themanummer over ge­biedsontwikkeling, met bijdragen over staatssteun (Hessel), duurzaam aanbesteden (Parlevliet), privaatrechtelijke trends (Heijmans en Urper), grondwaterverontreiniging (Wolden­dorp en Molenaar) en energie-efficiëntie (Pront-Van Bom­mel).&#13;
Dieren&#13;
Nertsenhouderij&#13;
De Eerste Kamer heeft ingestemd met het initiatiefwets­voorstel, strekkende tot een verbod op de nertsenhouderij. Daaraan voorafgaande hebben de indieners (waarbij Dijssel­bloem is vervangen door Recourt (Kamerstukken I 2012/13, 33 076, nr. F) hebben de indieners een voorlopig verslag op­gesteld (nr. E) en heeft de regering nog een aantal vragen beantwoord (nr. H) en een actualisering van de schadebere­kening door het LEI overgelegd (nr. I). Voor flankerend be­leid is tot 2024 een bedrag van 28 mln. gereserveerd. Ver­dere schadeclaims worden niet verwacht. Ook de indieners van het wetsvoorstel hebben nog vragen beantwoord in hun nadere memorie van antwoord (nr. G). Zij verwachten dat schadeclaims niet zullen worden toegewezen. Hun redene­ring: van schadevergoeding is alleen sprake bij een ‘indivi­dual and excessive burden’ en alle nertsenhouders worden gelijk behandeld.&#13;
Doden&#13;
Het Besluit doden van dieren en het Besluit ritueel slachten zijn aangepast in verband met EU-Verordening 1099/2009). Het betreft vooral juridisch-technische aanpassingen (Stb. 2012, 586).&#13;
Wet dieren&#13;
De Wet dieren vervangt een aantal wetten. Ook het stelsel van uitvoeringsregelgeving wordt opnieuw vormgegeven. Ter bevordering van de toegankelijkheid en de samenhang van de regelgeving worden, per doelgroep, zes algemene maatregelen van bestuur opgesteld: het Besluit houders van dieren, het Besluit diergeneeskundigen, het Besluit dierlij­ke producten, het Besluit diergeneesmiddelen, het Besluit diervoeders en het Besluit handhaving en overige zaken Wet dieren. Onder elk van deze besluiten wordt een gelijknami­ge ministeriële regeling tot stand gebracht. Met deze inde­ling naar doelgroep wordt met het oog op vermindering van de lasten voor burgers en bedrijven de samenhang tussen de regels bevorderd, vereenvoudigd en meer transparant ge­maakt, aldus de toelichting bij het Besluit dierlijke produc­ten (Stb. 2012, 602) In dit besluit worden de voorheen gel­dende regels met betrekking tot de keuring van vlees, de kwaliteit van levensmiddelen van dierlijke oorsprong en dierlijke bijproducten voortgezet. Die regels waren neer­gelegd in de Regeling vleeskeuring, het Landbouwkwali­teitsbesluit 2007, het Landbouwkwaliteitsbesluit zuivelpro­ducten, het Besluit dierlijke bijproducten en de Regeling dierlijke bijproducten. De grondslag voor deze besluiten en regelingen werd geboden door verschillende wetten: de Landbouwwet, de Landbouwkwaliteitswet en de GWWD. In die bestaande regelgeving wordt met dit besluit slechts een enkele materiële verandering aangebracht. Dat betreft de vergoedingensystematiek voor het verwerken en verwijde­ren van dierlijke bijproducten.&#13;
In Staatsblad 2012, 603, is geplaatst een Besluit handha­ving en overige zaken Wet dieren. In dit besluit zijn de be­dragen van de bestuurlijke boetes voor overtredingen van de Wet dieren te vinden. De bedragen variëren met de gevol­gen voor de volksgezondheid, particulier / bedrijf en recidi­ve. Een van de ‘overige zaken’ is de Raad voor Dierenaan­gelegenheden.&#13;
Er zijn ook een nieuw Besluit diervoeders (Stb. 2012, 611) en een Besluit diergeneesmiddelen (Stb. 2012. 616) versche­nen.&#13;
Antibiotica&#13;
In het eerste half jaar van 2012 daalde de totale verkoop van antibiotica met 51% ten opzichte van 2009. Dat is veelbelovend, aldus de regering. In de kamerbrief (Kamerstukken II 2012/13, 29 683, nr. 142) staat ook een lijstje met gegeven van andere landen over 2010. Toen hadden alleen België, Portugal, Spanje en Hongarije een hoger gebruik dan Neder­land. Nu is dat misschien anders. &#13;
Planten &#13;
Gewasbescherming &#13;
De Wet gewasbeschermingsmiddelen en biociden wordt aangepast ter uitvoering van Verordening (EU) Nr. 528/2012 betreffende het op de markt aanbieden en het gebruik van biociden. Een van de nieuwe elementen is een procedure om een biocide in een keer in de hele Unie toe te laten (Kamer­stukken II 2012/13, 33 490, nrs. 1-4). &#13;
Milieurecht &#13;
Gezondheid &#13;
Het langverwachte rapport van de Gezondheidsraad over ge­zondheidsrisico’s rond veehouderijen is eind november ver­schenen en aan de Tweede Kamer gestuurd (Kamerstukken II 2012/13, 28 973, nr. 129). De belangrijkste vraag was: moeten er minimumafstanden worden vastgesteld? Het rap­port: ‘Het is niet bekend tot welke afstand mensen in de omgeving (omwonenden, bezoekers) onder reguliere om­standigheden verhoogde gezondheidsrisico’s lopen. Bij uit­braken van zoönosen (infectieziekten die van dieren op mensen kunnen worden overgedragen) weten we meer: in het geval van Q-koorts kan het om afstanden tot wel vijf ki­lometer gaan. Verder worden in de praktijk minimumafstan­den gehanteerd op basis van geurnormen krachtens de Wet geurhinder en veehouderij. Een onmiskenbare realiteit is echter de ongerustheid van veel omwonenden. Om daaraan tegemoet te komen kan het inderdaad nuttig en nodig zijn emissiegerelateerde minimumafstanden te hanteren die niet alleen op geurbelasting gebaseerd zijn. Bij de door de com­missie bepleite toepassing van het beoordelingskader zou­den die dan via lokaal maatwerk moeten worden vastge­steld.’ &#13;
Hoe het gaat met de geitenhouderij is te lezen in Kamerstuk­ken II 28 286, nr. 598. Alle bedrijven hebben voldaan aan de vaccinatieverplichting. Met Q-koorts besmette bedrijven moeten de mest 30 dagen luchtdoorlatend afgedekt opslaan voordat deze mag worden uitgereden. Ook dat wordt gecon­troleerd voor het einde van 2012. &#13;
Emissie &#13;
Over de stoppersregeling intensieve veehouderij schrijft staatssecretaris Mansveld dat de bedrijven die per 1 janua­ri 2013 niet aan de nieuwe emissie-eisen voldoen, nog drie maanden de tijd krijgen om andere maatregelen (aangepast voer, managementmaatregelen of minder dieren). Deze be­drijven stoppen op termijn. Er komt geen wettelijke rege­ling, het blijft bij het eerder gepubliceerde gedoogbeleid. (Kamerstukken II 2012/13, 33 037, nr. 39). &#13;
Buitenlands agrarisch recht &#13;
Duitsland &#13;
‘Was der Jäger wissen muss’ is de ondertitel van het arti­kel ‘Die neue Allegemeine Verwaltungsvorschrift zum Waf­fG (WaffVwV)’ in Agrar- und Umweltrecht van november 2012, geschreven door Stefan Braun. Nuttige lectuur voor wie wel eens in Duitsland gaat jagen. &#13;
België &#13;
In het Belgisch tijdschrift voor Agrarisch Recht schrijven E. en A. Gregroire over ‘L’agriculture et les exigences du déve­loppement durable’. Alle instrumenten die kunnen bijdragen aan duurzame landbouw passeren de revue. De schrijvers zijn van mening dat de Waalse regio goed op weg is, maar dat er nog wel een en ander dient te gebeuren. Gepleit wordt voor een kaderregeling, terwijl de Europese wetgeving strik­ter kan worden omgezet. &#13;
Europees agrarisch recht &#13;
Interparlementaire conferentie &#13;
In november zijn de voorzitters van de landbouwcommis­sies uit alle parlementen van Europa naar Cyprus geweest. Op de agenda stonden o.a. het nieuwe GLB en de Klimaat­verandering. Een verslag is te vinden in Kamerstukken I / II 2012/12, 33 338, nr. 5. &#13;
­&#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2012-12-01 00:00:00</published><modified>2012-12-01 00:00:00</modified><editiondate>2012-12-01</editiondate><htmlpath>https://denhollander.info/artikel/10293</htmlpath></article>
</articles></edition>
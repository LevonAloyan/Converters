<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2009</searchword><id>8234</id><udhid>UDH:TvAR/8234</udhid><titel>Veehouderij, milieubeleid en regeldruk</titel><searchwords><searchword>TvAR 11/2009</searchword><searchword>UDH:TvAR/8234</searchword></searchwords><attachments><attachment><name>TvAR2009_11_03_Veehouderij.pdf</name><extention>pdf</extention><url>https://denhollander.info/download/7441/ci</url></attachment></attachments><inleiding>1. Inleiding&#13;
De veehouderij is inmiddels meerdere decennia om uiteenlopende&#13;
redenen een vast terugkerend onderwerp van politiek&#13;
debat. Zoals bijvoorbeeld door zorgen over gebrekkig dierenwelzijn,&#13;
de nadelige effecten voor het milieu of vanwege de&#13;
uitbraken van besmettelijke dierziekten (varkenspest, MKZ,&#13;
vogelgriep). Meer recent hebben zich nog zorgen over de&#13;
potentieel negatieve effecten van intensieve veehouderij voor&#13;
de volksgezondheid (MRSA en Q-koorts) alsook de opkomst&#13;
van megastallen in dit rijtje gevoegd. In de politieke debatten&#13;
is een vast terugkerend geluid te horen: de sector zucht reeds&#13;
onder zware regeldruk. Omdat de sector ook in economische&#13;
zin moeite zou hebben zich staande te houden, dient de&#13;
overheid de sector niet te binden aan nog zwaardere eisen,&#13;
zo luidt de stelling. Maar is het inderdaad juist dat de sector&#13;
zucht onder een last van steeds zwaardere regels? Voor het&#13;
toetsingskader voor milieuvergunningverlening kan dat volgens&#13;
de auteurs zeker niet gesteld worden. Integendeel.&#13;
Bij de overheid rust de grondwettelijke zorgplicht voor de&#13;
bescherming en verbetering van het leefmilieu.1Hieruit volgt&#13;
de verantwoordelijkheid om de effecten vanwege de veehouderij&#13;
in evenwicht te brengen - en te houden - met de overige&#13;
belangen, waaronder wonen en milieu. Zo hebben buren van&#13;
een veehouderij het recht gevrijwaard te blijven van onaanvaardbare&#13;
stankhinder en dient onevenredige schade aan natuurwaarden&#13;
vanwege te hoge ammoniakemissies voorkomen&#13;
te worden. Beide genoemde zaken zijn reeds lange tijd onderwerp&#13;
van actief beleid vanmet name de rijksoverheid. Volgens&#13;
het nationaal geurbeleid wordt gestreefd naar terugdringing&#13;
van het aantal geurgehinderden door verkeer, industrie en&#13;
landbouw. In 2010 zou geen ernstige stankhinder meer mogen&#13;
voorkomen.2 Ook van de ammoniakemissies staat vast&#13;
dat die in veel gevallen verregaand gereduceerd dienen te&#13;
worden om de bestaande natuurwaarden te behouden. Hiervoor&#13;
geldt inmiddels ook een Europeesrechtelijke verplichting.&#13;
3 Hoe heeft de geurhinder- en ammoniakemissieregelgeGemeenving&#13;
zich in de afgelopen decennia ontwikkeld? Van de beleidsontwikkeling&#13;
zal een overzicht worden gegeven.Middels&#13;
een concrete casus wordt geïllustreerd wat de concrete gevolgen&#13;
hiervan zijn voor de besluitvormingspraktijk. Afsluitend&#13;
worden kort op enkele recente milieubeleidsontwikkelingen&#13;
ingegaan.</inleiding><content>2. Geurhinderbeleid sinds de jaren zeventig&#13;
In de jaren zeventig van de vorige eeuw zijn met de Brochure&#13;
Veehouderij enHinderwet4 geurnormen gesteld. Afhankelijk&#13;
van stankvolume en stankgevoeligheid van omliggende gebouwen&#13;
zijn daartoe minimum aan te houden afstanden gesteld&#13;
tussen de veehouderij en stankhindergevoelige objecten,&#13;
waaronder woonhuizen. Het stankvolume wordt in de brochure&#13;
uitgedrukt in aantallen mestvarkeneenheden (mve’s).&#13;
Stank van overige dieren wordt omgerekend naar mve’s&#13;
middels vaste omrekenfactoren. Zodoende kan de stank&#13;
worden opgeteld, en afhankelijk van het totale stankvolume&#13;
een algemeen geldende afstandnorm worden gesteld. De&#13;
brochure onderscheidt hierbij vier geurhindercategorieën; in&#13;
afnemende bescherming van categorie 1 (woningen in de&#13;
bebouwde kom) tot categorie 4 (agrarische bedrijfswoningen).&#13;
Categorie 1 geniet de hoogste bescherming en hiervoor geldt,&#13;
afhankelijk van de emissieomvang, de grootste stankcirkel&#13;
rond het beoogde bedrijf ter voorkoming van hinder. In categorie&#13;
4 wordt de laagste bescherming genoten, overeenkomend&#13;
met kleinst aan te houden stankcirkel.&#13;
Op basis van de toen geldende rechtspraak diende de afstand&#13;
gemeten te worden vanaf de gevel van de stal tot de gevel van&#13;
het stankgevoelige object. Ook als in de stal een hermetisch&#13;
afgesloten ruimte zonder dieren aanwezig was, of als de stallucht&#13;
geheel geventileerd werd via emissiepunten aan het andere&#13;
uiteinde van de stal, diende vanaf de dichtstbijzijnde&#13;
gevel de afstand te worden gemeten.5&#13;
De Brochure Veehouderij en Hinderwet toetste uitsluitend&#13;
de stank veroorzaakt door een individueel veehouderijbedrijf.&#13;
Omook woningen die omringd zijn doormeerdere veebedrijven&#13;
en juist door die optelsom van geuremissies ernstig belast&#13;
worden, bescherming te bieden, is in de jaren tachtig een aanvullende beoordelingsmethodiek ontwikkeld: de Publicatiereeks&#13;
Lucht 46.&#13;
Aangezien er geleidelijk nieuwe,met name op ammoniakemissiereductie&#13;
gerichte, staltechnieken beschikbaar kwamen, bestond&#13;
het - toen nog niet onderzochte - vermoeden dat die&#13;
stallen ookminder geuremissies zouden veroorzaken.Hierop&#13;
heeft de minister van VROM in 1994 een voorlopig standpunt&#13;
bekendgemaakt, waarin soepeler stankomrekenfactoren&#13;
voor deze emissiearme (Groen Label) stallen zijn bekend gemaakt.&#13;
Deze stankomrekenfactoren zijn echter door de Raad&#13;
van State in beroepsprocedures in de jaren negentig verworpen&#13;
omdat niet kon worden aangetoond dat die emissiefactoren&#13;
waren gebaseerd op deugdelijk onderzoek.6&#13;
In de Herziene Nota Stankbeleid (ministerie van VROM,&#13;
1994) wordt gesteld dat - afgerond - onderzoek naar de relaties&#13;
tussen geuremissies uit stallen en geurhinder aantoont&#13;
dat de uitgangspunten van de afstandsgrafiek (kortom: het&#13;
niveau van stankhinderbescherming) juist zijn. Aanpassing&#13;
van de Brochure Veehouderij en Hinderwet werd daarom&#13;
niet overwogen.7&#13;
DezeHerzieneNota Stankbeleid stelt ook een helder beleidsdoel:&#13;
in 2010 mag niet langer sprake zijn van ernstige stankhinder.&#13;
Hierbij wordt ook een concrete norm voor stankgehinderden&#13;
genoemd. Bij een stankbelasting van meer dan 10&#13;
geureenheden (overeenkomendmet de thans gangbare waarde&#13;
van 5 Odour Units8) dient volgens de rijksnota gesproken te&#13;
worden van ernstige geurhinder. De Nota stelt: ‘Ligt de&#13;
concentratie boven de 10 ge/m3 als 98-percentielwaarde dan&#13;
kan er zonder meer van uit worden gegaan dat de bevolking&#13;
ernstige geurhinder ondervindt’.9 Voor het realiseren van de&#13;
gestelde beleidsdoelstelling blijft inmiddels niet veel tijd over.&#13;
Haaks op de beleidsdoelstelling van de nota wordtmet ingang&#13;
van midden jaren negentig door de rijksoverheid een aantal&#13;
wijzigingen doorgevoerd in het geurhinderbeleid vanwege&#13;
veestallen, met overwegend een sterk verminderde bescherming&#13;
tot gevolg. Deze worden hieronder in drie stappen beschreven.&#13;
Stap 1: de Richtlijn Veehouderij en Stankhinder (1996)&#13;
In 1996 is een nieuwe richtlijn bekend gemaakt ter vervanging&#13;
van de Brochure Veehouderij enHinderwet en Publicatiereeks&#13;
Lucht 46: de Richtlijn Veehouderij en Stankhinder 1996&#13;
(Ministerie van VROM, 1996).10 De stankbescherming zou&#13;
op de volgende punten effectief verminderen:&#13;
– De categorie-indeling wordt zodanig gewijzigd dat globaal&#13;
gesproken de omwonenden een beschermingsniveau dalen.&#13;
Dit lagere beschermingsniveau komt overeen met&#13;
het toestaan van ongeveer twee- tot driemaal zoveel&#13;
stankemissies bij de buren van veebedrijven. &#13;
– Demethodiek van berekening volgens de Publikatiereeks&#13;
Lucht 46 voor de cumulatie van stank wordt sterk vereenvoudigd,&#13;
met eveneens een sterk verminderde stankbescherming&#13;
tot gevolg.Het in de geurberekening te betrekken&#13;
bedrijven wordt sterk beperkt.11&#13;
– De door de Raad van State verworpen soepeler omrekenfactoren&#13;
voor emissiearme stallen worden alsnog in de&#13;
Richtlijn opgenomen. Dit betekent dat een ondernemer&#13;
binnen een gegeven stankhinder-afstandsnorm fors meer&#13;
dieren kan gaan houden, zonder dat een daarvoor aangevraagde&#13;
milieuvergunning zal worden geweigerd.&#13;
– De afstand tot stankgevoelige objecten wordt niet langer&#13;
meer gemeten vanuit de gevel van de stal, maar vanuit&#13;
het emissiepunt. Dit betekent dat bij geforceerde ventilatie&#13;
wordt gemeten vanaf de emissieventilator, hetgeen&#13;
aan de andere kant van de stal kan zijn. Ook hiermee&#13;
ontstaat binnen de gestelde stankhinder-afstandsnormen&#13;
extra ruimte voor uitbreidingen. Aldus aangevraagde&#13;
milieuvergunningen zouden niet langer worden geweigerd.&#13;
Deze richtlijn is in een reeks van uitspraken door de Afdeling&#13;
Bestuursrechtspraak van de Raad van State op belangrijke&#13;
onderdelen buiten recht verklaard. De versoepelde categorieindeling&#13;
en de versoepelde cumulatiebeoordeling zijn verworpen&#13;
omdat er in de richtlijn een onvoldoende milieutechnische&#13;
of milieuhygiënische onderbouwing wordt gegeven.12&#13;
Het gevolg hiervan is geweest dat in de milieuvergunningbesluitvorming&#13;
werd teruggevallen op de normen van de Brochure&#13;
Veehouderij en Hinderwet en Publicatiereeks Lucht&#13;
46. Hiermee was - voorlopig - een belangrijk deel van de&#13;
verminderde stankbescherming door de rechter voorkomen.&#13;
De soepeler stankomrekenfactoren voor emissiearme stallen&#13;
worden ditmaal echter wél door de Raad van State geaccepteerd.&#13;
13 En ook de afstandsbepaling vanuit het emissiepunt&#13;
passeert de rechterlijke toets.Dit heeft verstrekkende gevolgen&#13;
gekregen voor demilieuvergunningpraktijk. Sindsdien hebben&#13;
veehouders met gevelventilatoren aan de achterzijde van de&#13;
veestallen tot op veel kortere afstand van de buren kunnen&#13;
uitbreiden. Mechanische ventilatie is - ondanks het energieverbruik&#13;
- inmiddels tot een vaste praktijk gegroeid.&#13;
Stap 2:Wet Stankemissie Veehouderijen in Landbouwontwikkelings-&#13;
en Verwevingsgebieden (2004)&#13;
DeMinister van VROMwenst onverminderd vast te houden&#13;
aan de versoepeling van zowel de categorie-indeling alsook&#13;
de versoepelde cumulatieregeling.De kritiek van de bestuursrechter&#13;
op het gebrek aan onderbouwing van de versoepelde&#13;
categorie-indeling en cumulatiebeoordeling wordt gepasseerd&#13;
door de geurregeling voor veehouderijen geheel op te nemen&#13;
in een rijkswet, als lex specialis van de Wet milieubeheer. In 2004 wordt aldus de Wet Stankemissie Veehouderijen in&#13;
Landbouwontwikkelings- en Verwevingsgebieden (hierna:&#13;
Wet Stankemissie)14 van kracht. Hiermee is de door de Afdeling&#13;
Bestuursrechtspraak verworpen categorie-indeling uit de&#13;
richtlijn van 1996 in een wetstekst gecodeerd, met als gevolg&#13;
dat in de rechtszaal de normstelling tot recht is verheven. De&#13;
cumulatiebescherming is in deze wet zelfs geheel afgeschaft.&#13;
Beleidslijnen zoals de Richtlijn Veehouderij en Stankhinder&#13;
kunnen vanwege hun status als beleidslijn in de rechtszaal&#13;
wel aan een juridische toets worden onderworpen. Dat geldt&#13;
echter niet voor rijkswetten, zoals de Wet Stankemissie, aangezien&#13;
hiervan wordt verondersteld dat de betrokken belangen&#13;
in het wetgevingsproces afdoende zijn afgewogen. Dat in dit&#13;
wetgevingsproces de belangen van potentieel stankgehinderden&#13;
nauwelijks een woordvoerder hebben gehad, is een publiek&#13;
geheim. Een lobbyclub voor bewoners in het buitengebied&#13;
bestond niet. De belangen van de veehouders lieten en&#13;
laten zich daarentegen robuust horen15,met vaak onevenwichtige&#13;
wetgeving als gevolg.&#13;
De werking van deze wet is vooralsnog beperkt tot de gebieden&#13;
waarvoor een reconstructieplan bekend is gemaakt&#13;
(overeenkomend met de mestoverschotgebieden in Zuid- en&#13;
Oost-Nederland). Ook zijn in de Wet Stankemissie nieuwe,&#13;
beter onderbouwde stankomrekenfactoren toegevoegd, ditmaal&#13;
wel op basis van wetenschappelijk stankemissieonderzoek.&#13;
Van bepaalde diercategorieën was vastgesteld dat&#13;
deze meer stinken dan eerder werd aangenomen; met name&#13;
de stank vanwege biggen en fokvarkens bleek eerder te zijn&#13;
onderschat. Voor deze diercategorieën waren de nieuwe omrekenfactoren&#13;
strenger, waardoor de effecten van de versoepelde&#13;
categorie-indeling gedeeltelijk gecompenseerd zijn geworden.&#13;
Stap 3: Wet Geurhinder en Veehouderij (2007)&#13;
In 2007 treedt de Wet Geurhinder en Veehouderij16 in werking.&#13;
Met deze wet komt een geheel gewijzigde beoordelingssystematiek&#13;
van de stankhinder te gelden. In plaats van de&#13;
mestvarkeneenheden wordt een nieuwe geureenheid geïntroduceerd:&#13;
de al eerder genoemde Odour Unit (OU) per m3.&#13;
De veehouderij moet onveranderd binnen een bepaalde&#13;
geurbelastingnorm voor omliggende woningen blijven.&#13;
Daarbij wordt gebruik gemaakt van een digitaal verspreidingsmodel&#13;
dat meer recht doet aan de werkelijkheid van de overheersende&#13;
zuidwestenwind dan de stankcirkels uit de oude&#13;
systematiek. De normstelling is daarbij zo genomen dat het&#13;
toch zoveel mogelijk aansluit bij de voorheen geldende bescherming.&#13;
Op basis van de inzichten van de Herziene Nota Stankbeleid&#13;
blijkt bij alle woningen buiten de bebouwde kom een norm&#13;
te worden gesteld die ernstige stankhinder toelaat. Bij alle&#13;
woningen in het buitengebied wordt namelijk een stankhinderniveau&#13;
toegelaten van (ruim) meer dan 5 OU /m3.17 Eerder&#13;
is opgemerkt dat de Herziene Nota Stankbeleid - omgerekend&#13;
naar Odour Units - een waarde van 5 OU/m3 en&#13;
hoger als criterium noemt voor ernstige stankhinder.&#13;
Deze wet betekent ook een verdere versoepeling. De wet&#13;
geldt, in tegenstelling tot de Wet stankemissie, nu voor heel&#13;
Nederland.Met deze wet wordt de bescherming tegen cumulatie&#13;
van stank nu voor heel Nederland afgeschaft.&#13;
Ook vormt de Wet Geurhinder een versoepeling doordat er&#13;
minder objecten als geurgevoelig object beschermd worden.&#13;
Alleen gebouwen worden nog beschermd. Bijvoorbeeld&#13;
campings, die zonder enige twijfel een groot belang hebben&#13;
omvan overmatige stankhinder verschoond te blijven, verliezen&#13;
elke bescherming. Dit is het gevolg van de definiëring&#13;
van het begrip geurgevoelig object in art. 1 van de wet.&#13;
Ook is de categorie-indeling verdwenen en vervangen door&#13;
het enkele onderscheid: binnen en buiten de bebouwde kom.&#13;
Dit is vooral nadelig voor kleine buurtschappen of lintbebouwing&#13;
buiten de bebouwde kom.&#13;
Verder geldt de zeer minimale bescherming die de Wet&#13;
Stankemissie bood voor woningen bij andere intensieve veehouderijen,&#13;
nu voor alle veehouderijen (art. 3 lid 2 Wgv),&#13;
waardoor met name melkveehouders en hobbyboeren nog&#13;
slechts een zeer geringe bescherming kennen tegen stankhinder&#13;
vanwege een intensieve veehouderij.&#13;
Ten slotte biedt de wet de mogelijkheid via gemeentelijke&#13;
verordeningen de geurnorm te wijzigen. Daarmee is een nog&#13;
verdere versoepelingmogelijk. Voor zo ver wij kunnen beoordelen&#13;
wordt van deze verdere versoepelingsmogelijkheid beperkt&#13;
gebruik gemaakt en dan voornamelijk in landbouwontwikkelingsgebieden&#13;
of bij nieuwe woningbouwprojecten.&#13;
Aanscherping van de normen vindt voornamelijk plaats bij&#13;
de bebouwde kom of bij gebieden met een sterk recreatief&#13;
karakter.18&#13;
Op basis van deze wet worden momenteel in heel Nederland&#13;
vergunningen verleend voor intensieve veehouderij.&#13;
Conclusie naar aanleiding van dertig jaar geurhinderbeleid&#13;
In de jaren zeventig en tachtig van de vorige eeuw gold een&#13;
voor iedereen transparant geurhinderbeleid, dat voldoende&#13;
ruimtelijke spreiding bood tussen veehouderijbedrijven en&#13;
omwonenden. Vanaf midden jaren negentig is - haaks op de&#13;
beleidsdoelstelling van de Herziene Nota Stankbeleid - een&#13;
nieuwe beleidstrend ingezet als gevolg waarvan de omgeving&#13;
van veehouderijbedrijven aanzienlijk minder bescherming&#13;
komt te genieten tegen stankhinder vanwege stalemissies.Dit&#13;
verhoudt zich niet tot de beleidsdoelstelling om het aantal&#13;
geurgehinderden te verminderen.&#13;
Het recente geurbeleid bindt de sector niet aan extra eisen.&#13;
Veehouderijbedrijven hebben door de gewijzigde geurnormen&#13;
veel extra uitbreidingsmogelijkheden gekregen, onder meer&#13;
door lagere milieunormen te stellen, of milieunormen zelfs&#13;
op te heffen.&#13;
Een soortgelijke beleidsontwikkeling heeft zich voorgedaan&#13;
in het ammoniakbeleid. Deze ontwikkeling heeft zich gelijktijdig&#13;
voorgedaan als de hiervoor beschreven geurbeleidsontwikkelingen.&#13;
3. Ammoniakemissiebeleid sinds de jaren&#13;
tachtig&#13;
Sinds de jaren tachtig is de conclusie onontkoombaar dat&#13;
overmatige ammoniakemissies veel natuurwaarden potentieel&#13;
ernstig aantasten. Vanaf 1987 wordt beleid ontwikkeld om&#13;
de ammoniakemissie, veroorzaakt door veehouderij, te reguleren.&#13;
De voorlopige uitkomst van ruim 20 jaar beleid is dat&#13;
momenteel voor twee derde van de oppervlakte natuur de&#13;
ammoniakdepositieniveaus tot 2020 nog altijd (fors) te hoog&#13;
zullen blijven.19 Voor een nadere beschrijving van de ammoniakproblematiek&#13;
wordt verwezen naar het Alterrarapport&#13;
‘Effecten van ammoniak op de Nederlandse natuur’.20 Ook&#13;
de Memorie van Toelichting van de Interimwet Ammoniak&#13;
en Veehouderij (hierna: de Interimwet) en deWet Ammoniak&#13;
en Veehouderij (hierna: WAV 2002) zijn informatief.21&#13;
Onder de IAV 1994 en als gevolg van jurisprudentie22 ook&#13;
onder de voorloper: de Richtlijn Ammoniak en Veehouderij&#13;
(1991), kunnen de stalemissies van individuele bedrijven in&#13;
de meest veedichte provincies (de mestoverschotgebieden,&#13;
c.q. de gebieden met een hoge achtergronddepositie aan ammoniak,&#13;
later de reconstructiegebieden genoemd: voornamelijk&#13;
grote delen van Noord-Brabant, Limburg, Gelderland&#13;
enOverijssel en delen van Utrecht) in demeeste gevallen niet&#13;
zonder compensatie toenemen. Die compensatie vindt dan&#13;
plaats middels aankoop ammoniakemissierechten: saldering.&#13;
De IAV 1994 regelde op welke wijze ammoniakemissies en&#13;
-deposities beoordeeld dienen te worden als onderdeel van&#13;
een milieuvergunningprocedure. In de milieuvergunningbeoordeling van de bedrijfsplannen conform de Interimwet is&#13;
de ligging van voor verzuring gevoelige gebieden een beslissende&#13;
factor.Naarmate wettelijk beschermde gebieden verder&#13;
weg liggen, kan gemakkelijker met aankoop van emissierechten&#13;
uitgebreid worden. Met deze wet geldt een depositiebeoordelingsbeleid&#13;
(depositiespoor).&#13;
Op basis van de Richtlijn Ammoniak en Veehouderij (1991)&#13;
golden als voor verzuring gevoelig gebied alle bos- en natuurgebieden&#13;
op voor verzuring gevoelige grond:&#13;
– die groter waren dan 2 ha,&#13;
– of die onder de Natuurbeschermingswet vielen,&#13;
– of die bij een natuurbeherende organisatie in beheer waren,&#13;
– of die in het bestemmingsplan waren beschermd.&#13;
Overige gebieden konden in een aparte verordening worden&#13;
aangewezen. De bedrijven in een straal van 3000 meter&#13;
rondom deze natuurgebieden werden, afhankelijk van de&#13;
depositiehoogte, aan beperkingen gebonden. In de praktijk&#13;
zagen de meeste bedrijven in de mestoverschotgebieden zich&#13;
hierdoor geconfronteerdmet een depositieplafond. Zij konden&#13;
alleen uitbreidenmiddels toepassing van emissie- en/of depositiereducerende&#13;
technieken.&#13;
Wat is er sindsdien met dit (natuurbeschermings)beleid gebeurd?&#13;
In hoofdlijn zijn 6 stappen te onderscheiden.&#13;
Stap 1: Interimwet Ammoniak en Veehouderij (1994)&#13;
De te beschermen voor verzuring gevoelige natuurgebieden&#13;
worden in de Interimwet23 vastgelegd in een uitvoeringsregeling.&#13;
Met de wet wordt de minimumomvang waarboven het&#13;
gebied bescherming geniet, verhoogd van 2 naar 5 ha (art. 2&#13;
lid 1 onder a Uitvoeringsregeling). Daarnaast blijven enkel&#13;
de kleinere gebieden beschermd die onder deNatuurbeschermingswet&#13;
vallen, in beheer zijn bij een natuurbeherende organisatie&#13;
of in het bestemmingsplan beschermd worden. (art.&#13;
2 lid 1 onder b, c en d Uitvoeringsregeling).Weliswaar wordt&#13;
demogelijkheid in de wet opgenomen omvia een verordening&#13;
kleine natuurgebieden en landschapselementen aan te wijzen&#13;
(art. 2 lid 1 onder e Uitvoeringsregeling), maar daar wordt&#13;
slechts spaarzaam gebruik van gemaakt. De omvang van de&#13;
beschermde gebieden neemt af.&#13;
Stap 2: Tweede wijziging Uitvoeringsregeling Ammoniak en&#13;
Veehouderij (1996)&#13;
Met de tweede wijziging van de uitvoeringsregeling24 wordt&#13;
het aantal beschermde voor verzuring gevoelige gebieden nagenoeg&#13;
beperkt tot de gebieden groter dan 5 hectare, doordat&#13;
de uitzonderingen waaronder kleinere gebieden beschermd&#13;
worden, komt te vervallen (art. 2 lid 1 onder b, c en d Uitvoeringsregeling&#13;
worden vervallen verklaard). Als uitzondering&#13;
geldt nog enkel de, spaarzaam gebruikte, mogelijkheid deze&#13;
gebiedenmiddels een gemeentelijke verordening aan te wijzen&#13;
(nu: art. 2 lid 1 onder b Uitvoeringsregeling). Met het verminderen&#13;
van het aantal voor verzuring gevoelige gebieden,&#13;
verminderde andermaal het aantal veehouderijen dat zich&#13;
met beperkingen geconfronteerd zag vanwege ligging in een&#13;
zone van 3000 meter rond die gebieden.&#13;
Stap 3: Wet Ammoniak en Veehouderij (2002)&#13;
In 2002 is de Interimwet Ammoniak en Veehouderij vervangen&#13;
door de Wet Ammoniak en Veehouderij (hierna:&#13;
WAV).25 Waar onder de Interimwet de bedrijven tot 3000&#13;
meter rondom natuurgebieden gebonden worden aan emissiebeperkingen,&#13;
wordt dit nu beperkt tot slechts 250 meter&#13;
(art. 4 lid 1WAV). Bedrijven buiten een straal van 250meter&#13;
rondom de beschermde natuurgebieden kunnen over het algemeen&#13;
in emissies toenemen, voorzover het geen bedrijven&#13;
zijn die vallen onder de Europese IPPC-richtlijn26 en een&#13;
belangrijke verontreiniging veroorzaken.27&#13;
Ook wordt het aantal te beschermen gebieden fors beperkt.&#13;
Enkel de gebieden die binnen de EcologischeHoofdstructuur&#13;
(hierna: EHS) vallen, komt nog bescherming toe als kwetsbaar&#13;
gebied. Hiermee worden natuurgebieden enkel nog beschermd&#13;
als ze zowel voor verzuring gevoelig waren volgens&#13;
de Interimwet én ze binnen de EHS vallen.&#13;
In de zone van 250 meter wordt het regime wel strenger&#13;
(minder ruimte voor bedrijfsuitbreiding) dan onder de Interimwet,&#13;
maar het effect daarvan blijft beperkt doordat het&#13;
aantal betrokken bedrijven nog slechts een fractie is van het&#13;
aantal dat zich voorheen aan emissiebeperkingen gebonden&#13;
zag. Er blijven niet heel veel veehouderijbedrijven over binnen&#13;
de straal van 250 meter van de resterende beschermde gebieden.&#13;
28&#13;
Stap 4: wijziging Wet Ammoniak en Veehouderij (2007)&#13;
In deze wetswijziging29 wordt het aantal te beschermen gebieden&#13;
opnieuw verkleind tot - in principe - de zogenoemde zeer&#13;
kwetsbare gebieden groter dan 50 hectare. Gebieden kleiner&#13;
dan 50 hectare komt enkel nog bescherming toe indien het&#13;
gebiedenmet zeer grote natuurwaarden zijn (art. 2 lid 5Wav).&#13;
De strekking van de wetswijziging is andermaal een forse beperking&#13;
van het oppervlakte wettelijk beschermde natuur.&#13;
Bijvoorbeeld Provinciale Staten van Limburg heeft aldus 40%&#13;
van de nog resterende wettelijk beschermde Limburgse natuur&#13;
de beschermingsstatus ontnomen.30 Hiermee zijn andermaal&#13;
voor veel veehouderijbedrijven emissiebeperkingen op bedrijfsniveau&#13;
weggenomen.&#13;
Blijkens diverse uitspraken van de Afdeling Bestuursrechtspraak&#13;
van de Raad van State is met name in de mestoverschotgebiedenmet&#13;
een hoge achtergronddepositie aan ammoniak&#13;
veelal sprake van ‘belangrijke verontreinigingen’ in de&#13;
zin van art. 4 en 6 lid 2 WAV (oud).31 Ook deze weigeringsgrond voor toenames van ammoniakemissie wordt in deze&#13;
wetgevingsronde verwijderd. Er komt een soepeler toets voor&#13;
in de plaats, de zogenoemde Beleidslijn IPPC-omgevingstoetsing&#13;
(Minister van VROM, 25 juni 2007).32Deze toets houdt&#13;
in dat aan de meer omvangrijke bedrijven bij grootschalige&#13;
uitbreidingen extra eisen inzake emissiereducerende technieken&#13;
dienen te worden gesteld. Er wordt echter geen plafond&#13;
gesteld aan de totale ammoniakemissie vanwege het bedrijf.&#13;
De Beleidslijn is inmiddels door de Afdeling Bestuursrechtspraak&#13;
van de Raad van State geaccepteerd als toetsingskader.&#13;
33&#13;
Stap 5: Besluit Ammoniakemissie Huisvesting Veehouderij&#13;
(2008): van depositiespoor naar emissiespoor&#13;
Er is weinig politieke discussie over het feit dat de WAV nog&#13;
weinig beperkingen aan de sector oplegt. Het politieke credo&#13;
bij de inwerking treding van de WAV was ook juist om het&#13;
depositiebeleid (waarin gebiedsbescherming het leidend beginsel&#13;
is) te vervangen door een emissiebeleid (alle bedrijven&#13;
binden aan emissiearmere stalbouw, ongeacht de ligging ten&#13;
opzichte van de natuur), omdat het depositiebeleid op weerstand&#13;
stuitte bij het landbouwbedrijfsleven.34 Er zouden&#13;
strengere emissienormen komen per dierplaats. Ten behoeve&#13;
van bescherming van natuurwaarden zou volstaan kunnen&#13;
worden met het aanvullend zoneringsbeleid uit de WAV.&#13;
Overigens is eerst na jarenlange vertraging de Wet milieubeheer&#13;
in genoemde zin aangepast35 en treedt pas in 2008 het&#13;
Besluit Ammoniakemissie Huisvesting Veehouderij36 in&#13;
werking.37 Hiermee is enkel nog emissiearmere stalbouw&#13;
toegestaan, dat weliswaar beperkingen stelt aan de ammoniakemissie&#13;
per dierplaats,maar geen wezenlijke beperking stelt&#13;
aan de emissie op bedrijfsniveau. De emissie-arme stalbouw&#13;
(gebruik van de beste beschikbare technieken) vloeide echter&#13;
reeds voor een belangrijk deel voort uit Europeesrechtelijke&#13;
verplichtingen (de IPPC-richtlijn).&#13;
Als gevolg van voornoemde wets- en beleidswijzigingen gelden&#13;
nog nauwelijks emissiebeperkingen op bedrijfsniveau. Er&#13;
vinden - zelfs met subsidie voor de realisatie van luchtwassers&#13;
- ingrijpende bedrijfsontwikkelingen plaats, onverminderd&#13;
ook opminder geschikte locaties op korte afstand van natuurgebieden&#13;
in regio’s die door een hoge achtergrond ammoniakdepositie&#13;
reeds overbelast zijn.&#13;
Sinds 2004 nemen de landelijke ammoniakemissies weer&#13;
toe.38&#13;
Stap 6: de Natuurbeschermingswet (1998): de hete aardappel&#13;
wordt doorgeschoven&#13;
Met de bovengenoemde 5 stappen is het milieubeleid inzake&#13;
de stal-ammoniakemissies beschreven.Min ofmeer gelijktijdig&#13;
met de hierboven beschreven beleidsontwikkeling heeft een&#13;
wijziging van de Natuurbeschermingswet plaatsgevonden,&#13;
die per 2005 in werking is getreden.39 Met deze wet wordt&#13;
een kleine selectie bijzondere natuur een Europeesrechtelijk&#13;
geregelde beschermingsstatus toegekend, de zogenoemde&#13;
Natura2000 - ofHabitat - en Vogelrichtlijngebieden.Onvermijdelijk&#13;
dient zich in deze wetspraktijk dezelfde ammoniakproblematiek&#13;
aan. Een ministerieel beleidskader dat depositietoenames&#13;
van individuele bedrijven in de omgeving van&#13;
de krachtens deze wet beschermde natuurgebieden toeliet&#13;
(Toetsingskader Ammoniak en Natura2000)40 is door de&#13;
bestuursrechter niet aanvaard41, en nadien geruisloos herroepen&#13;
door de minister van LNV.42 Tot op heden zijn hierin&#13;
nog geen - kenbare - nadere politieke besluiten genomen.&#13;
Conclusies naar aanleiding van het recente ammoniakbeleid&#13;
De ammoniakemissieproblematiek is onverminderd politiek&#13;
actueel. Feit is dat buiten het verbod op traditionele stalbouw,&#13;
anders dan in de jaren negentig de veehouderij nog slechts&#13;
in beperkte mate gebonden wordt door emissiebeperkingen&#13;
op bedrijfsniveau.De eerder geldende beperkingen krachtens&#13;
de Wet milieubeheer en bijbehorende wetgeving zijn tot een&#13;
minimumteruggebracht.Het politieke debat over de overmatige&#13;
ammoniakdeposities heeft zich nagenoeg geheel verplaatst&#13;
van de Wet milieubeheer naar de uitvoering van de Natuurbeschermingswet.&#13;
De uitkomst van dat debat is vooralsnog&#13;
onbepaald. Stellen dat veehouderij zucht onder steeds&#13;
zwaardere eisen, is in dit verband bezijden de waarheid.&#13;
4. De gevolgen voor de milieupraktijk&#13;
Wat betekenen de beschreven wijzigingen in de praktijk?Om&#13;
dit duidelijk temaken wordt een concreet voorbeeld beschreven&#13;
van een actueel uitbreidingsplan van een zeugenbedrijf&#13;
in Ospel, gemeente Nederweert. Dit bedrijf wenst uit te&#13;
breiden tot de grootste zeugenhouderij van Nederland, met&#13;
een totaal aantal van 3.840 zeugen en 12.800 biggen. Hierin&#13;
spelen de volgende milieurelevante gegevens:&#13;
– Ondanks de toepassing van luchtwassers nemen stanken&#13;
ammoniakemissies meervoudig toe.&#13;
– Het bedrijf ligt aan de rand van het dorp Ospel, waar&#13;
nog een aantal veebedrijven zijn gevestigd.&#13;
– Op basis van de Richtlijn Veehouderij en Stankhinder&#13;
en daarbij geldend beleid doen zich ernstige geurknelpunten&#13;
voor vanwege dit en andere omliggende veebedrijven.&#13;
– Het vanwege ammoniak zwaar overbelaste Natura2000&#13;
gebied De Groote Peel bevindt zich in de nabijheid van&#13;
het bedrijf.&#13;
– Het bedrijf valt onder de IPPC-richtlijn (GPBV-installatie).&#13;
Op basis van het oorspronkelijke beleid zou de toename van&#13;
zowel de ammoniak- en stankemissies zonder voorbehoud&#13;
uitgesloten zijn geweest. B&amp;W van Nederweert oordelen&#13;
thans op basis van de nu geldende milieunormen dat het beoogde&#13;
bedrijf wel vergunbaar is.43 Dit wordt toegelicht.&#13;
Stankemissiebeoordeling van het Nederweertse zeugenbedrijf&#13;
Ondanks de toepassing van luchtwassers verdubbelt de stankemissie.&#13;
Het stankemissiepunt bevindt zich op een afstand&#13;
van 224 meter van een woning van derden. Vóór 2004 gold&#13;
voor de aangevraagde stankemissies op grond van de toen&#13;
geldende Brochure Veehouderij en Hinderwet een minimale&#13;
afstandseis van 289meter, en was het beoogde bedrijfsuitbreiding&#13;
omwille van demilieukwaliteit bij de genoemde woning&#13;
onvergunbaar. Op basis van de recente milieunormen wordt&#13;
het bedrijf door het gemeentebestuur vergunbaar geacht.&#13;
Op korte afstand van het zeugenbedrijf bevinden zich nog&#13;
enkele andere veebedrijven. Een tweede, eveneens nabijgelegen&#13;
burgerwoning wordt op basis van de normering uit de Publicatiereeks&#13;
lucht 46 door een naastgelegen veehouderijbedrijf&#13;
fors overbelast.44 Daar komt nu een - aanzienlijke - toename&#13;
van emissies bij vanwege de beoogde uitbreiding van het&#13;
zeugenbedrijf. Tot 2004 was een toename van stankemissies&#13;
op grond van gestelde normen in de Publicatiereeks lucht 46&#13;
zonder voorbehoud onvergunbaar. B&amp;W van Nederweert&#13;
stellen in het vergunningbesluit dat zij geen rekening hoeven&#13;
te houden met mogelijk cumulatief overbelaste situaties.45&#13;
Vastgesteld moet worden dat een bedrijfsuitbreiding met&#13;
stankemissietoename die vóór 2004 in twee opzichten ter&#13;
bescherming van de milieukwaliteit was uitgesloten, nu wel&#13;
door het bevoegde gezag vergunbaar is bevonden.&#13;
Ammoniakemissies en -deposities&#13;
Ondanks de toepassing van luchtwassers treedtmet de beoogde&#13;
bedrijfsuitbreiding een bijna driemaal hogere ammoniakemissie&#13;
op dan dat eerder was vergund. Het eerder vergunde&#13;
bedrijf betrof reeds een bedrijfsvoering met luchtwassers.&#13;
Waar tot 2002 krachtens de Interimwet Ammoniak en Veehouderij&#13;
een toename van ammoniakemissies op bedrijfsniveau&#13;
was uitgesloten vanwege het nabij gelegen natuurgebied&#13;
de Groote Peel, wordt nu een ammoniakemissietoename tot&#13;
een omvang van ca. 10.000 kgNH3 per jaar door het gemeentebestuur&#13;
vergunbaar bevonden. Dit is gebaseerd op art. 4&#13;
lid 2 WAV. Het betrokken bedrijf ligt buiten de 250-meterzone&#13;
van wettelijk beschermde natuur, hetgeen volgens het&#13;
gemeentebestuur het bedrijf ruimte laat voor emissietoename.&#13;
Vastgesteld moet worden dat waar eerder een toename van&#13;
de ammoniakemissie onvergunbaar is geweest, momenteel&#13;
een emissietoename - overigensmet subsidie voor luchtwassers&#13;
- door het bevoegde gezag wordt toegestaan.&#13;
Het genoemde praktijkvoorbeeld maakt duidelijk dat de&#13;
versoepeling van de oorspronkelijke milieunormen de omgeving&#13;
een aanzienlijk lager beschermingsniveau biedt. De beschreven situatie kan zich overal in Nederland voordoen, en&#13;
zal zich met de geldende regels ongetwijfeld in toenemende&#13;
mate gaan voordoen.&#13;
5. De aangekondigde wijziging van het Besluit&#13;
Landbouw&#13;
DeMinister van VROMis vanmening dat nog verder gesneden&#13;
dient te worden in de milieuregulering van veehouderij.&#13;
Deminister is voornemens omalle veebedrijven die niet onder&#13;
de IPPC-richtlijn vallen (bedrijven kleiner dan 2000mestvarkens&#13;
en 40.000 kippen, in totaal ca. 7.500 van de 10.000&#13;
intensieve veehouderijbedrijven) onder de werkingssfeer van&#13;
het Besluit Landbouw te brengen.46 Dit betekent dat voor&#13;
deze categorie bedrijven niet langer een vergunningplicht&#13;
meer zou gelden. Zolang het bedrijf niet groter is dan de genoemde&#13;
bedrijfsomvang, geldt niet langer preventief een&#13;
ambtelijkemilieubeoordelingsplicht van beoogde bedrijfswijzigingen.&#13;
Voldoen aan de - algemene - geldende regels wordt&#13;
dan primair de verantwoordelijkheid van de ondernemer.&#13;
Aldus wordt kennelijk het risico genomen terug te keren naar&#13;
de situatie van de jaren zestig en zeventig van de vorige eeuw,&#13;
toen illegale bedrijfsuitbreidingen zo dikwijls voorkwamen,&#13;
dat er een wettelijke legalisatieregeling aan te pas moest komen&#13;
om de feitelijke situatie weer in overeenstemming te&#13;
krijgen met de wet (artikelen 6 en 7 Interimwet).&#13;
Zonder een vergunningprocedure worden omwonenden van&#13;
de veehouderij, ongetwijfeld bezorgd over hun leefmilieu, in&#13;
een aanzienlijk slechtere positie gebracht. Zicht op de bedrijfsvoering&#13;
en daarmee ook zicht op de naleving van de geldende&#13;
regels wordt hen voor een belangrijk deel ontnomen. Het&#13;
voert hier te ver meer in detail op dit voorgenomen beleid in&#13;
te gaan. Voor nadere bespreking van het voorgenomen Besluit&#13;
Landbouw, zie het artikel ‘Demilieuambities op demestvaalt?&#13;
Het ontwerpbesluit wijziging Besluit Landbouw’.47&#13;
Met dit beleidsvoornemen wordt duidelijk dat deregulering&#13;
onverminderd op de politieke agenda staat.&#13;
6. Veehouderij, fijnstofbeleid en IPPC-normen&#13;
Het milieubeleid voor de veehouderij bestaat natuurlijk uit&#13;
meer onderwerpen dan stank en ammoniak. Stank en ammoniak&#13;
zijn tot op heden echter wel de meest beperkende milieubeleidsterreinen&#13;
bij de milieuvergunningverlening voor de&#13;
veehouderij. De regulering van die emissies heeft de veehouderijsector&#13;
aangezet tot milieu-investeringen, waaronder&#13;
emissiearme stalsystemen.&#13;
In de laatste jaren is wel ook meer aandacht gekomen voor&#13;
fijnstofemissies. Veehouderij blijkt de bron van ca. 20%van&#13;
de nationale fijnstofemissies. Vooral grondhuisvesting van&#13;
pluimvee neemt hiervan een flink deel voor haar rekening.48&#13;
De fijnstofemissies hebben in de afgelopen jaren voor sommige&#13;
bedrijven extra beperkingen opgelegd, voor zover de geldende&#13;
normen voor de luchtkwaliteit dreigden te worden overschreden. Die situatie doet zich in de praktijk niet regelmatig&#13;
voor, aangezien de bijdrage van het individuele veehouderijbedrijf&#13;
meestal beperkt is en niet leidt tot overschrijding&#13;
van de normstelling voor fijn stof. Dit neemt niet weg dat de&#13;
optelsom van de emissies van de duizenden bedrijven een&#13;
flinke bijdrage aan de fijnstofemissies leveren. Hoewel in de&#13;
grote bijdrage aan de fijnstofemissies vanwege de veehouderijsector&#13;
aanleiding zou kunnen worden gezien omop bedrijfsniveaumeer&#13;
specifieke reductiemaatregelen voor te schrijven,&#13;
heeft de rijksoverheid tot nog toe hiervan afgezien. Het fijnstofemissiereductiebeleid&#13;
liftmomenteelmeemet het ammoniakemissiebeleid.&#13;
Met de toepassing van ammoniak-luchtwassers&#13;
hoopt de overheid ook de fijnstofemissies te beperken.&#13;
Een strengere inspanningsverplichting voor emissies, met&#13;
name van ammoniak, is niet afkomstig van de Nederlandse&#13;
overheid,maar uit Brussel: de IPPC-richtlijn bindt de grotere&#13;
veehouderijbedrijven in principe aan de inspanning om tot&#13;
de laagst mogelijke milieubelasting te komen. In de praktijk&#13;
beperkt de invloed van de IPPC-richtlijn zich meestal tot de&#13;
eis dat de stallen voldoen aan Best Beschikbare Techniek.&#13;
Deze norm komt in de praktijk overwegend overeen met de&#13;
eisen zoals die zijn neergelegd in het Besluit Huisvesting.49&#13;
De IPPC-richtlijn bindt de sector in de praktijk niet vaak&#13;
aan verdergaande eisen.&#13;
7. Eindconclusie&#13;
Anders dan dikwijls verkondigd in (politieke) debatten toont&#13;
het Nederlandse milieubeleid voor de veehouderij inzake&#13;
stank en ammoniak in de afgelopen tien jaar trendmatig een&#13;
forse versoepeling van de milieunormen, wat in veel gevallen&#13;
ook ten nadele van de betrokken milieubelangen uitpakt.&#13;
Met recente wetgeving en beleidsontwikkelingen wordt een&#13;
aanzienlijk lagere milieubescherming geboden. Niet kan gesteld&#13;
worden dat deNederlandsemilieunormenmet demeest&#13;
recente wetgeving en beleidsontwikkelingen zwaarder op de&#13;
veehouderijsector drukken. Integendeel.</content><legacyfootnotes>Mr. V. Wösten is werkzaam bij Wösten juridisch advies te Den Haag,&#13;
ir. A.K.M. van Hoof is werkzaam bij milieu-adviesbureau Het Groene&#13;
Schild te Wageningen.&#13;
*&#13;
Art. 21 van de Grondwet: De zorg van de overheid is gericht op de&#13;
bewoonbaarheid van het land en de bescherming en verbetering van&#13;
het leefmilieu.&#13;
1.&#13;
Herziene Nota Stankbeleid, ministerie van VROM, 30 mei 1994,&#13;
DGM/LE/LK/ED94.13; Kamerstukken II 1994/95, 22 715, nr. 10,&#13;
bijlage 1.&#13;
2.&#13;
Onder meer: Richtlijn 92/43/EEG inzake de instandhouding van de&#13;
natuurlijke habitats en de wilde flora en fauna, Publicatieblad van de&#13;
3.&#13;
Europese Gemeenschappen nr. L 206 van 22/07/1992 (in gunstige staat&#13;
van instandhouding brengen van aangewezen natuurgebieden);&#13;
Richtlijn 2001/81/EG inzake nationale emissieplafonds voor bepaalde&#13;
luchtverontreinigende stoffen, Publicatieblad van de Europese Gemeenschappen nr. L 309/22 van 27/11/2001 (NEC-richtlijn: nationale&#13;
emissieplafonds voor onder meer ammoniakemissies).&#13;
De Brochure Veehouderij en Hinderwet is in voor het eerst gepubliceerd&#13;
in 1971, gewijzigd in 1976 en in 1985.&#13;
4.&#13;
ABRS 10 juni 1993, nr. G05.91.0054, nieuwsbrief Bureau Adviseur&#13;
Beroepen Milieubeheer (BABM) 1993, 2, uitspraak nr. G05.93.2010&#13;
5.&#13;
en uitspraak nr. G05.93.2021). Later is dit in zoverre genuanceerd dat&#13;
de mogelijkheid is geopperd om middels een deskundigenrapport aan&#13;
te tonen dat de stal zodanig wordt geventileerd dat op geen enkele&#13;
andere wijze dan via het ventilatiesysteem stallucht vrijkomt (zie uitspraken&#13;
G05.93.2396 en G05.93.2847).&#13;
ABRS 19 december 1995, nr. E03.95.0344, 15 januari 1998, nr.&#13;
E03.95.1393 en 26 maart 1998, nr. E03.95.1650.&#13;
6.&#13;
Herziene Nota Stankbeleid, § 3.2, Kamerstukken II 1994/95, 22 715,&#13;
nr. 10, bijlage 1.&#13;
7.&#13;
Twee ‘geureenheden’ staat als rekeneenheid gelijk aan éénOdour Unit,&#13;
zie o.a. Gebruikershandleiding V-Stacks vergunning, behorend bij de&#13;
Wet geurhinder en veehouderij.&#13;
8.&#13;
Herziene Nota Stankbeleid, § 3.1, Kamerstukken II 1994/95, 22 715,&#13;
nr. 10, bijlage 1.&#13;
9.&#13;
10. Zie www.infomil.nl/onderwerpen/landbouw-tuinbouw/geuren/&#13;
richtlijn/richtlijn/.&#13;
Vooral doordat grotere bedrijven op ruimere afstand nog slechts in de&#13;
beoordeling werden meegenomen wanneer ze de totaal toelaatbare in-&#13;
11.&#13;
dividuele stankbelasting reeds voor minstens de helft opvulden, waar&#13;
voorheen reeds bedrijven mee beoordeeld werden wanneer ze meer&#13;
dan een twintigste van die stankbelasting opvulden. Zie Richtlijn&#13;
Veehouderij en Stankhinder, §4.&#13;
ABRS 21 april 1998, nr. E03.97.0115 nieuwsbrief StAB 1998-2; NJB&#13;
1998-20, nr. 28; ABRS 17 juli 1998, nr. E03.97.0892, nieuwsbrief&#13;
StAB 1998-3.&#13;
12.&#13;
13. ABRS nr. E03.96.1180, nieuwsbrief StAB 1997-1.&#13;
14. Stb. 2002, 319.&#13;
Lobby van agrarische gemeenten en landbouwbedrijfsleven heeft onder&#13;
meer geleid tot de motie Stellingwerf van 11 december 1995, Kamer-&#13;
15.&#13;
stukken II 1995/96, 24 445, nr. 19, waarin de regering werd verzocht&#13;
het landelijke stankbeleid zodanig te herzien dat de uit een oogpunt&#13;
van het voorkomen van stankhinder onbedoelde blokkering van de&#13;
dynamiek in de veehouderij zou worden weggenomen. Dit heeft mede&#13;
geleid tot de Richtlijn Veehouderij en Stankhinder 1996. Nadat de&#13;
Raad van State deze richtlijn op een aantal onderdelen onvoldoende&#13;
gemotiveerd heeft bevonden, is besloten om de uitgangspunten van&#13;
de richtlijn in een wet vast te leggen (MvT Wet Stankemissie, Kamerstukken&#13;
II 2000/01, 27 835, nr. 3).&#13;
16. Stb. 2006, 531.&#13;
Binnen het concentratiegebied geldt een norm van 14 OU/m3 en&#13;
daarbuiten van 8 OU/m3 (art. 3 lid 1 onder b en d Wgv).&#13;
17.&#13;
Ter illustratie: Barneveldse Verordening Geurhinder en Veehouderij&#13;
(18 oktober 2008): in het landbouwontwikkelingsgebied is de norm&#13;
18.&#13;
verruimd tot 20OU/m3; in een aantal zoekgebieden voor woningbouw&#13;
is een norm van 6 of 8 OU/m3 opgenomen; in een gebied met veel&#13;
campings is een norm van 8 OU/m3 opgenomen. Venrayse Verordening&#13;
(25 maart 2008): zoekgebieden woningbouw, vakantiepark en&#13;
bedrijventerrein krijgen een norm van 8 OU/m3. Nederweerste verordening&#13;
(22 april 2008): uitbreidingsgebieden woningbouw en een bedrijventerrein&#13;
krijgen een norm van 8 OU/m3. Hilvarenbeekse Verordening&#13;
(22 april 2008): norm voor woonkernen is aangescherpt van&#13;
3 tot 2 OU/m3 met een zone van ca. 250 meter in het buitengebied&#13;
en eromheen met een norm van 7 OU/m3 i.p.v. 14. Verordening&#13;
Aalten (7 juli 2009): zoekgebieden woningbouw krijgen 6 OU/m3 en&#13;
zoekgebied bedrijventerrein 14OU/m3.VerordeningMeerlo-Wanssum&#13;
(26 mei 2008): bebouwde kom norm aangescherpt tot 2,5 OU/m3,&#13;
uitbreidingsgebieden krijgen een norm van 6 of 7 OU/m3. Diverse&#13;
gemeentelijke verordeningen in de regio Eindhoven: vaak aanscherping&#13;
van de norm in de grotere kernen tot 1 OU/m3 en in kleinere kernen&#13;
soms een versoepeling van de norm.&#13;
Natuurbalans 2008, zie www.minlnv.nl danwel www.rivm.nl/bibliotheek/&#13;
rapporten/500402008.pdf.&#13;
19.&#13;
Effecten van ammoniak op de Nederlandse natuur, Achtergrondrapport;&#13;
J. Kros et al.; Alterra-rapport 1698, digitaal beschikbaar via&#13;
www.alterra.wur.nl/NL/publicaties Alterra/Alterra rapporten/.&#13;
20.&#13;
MvT Interimwet Ammoniak en Veehouderij, Kamerstukken II 1992/93,&#13;
23 221 nr. 3 (digitaal beschikbaar via www.statengeneraaldigitaal.nl);&#13;
21.&#13;
MvT Wet Ammoniak en Veehouderij, Kamerstukken II 2000/01, 27&#13;
836, nr. 3, digitaal beschikbaar via www.overheid.nl.&#13;
22. AGRS van 30 december 1992, Ambt Delden, nr. G05.91.1665;&#13;
nieuwsbrief BABM 1992-4.&#13;
23. Stb. 1994, 634.&#13;
24. Stcrt. 1996, 177.&#13;
25. Stb. 2002, 93.&#13;
Richtlijn 96/61/EG van 24 september 1996, Publikatieblad van de&#13;
Europese Gemeenschappen, Nr. L. 257/26.&#13;
26.&#13;
27. Art. 4 lid 2 en 6 lid 2 Wet Ammoniak en Veehouderij, Stb. 2002, 93.&#13;
Zie Memorie van Antwoord, Kamerstukken I 2001/02, 27 835 en 27&#13;
836, nr. 143b, p. 11: Onder de Interimwet werden in de zone van 3&#13;
28.&#13;
kmrond de voor verzuring gevoelige gebieden ongeveer 43.000 bedrijven&#13;
aan normen gebonden, onder de Wet Ammoniak en Veehouderij&#13;
betreft dit in de zone van 250 meter rond kwetsbare gebieden nog&#13;
ongeveer 7000 bedrijven.&#13;
29. Stb. 2007, 156.&#13;
Het besluit tot aanwijzing van zeer kwetsbare gebieden als bedoeld in&#13;
art. 2, eerste lid van de WetAmmoniak en Veehouderij; Provinciale&#13;
30.&#13;
Staten van Limburg, 18 april 2008, Provinciaal Blad, jaargang 2008,&#13;
nr. 53.&#13;
31. Onder meer ABRS 10 november 2004, 200304823/1, www.raadvanstate.&#13;
Bekendgemaakt middels toezending aan de Tweede Kamer, 25 juni&#13;
2007, kenmerk BWL/2007060501.&#13;
32.&#13;
33. ABRS 18 maart 2009, nr. 200800463/1, www.raadvanstate.nl.&#13;
ZieMemorie van ToelichtingWet Ammoniak en Veehouderij, Kamerstukken&#13;
II 2000/01, 27 836, nr. 3, § 2.3.&#13;
34.&#13;
Wijziging art. 8.10 en 8.11 Wet milieubeheer, waarbij het niet toepassen&#13;
van de beste beschikbare technieken als weigeringsgrond is opgenomen:&#13;
Stb. 2005, 432.&#13;
35.&#13;
36. Stb. 2005, 675.&#13;
37. Stb. 2008, 93.&#13;
38. Effecten van ammoniak op de Nederlandse natuur, Achtergrondrapport;&#13;
J. Kros et al.; Alterra-rapport 1698, p. 10, (digitaal beschikbaar).&#13;
nl.&#13;
39. Stb. 2005, 473.&#13;
Bekendgemaakt middels toezending aan de Tweede Kamer, 22 mei&#13;
2007, kenmerk DN. 2007/1346.&#13;
40.&#13;
Vz ABRS 26maart 2008, 200800289/1, www.raadvanstate.nl en ABRS&#13;
24 september 2008, 200708180/1 www.raadvanstate.nl.&#13;
41.&#13;
42. Brief aan de Tweede Kamer van 22 april 2008, kenmerk RCJZ/&#13;
2008/1127.&#13;
Besluit B&amp;W Nederweert van 24 maart 2009 op Wet milieubeheervergunningaanvraag&#13;
MA 2006032.&#13;
43.&#13;
BesluitB&amp;Wvan Nederweert van 19 juni 2000 op milieuvergunningaanvraag&#13;
voor een pluimveebedrijf aan de Kuilstraat 23 te Ospel, gemeente&#13;
Nederweert.&#13;
44.&#13;
45. Besluit B&amp;W Nederweert van 24 maart 2009 op Wet milieubeheervergunningaanvraag&#13;
MA 2006032.&#13;
Ontwerpbesluit wijziging Besluit landbouw milieubeheer met betrekking&#13;
tot intensieve veehouderijen, Stcrt. 2006, 206, p. 20 e.v.&#13;
46.&#13;
V.R.Wösten, ‘Demilieuambities op demestvaalt?Het ontwerpbesluit&#13;
wijziging Besluit Landbouw’, Milieu en Recht 2007/6, p. 347 - 351.&#13;
47.&#13;
Opties voor reductie van fijn stof emissie uit de veehouderij; A.J.A.&#13;
Aarnink &amp; K.W. van der Hoek; Agrotechnology &amp; Food Innovations&#13;
48.&#13;
B.V. i.s.m. RIVM, in opdracht van hetMinisterie van VROM, december&#13;
2004, A&amp;F nummer Rapport 289.&#13;
49. Zie noot 36.&#13;
</legacyfootnotes><footnotes><footnote/></footnotes><auteurs>mr. V.R. Wösten en ir. A.K.M. van Hoof</auteurs><published>2009-11-01 00:00:00</published><modified>2017-06-16 16:17:51</modified><editiondate>2009-11-01</editiondate><htmlpath>https://denhollander.info/artikel/8234</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1999</searchword><id>4814</id><udhid>UDH:TvAR/4814</udhid><titel>Sixma / LNV (TvAR 1999/4982)</titel><searchwords><searchword>TvAR 11/1999</searchword><searchword>TvAR 1999/4982</searchword><searchword>UDH:TvAR/4814</searchword></searchwords><attachments><attachment><name>1999_nr 11_Rechtspraak_4982.pdf</name><extention>pdf</extention><url>https://denhollander.info/download/4756/ci</url></attachment></attachments><inleiding>Uitvoeringsregeling EEG-premie&#13;
aanhouden zoogkoeienbestand&#13;
1993 art. 1 lid 1 onder j en&#13;
art. 25 lid 1&#13;
&#13;
Gehuurde stalruimte. Nevenvestigingen. Bedrijf.&#13;
Huurovereenkomsten. Weigering premie&#13;
slechts wegens ontbreken goedgekeurd pachtcontract&#13;
(geen sprake van beheer) betreft een&#13;
te strikte uitleg van verweerder van het begrip&#13;
‘bedrijf’. Geen grondslag daartoe in de&#13;
Gemeenschapsregeling.&#13;
Volgt toetsing feitelijke gebruikssituatie waarbij&#13;
niet blijkt dat het beheer van de koeien&#13;
niet bij appellant lag. Beroep gegrond.</inleiding><content>T. Sixma te Oranjewoud, appellant,&#13;
tegen&#13;
de Minister van Landbouw, Natuurbeheer en&#13;
Visserij, verweerder.&#13;
(...)&#13;
5. De beoordeling van het geschil&#13;
Verweerder stelt zich in het bestreden besluit&#13;
op het standpunt dat onder beheer van productie-&#13;
eenheden in de zin van voormelde&#13;
bepalingen alleen rechtmatig gebruik van productie-&#13;
eenheden krachtens zakelijk gebruiksrecht&#13;
dan wel krachtens een door de Grondkamer&#13;
goedgekeurd pachtcontract moet worden&#13;
verstaan.&#13;
Het College stelt voorop dat bij het beoordelen&#13;
van de vraag of gronden en gebouwen, waar&#13;
zoogkoeien van een aanvrager worden gehouden,&#13;
behoren tot diens bedrijf in de hiervoor&#13;
bedoelde zin, de omstandigheid dat het&#13;
gebruik van die gronden en gebouwen al dan&#13;
niet op basis van één der hiervoor genoemde&#13;
titels plaatsvindt, een bruikbaar uitgangspunt&#13;
vormt voor de beantwoording van die vraag.&#13;
Zoals het College in eerdere uitspraken over&#13;
deze materie heeft overwogen (onder meer&#13;
zaak nr. 94/1469/060/206) geeft verweerder&#13;
evenwel blijk van een te enge en te strikte uitleg&#13;
van het begrip bedrijf, wanneer, zoals verweerder&#13;
kennelijk doet, in het geval het&#13;
gebruik van grond of gebouwen niet plaatsvindt&#13;
op basis van een van deze titels, zonder&#13;
meer wordt geconcludeerd dat géén sprake is&#13;
van het bedrijf van de aanvrager. Niet kan worden&#13;
uitgesloten dat zich een gebruikssituatie&#13;
voordoet, die, mede gelet op de controlemogelijkheden,&#13;
zozeer vergelijkbaar is met een&#13;
gebruikssituatie op grond van (een van) de&#13;
door verweerder verlangde titels, dat die situatie&#13;
daarmee gelijkgesteld moet worden. Bij&#13;
onderzoek van de betrokken Gemeenschapsregeling&#13;
is het College niet gebleken van aanwijzingen&#13;
die dwingen tot de beperkte uitleg&#13;
van het begrip bedrijf, die verweerder hanteert.&#13;
In het geval van appellant heeft verweerder bij&#13;
het nemen van het bestreden besluit geconcludeerd&#13;
dat de productie-eenheden in De Knipe&#13;
en in Grouw, waar de koeien van appellant na&#13;
1 november 1993 werden aangehouden, niet&#13;
door appellant werden beheerd.&#13;
Daarbij heeft verweerder kennelijk uitsluitend&#13;
betekenis toegekend aan het ontbreken van&#13;
een goedgekeurd pachtcontract. Naar het oordeel&#13;
van het College biedt laatstbedoelde&#13;
omstandigheid echter in dit geval onvoldoende&#13;
grondslag voor het trekken van de conclusie&#13;
dat de zoogkoeien niet gedurende de voorgeschreven&#13;
periode zijn aangehouden op het&#13;
bedrijf van appellant. Daartoe overweegt het&#13;
College als volgt.&#13;
Tussen partijen is niet in geschil dat appellant&#13;
met betrekking tot de beide nevenvestigingen&#13;
(in De Knipe en Grouw) schriftelijke huurovereenkomsten&#13;
was aangegaan. Evenmin is&#13;
door verweerder betwist dat appellant reeds&#13;
gedurende een lange reeks van jaren met beide&#13;
verhuurders contracteerde, teneinde in zijn&#13;
behoefte aan stalruimte te kunnen voorzien in&#13;
de winterperiode.&#13;
De verklaring die appellant heeft gegeven&#13;
voor het niet ter goedkeuring aan de Grondkamer&#13;
toezenden van de contracten, komt het&#13;
College in dit geval voorts aannemelijk voor.&#13;
Daar komt ten slotte nog bij dat – naar appellant&#13;
heeft gesteld en door verweerder niet is&#13;
weersproken – in het seizoen na ’93/’94 door&#13;
appellant het gebruik van de in geding zijnde&#13;
stallen is voortgezet op basis van goedgekeurde&#13;
pachtcontracten – zonder de hierna nog te&#13;
bespreken clausule inzake de verzorging der&#13;
dieren – en dat de onderhavige premie is&#13;
gevraagd en verkregen.&#13;
Een en ander leidt het College tot het oordeel&#13;
dat in het geval van appellant de feiten en&#13;
omstandigheden zodanig zijn dat redelijkerwijs&#13;
geoordeeld moet worden dat de gebruikssituatie&#13;
met betrekking tot de door&#13;
appellant van Heida, onderscheidenlijk Kramer&#13;
gepachte stallen zozeer vergelijkbaar is&#13;
met een gebruikssituatie op grond van (een&#13;
van) de door verweerder verlangde titels, dat&#13;
die situatie daarmee gelijkgesteld moet worden.&#13;
Gelet hierop moet de conclusie zijn dat appellant&#13;
in beginsel geacht moet worden op dit&#13;
punt aan de voorwaarden voor toekenning&#13;
van de gevraagde premie te hebben voldaan.&#13;
Hierover zou slechts anders kunnen worden&#13;
geoordeeld, indien uit de vaststaande feiten&#13;
zou volgen dat de facto het beheer van de&#13;
onderhavige productie-eenheden in de be-&#13;
trokken periode niet bij appellant heeft gelegen&#13;
maar bij de verhuurders. Dit laatste is&#13;
door verweerder, met verwijzing naar de uitspraak&#13;
van het College in de zaak J.P.M. de&#13;
Vries te Bakel, in zijn verweerschrift betoogd.&#13;
Anders dan het geval was in die zaak, bieden&#13;
de vaststaande feiten in dit geval naar het oordeel&#13;
van het College geenszins steun voor de&#13;
conclusie dat – zoals in de zaak De Vries – het&#13;
beheer van de productie-eenheid bij de verhuurder&#13;
lag, die er in het kader van dat beheer&#13;
voor kiest om de stalruimte aan te wenden&#13;
voor het voeren, verzorgen en huisvesten van&#13;
de koeien van een ander. Daartoe overweegt&#13;
het College allereerst dat uit het bepaalde&#13;
onder punt 3 van de huurcontracten van&#13;
appellant, luidende: ”De verhuurder zal gedurende&#13;
de huurperiode de verzorging van het&#13;
vee op zich nemen, zoals partijen nader zijn&#13;
overeengekomen” op zichzelf een zo vergaande&#13;
conclusie inzake het beheer, als verweerder&#13;
voorstaat, niet getrokken kan worden. Wat&#13;
partijen nader zijn overeengekomen omtrent&#13;
de verzorging van het vee staat immers niet&#13;
vast. De in de contracten vermelde huurprijs&#13;
biedt evenmin een indicatie, dat de beheerssituatie&#13;
in feite er een was, zoals verweerder&#13;
die veronderstelt.&#13;
Nu, gelet op het vorenstaande, niet gebleken&#13;
is dat de facto het beheer van de onderhavige&#13;
productie-eenheden in de betreffende periode&#13;
niet bij appellant heeft gelegen, moet appellant&#13;
geacht worden op het punt van het&#13;
beheer te hebben voldaan aan de voorwaarden.&#13;
Aangezien voorts gelet op de inhoud van&#13;
het A.I.D.-rapport, andere beletselen voor&#13;
toewijzing van appellants aanvraag dan die&#13;
welke gelegen zijn in het ontbreken van de&#13;
goedkeuring van de pachtcontracten van de in&#13;
geding zijnde stallen gesteld noch gebleken&#13;
zijn, is het College van oordeel dat verweerder&#13;
door appellants aanvraag niet te honoreren&#13;
heeft gehandeld met miskenning van de&#13;
desbetreffende bepalingen van de Regeling.&#13;
Het bestreden besluit kan derhalve niet in&#13;
stand blijven. Het beroep is mitsdien gegrond.&#13;
Het College ziet aanleiding om met toepassing&#13;
van artikel 8:72, vierde lid, van de Algemene&#13;
wet bestuursrecht te bepalen dat verweerder&#13;
een nieuw besluit neemt met inachtneming&#13;
van het vorenoverwogene.&#13;
Verweerder dient het door appellant betaalde&#13;
griffierecht aan hem te vergoeden. Het College&#13;
acht voorts termen aanwezig om verweerder&#13;
met toepassing van artikel 8:75 van de&#13;
Awb te veroordelen in de kosten die appellant&#13;
in verband met deze procedure heeft moeten&#13;
maken, welke aan de hand van de bijlage bij&#13;
het Besluit proceskosten bestuursrecht (de&#13;
proceshandelingen vermeld onder A1 sub 1, 4&#13;
en 8) worden vastgesteld op ƒ 1725,–.&#13;
6. Beslissing&#13;
Het College:&#13;
– verklaart het beroep gegrond;&#13;
– vernietigt het bestreden besluit van verweerder&#13;
van 4 augustus 1994 met het kenmerk&#13;
J. 9411794 II;&#13;
– bepaalt dat verweerder een nieuw besluit&#13;
neemt met inachtneming van het in deze uitspraak&#13;
overwogene;&#13;
– gelast dat verweerder het door appellant&#13;
betaalde griffierecht ten bedrage van ƒ 200,–&#13;
(zegge: tweehonderd gulden) aan hem vergoedt;&#13;
– veroordeelt verweerder in de kosten van de&#13;
procedure, welke aan de zijde van appellant&#13;
worden vastgesteld op ƒ 1.725,– (zegge: zeventienhonderd&#13;
en vijfentwintig gulden), te betalen&#13;
door de Staat en&#13;
– wijst af het meer of anders gevorderde.</content><legacyfootnotes/><footnotes><footnote/></footnotes><auteurs/><published>1999-11-01 00:00:00</published><modified>1997-10-28 00:00:00</modified><editiondate>1999-11-01</editiondate><htmlpath>https://denhollander.info/artikel/4814</htmlpath></article>
</articles></edition>
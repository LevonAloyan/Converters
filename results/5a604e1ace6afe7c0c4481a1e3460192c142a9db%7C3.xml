<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1994</searchword><id>5172</id><udhid>UDH:TvAR/5172</udhid><titel>Tijhuis / Hammink (TvAR 1994/4674)</titel><searchwords><searchword>TvAR 1/1994</searchword><searchword>TvAR 1994/4674</searchword><searchword>UDH:TvAR/5172</searchword></searchwords><attachments><attachment><name>1994_nr 1_Rechtspraak_4674.pdf</name><extention>pdf</extention><url>https://denhollander.info/download/5108/ci</url></attachment></attachments><inleiding>Pachtwet art. 41&#13;
&#13;
Persoonlijk gebruik door zoon is ernstig gemeend en uitvoerbaar, ondanks de afstand tussen het verpachte grasland en de bedrijfsgebouwen van circa 9 km. Het is voor die zoon ook van overwegende betekenis nu hij zijn melkveebedrijf van ruim 20 ha met 4,5 ha kan uitbreiden en het verpachte in de directe nabijheid van en deels aangrenzend aan reeds bij hem in gebruik zijnd land is gelegen.</inleiding><content>Beschikking in de zaak van:&#13;
Hermanus Hendrikus Tijhuis, wonende te Borne, appellant, procureur: Mr. J.W.Th.M. Follender Grosfeld,&#13;
tegen&#13;
1. Aaltje Aleida Hammink, wonende te Alme-lo, 2. Gerrit Jan Nicolaas Hammink, wonende te Deventer, geïntimeerden, procureur: Mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te Al-melo heeft op 30 december 1992 tussen partij-en een beschikking gegeven, waarvan op 4 januari 1993 afschrift aan partijen is verzon-den en waarbij het verzoek van appellant tot verlenging van de tussen hem als pachter en geïntimeerden als verpachters bestaande en behoudens verlenging op 1 mei 1993 eindi-gende pachtovereenkomst met betrekking tot de percelen grasland, kadastraal bekend ge-meente Borne, sectie L, nummers 4, 12 en 16, in totaal groot ongeveer 4.50.00 ha, werd af-gewezen.&#13;
Deze beschikking is gegeven uit overwe-ging in hoofdzaak dat geïntimeerden het ver-pachte in gebruik willen geven aan Jan Gerrit Hammink, zoon van geïntimeerde sub 1, die een melkveebedrijf van dertig melkkoeien op gronden groot 20.85 ha exploiteert en dat dit gebruik voor deze zoon van overwegende be-tekenis is.&#13;
Het geding in hoger beroep&#13;
Appellant - hierna ook te noemen: pachter -is bij op 2 februari 1993 ter griffie van het hof ingekomen beroepschrift in hoger beroep ge-komen van voormelde beschikking, met ver-zoek die beschikking te vernietigen en, opnieuw beschikkende, de onderhavige pachtovereenkomst te verlengen voor de duur van zes jaar.&#13;
Geïntimeerden hebben bij op 17 maart 1993 ter griffie van het hof ingekomen ver-weerschrift verweer gevoerd met verzoek de beschikking, waarvan beroep, te (lees:) beves-tigen met veroordeling van appellant in de kosten van dit geding.&#13;
Vervolgens heeft op 24 mei 1993 in raad-kamer van het hof een mondelinge behandeling van het hoger beroep plaatsgevonden, waarbij aanwezig waren namens appellant, die zelf niet was verschenen, Mr. F. Ruten-frans, werkzaam bij de Gibo Groep Advies-groep Juridische Zaken, en namens geïntimeerden, die evenmin waren versche-nen, Jan Gerrit Hammink voornoemd, bijge-staan door Mr. N.K. van den Dungen-Dijkstra, advocate te Hardenberg.&#13;
Jan Gerrit Hammink heeft daarbij inlich-tingen aan het hof verstrekt en de raadslieden hebben de wederzijdse standpunten nader toe-gelicht.&#13;
Pachter heeft overgelegd de jaarstukken van zijn bedrijf over het jaar 1991.&#13;
Jan Gerrit Hammink heeft overgelegd de jaarstukken van zijn bedrijf over de jaren 1988 toten met 1991.&#13;
Appellant heeft aan het hof nog doen toe-komen het door de pachtkamer van het kan-tongerecht te Almelo tussen partijen gewezen vonnis van 14 april 1993, waarbij H.J.H. Tij-huis, de zoon van appellant, met ingang van die datum is aangemerkt als medepachter in de onderhavige pachtovereenkomst.&#13;
De grief&#13;
Appellant heeft de volgende grief aangevoerd: - 'dat het door de heer J.G. Hammink, een zoon van een van beide verpachters, aan wie laatstgenoemden het verpachte in gebruik wensen te geven, uitgesproken voornemen tot eigen gebruik niet ernstig gemeend kan wor-den (beschouwd). Pachter voert aan dat door verlies van het gepachte de grondslag van zijn maatschappelijk bestaan wordt aangetast, zo-dat bovendien de vraag aan de orde komt of het gebruik door de heer J.G. Hammink, voor-noemd, wel van overwegende betekenis is.'&#13;
De mondelinge behandeling&#13;
Door J.G. Hammink is ter zitting van het hof niet of onvoldoende weersproken, zakelijk sa-mengevat, verklaard:&#13;
Mijn moeder is 60 jaar; zij is weduwe en woont bij mij in. Zij oefent geen bedrijf uit.&#13;
Mijn oom is 63 jaar en verblijft in een psy-chiatrisch ziekenhuis.&#13;
Zelf ben ik 37 jaar en gehuwd. Ik heb drie kinderen in de leeftijden van 7, 6 en 1/2 jaar.&#13;
Ik heb de Lagere Landbouwschool doorlo-pen. Doordat mijn vader ziek werd en op 51-jarige leeftijd overleed, moest ik inspringen in het bedrijf, waarin ik sindsdien heb gewerkt.&#13;
Mijn bedrijf is 20,85 ha groot, waarvan 2,5 ha in mede-eigendom en de rest in pacht.&#13;
Het is grasland en een paar ha maïs.&#13;
Ik heb 30 melkkoeien, circa 37 stuks jong-vee, 40 schapen (exclusief de lammeren), 7 vleesstieren en 7 stuks vrouwelijk vleesvee.&#13;
Mijn bedrijfsgebouwen bestaan uit een grupstal - gedeeltelijk achter het huis en ge-deeltelijk in een schuur - met roosters, met 45 standen, waarin het melkvee staat; een roos-terstal voor het jongvee met circa 35 plaatsen; een schuur met strohokken voor kalveren.&#13;
Mijn melkquotum is thans circa 191.000 kg; ik melk het vol.&#13;
Sinds 16 januari 1990 heb ik om fiscale re-denen een maatschap met mijn vrouw.&#13;
Mijn inkomen is sedert 1990 sterk vermin-derd door de Ormet-affaire en de nasleep daarvan, waardoor een lage melkprijs wordt verkregen. Mijn inkomen in 1992 zal echter hoger blijken te zijn dan in 1991.&#13;
De verpachte gronden liggen op circa 9 km afstand van mijn bedrijfsgebouwen, in de di-recte nabijheid van en deels zelfs aangrenzend aan ander land dat ik daar in gebruik heb. Ik wil trachten meer gronden te verkrijgen en meer melkvee. Ook voor de mest heb ik meer land nodig. Ik wil het melkquotum, dat met de verpachte percelen samenhangt, graag overne-men en de pachter zijn aandeel in de waarde uitkeren. Ik kan dat financieren.&#13;
Mr. Rutenfrans verwijst voor de gegevens van de pachter naar het gestelde in de proces-stukken, de antwoorden op de overgelegde vragenlijst en de overgelegde jaarstukken van de pachter. Hij voegt daaraan nog toe, dat de helft van de bij betrokkene in gebruik zijnde grond zijn eigendom is, dat alle grond als grasland wordt gebruikt, dat de arbeidsonge-schiktheid van de pachter verband houdt met rugklachten, dat diens zoon nog twee dagen per week elders (in een loonwerkbedrijf) werkzaam is en voor de rest in het bedrijf van zijn vader werkt, welk bedrijf hij te zijner tijd hoopt over te nemen.&#13;
Beoordeling van het hoger beroep&#13;
1. Anders dan in de grief wordt gesteld is het hof van oordeel, dat, gelet op hetgeen om-trent zijn persoon en bedrijf ten processe is gebleken, het voornemen van de zoon van geïntimeerde sub 1, J.G. Hammink, tot per-soonlijk landbouwkundig gebruik van de ver-pachte percelen wel ernstig gemeend is. Het is ook uitvoerbaar. De afstand tot de bedrijfsge-bouwen vormt geen beletsel. J.G. Hammink heeft bovendien in de directe omgeving van het verpachte al land in gebruik.&#13;
2. Het gebruik van de verpachte percelen is voor J.G. Hammink naar het oordeel van het hof van overwegende betekenis. De huidige omvang van zijn bedrijf maakt uitbreiding daarvan niet slechts zeer gewenst, maar hij heeft daarbij, mede gelet op de eisen van een moderne bedrijfsvoering, ook een zeer groot belang; de afstand tussen bedrijfsgebouwen en het verpachte maakt dit niet anders, met name niet nu sprake is van in de - directe - nabijheid van de grond in geschil gelegen an- der bij hem in gebruik zijnd land. Hij zal zijn inkomenspositie door die uitbreiding met de verpachte percelen - zijnde een bedrijfsver- groting met ruim 20% - met het daarop rus tende melkquotum en met de ruimere mogelijkheid van mestafzet aanmerkelijk kun nen verbeteren.&#13;
3. Gezien het vorenoverwogene, is voor verlenging van de onderhavige pachtovereen komst geen plaats en komt niet meer aan de orde of door verlies van het gepachte de grondslag van het maatschappelijk bestaan van appellant en diens zoon al dan niet ernstig wordt aangetast.&#13;
4. Voor een veroordeling van appellant in de kosten van de procedure, zoals door geïnti- meerden verzocht, is in een pachtverlengings- procedure geen plaats.&#13;
Slotsom&#13;
De grief wordt verworpen. De beschikking,&#13;
waarvan beroep, moet worden bevestigd. Het&#13;
verzoek tot kostenveroordeling moet worden&#13;
afgewezen.&#13;
Beslissing&#13;
Het hof, beschikkende in hoger beroep:&#13;
- bevestigt de door de pachtkamer van het kantongerecht te Almelo tussen partijen gege ven beschikking van 30 december 1992, waarvan beroep;&#13;
- wijst het verzoek tot veroordeling van appellant in de kosten van de procedure af.</content><legacyfootnotes/><footnotes><footnote/></footnotes><auteurs/><published>1994-01-01 00:00:00</published><modified>1992-07-06 00:00:00</modified><editiondate>1994-01-01</editiondate><htmlpath>https://denhollander.info/artikel/5172</htmlpath></article>
</articles></edition>
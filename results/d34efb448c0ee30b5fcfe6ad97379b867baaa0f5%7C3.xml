<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1989</searchword><id>6265</id><udhid>UDH:TvAR/6265</udhid><titel>Goedkeuring van pachtovereenkomsten voor korte duur</titel><searchwords><searchword>TvAR 11/1989</searchword><searchword>UDH:TvAR/6265</searchword></searchwords><attachments><attachment><name>1989_nr 11_Artikel_Harbers.pdf</name><extention>pdf</extention><url>https://denhollander.info/download/6059/ci</url></attachment></attachments><inleiding>INLEIDING&#13;
De Nederlandse Pachtwet kenmerkt zich door een strikte regeling voor wat betreft&#13;
de duur van de pachtovereenkomst. Uitgangspunt is dat een pachtovereenkomst&#13;
voor los land voor zes jaar geldt en voor een hoeve voor twaalf jaar (art. 12 Pw).&#13;
De wettelijke duur en de ruime verlengingsmogelijkneden zijn mede verantwoordelijk&#13;
voor het feit dat de animo om te verpachten de laatste jaren sterk afneemt.&#13;
In de discussie1 die thans over de Pachtwet wordt gevoerd, wordt hier ook aandacht&#13;
aan besteed. In de Pachtwet is een uitzonderingsregeling opgenomen waardoor&#13;
het mogelijk wordt om op grond van bijzondere omstandigheden voor kortere&#13;
dan de wettelijke duur te verpachten. Hiervoor heeft men de goedkeuring van de&#13;
grondkamer (evt. de Centrale Grondkamer) nodig (art. 12 lid 3 Pw).&#13;
De vraag is nu of deze mogelijkheid tegenwoordig gebruikt wordt om te ontsnappen&#13;
aan de strikte regeling voor wat betreft de duur van de pachtovereenkomst.&#13;
Uit de literatuur is moeilijk een duidelijk beeld te krijgen welke omstandigheden&#13;
door de Centrale Grondkamer en de grondkamers als bijzonder worden beschouwd.&#13;
Over dit onderwerp zijn slechts een gering aantal beschikkingen gepubliceerd. Ook&#13;
was tot dusver niet duidelijk hoe groot het areaal is dat voor korte duur verpacht&#13;
wordt.&#13;
Ten behoeve van mijn afstudeerscriptie heb ik in het najaar van 1988 de archieven&#13;
van de Centrale Grondkamer mogen raadplegen om hierin meer inzicht te krijgen.&#13;
Al snel bleek dat er slechts een gering aantal beroepszaken over dit onderwerp was.&#13;
Raadpleging van de archieven van de grondkamers bleek dus ook noodzakelijk om&#13;
een algeheel beeld te kunnen verkrijgen.&#13;
Onderstaand artikel is een samenvatting van bovengenoemde afstudeerscriptie. In&#13;
dit artikel wordt, na behandeling van enige algemene aspecten, nader ingegaan op&#13;
het goedkeuringsbeleid van de Centrale Grondkamer en de grondkamers. </inleiding><content>1. GOEDKEURING VAN EEN KORTE DUUR - ALGEMENE ASPECTEN&#13;
1.1. Het moment van goedkeuring&#13;
De goedkeuring van de korte duur kan worden verleend hetzij voor het aangaan van&#13;
de overeenkomst, hetzij bij de toetsing daarvan (art. 12 lid 3 Pw). Het vragen van&#13;
goedkeuring vooraf heeft het voordeel dat de verpachter niet gebonden is indien de&#13;
goedkeuring verleend of onthouden wordt ook daadwerkelijk te gaan verpachten.&#13;
Dit in tegenstelling tot het vragen van goedkeuring gelijktijdig met de toetsing van&#13;
art. 5 Pw. Partijen zijn dan al een overeenkomst aangegaan. Het is alleen nog niet&#13;
zeker voor welke termijn zij zal gelden, zolang er nog niet over de korte duur is&#13;
beslist. Wordt de korte-duurgoedkeuring niet verleend, dan geldt de pachtovereenkomst&#13;
voor de wettelijke duur met alle verlengingsmogelijkneden van dien.&#13;
Van belang bij het vragen van goedkeuring vooraf is dat de verpachter zich nog&#13;
in geen enkel opzicht aan de pachter gebonden heeft. Uit de jurisprudentie blijkt dat&#13;
de verpachter hiermee nog weleens de boot ingaat. Toen de goedkeuring van de korte&#13;
duur op zich liet wachten stelde de verpachter het object reeds ter beschikking van de&#13;
pachter in afwachting van de goedkeuring. De Centrale Grondkamer kon nu niet&#13;
anders dan het verzoek alsnog niet-ontvankelijk te verklaren. De goedkeuring kon&#13;
alleen nog verleend worden, tegelijkertijd met het inzenden van de pachtovereenkomst.&#13;
2&#13;
Beslissend is dus het moment van verlening van de goedkeuring en niet het moment&#13;
van aanvragen van de goedkeuring. In voormelde uitspraak waarschuwt de&#13;
Centrale Grondkamer de verpachters er dan ook voor om verzoeken tijdig in te dienen.&#13;
Daarbij dienen de grondkamers dergelijke verzoeken bij voorrang te behandelen.&#13;
1.2. Indiening van het verzoek&#13;
Jarenlang is er een discussie geweest of het inzenden van een pachtovereenkomst ter&#13;
toetsing eveneens een verzoek tot goedkeuring van de korte duur inhoudt.&#13;
De Haan3 betoogde dat de goedkeuring van art. 12 lid 4 Pw bij afzonderlijk gemotiveerd&#13;
verzoekschrift gevraagd diende te worden; hij baseerde dit op art. 90 Pw.&#13;
Bij uitspraak van 11 oktober 1971, P. 1972, 3057 heeft de Centrale Grondkamer&#13;
beslist dat inzending van een pachtovereenkomst voor korte duur een verzoek om&#13;
goedkeuring van die duur impliceert.&#13;
De goedkeuring van de pachtovereenkomst en goedkeuring van de korte duur&#13;
kunnen wel in een beschikking door de grondkamer verleend worden. In dat geval&#13;
moet echter wel uitdrukkelijk blijken dat de goedkeuring van de pachtovereenkomst ook goedkeuring van die korte duur omvat. Dit dient gemotiveerd te gebeuren, met&#13;
name de reden van goedkeuring dient vermeld te worden.4&#13;
1.3. Verlenging&#13;
Verlenging van overeenkomsten voor korte duur is mogelijk (art. 12 lid 5 Pw). Verlenging&#13;
vindt niet van rechtswege plaats, deze moet bij de pachtkamer worden verzocht&#13;
in de periode vermeld in de goedkeuringsbeschikking. Is de bijzondere omstandigheid&#13;
waarvoor de goedkeuring verleend is, ingetreden of is het waarschijnlijk&#13;
dat dit binnen afzienbare tijd zal gebeuren, dan is de rechter op grond van art. 42&#13;
Pw verplicht het verzoek tot verlenging van de overeenkomst af te wijzen. Is de bijzondere&#13;
omstandigheid niet ingetreden, dan moet de rechter beslissen naar billijkheid&#13;
(art. 38 Pw).&#13;
Geen verlenging kan verzocht worden van pachtovereenkomsten die met goedkeuring&#13;
van de grondkamer zijn aangegaan voor een termijn van een jaar of korter.&#13;
2. SAMENVATTING JURISPRUDENTIE CENTRALE GRONDKAMER&#13;
In de periode 1970 -1988 zijn door de Centrale Grondkamer 96 beschikkingen genomen&#13;
die (mede) betrekking hebben op de goedkeuring van een korte duur.&#13;
Een derde van deze beschikkingen betreft goedkeuring van een korte duur na&#13;
schriftelijke vastlegging door de pachtrechter.&#13;
Uit de jurisprudentie van de Centrale Grondkamer valt op te maken dat slechts&#13;
buitengewoon bijzondere omstandigheden een pachtovereenkomst voor korte duur&#13;
rechtvaardigen. Een algemene lijn is moeilijk te ontdekken, wel is het mogelijk een&#13;
nadere indeling in omstandigheden te maken.&#13;
2.1. Voorgenomen bestemming voor niet-agrarische doeleinden&#13;
Heeft de grond al een niet-agrarische bestemming volgens een goedgekeurd bestemmingsplan,&#13;
dan wordt goedkeuring gegeven indien voldoende aannemelijk is gemaakt&#13;
dat de verpachter na afloop van die termijn zal overgaan tot realisering van&#13;
die bestemming. Hiervoor moeten concrete plannen aanwezig zijn5; de uitvoering&#13;
moet realiseerbaar zijn.6&#13;
Is het reeds zeker dat de niet-agrarische bestemming van de gronden niet zal worden&#13;
gerealiseerd, dan kan op grond van die omstandigheid geen goedkeuring voor&#13;
een korte-termijnverpachting gegeven worden. Dit komt de laatste jaren nogal eens&#13;
voor bij gemeenten die een aantal jaren geleden grond hebben aangekocht ten behoeve van destijds bestaande uitbreidingsplannen. Door veranderende standpunten&#13;
van de centrale overheid en het ontbreken van financiÃ«le middelen wordt echter afgezien&#13;
van de uitvoering van de bestemmingsplannen. Onder die omstandigheden&#13;
moet naar het oordeel van de Centrale Grondkamer de gemeente een betrekkelijk&#13;
korte tijd worden gegund om te beslissen wat zij met de grond zal doen, met name&#13;
of een andere bestemming zal worden gegeven of dat de grond verkocht zal worden&#13;
voor agrarische doeleinden; deze omstandigheden rechtvaardigen dan een overeenkomst&#13;
voor korte duur.7&#13;
Heeft de grond daarentegen nog een agrarische bestemming, dan wordt beoordeeld&#13;
hoe waarschijnlijk het is dat de verandering in bestemming zich voor zal doen&#13;
binnen de gevraagde termijn (en daarna eventueel hoe spoedig de realisering van die&#13;
bestemming verwacht wordt).&#13;
2.2. Voorgenomen bestemming voor compensatiedoeleinden&#13;
Deze omstandigheid beschouwt de Centrale Grondkamer in uitzonderingsgevallen&#13;
als een bijzondere omstandigheid. In een recente uitspraak8 werd goedkeuring gegeven&#13;
omdat aannemelijk werd geacht dat op korte termijn met grondverwerving&#13;
zou worden begonnen en er dan behoefte zou bestaan aan circa 30 hectare grond&#13;
als compensatiegrond. De Centrale Grondkamer keek mede naar het tempo van toewijzing&#13;
van woningen in de sociale sector, de behoefte aan vrije sectorwoningen en&#13;
het tempo van ontwikkeling en de uitvoering van bouwplannen in het verleden.&#13;
Op grond van bovengenoemde omstandigheden zijn het veelal de gemeenten die&#13;
toestemming vragen om een overeenkomst voor korte duur aan te mogen gaan.&#13;
In afwachting van de uitvoering van de plannen verpachten de gemeenten de&#13;
grond aan de voormalige eigenaar of aan de voormalige pachter wiens pachtovereenkomst&#13;
ontbonden is tegen een schadeloosstelling. Men wil echter voorkomen dat&#13;
de voormalige eigenaar of pachter nogmaals een schadevergoeding kan verkrijgen,&#13;
daarom gaat men over tot verpachtingen voor een jaar, de pachter heeft dan geen&#13;
recht op verlenging van de overeenkomst.&#13;
In een aantal gevallen zal er echter geen reden zijn om deze overeenkomst goed&#13;
te keuren omdat er geen bijzondere omstandigheden zijn. Dit is zeker niet het geval&#13;
wanneer men zelf verklaart geen bezwaar te hebben tegen een langere termijn (mits&#13;
een en ander niet tot gevolg heeft dat zij (nogmaals) aan de pachter bij beÃ«indiging&#13;
van de pachtovereenkomst schadevergoeding moet betalen).9&#13;
De Centrale Grondkamer heeft, naar mijn mening terecht, herhaaldelijk overwogen&#13;
dat het niet tot de bevoegdheid van de Centrale Grondkamer behoort zich uit&#13;
te spreken over het recht op schadevergoeding van de pachter, omdat de pachtrechter&#13;
daarover heeft te oordelen.10 Is het feit dat de pachter reeds schadeloos gesteld is een reden voor een goedkeuring&#13;
voor een eenjarige termijn? De Centrale Grondkamer lijkt wel die weg in te&#13;
slaan11 en betrekt dus het feit dat er een schadevergoeding betaald is desondanks&#13;
mee in de overwegingen. Een reeds schadeloos gestelde verkoper had bedongen om&#13;
op grond van eenjarige contracten te mogen blijven pachten tot dat de eigenaar (een&#13;
gemeente) het nodig zou hebben. De aspirant-pachter ging in beroep tegen een beschikking&#13;
van de grondkamer waarin de eenjarige termijn werd goedgekeurd. En&#13;
dan overweegt de Centrale Grondkamer:&#13;
'dat appellant door het aangaan van een pachtovereenkomst voor de wettelijke duur&#13;
bovenmatig zou worden bevoordeeld te meer daar als gevolg daarvan in beginsel de&#13;
mogelijkheid zou ontstaan dat appellant bij beÃ«indiging van die overeenkomst door&#13;
geÃ¯ntimeerde opnieuw aanspraak op volledige schadevergoeding zou verkrijgen, hetgeen&#13;
niet aanvaardbaar zou zijn.'&#13;
2.3. Overige omstandigheden&#13;
Voorgenomen persoonlijk gebruik door de verpachter kan een bijzondere omstandigheid&#13;
zijn wanneer het eigen gebruik in de toekomst aannemelijk wordt gemaakt.&#13;
Een reden waarom men tijdelijk niet over het gepachte kan beschikken kan bijvoorbeeld&#13;
ziekte zijn. Deze moet echter geen chronisch karakter hebben, omdat het dan&#13;
niet aannemelijk is dat men na afloop van de periode het verpachte zelf in gebruik&#13;
kan nemen.12&#13;
Het voornemen om het na afloop van de korte duur aan een naaste verwant in&#13;
gebruik te willen geven wordt door de Centrale Grondkamer veelal als een bijzondere&#13;
omstandigheid beschouwd. Ook hier geldt weer dat het gebruik voldoende aannemelijk&#13;
moet worden gemaakt.&#13;
Het voornemen om het land te gaan verkopen wordt in het algemeen niet als een&#13;
bijzondere omstandigheid beschouwd. Zijn er echter concrete plannen en kent de&#13;
pachter deze, dan kan dit als een bijzondere omstandigheid worden beschouwd.13&#13;
Voor het overige valt er moeilijk een indeling te maken. Toch wil ik nog kort een&#13;
aantal omstandigheden noemen die door de Centrale Grondkamer als een bijzondere&#13;
omstandigheid erkend zijn:&#13;
- wisselteelt (CG 10 december 1973, P. 1974, 3202);&#13;
- dading (CG 1 februari 1985, GP 10.287);&#13;
- vrijwillige kavelruil (CG 14 december 1970, GP 8529);&#13;
- aard van het gebruik (CG 17 juli 1986, GP 10.420).&#13;
3. HET BELEID VAN DE GRONDKAMERS&#13;
In verband met de lengte van dit artikel worden de gegevens per grondkamer niet&#13;
apart behandeld, maar wordt slechts een totaalindruk gegeven. De totale oppervlakte waarvoor in 1987 door de grondkamers goedkeuring werd&#13;
verleend om een pachtovereenkomst voor korte duur aan te gaan bedroeg circa&#13;
53 000 hectares, bijna 7,5% van het totale verpachte areaal in 1987.14&#13;
Van deze oppervlakte nam het Bureau Beheer Landbouwgronden bijna 27 000&#13;
hectare voor zijn rekening. Hierbij ging het bijna altijd om landinrichtingsprojecten&#13;
waar voor het hele gebied goedkeuring voor eenjarige pachtovereenkomsten wordt&#13;
gevraagd. Soms ligt er een klein gedeelte buiten het gebied, dit wenst men in de toekomst&#13;
als compensatiegrond te gebruiken. In de nog immer in te voeren Wet Agrarisch&#13;
Grondverkeer15 wordt aan art. 12 Pachtwet een lid 6 toegevoegd dat de&#13;
grondkamers verplicht om korte-duurverpachting door het BBL altijd toe te staan.&#13;
Voor de overige oppervlakte zijn er ruwweg vier groepen te onderscheiden die een&#13;
goedkeuring vragen om een pachtovereenkomst voor korte duur aan te mogen gaan.&#13;
Gemeenten&#13;
- (circa 7000 hectare) wordt in het algemeen goedkeuring verleend voor&#13;
- gronden die nu reeds een niet-agrarische bestemming hebben maar waarvan de&#13;
verwezenlijking nog op zich laat wachten;&#13;
Hierbij moet worden opgemerkt dat voor deze omstandigheid art. 62 Pw geschapen.&#13;
Een aantal grondkamers attenderen de gemeenten op het feit dat een art. 62-verzoek&#13;
kan worden ingediend. Dit kan de grondkamers nogal wat werk besparen; wordt namelijk&#13;
een beding van art. 62 Pw goedgekeurd, dan hoeven gemeenten daarna - zolang&#13;
de bestemming van de grond niet wijzigt - enkel het contract in te sturen en&#13;
niet nogmaals een verzoek tot goedkeuring van de korte duur te doen.&#13;
- gronden met een agrarische bestemming die in de toekomst een andere bestemming&#13;
zullen krijgen, waarbij onder meer als toekomstige bestemmingen genoemd&#13;
worden:&#13;
* verwachte uitbreiding van sportvelden;&#13;
* toekomstige aanleg van wegen;&#13;
* industrieterrein;&#13;
* verwachte aanleg van volkstuinen;&#13;
* woningbouw;&#13;
* openbare groenvoorziening.&#13;
- gronden met een agrarische bestemming die men als compensatiegrond wenst te&#13;
gebruiken.&#13;
Het betreft hier veelal reeds jarenlange bestaande pachtverhoudingen, steeds op&#13;
basis van eenjarige pachtcontracten.&#13;
Staatsbosbeheer en particuliere natuurbeschermingsinstellingen&#13;
Deze groep heeft in 1987 voor 8000 hectare goedkeuring gekregen. Deze instellingen&#13;
vragen en verkrijgen de goedkeuring voor gebieden waar of de grondverwerving nog&#13;
niet is voltooid en er nog geen beheersplan is opgesteld of waar men het noodzakelijk&#13;
acht dat het beheer in het gebied op korte termijn kan worden bijgesteld. Ook hier gaat het bijna altijd om pachtovereenkomsten voor een jaar en wordt goedkeuring&#13;
meerdere jaren achtereen voor hetzelfde object gegeven.&#13;
Bedrijven&#13;
Reden voor bedrijven om grond voor korte duur te verpachten is het feit dat men&#13;
de gronden in de toekomst bij het bedrijf wenst te voegen of deze als compensatiegrond&#13;
wenst te gebruiken bij het pachtvrij krijgen van verpachte gronden.&#13;
Particulieren&#13;
Bij deze groep gaat het veelal om pachtovereenkomsten voor een langere duur dan&#13;
een jaar. In verhouding komen deze verzoeken veel minder binnen dan bij de Centrale&#13;
Grondkamer. Aangevoerde en goedgekeurde motieven zijn hier onder meer:&#13;
- toekomstig eigen gebruik;&#13;
- toekomstige verkoop;&#13;
- 65-jarige leeftijd van de pachter;&#13;
- onverdeelde boedel;&#13;
- faillissement;&#13;
- herverkaveling van gronden;&#13;
- omschakeling van de melkveehouderij naar de akkerbouw;&#13;
- wisselteelt.&#13;
Verpachtingen door particulieren worden in het algemeen strikt beoordeeld. Hier komen&#13;
geen jarenlange pachtverhoudingen op basis van eenjarige contracten voor.16&#13;
Het algehele beeld is dat de grondkamers vrij gemakkelijk goedkeuring voor korte&#13;
duur geven, met name aan gemeenten en natuurbeschermingsinstellingen.&#13;
Soms willen de grondkamers geen toestemming meer geven en gaat men over tot&#13;
het geven van waarschuwingsbeschikkingen: het volgende jaar zal geen goedkeuring&#13;
meer verleend worden op grond van de dan aangevoerde omstandigheden. In een&#13;
aantal gevallen wordt een waarschuwing meerdere malen gegeven!&#13;
Een aantal grondkamers - met name de grondkamers voor Gelderland en Overijssel&#13;
- wensen thans een strengere beoordeling van de verzoeken om voor korte&#13;
duur te mogen verpachten.&#13;
Bij de Grondkamer voor Zeeland en de Grondkamer voor Zuid-Holland komt&#13;
slechts een gering aantal art. 12-verzoeken binnen. In deze provincies voert men&#13;
reeds langer een strikter beleid, hier wordt meer gebruik gemaakt van art. 62 Pw.&#13;
Het dilemma waar de grondkamers zich voor geplaatst zien is dat, wanneer men&#13;
de goedkeuring voor korte duur niet meer geeft, de verpachter niet meer tot verpachting&#13;
wil overgaan. Andere constructies worden dan bedacht om de grond in gebruik&#13;
te geven zonder met de Pachtwet in aanraking te komen (bijvoorbeeld uitgifte als volkstuintjes, land verdelen in stukjes van 0,24 hectare) of men neemt het zelf in&#13;
gebruik voor bijvoorbeeld de maÃ¯steelt.&#13;
Dit wordt in het algemeen niet wenselijk geacht zodat men toch de goedkeuring&#13;
verleend; het contract is nu immers nog onderworpen aan de toetsing door de grondkamer.&#13;
4. CONCLUSIES&#13;
4.1. Verschil in goedkeuringen voor korte duur door de Centrale Grondkamer en&#13;
de Grondkamers&#13;
Beziet men het voorgaande dan zal de conclusie moeten zijn dat het goedkeuringsbeleid&#13;
van de grondkamers verschilt van dat van de jurisprudentie van de Centrale&#13;
Grondkamer. Daarbij moet echter de vraag gesteld worden of het wel mogelijk is&#13;
deze beschikkingen zonder meer met elkaar te vergelijken.&#13;
Bij de grondkamers kwamen er in 1987 geschat circa 2500 verzoeken om goedkeuring&#13;
binnen, in 1987 heeft de Centrale Grondkamer zeven uitspraken gedaan die betrekking&#13;
hadden op een korte-duurgoedkeuring. Een heel laag beroepspercentage&#13;
dat met name zijn oorzaak heeft in het feit dat de aanstaande pachter geen mogelijkheid&#13;
heeft in beroep te gaan tegen een goedkeuringsbeschikking. De aanstaande&#13;
pachter is geen partij en volgens een recente uitspraak van de Centrale Grondkamer17&#13;
ook geen belanghebbende in de zin van art. 106 Pw wanneer de pachter de&#13;
grond op basis van eenjarige contracten in pacht heeft en dit overeengekomen is bij&#13;
de afkoop van zijn pachtrechten.&#13;
Bij de Centrale Grondkamer ging het in bijna driekwart van de zaken om goedkeuring&#13;
van een reeds aangegane pachtovereenkomst. Keurt de Centrale Grondkamer&#13;
de korte duur niet goed, dan geldt de overeenkomst in die gevallen voor de wettelijke&#13;
duur. Bij de grondkamers wordt men geconfronteerd met een sterke druk van&#13;
verpachters en pachters om de korte duur goed te keuren omdat anders de grond&#13;
niet meer in pacht gegeven zal worden; een geheel andere afweging moet dan gemaakt&#13;
worden!&#13;
4.2. Discussie&#13;
Een aantal schrijvers acht het wenselijk dat de grondkamers een strenger beleid voeren&#13;
voor wat betreft de goedkeuring aan eenjarige pachtcontracten. Leemans, oudvoorzitter&#13;
van de Centrale Grondkamer, stelde dit reeds in 1981Â¹8 voor wat betreft&#13;
verpachtingen door gemeenten. Ook de PvdA-fractie noemde als voorbeeld bij de gestelde ernstige gebreken in&#13;
het functioneren van de grondkamers 'het op grote schaal zonder zorgvuldige toetsing&#13;
toestaan van korte termijn verpachtingen in het bijzonder ook op verzoek van&#13;
gemeenten met een ruime voorraad aan compensatiegrond'.19&#13;
Geuze20 noemt als onterechte goedkeuring aan een eenjarige pachtovereenkomst&#13;
het door Staatsbosbeheer en andere natuurbeschermingsinstellingen gebezigde argument&#13;
dat men het land binnenkort in eigen beheer wil nemen. Volgens Geuze is dat&#13;
praktisch gezien volkomen onmogelijk. Gedachte achter deze pachtovereenkomsten&#13;
is volgens Geuze dat de verpachter na deze goedkeuring aan de pachter onereuze verrichtingen&#13;
oplegt ter nakoming van de buitensporige verplichtingen. Wanneer de&#13;
pachter niet aan deze verplichtingen voldoet, wordt het volgende jaar niet meer aan&#13;
hem verpacht.&#13;
Daarentegen antwoordde staatssecretaris Ploeg bij de mondelinge behandeling&#13;
van een wijziging in de Pachtwet21 bij de opmerking dat de vraag naar eenjarige&#13;
pachtcontracten sterk toeneemt: 'Zou hierbij een terughoudend goedkeuringsbeleid&#13;
worden gevoerd, dan kan ik mij indenken dat het verschijnsel van mondelinge&#13;
pachtovereenkomsten zou toenemen. Dit lijkt mij geen goede zaak.'&#13;
Heister kamp pleitte in zijn oratie voor een ruimere goedkeuring van kortlopende&#13;
pacht. De positie van de pachter zou in de beoordeling betrokken kunnen worden.&#13;
Betreft het een object dat zowel voor wat betreft het overeengekomen gebruik als&#13;
voor wat betreft de positie ervan in het bedrijf van de pachter niet voor de wettelijke&#13;
duur behoeft te worden verpacht, dan zou men volgens Heister kamp de korte duur&#13;
moeten kunnen goedkeuren.22&#13;
Alhoewel er geen eenduidigheid is over de vraag of het wenselijk is dat het beleid&#13;
wordt aangescherpt, is het voor alle partijen duidelijk dat de goedkeuring aan eenjarige&#13;
pachtovereenkomsten op andere gronden wordt gegeven dan de reden dat de&#13;
bijzondere omstandigheid zich dat jaar naar alle waarschijnlijkheid zal voordoen.&#13;
Zijn er echter andere mogelijkheden om de grond in pacht te geven zonder dat men&#13;
meteen geconfronteerd wordt met het zware regime van de Pachtwet?&#13;
4.3. Andere mogelijkheden?&#13;
Verpachting door natuurbeschermingsinstellingen&#13;
Deze organisaties gaan over tot verpachting voor korte duur met het oog op het gewenste&#13;
flexibele beheer. Voor deze groep verpachtingen is de verwachting dat de&#13;
korte-duurverpachting aanzienlijk zal afnemen wanneer de wijziging van de Natuurbeschermingswet&#13;
en de Pachtwet betreffende de bepalingen over de pachtbeheersovereenkomsten&#13;
in werking treden.23 Deze organisaties krijgen dan de mogelijkheid&#13;
om in reservaten pachtbeheersovereenkomsten af te sluiten voor de duur van zes jaar (nieuwe art. 70a-70e Pw). Wenst&#13;
een der partijen geen verdere verlenging of niet onder deze voorwaarden, dan kan&#13;
de overeenkomst uiterlijk zes maanden voor het einde opgezegd worden. De regels&#13;
met betrekking tot verlenging (art. 36 Pw e.v.) blijven buiten toepassing.&#13;
Verpachting door gemeenten&#13;
Heeft de grond reeds een niet-agrarische bestemming dan heeft de gemeente voldoende&#13;
mogelijkheden om de grond voor langere duur te verpachten zonder dat men&#13;
bij het uiteindelijk realiseren van de bestemming geconfronteerd wordt met schadeclaims&#13;
van pachters.&#13;
Ten eerste is er de mogelijkheid een beding als bedoeld in art. 62 onder a Pw in&#13;
de overeenkomst op te nemen, de overeenkomst geldt voor de overeengekomen duur&#13;
zonder de mogelijkheid van verlenging te vragen.&#13;
Ten tweede moet de pachtrechter op grond van art. 40 Pw het verzoek om verlenging&#13;
van een overeenkomst afwijzen wanneer de verpachter het verpachte wil&#13;
bestemmen voor niet-agrarische doeleinden. Op grond van art. 48 Pw heeft de pachter&#13;
dan geen recht op vergoeding.&#13;
Eveneens is er de mogelijkheid van tussentijdse ontbinding (art. 51 Pw); schadevergoeding&#13;
hoeft enkel betaald te worden voor de nog lopende pachttermijn.&#13;
Heeft het object nog een agrarische bestemming en heeft men nog geen definitieve&#13;
plannen of kunnen deze nog niet uitgevoerd worden, dan kan verpachting voor een&#13;
langere termijn inderdaad problemen opleveren wanneer men de grond uiteindelijk&#13;
pachtvrij wil zien te krijgen, met name wanneer oorspronkelijke plannen geen doorgang&#13;
vinden.&#13;
4.4. Slotbeschouwing&#13;
Het goedkeuringsbeleid van de grondkamers is soepeler dan dat van de Centrale&#13;
Grondkamer.&#13;
Zoals reeds gesteld hebben grondkamers veel meer met een druk van verpachters&#13;
en pachters te maken om de verzoeken goed te keuren omdat men anders niet meer&#13;
tot verpachting over wenst te gaan, gezien de financiÃ«le consequenties die een pachtovereenkomst&#13;
voor de wettelijke duur met zich kan brengen.&#13;
De grondkamers verlenen in het algemeen de goedkeuring ondanks het feit dat de&#13;
bijzondere omstandigheden waarvoor de goedkeuring voor een jaar verleend is, zich&#13;
niet binnen de loop van dat jaar zullen voordoen. Deze opstelling acht ik verdedigbaar&#13;
gezien de consequenties die afwijzing van het verzoek met zich brengen, alhoewel&#13;
men het verschijnsel zo veel mogelijk moet trachten te beperken om een algehele&#13;
ontduiking van bepalingen van de Pachtwet te voorkomen.&#13;
Gezien de huidige omvang van de korte-duurverpachtingen (nog geen 4% van het&#13;
totale areaal, verpachtingen door het BBL buiten beschouwing gelaten) wordt de&#13;
korte-duurverpachting op dit moment niet op grote schaal gebruikt als ontsnappingsmogelijkheid&#13;
aan de strakke duurbepalingen van de Pachtwet.</content><legacyfootnotes>1. Heroverwegingsrapport Pachtwetgeving, interdepartementaal beleidsonderzoek, Begrotingsvoorbereiding,&#13;
1989, deelrapport nr. 6 en&#13;
Voorstellen van de Werkgroep Pacht van het Landbouwschap gericht op de vermindering van&#13;
de terugloop van het pachtareaal, Rapport Werkgroep Pacht van het Landbouwschap, juli&#13;
1988.&#13;
2. CG 13 februari 1967, P. 1968, 2783.&#13;
3. De Haan, P., Pachtrecht, Commentaar op de wet en jurisprudentie, Zwolle 1969, pag. 332.&#13;
4. Hof Arnhem 4 maart 1986, Agr R 1987, 4018.&#13;
5. CG 1 april 1986, GP 10411.&#13;
6. CG 10 juli 1977, GP 9154.&#13;
7. CG 30 juli 1984, Agr R 1986, 3995 en 18 september 1984, Agr R 1986, 3994.&#13;
8. CG 26 mei 1987, GP 10.512.&#13;
9. CG 27 oktober 1987, GP 10.549.&#13;
10. recent CG 27 oktober 1987, GP 10.549.&#13;
11. CG 4 november 1986, Agr R 1988, 4133.&#13;
12. CG 19 september 1980, Agr R 1982, 3534.&#13;
13. CG 9 november 1984, GP 10.260.&#13;
14. Volgens cijfers van het CBS bedroeg in 1987 de totale oppervlakte verpachte grond 699 610 hectare.&#13;
15. Staatsblad 1981, 248.&#13;
16. De praktijk leert dat thans de vraag naar korte-duurverpachting door particulieren toeneemt gezien&#13;
de regeling in de Meststoffenwet; er gaat geen referentiehoeveelheid fosfaat verloren bij het einde van&#13;
een pachtovereenkomst voor kortere duur, deze behoort niet tot de bij het bedrijf behorende oppervlakte&#13;
landbouwgrond (art. 14 lid 3 jo. art. 1 Meststoffenwet). Deze omstandigheid alleen wordt echter door&#13;
de Centrale Grondkamer niet als een bijzondere omstandigheid in de zin van art. 12 lid 4 Pachtwet beschouwd.&#13;
(CG 25 september 1989, GP 10705).&#13;
17. CG 4 november 1986, Agr R 1988, 4133.&#13;
18. De Pacht 1981, pag. 62.&#13;
19. Voorlopig Verslag bij Wet Agrarisch Grondverkeer, pag. 37.&#13;
20. De Pacht 1981, pag. 342.&#13;
21. Handelingen Tweede Kamer, 1983-1984, pag. 1773.&#13;
22. Heisterkamp, A.H.T., Het dilemma van de pacht, Gouda Quint, Arnhem 1988, pag. 10.&#13;
23. Tweede Kamer, 1987-1988, nr. 20 617&#13;
</legacyfootnotes><footnotes><footnote/></footnotes><auteurs>Mr. E.H.M. Harbers</auteurs><published>1989-11-01 00:00:00</published><modified>1989-11-01 00:00:00</modified><editiondate>1989-11-01</editiondate><htmlpath>https://denhollander.info/artikel/6265</htmlpath></article>
</articles></edition>
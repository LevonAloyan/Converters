<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2002</searchword><id>5537</id><udhid>UDH:TvAR/5537</udhid><titel>Ruimte voor pacht: het kabinetsstandpunt</titel><searchwords><searchword>TvAR 1/2002</searchword><searchword>UDH:TvAR/5537</searchword></searchwords><attachments><attachment><name>2002_nr 1_Artikel_Hoog.pdf</name><extention>pdf</extention><url>https://denhollander.info/download/5478/ci</url></attachment></attachments><inleiding>1. Inleiding&#13;
Met het verschijnen van het rapport Ruimte voor Pacht1 van de Commissie Pachtbeleid&#13;
is een aanzet gegeven voor de concrete discussie over liberalisering van het&#13;
Nederlandse pachtstelsel. De reacties op de voorstellen van de commissie zijn overwegend&#13;
negatief geweest.2 Dit geldt ook voor de politiek. Inmiddels heeft het kabinet&#13;
een standpunt ingenomen met betrekking tot de toekomst van het pachtstelsel,3 waarin&#13;
de voorstellen van de commissie slechts zeer ten dele worden overgenomen.&#13;
Teneinde het kabinetsstandpunt in het juiste perspectief te zien, is het goed enkele&#13;
opmerkingen te maken over de achtergrond van de opdracht aan de commissie en de&#13;
verhouding tussen het advies van de commissie en het kabinetsstandpunt. Eerder&#13;
werd de vraag gesteld of de opdracht aan de commissie een open opdracht was het&#13;
functioneren van het pachtstelsel te onderzoeken en daarover te adviseren, of dat er&#13;
sprake was van een opdracht aan de commissie te onderzoeken op welke wijze het&#13;
pachtstelsel kan worden geliberaliseerd.4 Uit de inleiding van het kabinetsstandpunt&#13;
blijkt thans ondubbelzinnig dat de opdracht aan de commissie in de laatste zin dient&#13;
te worden verstaan. Met andere woorden: het kabinet had al een conclusie getrokken&#13;
voordat nog van enig onderzoek sprake was geweest. Een dergelijke gang van zaken&#13;
dient beleidsmatig als onjuist te worden gekwalificeerd: op deze wijze wordt immers&#13;
de vraag of er wel of niet geliberaliseerd dient te worden zonder deugdelijke onderbouwing&#13;
beantwoord.5&#13;
Daarnaast beroept het kabinet zich op de analyse en adviezen van de commissie,&#13;
als waren deze gebaseerd op een vrije opdracht aan de commissie en niet op basis van&#13;
de premisse van liberalisering, nog daargelaten dat de analyse van de commissie op&#13;
belangrijke punten feitelijk onjuist was.6De weerstand tegen liberalisering per definitie klinkt ook door in de reacties vanuit&#13;
het parlement en het agrarisch bedrijfsleven en de belangenorganisaties. Het kabinet&#13;
heeft zich deze reacties in zoverre aangetrokken, dat het een standpunt presenteert&#13;
dat in belangrijke mate afwijkt van de adviezen van de commissie, in die zin dat het&#13;
kabinet veel meer dan de commissie oog heeft voor de positie van de pachter.</inleiding><content>2. Het kabinetsstandpunt in algemene zin&#13;
Het kabinet schaart zich achter het standpunt van de commissie dat handhaving van&#13;
het huidige pachtstelsel de reguliere pacht zal marginaliseren, hoewel het daarbij de&#13;
kanttekening maakt dat de terugloop van het pachtareaal in de periode na 1995 voor&#13;
een groot deel verklaard kan worden uit de verkoop van domeingronden. Het kabinet&#13;
is van oordeel dat pacht niet alleen voor de agrarische sector belangrijk is, doch&#13;
ook een belangrijk beleidsondersteunend instrument is waar het gaat om bevordering&#13;
van flexibel grondgebruik en op het gebied van het natuurbeheer.&#13;
In de visie van het kabinet ontmoedigt de huidige bescherming van de pachter&#13;
potentiële verpachters tot verpachting over te gaan. Zij zouden om die reden eerder&#13;
kiezen voor verkoop of uitgifte in erfpacht. Deze visie miskent de essentie van de&#13;
zaak, namelijk dat de reden voor verkoop of uitgifte in erfpacht in plaats van verpachting&#13;
is gelegen in het feit dat beide eerste alternatieven een hoger rendement te&#13;
zien geven dan verpachting. Deze constatering is van belang, omdat uitgaande van dit&#13;
gegeven verbetering van het rendement van verpachting anders dan door middel van&#13;
liberalisering een mogelijk alternatief zou kunnen zijn.&#13;
Liberalisering betekent introductie van marktwerking: de prijs voor het product&#13;
– in dit geval het pachtobject – zal het resultaat van vraag en aanbod zijn. Er bestaat&#13;
geen verschil van mening over het feit dat er structureel sprake is van een gering aanbod&#13;
van landbouwgrond en een grote vraag daarnaar. Deze discrepantie neemt gestaag&#13;
toe, met als zichtbaar gevolg dat de prijzen van landbouwgronden excessief stijgen en&#13;
wel in dusdanige mate dat het kabinet het voornemen de hoogst toelaatbare pachtprijs&#13;
te stellen op 2% van de vrije agrarische waarde van de grond niet langer handhaaft.7&#13;
Zoals aangegeven kiest het kabinet per definitie voor een – gematigde – liberalisering&#13;
van het pachtstelsel, zonder daarbij – althans op termijn – zich de vraag te stellen&#13;
wat de gevolgen daarvan zijn voor de (potentiële) pachter. Dit fenomeen is overigens&#13;
niet nieuw: het deed zich reeds voor bij de discussie over wijziging van de Pachtwet&#13;
in de jaren 80 van de vorige eeuw.8 Op de concrete gevolgen van het kabinetsstandpunt&#13;
kom ik hieronder terug.&#13;
Het kabinet onderscheidt twee vormen van pacht: bedrijfspacht en losse pacht.&#13;
Voor bedrijfspacht geldt een min of meer beschermend wettelijk regime, voor losse&#13;
pacht geldt een volledig vrij systeem. Hoewel dat niet uitdrukkelijk in het kabinetsstandpunt&#13;
wordt aangegeven, mag worden aangenomen dat alle thans bestaande bijzondere&#13;
pachtvormen, zoals bijzondere kortdurende pacht (art. 70f lid 5), teeltpacht&#13;
(art. 70f lid1) en pacht van overheidslichamen (art. 62) komen te vervallen, met uitzondering van natuurpacht. De huidige systematiek van pacht in natuurgevoelige&#13;
gebieden (art. 5 lid 10) en pacht in reservaten (art. 70a e.v.) wordt kennelijk verlaten&#13;
en als bedrijfspacht of losse pacht met bijzondere voorwaarden aangemerkt.&#13;
3. Algemene bepalingen met betrekking tot pacht&#13;
Het kabinetsstandpunt bevat een aantal bepalingen die van toepassing zijn op alle&#13;
pachtovereenkomsten.&#13;
Definitie van het begrip pacht&#13;
Het kabinet definieert pacht als de rechtsvorm waarbij de grondeigenaar tegen een&#13;
tegenprestatie een persoonlijk recht op het gebruik van grond of gebouwen aan een&#13;
ander verschaft ten behoeve van de agrarische bedrijfsvoering. Deze omschrijving is&#13;
gelijk aan de huidige omschrijving van het begrip pacht in art. 1 lid 1 onder d in de&#13;
huidige Pachtwet, met dien verstande dat in het voorgestelde begrip de zinsnede in&#13;
welke vorm en onder welke benaming ook aangegaan, ontbreekt. Onduidelijk is of&#13;
de strekking van de voorgestelde definitie dezelfde is als die van de huidige. Het&#13;
wachten is wat dat betreft op het wetsontwerp.&#13;
Toepassing bepalingen uit het Burgerlijk Wetboek&#13;
In de visie van het kabinet is het algemeen overeenkomstenrecht uit het Burgerlijk&#13;
Wetboek op de pachtovereenkomst van toepassing. Behoudens enkele uitzonderingen&#13;
is dat voor het huidige pachtrecht ook reeds het geval. Met name gaat het dan om de&#13;
begrippen redelijkheid en billijkheid en de gevolgen daarvan voor de toepassing van&#13;
het pachtrecht.&#13;
Schriftelijke vastlegging&#13;
Evenals in het huidige systeem dient de pachtovereenkomst in het voorstel van het&#13;
kabinet schriftelijk te worden vastgelegd.&#13;
Koop breekt geen pacht&#13;
In het huidige pachtrecht geldt als algemene regel dat koop geen pacht breekt. In het&#13;
voorstel van het kabinet blijft dat ongewijzigd.&#13;
Verplichtingen van partijen&#13;
In de artikelen 20 tot en met 29 Pachtwet is een aantal rechten en verplichtingen van&#13;
partijen opgenomen. Het kabinetsstandpunt vermeldt slechts dat op partijen ‘een&#13;
aantal’ algemene verplichtingen rust, zoals de verplichting van de verpachter om het&#13;
verpachte in goede staat van onderhoud aan de pachter ter beschikking te stellen en&#13;
de verplichting van de pachter om het gepachte als een goed pachter te gebruiken.&#13;
Onduidelijk is of de overige algemene bepalingen in het uiteindelijke wetsvoorstel&#13;
zullen worden opgenomen.Overlijden pachter&#13;
In het kabinetsstandpunt is als algemene regel opgenomen dat het overlijden van de&#13;
pachter geen pacht breekt. De vraag is hoe die regel zich laat verstaan met het feit dat&#13;
in de visie van het kabinet het recht op indeplaatsstelling verdwijnt. Het ligt niet voor&#13;
de hand dat de pacht zou vererven zonder dat indeplaatsstelling van één of meer van&#13;
de erven mogelijk is. Het kabinetsstandpunt is op dit punt volkomen duister.&#13;
Onderverpachting&#13;
Het kabinetsstandpunt vermeldt dat onderverpachting is toegestaan als daar een&#13;
schriftelijke overeenkomst aan ten grondslag ligt en toestemming door de verpachter is&#13;
verleend. Deze regel lijkt identiek te zijn aan de huidige regeling van art. 32 Pachtwet.&#13;
Beheersverplichtingen&#13;
Ten aanzien van beheersverplichtingen vermeldt het kabinetsstandpunt slechts dat&#13;
deze schriftelijk moeten worden vastgelegd.&#13;
Melioratierecht&#13;
De verpachter is gehouden bij het einde van de pacht aan de pachter een billijke vergoeding&#13;
te geven voor aangebrachte verbeteringen die deze aan het gepachte heeft aangebracht.&#13;
In deze omschrijving ontbreekt de bepaling van het huidige art. 31 lid 2 Pachtwet,&#13;
waarin wordt bepaald dat de vergoeding lager wordt gesteld naarmate de pachter&#13;
de vruchten van de aangebrachte verbeteringen reeds heeft kunnen genieten. Onduidelijk&#13;
is of de mogelijkheid om verbeteringen langs gerechtelijke weg af te dwingen zal&#13;
blijven bestaan (art. 30). Het kabinetsstandpunt vermeldt hierover in ieder geval niets.&#13;
4. Bedrijfspacht&#13;
Het huidige onderscheid tussen pacht van een hoeve en pacht van los land verdwijnt&#13;
in het kabinetsstandpunt. In plaats daarvan worden de begrippen ‘bedrijfspacht’ en&#13;
‘losse pacht’ ingevoerd. Basis van het onderscheid is de mate waarin de pachter afhankelijk&#13;
is van de pacht voor de uitoefening van zijn bedrijf.&#13;
Het begrip bedrijfspacht wordt gedefinieerd als een pachtovereenkomst waarbij de&#13;
betreffende pachter van één verpachter ten tijde van het aangaan daarvan (of na afloop&#13;
van de wettelijke overgangstermijn):&#13;
1. één of meer bedrijfsgebouwen (waarbij de woning als bedrijfsgebouw geldt) pacht, of&#13;
3. 25% of meer van de totale bedrijfsoppervlakte pacht, met een minimum van 3 hectare.&#13;
Beide mogelijkheden zijn derhalve alternatief en niet cumulatief.&#13;
Hoewel de definitie nadrukkelijk spreekt over het tijdstip van het aangaan van de&#13;
pachtovereenkomst dan wel na afloop van de wettelijke overgangstermijn, blijkt uit&#13;
een andere passage dat deze tijdstippen toch niet absoluut zijn:&#13;
Voor de beantwoording van de vraag of sprake is van bedrijfspacht zijn maatstaf alle door&#13;
één verpachter aan één pachter verpachte grond of gebouwen. Bestaat er tussen een pachter&#13;
en verpachter een overeenkomst betreffende losse pacht en partijen komen overeen een&#13;
pachtovereenkomst te sluiten betreffende een nieuw perceel, dan worden beide pachtovereenkomsten&#13;
aangemerkt als bedrijfspacht, indien beide percelen samen meer dan 25% van&#13;
het bedrijf van de pachter vormen of indien de tweede overeenkomst betrekking heeft op&#13;
bedrijfsgebouwen. Andere wijzigingen ten aanzien van de omvang van het bedrijf van de&#13;
pachter, zoals een nieuwe pachtovereenkomst met een tweede verpachter of de aankoop van&#13;
grond, brengen geen verandering in een bestaande pachtovereenkomst.&#13;
Een pachtovereenkomst blijft een overeenkomst van bedrijfspacht indien op enig tijdstip&#13;
lopende de overeenkomst de overeenkomst niet meer aan de definitie voldoet. Dit geldt ook&#13;
als de pachtovereenkomst tussen dezelfde pachter en dezelfde verpachter wordt verlengd.&#13;
Ook andersom wordt een overeenkomst van losse pacht geen bedrijfspacht wanneer de&#13;
overeenkomst op enig moment na het sluiten aan de definitie van bedrijfspacht gaat voldoen,&#13;
anders dan door het sluiten van een nieuwe pachtovereenkomst tussen dezelfde pachter en&#13;
verpachter. Dit is noodzakelijk, omdat anders een pachter door het aangaan van een tweede&#13;
pachtovereenkomst. de inhoud van de overeenkomst met de eerste verpachter kan wijzigen&#13;
zonder dat de eerste verpachter daar invloed op kan uitoefenen. Het niet meer voldoen aan&#13;
de definitie van bedrijfspacht is geen grond voor de verpachter om de pachtovereenkomst op&#13;
te zeggen.&#13;
Als een pachter met meerdere verpachters overeenkomsten voor losse pacht heeft gesloten,&#13;
welke per overeenkomst niet voldoen aan de criteria voor bedrijfspacht, is – zoals hierboven&#13;
is uiteengezet – naar de mening van het kabinet geen sprake van zodanige pachtafhankelijkheid&#13;
dat de regels van bedrijfspacht van toepassing zouden moeten zijn.&#13;
Het is overigens onduidelijk hoe het begrip bedrijfspacht concreet ingevuld zal worden.&#13;
De criteria ‘gebouwen’ en ‘25%’ zijn weliswaar in het kabinetsstandpunt neergelegd,&#13;
maar niet aangegeven is wat het gevolg zal zijn van het hebben van neveninkomsten&#13;
– meer regel dan uitzondering in de agrarische wereld – voor de beoordeling van de&#13;
mate waarin de agrarisch ondernemer afhankelijk is van de pacht.&#13;
Voor bedrijfspacht gelden de volgende dwingendrechtelijke regels:&#13;
Duur van de bedrijfspachtovereenkomst&#13;
De bedrijfspachtovereenkomst heeft een duur van twaalf jaren.&#13;
Continuatierecht&#13;
De overeenkomst wordt in beginsel telkens van rechtswege met zes jaar verlengd.&#13;
Opzegging van de bedrijfspachtovereenkomst&#13;
De verpachter kan de pachtovereenkomst opzeggen tegen het einde van een pachttermijn,&#13;
dan wel tegen de dag dat de pachter 65 jaar wordt. Gaat de pachter niet akkoord&#13;
met de opzegging, dan kan de verpachter de rechter verzoeken de pachtovereenkomst te&#13;
beëindigen. De rechter wijst de vordering van de verpachter alleen toe als:&#13;
– de bedrijfsvoering van de pachter niet is geweest als een goed pachter betaamt of&#13;
zijn optreden jegens de verpachter aanleiding heeft gegeven tot gegronde klachten;&#13;
– de verpachter het pachtobject wil bestemmen voor niet-landbouwkundige doeleinden&#13;
en die bestemming in overeenstemming is met het algemeen belang;&#13;
– de verpachter (of echtgenoot, kind of pleegkind) het pachtobject persoonlijk voor&#13;
een landbouwkundig doel in gebruik wil nemen;&#13;
– als de pachter de leeftijd van 65 jaar bereikt;&#13;
– de redelijkheid en billijkheid dit vergen.&#13;
Het systeem komt in grote lijnen overeen met de huidige hoevepacht, met dat verschil&#13;
dat in het voorstel van het kabinet de verpachter in geval van een niet-geaccepteerde&#13;
opzegging van de bedrijfspachtovereenkomst beëindiging van de overeenkomst zal&#13;
moeten vorderen in plaats van het huidige systeem waarin de pachter verlenging van&#13;
de overeenkomst moet verzoeken. Daarnaast eindigt de pachtovereenkomst in het&#13;
voorstel op de dag waarop de pachter de vijfenzestigjarige leeftijd bereikt en niet aan&#13;
het einde van het pachtjaar waarin de pachter de vijfenzestigjarige leeftijd bereikt,&#13;
zoals in de huidige Pachtwet.&#13;
Voorkeursrecht&#13;
Als de verpachter het pachtobject wil verkopen, heeft de pachter het eerste recht tot&#13;
koop (voorkeursrecht). De verpachter kan het verpachte niet aan een derde verkopen&#13;
tegen een prijs die lager is dan de prijs waarvoor het verpachte aan de pachter is aangeboden,&#13;
doch kennelijk wel tegen een hogere. Het systeem waarbij de prijs van het&#13;
aan te kopen object door de grondkamer – of in het voorstel van het kabinet door de&#13;
rechter – kan worden vastgesteld, vervalt kennelijk. Daarmee vervalt elke controle op&#13;
de uitoefening van het voorkeursrecht; het is dan ook de vraag of er in het kabinetsstandpunt&#13;
materieel veel overblijft van het voorkeursrecht.&#13;
Bedrijfsgebouwen en woningen&#13;
Anders dan de commissie voorstelde blijft de pacht van bedrijfsgebouwen en woningen&#13;
onder de pachtregeling vallen.&#13;
Indeplaatsstelling&#13;
Het thans bestaande recht van de pachter op indeplaatsstelling – indeplaatsstelling&#13;
door de rechter tegen de wil van de verpachter – vervalt. Indeplaatsstelling kan wel&#13;
onderling worden overeengekomen.&#13;
Afwijking van dwingendrechtelijke bepalingen&#13;
Tot slot wordt bepaald dat ieder der partijen de rechter kan verzoeken om van het&#13;
bedrijfspachtregime te mogen afwijken. De rechter wijst een dergelijk verzoek alleen&#13;
toe als de pachter voldoende wordt beschermd of de pachter die bescherming om bijzondere&#13;
redenen niet nodig heeft.&#13;
5. Losse pacht&#13;
Losse pacht wordt in het kabinetsstandpunt gedefinieerd als een pachtovereenkomst&#13;
waarbij geen sprake is van een pachtafhankelijke situatie. Het gaat derhalve om alle&#13;
pachtovereenkomsten die geen bedrijfspachtovereenkomst zijn. Op de overeenkomst&#13;
van losse pacht zijn de algemene regels betreffende pachtovereenkomsten van toepassing.&#13;
Anders dan bij bedrijfspacht zijn er verder geen specifieke regels indien het om&#13;
losse pacht gaat. Dat betekent dat er geen sprake is van recht op verlenging van de&#13;
pachtovereenkomst, een wettelijke duur, recht op indeplaatsstelling en beheersing van&#13;
de pachtprijs. Er is derhalve sprake van een volledig geliberaliseerd systeem.&#13;
6. Prijstoetsing&#13;
Het kabinet is van mening dat de pachtprijs in beginsel een resultaat van vraag en aanbod&#13;
dient te zijn: pachtprijsbeheersing kan derhalve achterwege blijven. Op dit beginsel&#13;
worden in het voorstel van het kabinet twee uitzonderingen gemaakt: in geval van&#13;
bedrijfspacht en in geval een nieuwe overeenkomst van losse pacht aansluit op een eerdere&#13;
overeenkomst waarvan de looptijd is verstreken. In dat geval kan een partij de&#13;
pachtprijs na verlengen voorleggen aan de rechter. De rechter toetst de overeenkomst&#13;
dan aan de pachtprijs die in de regio gebruikelijk is voor vergelijkbare percelen of&#13;
bedrijven en is bevoegd de pachtprijs aan die gebruikelijke prijs aan te passen.&#13;
Onduidelijk is wat bedoeld wordt met een losse pachtovereenkomst die direct aansluit&#13;
op een eerdere overeenkomst waarvan de looptijd is verstreken. Gaat het om&#13;
overeenkomsten tussen dezelfde partijen en wat moet precies worden verstaan onder&#13;
direct aansluiten? In het kabinetsstandpunt wordt daarover geen uitsluitsel gegeven.&#13;
Het voorstel van het kabinet heeft in ieder geval tot gevolg dat het gehele systeem van&#13;
het Pachtnormenbesluit en de daarbij behorende toetsing door de grondkamer komt&#13;
te vervallen.&#13;
7. Rechterlijke organisatie&#13;
Zoals hiervoor reeds aangegeven, vervalt de toetsing van pachtovereenkomsten door&#13;
de grondkamer. Dat betekent dat het instituut grondkamer en in hoger beroep de&#13;
Centrale Grondkamer zullen verdwijnen. Alle geschillen zullen in het voorstel van&#13;
het kabinet aan de pachtrechter moeten worden voorgelegd. Dat is in eerste aanleg&#13;
niet langer de pachtkamer van het kantongerecht, doch de kantonrechter. Tegen het&#13;
vonnis van de kantonrechter staat hoger beroep open op de Pachtkamer van het&#13;
Gerechtshof te Arnhem. Deze blijft in het voorstel van het kabinet wel gehandhaafd.&#13;
8. Natuurpacht&#13;
Het kabinet handhaaft het uitgangspunt van de huidige regelingen voor pacht in&#13;
reservaten en pacht in natuurgevoelige gebieden,9 zij het dat daarvoor niet langer&#13;
8&#13;
RUIMTE VOOR PACHT: HET KABINETSSTANDPUNT&#13;
9. Zie over deze onderwerpen mijn artikelen ‘De pachtbeheersovereenkomst’, Agr.r. 1991, p. 164 e.v. en ‘Pacht&#13;
en beheersvergoeding: een verplichting tot het verrichten van onbetaald werk’, Agr.r. 1993, p. 132 e.v.&#13;
Koninklijke Vermande Agrarisch recht nr. 1, januari 2002&#13;
afzonderlijke regimes gelden. Partijen zijn vrij het nodige in individuele pachtovereenkomsten&#13;
te regelen. Niet-nakoming door de pachter van zijn specifieke verplichtingen&#13;
kan een grond zijn voor opzegging van de pachtovereenkomst door de verpachter.&#13;
De algemene leerstukken van het civiele recht zijn daarop van toepassing.&#13;
Het voorstel van het kabinet wijkt in één opzicht wezenlijk af van de huidige regeling.&#13;
Artikel 4a lid 2 Pachtwet bepaalt dat de beheersvergoeding niet meer kan bedragen&#13;
dan de pachtprijs. Deze bepaling vervalt, zodat negatieve pacht mogelijk wordt.&#13;
De enige voorwaarde is dat er sprake is van in gebruik geven ter uitoefening van de&#13;
landbouw en dat de diverse prijscomponenten te onderscheiden zijn.&#13;
9. Overgangsregime&#13;
Het kabinet stelt zich voor, gezien het ingrijpende karakter van het voorstel, een ruime&#13;
overgangstermijn in acht te nemen. Met betrekking tot alle bestaande pachtovereenkomsten&#13;
geldt een overgangstermijn van twaalf jaren, in die zin dat na het inwerkingtreden&#13;
van het nieuwe pachtregime gedurende een periode van twaalf jaren de huidige&#13;
Pachtwet van toepassing blijft.&#13;
Een op basis van de huidige Pachtwet als regulier geldende pachtovereenkomst die&#13;
voldoet aan de definitie van bedrijfspachtovereenkomst, wordt met ingang van jaar 13&#13;
van rechtswege aangemerkt als bedrijfspachtovereenkomst. De bestaande pachtovereenkomst&#13;
blijft derhalve in stand, zij het dat de regels met betrekking tot bedrijfspacht&#13;
dan voortaan van toepassing zijn. De pachter van een bestaande reguliere&#13;
pachtovereenkomst die valt onder de definitie van bedrijfspachtovereenkomst, heeft&#13;
het recht om binnen de overgangsperiode van twaalf jaren een kind of pleegkind als&#13;
opvolger in zijn plaats te stellen. Voorwaarde is dat deze opvolger is geboren voor&#13;
inwerkingtreding van de nieuwe pachtregelgeving en zich door opleiding of ervaring&#13;
als agrariër heeft gekwalificeerd. Indien de beoogde opvolger bij het einde van de&#13;
overgangstermijn van twaalf jaar nog niet als agrariër is gekwalificeerd en de leeftijd&#13;
van twintig jaar nog niet heeft bereikt, kan hij of zij nog tot zijn of haar twintigste&#13;
verjaardag een aanvang maken met een opleiding die kwalificeert als agrarisch ondernemer.&#13;
Opvallend is dat deze regeling een beperktere strekking heeft dan de huidige regeling&#13;
van artikel 49 Pachtwet. Indeplaatsstelling van de echtgenote of daarmee gelijk te&#13;
stellen partner is kennelijk niet mogelijk. Evenmin is het mogelijk de potentiële&#13;
bedrijfsopvolger als medepachter te doen aanmerken. In de visie van het kabinet ontstaat&#13;
als gevolg van de bedrijfsopvolging – anders dan onder de huidige Pachtwet –&#13;
kennelijk een nieuwe overeenkomst, waarop dan ook het nieuwe regime van toepassing&#13;
is. In zoverre is er geen sprake van een recht op indeplaatsstelling doch van een&#13;
recht op bedrijfsopvolging. Evenals onder het huidige recht vindt indien de kwaliteiten&#13;
van de beoogde bedrijfsopvolger worden betwist, een rechterlijke toetsing plaats.&#13;
In het geval dat de beoogde bedrijfsopvolging geen doorgang vindt, blijft de oude&#13;
pachtovereenkomst gewoon doorlopen.&#13;
Op bestaande reguliere pachtovereenkomsten die niet onder de definitie van bedrijfspacht&#13;
vallen – dat wil zeggen geen betrekking hebben op een pachtafhankelijke situatie&#13;
– zullen na de overgangsperiode van twaalf jaren van rechtswege de regels van&#13;
losse pacht van toepassing worden. Pachter en verpachter kunnen aansluitend onder&#13;
het losse pachtregime de pachtovereenkomst voortzetten en eventueel de looptijd&#13;
nader bepalen. De verpachter is ook bevoegd de overeenkomst op te zeggen, aldus&#13;
het kabinet.&#13;
Met betrekking tot de pachtprijs stelt het kabinet dat ten behoeve van pachtovereenkomsten&#13;
die onder de huidige Pachtwet zijn afgesloten, geldt dat gedurende de eerste&#13;
twaalf jaren dat de nieuwe pachtregeling in werking is – de overgangsperiode dus –&#13;
een percentage zal worden vastgesteld waarmee de verpachter de pachtprijzen periodiek&#13;
maximaal mag verhogen. De systematiek van het thans geldende Pachtnormenbesluit&#13;
wordt daarmee gehandhaafd. Het kabinet ziet af van het streven de pachtprijs&#13;
te laten stijgen tot 2% van de vrije verkeerswaarde van de grond, gezien de exorbitante&#13;
stijging van de grondprijs. Bij de vaststelling van het Pachtnormenbesluit in 1995 was&#13;
het streven om per 2001 te komen tot een pachtprijs van 2% van de vrije verkeerswaarde.&#13;
Het streven van het kabinet is thans te komen tot marktconforme pachtprijzen.&#13;
De suggestie van de Commissie Pachtbeleid om gedurende de periode waarin het&#13;
overgangsrecht van kracht is, de pachtprijs te berekenen op basis van de going-concernwaarde&#13;
van de grond, wordt door het kabinet verworpen. Naar de mening van&#13;
het kabinet kleeft aan dit uitgangspunt het nadeel dat de waarde van de grond wordt&#13;
bepaald door de restwaarde van de agrarische bedrijfsuitoefening, hetgeen geen recht&#13;
zou doen aan de waarde van het eigendom dat de verpachter ter beschikking stelt aan&#13;
de pachter. Daarnaast is de term going-concernwaarde niet eenduidig, zodat gebruik&#13;
van de term het risico van conflicten tussen partijen met zich meebrengt.&#13;
10. Evaluatie&#13;
Ik gaf hiervoor reeds aan dat het kabinetsstandpunt in belangrijke mate afwijkt van&#13;
het advies van de Commissie Pachtbeleid. Met name de rechtsfiguur van bedrijfspacht&#13;
zou de pachter die voor het grootste deel van de pacht afhankelijk is, de nodige&#13;
bescherming moeten geven. Het is evenwel de vraag of de door het kabinet beoogde&#13;
zekerheid voor de pachters in werkelijkheid wel aanwezig is.&#13;
Een eerste punt is dat de vaststelling van de overeenkomst als zijnde bedrijfspacht of&#13;
losse pacht geschiedt binnen één pachtrelatie. Het bestaan van meerdere pachtovereenkomsten&#13;
met meerdere verpachters wordt buiten beschouwing gelaten. Waartoe&#13;
dit kan leiden, moge blijken uit het volgende voorbeeld, dat betrekking heeft op een&#13;
akkerbouwbedrijf.10&#13;
De totale bedrijfsoppervlakte bedraagt 270 ha. 25% daarvan is 67,5 ha. De betrokken agrarisch&#13;
ondernemer heeft in eigendom 40 ha., daaronder begrepen de woning en de bedrijfsgebouwen.&#13;
Hij pacht diverse percelen van in totaal zeven verschillende verpachters. De&#13;
pacht is als volgt samengesteld:Verpachter Oppervlakte&#13;
1 10 ha&#13;
2 81 ha&#13;
3 5 ha&#13;
4 50 ha&#13;
5 12 ha&#13;
6 4 ha&#13;
7 68 ha&#13;
In de visie van het kabinet is slechts ten aanzien van verpachters 2 en 7 sprake van&#13;
bedrijfspacht. Dat zou betekenen dat de betreffende pachter slechts voor een oppervlakte&#13;
van 189 ha (40 ha eigendom en 149 ha pacht) door het regime van de bedrijfspacht&#13;
beschermd is. Hij loopt derhalve de kans 30% van zijn bedrijfsoppervlakte&#13;
kwijt te raken. Zou pachtovereenkomst nr. 7 niet op 68 ha doch op 67 ha betrekking&#13;
hebben, dan zou de pachter slechts voor een oppervlakte van 121 ha bescherming&#13;
hebben. Hij zou dan de kans lopen 55% van zijn bedrijfsoppervlakte (148 van 269 ha)&#13;
kwijt te raken. Zouden pachtovereenkomst 2 en 7 ieder voor de helft van verschillende&#13;
verpachters gepacht worden en er dus in totaal negen verpachters zijn, dan zou de&#13;
pachter de kans lopen meer dan 85% van zijn oppervlakte kwijt te raken. In zijn huidige&#13;
vorm biedt bedrijfspacht derhalve niet de bescherming voor de pachter die het&#13;
kabinet met het voorstel beoogt te geven. In feite doorbreekt het kabinet met het&#13;
voorstel in zijn huidige vorm de door zichzelf gestelde norm met betrekking tot de&#13;
pachtafhankelijkheid.&#13;
Het voorstel van het kabinet met betrekking tot losse pacht gaat uit van de aanname&#13;
dat in het geval de pachtovereenkomst op minder dan 25% van de bedrijfsoppervlakte&#13;
betrekking heeft, er geen sprake is van pachtafhankelijkheid. Los van het feit dat in&#13;
het geval dat er per individueel bedrijf sprake is van verschillende pachtovereenkomsten,&#13;
zodat bij het huidige voorstel de totale losse pacht op een veel grotere oppervlakte&#13;
dan 25% betrekking kan hebben, is de grens van 25% op zich reeds arbitrair.&#13;
Of bij een oppervlakte van het gepachte van minder dan 25% van het bedrijfsareaal&#13;
gesteld kan worden dat er geen sprake is van pachtafhankelijkheid hangt af van allerlei&#13;
omstandigheden, en met name van de totale bedrijfsoppervlakte. Het is denkbaar dat&#13;
verlies van 25% van het bedrijfsareaal in voorkomende gevallen leidt tot een niet langer&#13;
levensvatbaar zijn van een bedrijf. Het kabinet houdt met dit aspect geen rekening.&#13;
Wat het kabinet voorstelt is ten aanzien van pachtafhankelijke situaties loopbaanpacht&#13;
en ten aanzien van losse pacht afschaffing van alle beschermende bepalingen,&#13;
uitgaande van de gedachte dat de pachter in pachtafhankelijke situaties dient te worden&#13;
beschermd en in niet-pachtafhankelijke situaties die bescherming niet nodig&#13;
heeft. Zoals ik hiervoor reeds aangaf, beantwoorden de huidige voorstellen niet aan&#13;
dit uitgangspunt. Een ander bezwaar is dat de voorstellen onvoldoende rekening houden&#13;
met individuele situaties. Of continuatie van de pachtovereenkomst en indeplaatsstelling&#13;
wenselijk zijn, hangt af van de omstandigheden van het geval. In een&#13;
individuele rechterlijke beoordeling naar redelijkheid en billijkheid komen ook de&#13;
belangen van de verpachter bij het pachtvrij krijgen van het gepachte voldoende aan&#13;
bod.11 Een instructienorm voor de rechter zou daarbij kunnen zijn een toetsing van&#13;
de pachtafhankelijkheid in een specifiek geval.&#13;
Overigens moet worden vermeld dat – anders dan waarvan het kabinet lijkt uit te&#13;
gaan – het systeem van losse pacht niet geheel vrij is: het feit dat de algemene regels&#13;
van het burgerlijk recht op de pachtovereenkomst van toepassing zijn, brengt met&#13;
zich mee dat de uitoefening van de wederzijdse rechten van pachter en verpachter&#13;
getoetst dienen te worden aan redelijkheid en billijkheid. Dat betekent in feite dat de&#13;
beëindiging van pacht – zowel losse pacht als bedrijfspacht – niet zal kunnen plaatsvinden&#13;
wanneer dit in de gegeven omstandigheden in strijd met de redelijkheid en billijkheid&#13;
is.&#13;
Zoals hiervoor is aangegeven, bevat het voorstel van het kabinet een pachtprijsbeheersing&#13;
voor de overgangsperiode, die – kort gezegd – overeenkomt met de systematiek&#13;
van het huidige Pachtnormenbesluit. Het nieuwe regime bevat slechts beperkte&#13;
mogelijkheden tot toetsing van de pachtprijs: in geval van bedrijfspacht en in geval&#13;
van verlenging van pachtovereenkomsten. De pachtprijs wordt in die gevallen&#13;
getoetst aan de pachtprijs van vergelijkbare objecten, naast de algemene rechterlijke&#13;
toetsing van de pachtprijs aan de beginselen van redelijkheid en billijkheid. Het is&#13;
duidelijk dat het kabinet opteert voor marktwerking. Waar die marktwerking uiteindelijk&#13;
toe leidt, vermeldt het kabinet niet. Met name met betrekking tot de pachtprijs&#13;
houdt het kabinet rekening met de vermogensbelangen aan de zijde van de verpachter.&#13;
Een afweging van die – overigens alleszins legitieme – belangen met de exploitatiebelangen&#13;
van de pachter vindt in het voorstel van het kabinet niet plaats.&#13;
Ten aanzien van het pachtprocesrecht vindt slechts in eerste aanleg een wijziging&#13;
plaats: de pachtkamer van het kantongerecht wordt vervangen door de kantonrechter.&#13;
Op zich is dat in alle opzichten een achteruitgang. De meeste kantonrechters hebben&#13;
– met name als gevolg van het feit dat het aantal pachtzaken per kantongerecht vrij&#13;
beperkt is – onvoldoende kennis van de specifieke agrarische aspecten van individuele&#13;
zaken. In dat opzicht is juist de samenspraak met de deskundige leden van de pachtkamers&#13;
van belang, temeer daar door het wegvallen van de grondkamers in het kabinetsvoorstel&#13;
de agrarisch-inhoudelijke werkzaamheden van de pachtrechter zullen&#13;
worden uitgebreid.&#13;
Tenslotte natuurpacht: het kabinetsstandpunt houdt een verbetering in van de positie&#13;
van de pachter, in die zin dat het niet langer verboden is een beheersvergoeding te&#13;
betalen die hoger is dan de pachtprijs, zodat de pachter een reële vergoeding kan krijgen&#13;
voor de door hem verrichte of juist niet verrichte werkzaamheden. De positie van&#13;
de pachter die beheersverplichtingen heeft in het kader van een pachtovereenkomst&#13;
kan daardoor gelijkgetrokken worden met de agrarisch ondernemer die beheersverplichtingen&#13;
heeft in het kader van een beheersovereenkomst in het kader van het Programma&#13;
Beheer.&#13;
11. Fiscale gevolgen voor verpachters&#13;
Als gevolg van de invoering van het nieuwe belastingstelsel per 1 januari 2001 verandert&#13;
de situatie voor particuliere verpachters, voor wie de pacht inkomsten uit vermogen&#13;
zijn. Het kabinet besteedt terecht aandacht aan dit aspect. In het nieuwe belastingstelsel&#13;
is niet langer het werkelijk door de verpachter genoten inkomen uit pacht&#13;
voorwerp van belastingheffing, doch wordt uitgegaan van een forfaitair systeem. De&#13;
inkomsten van de verpachter worden belast in Box III. Zijn rendement c.q. zijn inkomen&#13;
wordt verondersteld te zijn 4% van de waarde van de grond in het economisch&#13;
verkeer. Daarover is een belasting van 30% verschuldigd. De waarde waarop hier&#13;
wordt gedoeld is de werkelijke waarde in het economisch verkeer, derhalve de waarde&#13;
inclusief de pachtovereenkomst. Het kabinet stelt die waarde onder het huidige pachtrechtelijk&#13;
systeem op ongeveer 40% van de vrije verkeerswaarde. Als gevolg van het&#13;
continuatierecht en het recht op indeplaatsstelling wordt deze waarde niet beïnvloed&#13;
door de formeel resterende looptijd van de pachtovereenkomst.&#13;
Onder het nieuwe pachtstelsel zal dat anders zijn, zeker bij losse pacht en in iets&#13;
mindere mate bij bedrijfspacht. Ten eerste is het de vraag of de verpachte waarde nog&#13;
op 40% van de vrije waarde kan worden gesteld, nu het instrument van prijstoetsing&#13;
ontbreekt. In ieder geval zal de verpachte waarde naarmate de einddatum nadert de&#13;
vrije waarde gaan benaderen, nu er geen of slechts een beperkt recht op continuatie&#13;
bestaat. Formeel bestaat er in geval van bedrijfspacht wel een continuatierecht, doch&#13;
dit kan door pachtprijsclausules gemakkelijk illusoir worden gemaakt.&#13;
Waar dit toe leidt moge uit het volgende voorbeeld blijken. Bij een grondprijs van&#13;
ƒ 100.000 per hectare zou in het huidige systeem de verpachte waarde ƒ 40.000 zijn.&#13;
De verpachter wordt geacht daarover een rendement te hebben van 4%, derhalve&#13;
ƒ 1.600. Daarover zou hij een bedrag van ƒ 480 aan belasting moeten betalen. Zou hij&#13;
het forfaitaire rendement werkelijk behalen, dan zou de pachtprijs ƒ 2.080 per hectare&#13;
worden, nog vermeerderd met de waterschapslasten. Zou de verpachte waarde uiteindelijk&#13;
de vrije waarde bereiken, dan zou het forfaitaire rendement van de verpachter&#13;
ƒ 4.000 bedragen, hetgeen leidt tot een belastingheffing van ƒ 1.200. Zou hij opnieuw&#13;
het forfaitaire rendement werkelijk behalen, dan zou de pacht ƒ 5.200 exclusief waterschapslasten&#13;
bedragen. Zou hij slechts de helft van het forfaitaire rendement werkelijk&#13;
realiseren, dan zou de pacht ƒ 3.200 exclusief waterschapslasten per hectare bedragen.&#13;
Gezien vanuit de economische positie van de pachter zijn deze bedragen niet realistisch.&#13;
Berekend is dat bij een gemiddeld bedrijfsresultaat de redelijkerwijs door de&#13;
pachter op te brengen pachtprijs ƒ 1.000 per hectare bedraagt.12&#13;
In het voorstel tot wijziging van het Pachtnormenbesluit 199513 – dat overigens&#13;
politiek omstreden is14 – bedraagt de hoogste regionale pachtnorm ƒ 2.145.15 De huidige&#13;
bij deze regio behorende pachtnorm bedraagt ƒ 1.285. Zou uitgegaan worden&#13;
van het gemiddelde van beide normen, dan ontstaat een nieuwe regionorm van&#13;
ƒ 1.705. Het is duidelijk dat in het voorbeeld louter als gevolg van het nieuwe belastingstelsel&#13;
de pachtprijzen de door het kabinet zelf gehanteerde normen waar het de&#13;
betalingscapaciteit van de pachter betreft, overtreffen. Doorvoering van het kabinetsstandpunt&#13;
met betrekking tot het pachtstelsel zal dit effect naar verwachting extreem&#13;
versterken. Ervan uitgaande dat de pachter niet meer zal kunnen betalen dan de&#13;
regionorm, zal een substantieel deel van de door de verpachter ontvangen pacht door&#13;
deze laatste direct aan de fiscus moeten worden afgedragen. Het lijkt erop dat het&#13;
voorstel in zijn huidige vorm zowel voor pachters als verpachters negatieve gevolgen&#13;
heeft.&#13;
12. Erfpacht&#13;
Aan twee aspecten besteedt het kabinet geen aandacht. Het eerste is dat de voorgestelde&#13;
definitie van pacht niet langer de thans in artikel 1 lid 1 onder d opgenomen clausule&#13;
in welke vorm en onder welke benaming ook aangegaan bevat. Dat zou betekenen&#13;
dat partijen andersluidende overeenkomsten zouden kunnen sluiten waarop de&#13;
pachtrechtelijke bepalingen niet van toepassing zouden zijn, tenzij de rechter de overeenkomst&#13;
uiteindelijk aan de hand van de huidige systematiek zou beoordelen.&#13;
Een tweede punt is dat in het kabinetsstandpunt niet een met het huidige artikel 59&#13;
vergelijkbare regeling is opgenomen. Als dat ook in het uiteindelijke wetsontwerp&#13;
niet geschiedt, betekent dat dat op beperkte rechten zoals het erfpachtrecht de dwingendrechtelijke&#13;
bepalingen van de Pachtwet niet langer van toepassing zijn. Maar ook&#13;
als dat wel zou geschieden, dan zou ook de positie van de erfpachter in hoge mate&#13;
worden aangetast. Zo zal bij het wegvallen van de pachtprijsbeheersing ook de&#13;
canonbeheersing wegvallen. De partij die daarbij het meest gebaat is, is de overheid&#13;
als grootste (erf)verpachter. In ieder geval is de doorwerking van het voorstel van het&#13;
kabinet veel vérstrekkender dan uit het kabinetsstandpunt blijkt. Inmiddels is gebleken&#13;
dat op dit punt door het kabinet een bewuste politiek wordt gevoerd: er is een&#13;
directe link tussen het beleid van het kabinet met betrekking tot het exploitatiebeleid&#13;
van de domeingebieden en het kabinetsstandpunt met betrekking tot het pachtbeleid.&#13;
16 De door het kabinet zelf gelegde link heeft overigens inderdaad met name&#13;
betrekking op de hoogte van de aan de erfpachter in rekening te brengen erfpachtcanon.&#13;
14. Zie de motie Depla en Rietkerk, TK 2001-2002, 27 924, nr. 2.&#13;
15. Regio nr. 7b. Westelijk Holland, Zuid-Holland, bestaande uit de gemeenten Albrandswaard, Barendrecht,&#13;
Heerjansdam, Hendrik-Ido-Ambacht, Maassluis, Ridderkerk, Rotterdam, Rozenburg, Schiedam,&#13;
Vlaardingen, Zwijndrecht, Alkemade, Jacobswoude, Leiden, Leiderdorp, Leidschendam, Liemeer,&#13;
Ter Aar, Voorburg, Voorschoten, Warmond, Zoetermeer, Zoeterwoude, Boskoop, Rijnwoude, Hillegom,&#13;
Katwijk, Lisse, Noordwijk, Noordwijkerhout, Oegstgeest, Rijnsburg, Sassenheim, Valkenburg,&#13;
Voorhout, Wassenaar, Bergschenhoek, Berkel en Rodenrijs, Bleiswijk, Capelle aan den IJssel, De Lier,&#13;
Delft, ’s-Gravenhage, ’s-Gravenzande, Maasland, Monster, Naaldwijk, Nieuwerkerk aan den IJssel,&#13;
Nootdorp, Pijnacker, Rijswijk, Schipluiden, Waddinxveen, Wateringen en Zevenhuizen-Moerkapelle.&#13;
16. Brief van de staatssecretaris van Financiën d.d. 16 oktober 2000 aan de Tweede Kamer over het verkoopbeleid&#13;
13. Conclusie&#13;
Allereerst moet worden gesteld dat hetgeen het kabinet naar buiten heeft gebracht het&#13;
kabinetsstandpunt is, en niet een concreet wetsvoorstel. Slechts aan de hand van dat&#13;
laatste kan worden beoordeeld hoe de ideeën en voorstellen van het kabinet concreet&#13;
vorm hebben gekregen. Een aantal conclusies is echter wel reeds aan te geven.&#13;
Het grotendeels wegvallen van het continuatierecht zal allereerst gevolgen hebben&#13;
voor het investeringsgedrag van de pachter. Een aantal investeringen zal achterwege&#13;
blijven omdat niet vast staat dat er voldoende tijd is om ze terug te verdienen. Om&#13;
dezelfde reden zal financiering van investeringen voor pachters aanmerkelijk moeilijker,&#13;
zo niet onmogelijk worden. Ook in de indirecte sfeer kunnen de gevolgen groot&#13;
zijn. Voor zover het gaat om melkveebedrijven is op grond van de huidige rechtspraak&#13;
de pachter gehouden het met het gepachte samenhangende melkquotum in&#13;
zijn geheel over te dragen aan de verpachter, onder de gehoudenheid van deze laatste&#13;
de helft van de waarde van het quotum aan de pachter uit te betalen. Materieel raakt&#13;
de pachter als exploitant de helft van zijn quotum kwijt. Beëindiging van de&#13;
pachtovereenkomst tijdens het werkbare leven van de pachter geschiedt onder de huidige&#13;
regelgeving slechts in uitzonderlijke gevallen en meestal aan het einde van de&#13;
loopbaan van de pachter. In het voorstel van het kabinet ligt deze situatie geheel&#13;
anders: op elk moment tijdens de loopbaan van de pachter kan in geval van losse&#13;
pacht de pachtovereenkomst beëindigd worden. Dat zou betekenen dat jonge boeren&#13;
op basis van de huidige rechtspraak gedwongen zouden kunnen worden de helft van&#13;
hun quotum aan de verpachter af te staan. Zij raken in die gevallen derhalve niet&#13;
alleen grond kwijt, maar ook een deel van hun productierechten. Aan het kabinet is&#13;
de suggestie gedaan concrete voorstellen met betrekking tot de plaats van de productierechten&#13;
binnen de pachtrelatie te doen. Het kabinet heeft dat geweigerd.&#13;
Een tweede mogelijk gevolg kan liggen op het gebied van het onteigeningsrecht en&#13;
de schadeloosstelling bij pachtbeëindiging. In geval van schadeloosstelling op basis&#13;
van liquidatie wordt bij de vaststelling van de inkomensschade bepaald met inachtneming&#13;
van de periode dat de pacht nog had kunnen voortduren ware deze niet&#13;
beëindigd. Wegvallen van het continuatierecht betekent een evident lagere schadeloosstelling.&#13;
Zou deze redenering doorgetrokken worden naar de vraag of van reconstructie&#13;
of liquidatie moet worden uitgegaan, dan zou dat in voorkomende gevallen&#13;
kunnen leiden tot liquidatie in plaats van reconstructie.&#13;
Ook het vervallen van de pachtprijsbeheersing in combinatie met het huidige fiscale&#13;
systeem zal tot grote gevolgen leiden. Zoals hiervoor is aangegeven wordt de particuliere&#13;
verpachter, ongeacht zijn werkelijk behaalde rendement, geacht een rendement te&#13;
behalen van 4% van de waarde van het gepachte. Daarover dient hij 30% belasting te&#13;
betalen. Wil hij zelf een redelijk rendement behalen, dan zal hij een pachtprijs in rekening&#13;
moeten brengen die van een dusdanige hoogte is dat de gemiddelde pachter deze&#13;
niet kan betalen. Dat betekent dat de enige economisch redelijke handelwijze van de&#13;
verpachter kan zijn verkoop van het pachtobject nadat het gepachte pachtvrij is gekomen.&#13;
Dat kan hij ook doen, nu het continuatierecht in de meeste gevallen is vervallen.&#13;
Ook voor institutionele beleggers werken de voorstellen niet gunstig uit. In veel&#13;
gevallen verwerven deze pachtobjecten in verpachte staat en ook tegen de waarde in&#13;
verpachte staat. Tegenover het beperkte inkomensrendement uit de pacht, wordt bij&#13;
het einde van de pacht een aanzienlijk vermogensrendement gerealiseerd. Het wegvallen&#13;
van het continuatierecht en de pachtprijsbeheersing zullen tot gevolg hebben&#13;
dat de waarde in verpachte staat zal stijgen en naarmate de einddatum van de pachtovereenkomst&#13;
nadert de vrije waarde zal benaderen, zoals ook het kabinet al aangeeft.&#13;
Aannemelijk is dat met het voorstel het vermogensrendement van de institutionele&#13;
belegger vermindert.&#13;
Zoals aangegeven is het de bedoeling van het kabinet de pachter in geval van pachtafhankelijkheid&#13;
te beschermen. Nog daargelaten dat het cruciale punt van de neveninkomsten&#13;
van de pachter en/of zijn echtgenote niet is uitgewerkt, kan gesteld worden&#13;
dat de grens van 25% te algemeen is en bovendien in zijn huidige vorm niet&#13;
werkbaar is, in die zin dat in werkelijkheid bijna gehele bedrijven onder het regime&#13;
van losse pacht kunnen komen te vallen. De door het kabinet beoogde pachtersbescherming&#13;
is daarmee illusoir.&#13;
De reeds thans gesignaleerde punten maken het wenselijk dat het kabinet – zonodig&#13;
op verzoek van de Tweede Kamer – zijn gehele stellingname heroverweegt, alvorens&#13;
enig concreet wetsvoorstel tot wijziging van de huidige pachtwetgeving wordt ingediend.&#13;
van agrarische domeinen, TK 2001-2002, 24 490, nr. 16.</content><legacyfootnotes>1. Rapport van de Commissie Pachtbeleid: Ruimte voor pacht, januari 2000.&#13;
2. Zie over het rapport mijn artikel ‘Evaluatie van de Pachtwet: de geschiedenis herhaalt zich’, Agr.r. 2000,&#13;
p. 274 e.v., alsmede K.D. Meersma en N.S. Commijs, ‘Een nadere beschouwing van de aanbevelingen&#13;
van de Commissie Pachtbeleid’, Agr.r. 2000, p. 294 e.v. en L.P.J. Mertens, ‘Ruimte voor oude en nieuwe&#13;
pacht’, Agr.r. 2000, p. 301 e.v.&#13;
3. Brief van de Staatssecretaris van Landbouw, Natuurbeheer en Visserij en de Minister van Justitie aan de&#13;
Tweede kamer met daarbij het kabinetsstandpunt inzake het advies Ruimte voor pacht van de Commissie&#13;
Pachtbeleid, TK 2000-2001, 27 924, nr. 1.&#13;
4. Zie onderdeel 2 van mijn in voetnoot 2 genoemde artikel.&#13;
5. Dat er geen sprake is van een deugdelijke onderbouwing blijkt ook uit de beantwoording van de vele&#13;
kamervragen die zijn gesteld. Zie TK 2001-2002, 27 924, nr. 3.&#13;
6. Zie mijn in voetnoot 2 genoemde artikel.&#13;
7. Onderdeel 4.3.2 van het kabinetsstandpunt.&#13;
8. Zie onder meer mijn artikel ‘Heroverweging pachtwetgeving: revival of the roaring twentees?’, Agr.r.&#13;
1989, p. 265 e.v.&#13;
9. Zie over deze onderwerpen mijn artikelen ‘De pachtbeheersovereenkomst’, Agr.r. 1991, p. 164 e.v. en ‘Pacht&#13;
en beheersvergoeding: een verplichting tot het verrichten van onbetaald werk’, Agr.r. 1993, p. 132 e.v.&#13;
10. Het gaat om een bestaand akkerbouwbedrijf in de provincie Zeeland.&#13;
11. Zie voor het huidige recht Pk. Hof Arnhem 13 juni 1966 (Nijenhuis/Ottens), Pr. 1994-1, nr. 1, en&#13;
A.H.T. Heisterkamp: Het dilemma van de pacht, oratie 1988, p. 11-13.&#13;
12. Rapportage accountantskantoor Alfa-Beag, september 2001.&#13;
13. Rapport Alfa BEAG Accountants en bedrijfsadviseurs.&#13;
14. Zie de motie Depla en Rietkerk, TK 2001-2002, 27 924, nr. 2.&#13;
15. Regio nr. 7b. Westelijk Holland, Zuid-Holland, bestaande uit de gemeenten Albrandswaard, Barendrecht,&#13;
Heerjansdam, Hendrik-Ido-Ambacht, Maassluis, Ridderkerk, Rotterdam, Rozenburg, Schiedam,&#13;
Vlaardingen, Zwijndrecht, Alkemade, Jacobswoude, Leiden, Leiderdorp, Leidschendam, Liemeer,&#13;
Ter Aar, Voorburg, Voorschoten, Warmond, Zoetermeer, Zoeterwoude, Boskoop, Rijnwoude, Hillegom,&#13;
Katwijk, Lisse, Noordwijk, Noordwijkerhout, Oegstgeest, Rijnsburg, Sassenheim, Valkenburg,&#13;
Voorhout, Wassenaar, Bergschenhoek, Berkel en Rodenrijs, Bleiswijk, Capelle aan den IJssel, De Lier,&#13;
Delft, ’s-Gravenhage, ’s-Gravenzande, Maasland, Monster, Naaldwijk, Nieuwerkerk aan den IJssel,&#13;
Nootdorp, Pijnacker, Rijswijk, Schipluiden, Waddinxveen, Wateringen en Zevenhuizen-Moerkapelle.&#13;
16. Brief van de staatssecretaris van Financiën d.d. 16 oktober 2000 aan de Tweede Kamer over het verkoopbeleid&#13;
van agrarische domeinen, TK 2001-2002, 24 490, nr. 16.&#13;
</legacyfootnotes><footnotes><footnote/></footnotes><auteurs>mr. drs. P.A. de Hoog</auteurs><published>2002-01-01 00:00:00</published><modified>2001-11-16 00:00:00</modified><editiondate>2002-01-01</editiondate><htmlpath>https://denhollander.info/artikel/5537</htmlpath></article>
</articles></edition>
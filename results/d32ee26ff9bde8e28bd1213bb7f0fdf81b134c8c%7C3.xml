<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2010</searchword><id>8548</id><udhid>UDH:TvAR/8548</udhid><titel>Reuss/Wijnen (TvAR 2010/5574)</titel><searchwords><searchword>TvAR 6/2010</searchword><searchword>TvAR 2010/5574</searchword><searchword>UDH:TvAR/8548</searchword></searchwords><attachments><attachment><name>TvAR2010_6_05_5574.pdf</name><extention>pdf</extention><url>https://denhollander.info/download/7613/ci</url></attachment></attachments><inleiding>Afwijzing beëindigingsvordering verpachters. Niet kan wor­den gezegd dat een redelijke afweging van de belangen van verpachters bij beëindiging van de pachtovereenkomst tegen die van pachter bij verlenging van die overeenkomst in het voordeel van verpachters uitvalt als bedoeld in artikel 7:370 lid 1 aanhef en onder c Burgerlijk Wetboek</inleiding><content>Tussenarrest (7 juli 2009)&#13;
1 Het geding in eerste aanleg&#13;
Voor het geding in eerste aanleg verwijst het hof naar de in­houd van de vonnissen van 6 februari 2008 en 25 augus­tus 2008, die de pachtkamer van de rechtbank Utrecht, sec­tor kanton, locatie Utrecht, tussen appellanten (hierna: Prinz Reuss c.s.) als eisers en geïntimeerde (hierna: Wijnen) als gedaagde heeft gewezen. Van het vonnis van 25 augustus 2008 is een fotokopie aan dit arrest gehecht.&#13;
2 Het geding in hoger beroep&#13;
2.1 Prinz Reuss c.s. hebben bij exploot van 10 september 2008 Wijnen aangezegd van het vonnis van 25 augustus 2008 in hoger beroep te komen, met dagvaarding van Wij­nen voor dit hof.&#13;
2.2 Bij memorie van grieven hebben Prinz Reuss c.s. tien grieven tegen het bestreden vonnis aangevoerd en toege­licht, en hebben zij met verwijzing naar de appeldagvaar­ding geconcludeerd dat het hof het bestreden vonnis zal ver­nietigen en, opnieuw recht doende, bij arrest, alsnog hun vorderingen zal toewijzen, met veroordeling van Wijnen in de kosten van beide instanties.&#13;
2.3 Bij memorie van antwoord heeft Wijnen de grieven be­streden en verweer gevoerd, en heeft hij geconcludeerd dat het hof Prinz Reuss c.s. in hun hoger beroep niet-ontvanke­lijk zal verklaren, dan wel het hoger beroep zal verwerpen, met bevestiging van het bestreden vonnis en met veroorde­ling van Prinz Reuss c.s. in de kosten van de procedure in hoger beroep.&#13;
2.4 Vervolgens hebben partijen de stukken voor het wijzen van arrest aan het hof overgelegd.&#13;
3 De motivering van de beslissing in hoger beroep&#13;
3.1 De zaak betreft een vordering tot beëindiging van de tus­sen partijen bestaande pachtovereenkomst. Het hof zal een comparitie van partijen bevelen strekkende tot het inwinnen van inlichtingen en het beproeven van een minnelijke rege­ling.&#13;
3.2 Het hof zal aan partijen opdragen om de aan dit arrest gehechte vragenformulieren binnen acht weken na heden in­gevuld aan het hof en de wederpartij te doen toekomen, on­der bijvoeging van de in die formulieren bedoelde stukken.&#13;
3.3 Iedere verdere beslissing zal worden aangehouden.&#13;
4 De beslissing&#13;
Het hof, recht doende in hoger beroep:&#13;
bepaalt dat partijen, Wijnen in persoon en Prinz Reuss c.s. vertegenwoordigd door iemand die van de zaak op de hoog­te en tot het geven van de verlangde inlichtingen in staat is en hetzij bevoegd hetzij speciaal schriftelijk gemachtigd is tot het aangaan van een schikking, tezamen met hun advoca­ten zullen verschijnen voor de pachtkamer van het hof, die daartoe zitting zal houden in het paleis van justitie aan de Walburgstraat 2-4 te Arnhem op een nader door de voorzit­ter te bepalen dag en tijdstip, zulks tot het geven van inlich­tingen en opdat kan worden onderzocht of partijen het op een of meer punten met elkaar eens kunnen worden;&#13;
bepaalt dat partijen de verhinderdagen van partijen en hun advocaten in de maanden september, oktober en november 2009 zullen opgeven op de rol van 11 augustus 2009, waar­na dag en uur van de comparitie (ook indien voormelde op­gave van een of meer van partijen ontbreekt) door de voor­zitter zullen worden vastgesteld; draagt aan partijen op om de aan dit arrest gehechte vragenformulieren binnen acht weken na heden ingevuld aan het hof en de wederpartij te doen toekomen, onder bijvoeging van de in die formulie­ren bedoelde stukken, wat betreft de voor het hof bestemde stukken in zesvoud;&#13;
iedere verdere beslissing zal worden aangehouden.&#13;
Vragenlijst Prinz Reuss c.s.&#13;
(* = doorhalen wat niet van toepassing is)&#13;
Datum opzegging door verpachter (aangetekende brief/ex­ploot):&#13;
Vindplaats in het dossier van deze opzegging (indien nog niet overgelegd: bijvoegen):&#13;
Datum verzet door pachter (aangetekende brief/exploot):&#13;
Vindplaats in het dossier van dit verzet (indien nog niet overgelegd: bijvoegen):&#13;
Pachtobject:&#13;
Einde lopende pachttermijn:&#13;
Datum pachtovereenkomst:&#13;
Ingekomen bij de grondkamer:&#13;
Goedkeuring door de grondkamer:&#13;
Vindplaatsen van de pachtovereenkomst en eventuele wijzi­gings- en aanvullingsovereenkomsten&#13;
alsmede eventuele daarop betrekking hebbende beschikkin­gen van de grondkamer&#13;
resp. de centrale grondkamer (voor zover nog niet overge­legd: bijvoegen):&#13;
Navolgende persoons- en bedrijfsgegevens behoeven slechts te worden ingevuld door de pachter, respectievelijk de ver­pachter die zich beroept op dringend eigen duurzaam ge­bruik als bedoeld in art. 7:370 lid 1 sub b Burgerlijk Wet­boek.&#13;
Persoonsgegevens van appellant(e/en):&#13;
Geboortedatum:&#13;
Gehuwd/ongehuwd*&#13;
Kinderen: leeftijd zoon/dochter opleiding/beroep ten laste van ouders&#13;
1.&#13;
2.&#13;
3.&#13;
4.&#13;
5.&#13;
advocaat:&#13;
bedrijf: akkerbouw/ veehouderij/ gemengd/ ander bedrijf*&#13;
totale oppervlakte:&#13;
eigendom (inclusief woning en bedrijfsgebouwen) :&#13;
gepacht van derden (aard van pachtovereenkomst aandui­den, dus reguliere pacht, geliberaliseerde pacht enzovoort):&#13;
ligging litigieuze land t.o.v. bedrijfsgebouwen / land ver­pachter/ pachter*(eventueel situatietekening overleggen):&#13;
Oppervlakte bouwland: in gebruik voor:&#13;
Oppervlakte grasland: in gebruik voor:&#13;
Vee: melkkoeien:&#13;
jongvee:&#13;
mestvarkens:&#13;
fokzeugen:&#13;
schapen:&#13;
paarden:&#13;
kippen:&#13;
bedrijfsgebouwen:&#13;
soort stal:&#13;
capaciteit:&#13;
bijzonderheden:&#13;
N.B. u gelieve bij te voegen:&#13;
1. de hiervoor bedoelde stukken, voor zover nog niet over­gelegd&#13;
2. de laatste meitelling&#13;
3. de jaarrapporten over de afgelopen drie jaar&#13;
4. voor zover van belang de kennisgeving inzake uw melk­quotum&#13;
5. opgaven van mestproduktierechten van bureau heffingen te Assen&#13;
Vragenlijst Wijnen&#13;
(* = doorhalen wat niet van toepassing is)&#13;
Datum opzegging door verpachter (aangetekende brief/ex­ploot):&#13;
Vindplaats in het dossier van deze opzegging (indien nog niet overgelegd: bijvoegen):&#13;
Datum verzet door pachter (aangetekende brief/exploot):&#13;
Vindplaats in het dossier van dit verzet (indien nog niet overgelegd: bijvoegen):&#13;
Pachtobject:&#13;
Einde lopende pachttermijn:&#13;
Datum pachtovereenkomst:&#13;
Ingekomen bij de grondkamer:&#13;
Goedkeuring door de grondkamer:&#13;
Vindplaatsen van de pachtovereenkomst en eventuele wij­zigings- en aanvullingsovereenkomsten alsmede eventuele daarop betrekking hebbende beschikkingen van de grondka­mer resp. de centrale grondkamer (voor zover nog niet over­gelegd: bijvoegen):&#13;
Navolgende persoons- en bedrijfsgegevens behoeven slechts te worden ingevuld door de pachter, respectievelijk de ver­pachter die zich beroept op dringend eigen duurzaam ge­bruik als bedoeld in art. 7:370 lid 1 sub b Burgerlijk Wet­boek.&#13;
Persoonsgegevens van geïntimeerde(n):&#13;
Geboortedatum:&#13;
Gehuwd/ongehuwd*&#13;
Kinderen: leeftijd zoon/dochter opleiding/beroep ten laste van ouders&#13;
1.&#13;
2.&#13;
3.&#13;
4.&#13;
5.&#13;
advocaat:&#13;
bedrijf: akkerbouw/ veehouderij/ gemengd/ ander bedrijf*&#13;
totale oppervlakte:&#13;
eigendom (inclusief woning en bedrijfsgebouwen) :&#13;
gepacht van derden (aard van pachtovereenkomst aandui­den, dus reguliere pacht, geliberaliseerde&#13;
pacht enzovoort):&#13;
ligging litigieuze land t.o.v. bedrijfsgebouwen / land ver­pachter/ pachter*(eventueel situatietekening&#13;
overleggen):&#13;
Oppervlakte bouwland: in gebruik voor:&#13;
Oppervlakte grasland: in gebruik voor:&#13;
Vee: melkkoeien:&#13;
jongvee:&#13;
mestvarkens:&#13;
fokzeugen:&#13;
schapen:&#13;
paarden:&#13;
kippen:&#13;
bedrijfsgebouwen:&#13;
soort stal:&#13;
capaciteit: &#13;
bijzonderheden:&#13;
N.B. u gelieve bij te voegen:&#13;
1. de hiervoor bedoelde stukken, voor zover nog niet over­gelegd&#13;
2. de laatste meitelling&#13;
3. de jaarrapporten over de afgelopen drie jaar&#13;
4. voor zover van belang de kennisgeving inzake uw melk­quotum&#13;
5. opgaven van mestproduktierechten van bureau heffingen te Assen&#13;
Eindarrest (5 januari 2010)&#13;
1 Het verloop van het geding&#13;
1.1 Voor het verloop van het geding tot aan het arrest van 7 juli 2009 verwijst het hof naar dat arrest.&#13;
1.2 Ingevolge genoemd arrest heeft deze kamer met partijen gecompareerd. Partijen hebben afgezien van toepassing van de eerste volzin van het derde lid van art. 88 Wetboek van Burgerlijke Rechtsvordering.&#13;
1.3 Vervolgens hebben partijen andermaal arrest gevraagd.&#13;
2 De vaststaande feiten&#13;
2.1 Als enerzijds gesteld en anderzijds niet of onvoldoen­de gemotiveerd betwist, alsmede op grond van de in zoverre niet betwiste inhoud van producties staat tussen partijen het navolgende vast.&#13;
2.2 Wijnen heeft bij schriftelijke pachtovereenkomst van 30 november 1979 van de rechtsvoorganger van Prinz Reuss c.s. gepacht een hoeve, bestaande uit de boerderij “Mo­lenwerf”, met erf, schuur, korenberg, boomgaard, bouw- en grasland, met een totale gezamenlijke oppervlakte van 21.63.11 ha. De pachtovereenkomst is tijdig ter goedkeuring aan de grondkamer gezonden.&#13;
2.3 In 1990 heeft pachter de boerderij met de bedrijfsgebou­wen, erf en tuin, in eigendom verworven.&#13;
2.4 Op 17 december 2003 is bij pachtwijzigingsovereen­komst het gepachte verkleind, aldus dat Wijnen in pacht heeft behouden een aantal percelen, behorende tot het land­goed Beverweerd, kadastraal bekend gemeente Werkhoven, sectie A, nummers 15, 632, 633, 1250 (ged.) en 1251, en sectie B, nummers 313 en 370, met een gezamenlijke opper­vlakte van 7.66.40 ha. Wijnen heeft de melkveehouderij be­ëindigd en de opbrengst van door hem verkocht melkquo­tum deels geïnvesteerd in veestalling ten behoeve van het thans door hem uitgeoefende jongveeopfokbedrijf.&#13;
2.5 Bij aangetekende brief van 18 september 2007 hebben Prinz Reuss c.s. de pachtovereenkomst doen opzeggen tegen 1 november 2009. De brief vermeldt omtrent de gronden die tot de opzegging hebben geleid:&#13;
“Verpachters leggen aan deze opzegging ten grondslag dat een redelijke afweging van hun belangen bij beëindiging van de overeenkomst tegen uw belangen bij verlenging, in het voordeel van verpachters dient uit te vallen, aangezien verpachters de verpachte percelen beschikbaar wensen te krijgen c.q. te stellen ten behoeve van de versterking van de op landgoed Beverweerd aanwezige toekomstbedrijven.”&#13;
2.6 Bij aangetekende brief van 19 september 2007 heeft Wijnen zich tegen de opzegging verzet.&#13;
3 De motivering van de beslissing in hoger beroep&#13;
3.1 In dit geding vorderen Prinz Reuss c.s. op de voet van het tweede lid van art. 7:369 Burgerlijk Wetboek vaststelling van het tijdstip waarop de pachtovereenkomst zal eindigen. De pachtkamer in eerste aanleg heeft de vordering afgewe­zen. Daartegen richten zich de grieven. Het hof zal de grie­ven zoveel mogelijk gezamenlijk bespreken.&#13;
3.2 Prinz Reuss c.s. hebben onder meer aangevoerd dat pacht de belangrijkste bron van inkomsten van het landgoed is en dat het voor de instandhouding van het landgoed nood­zakelijk is dat de bedrijven van de pachters, meest melkvee­bedrijven, een omvang krijgen van ongeveer 55 ha, tot 65 ha rond 2015. Thans is de gemiddelde grootte van de pachtbe­drijven op het landgoed 45 ha. In dit verband beroepen zij zich op een door hun rentmeester opgesteld verkavelings­plan (productie 5 bij inleidende dagvaarding). Volgens de stellingen van Prinz Reuss c.s. zal de grond die door Wij­nen wordt gepacht met name kunnen dienen ter vergroting van de bedrijven Rijnveld en Katteveld, als in het verkave­lingsplan bedoeld. De in geval van beëindiging vrijkomen­de grond zal in geliberaliseerde pacht voor een duur van zes jaar of korter worden uitgegeven en wel aan ‘de hoogst bie­dende’. Volgens hetgeen de rentmeester van Prinz Reuss c.s. ter comparitie heeft opgemerkt, is de hoogst biedende in de praktijk ook het sterkste bedrijf, zodat de wens van Prinz Reuss c.s. om een optimaal rendement te behalen niet strij­dig is met het belang van versterking van de andere pachtbe­drijven op het landgoed.&#13;
3.3 Wijnen heeft zich onder meer erop beroepen dat hij in 2003 ten behoeve van veestalling in eigen gebouwen heeft geïnvesteerd, volgens zijn mededeling ter gelegenheid van de comparitie in eerste aanleg ongeveer € 80.000,- , en dat hij die investering niet meer kan uitnutten als de pacht wordt beëindigd. Verder voert hij aan dat de winst uit het opfok­bedrijf jaarlijks ongeveer € 10.000,- à € 12.000,- bedraagt. Volgens Wijnen is in 2003 tussen hem en de toenmalige rentmeester besproken dat hij zijn bedrijf zou voortzetten als jongveeopfokbedrijf. Over investeringen ten behoeve van veestalling is niet met zoveel woorden gesproken.&#13;
De rentmeester van Prinz Reuss c.s. heeft aangegeven dat hij ervan uitgaat dat in 2003 inderdaad zal zijn besproken op welke wijze Wijnen zijn bedrijf zou voortzetten.&#13;
3.4 Op basis van de overgelegde boekhoudrapporten schat het hof de inkomsten van Wijnen uit het jongveeopfokbe­drijf lager in dan de door hem gestelde € 10.000,- à € 12.000,-. Niettemin is sprake van een relevante bijdra­ge aan het gezinsinkomen van Wijnen. Verder is van be­lang dat Wijnen in geval van beëindiging van de pacht zijn grotendeels nog niet afgeschreven investering ten behoeve van veestalling niet langer zal kunnen uitnutten. Aldus heeft Wijnen een reëel en concreet belang bij voortzetting van de pacht.&#13;
3.5 Met betrekking tot de belangen van Prinz Reuss c.s. overweegt het hof als volgt. Tegen de achtergrond van de ontwikkeling van de landbouw in het algemeen en de melk­veehouderij in het bijzonder, is het op zichzelf alleszins be­grijpelijk dat grondeigenaren een vergroting en versterking van pacht(melkvee)bedrijven nastreven. In verband met de keuze van Prinz Reuss c.s. voor geliberaliseerde pacht voor een duur van zes jaar of korter, staat echter geenszins vast dat beëindiging van de pachtovereenkomst met Wij­nen daadwerkelijk zal kunnen bijdragen aan de versterking &#13;
van een of meer van de andere pachtbedrijven op het aan hen toebehorende landgoed. Wijnen heeft aangevoerd dat voor de ontwikkeling van een melkveebedrijf door uitbrei­ding van de veestapel en de aankoop van melkquotum ze­kerheid over het duurzaam gebruik van gronden wezenlijk is (memorie van antwoord onder 24). Prinz Reuss c.s. hebben dat niet betwist, nog daargelaten dat zulks in de agrarische praktijk ook van algemene bekendheid is. Ook hebben Prinz Reuss c.s. geen verklaring in het geding gebracht van (een van) de andere pachters van het landgoed of op andere wijze het door hen gestelde belang geconcretiseerd.&#13;
3.6 Gelet op een en ander kan niet worden gezegd dat een redelijke afweging van de belangen van Prinz Reuss c.s. bij beëindiging van de pachtovereenkomst tegen die van Wij­nen bij verlenging van die overeenkomst in het voordeel van Prinz Reuss c.s. uitvalt als bedoeld in art. 7:370 lid 1 aan­hef en onder c Burgerlijk Wetboek. De pachtkamer in eer­ste aanleg heeft de vordering van Prinz Reuss c.s. dan ook terecht afgewezen, wat er ook zij van de door de pachtka­mer in eerste aanleg aan die beslissing ten grondslag geleg­de overwegingen. Het hof zal het bestreden vonnis bekrach­tigen. Als de in het ongelijk gestelde partij zal het hof Prinz Reuss c.s. veroordelen in de kosten van het hoger beroep.&#13;
4 De beslissing&#13;
Het hof, recht doende in hoger beroep:&#13;
bekrachtigt het vonnis van de pachtkamer van de recht­bank Utrecht, sector kanton, locatie Utrecht, van 25 augus­tus 2008;&#13;
veroordeelt Prinz Reuss c.s. in kosten van het hoger beroep, tot aan deze uitspraak aan de zijde van Wijnen begroot op € 1.788,- voor salaris overeenkomstig het liquidatietarief en op € 254,- voor griffierecht.&#13;
Noot&#13;
Deze arresten zien op de eerste beëindigingszaak onder het nieuwe pachtrecht. De pachtovereenkomst is na 1 septem­ber 2007 door de verpachter opgezegd. Anders dan onder het oude recht dient de verpachter het initiatief te nemen de zaak aan de rechter voor te leggen (nadat de pachter zich tij­dig bij de verpachter tegen een door de verpachter verzon­den opzegging heeft verzet). De verpachter moet onder het huidige recht een vordering tot beëindigingvan de pacht­overeenkomst indienen, waar het voorheen een door de pachter in te dienen verlengingsverzoekwas. Ondanks deze wijzigingen in de procedure kan geconstateerd worden dat de werkwijze van het Pachthof nauwelijks is veranderd. De mondelinge behandeling,die onder het oude recht plaats­vond na het indienen van het beroepschrift en het verweer­schrift, is nu een comparitie geworden. Partijen dienen, net als onder het oude recht, vooraf een vragenlijst in te vullen, waarin persoonlijke gegevens en bedrijfsgegevens van de partijen gevraagd worden.&#13;
In deze zaak had de verpachter opgezegd op grond van art. 7:370 lid 1 onder c BW. De verpachter was van oordeel dat een redelijke afweging van belangen van de verpachter bij beëindiging van de overeenkomst tegenover die van de pachter bij verlenging van de overeenkomst in het voordeel van de verpachter diende uit te vallen. Anders dan onder het oude recht moet de verpachter in de pachtopzegging de op­zeggingsgronden te vermelden. Een opzegging is nietig, in­dien zij niet de gronden vermeldt die tot opzegging hebben geleid, zo bepaalt art. 7:368 BW. De verpachter is gebon­den aan de opzeggingsgronden die in art. 7:370 BW zijn op­gesomd. Uit art. 7:369 lid 2 BW volgt dat de verpachter al­leen op de gronden vermeld in de opzegging kan vorderen dat de rechter het tijdstip zal vaststellen waarop de overeen­komst zal eindigen.&#13;
In deze procedure was derhalve alleen aan de orde het be­lang van de verpachter bij beëindiging van de pachtovereen­komst tegenover het belang van de pachter bij verlenging van de overeenkomst. Zo is bijvoorbeeld niet als zelfstan­dige opzeggingsgrond aan de orde gesteld of er sprake was van bedrijfsmatige landbouw aan de zijde van de pachter. Uit het arrest blijkt dat de pachter zijn melkveebedrijf beëin­digd had. Hij exploiteerde nu een jongveeopfokbedrijf. Niet duidelijk wordt wat precies de omvang van het bedrijf was. Wel blijkt uit het arrest dat de inkomsten uit het jongveeop­fokbedrijf door het Hof op minder dan de door pachter ge­stelde € 10.000,- wordt geschat. De omvang van het bedrijf en de hoogte van de inkomsten spelen in de belangenafwe­ging wel een rol.&#13;
De verpachter voerde aan dat hij de gronden pachtvrij wil­de hebben om deze gronden aan bestaande melkveebedrij­ven op het landgoed te kunnen toevoegen. Voor de instand­houding van het landgoed zou het van belang zijn dat deze melkveebedrijven zouden groeien van circa 45 ha naar 55 tot 65 ha. Dat wilde de verpachter bereiken door de in geval van beëindiging vrijkomende gronden geliberaliseerd voor minder dan zes jaar aan deze melkveebedrijven te verpach­ten. Dit belang van verpachter staat tegenover het belang van pachter, het financiële belang. De pachter haalt inkom­sten uit het jongveeopfokbedrijf en heeft in het verleden ge­ïnvesteerd, hij wil deze investeringen terugverdienen.&#13;
Onder het oude recht werd het belang van een verpachter om de gronden aan een ander te verpachten al als een rele­vant belang aangemerkt. (zie Houwing/Heisterkamp, art. 38, nr. 464). Het enkele feit dat de gronden toegezegd waren aan een derde, was niet voldoende. Het belang moest voldoende zwaarwegend zijn. Het belang van een landgoedeigenaar om de gronden te kunnen toevoegen aan een bestaand bedrijf ter bevordering van de levensvatbaarheid van dat bedrijf kan wel als een concreet en voldoende zwaarwegend belang worden aangemerkt, zie Pachthof 18 januari 1994, Agr.r. 1994/ 4707, Lijndensche Fonds/Van Galen. De verpachter wilde de gronden uitgeven aan een bestaand pacht(melkvee)bedrijf. De gronden van dit bedrijf waren aangrenzend ge­legen aan de grond in geschil. De pachter had in dat geval maar een zeer beperkt belang bij voortzetting van de pacht­overeenkomst, onder meer omdat hij het melkveebedrijf be­ëindigd had, zijn eigendommen verkocht had en nog slechts de pachtgrond met een oppervlakte van 6 hectare exploiteer­de. De belangenafweging viel in het voordeel van de ver­pachter uit.&#13;
Het Hof komt in dit geval tot de conclusie dat het belang van pachter dient te prevaleren. Het belang van verpachter wordt niet zwaarwegend genoeg geacht. De verpachter had er voor gekozen om de om de gronden in geliberaliseerde pacht voor minder dan zes jaar uit te willen geven. Hiermee kwam aldus niet vast te staan dat op deze wijze ook daad­werkelijk bijgedragen zou worden aan de versterking van de andere pachtbedrijven. Met een geliberaliseerde verpach­ting is er geen zekerheid over een duurzaam gebruik van de gronden voor de andere pachtbedrijven. De verpachter heeft immers geen verplichting om na afloop van deze termijn deze gronden opnieuw aan deze bestaande pachtbedrijven te verpachten. &#13;
De belangenafweging in deze zaak zou mogelijk anders uit­gevallen zijn, als de verpachter voldoende aannemelijk had gemaakt de positie van de andere pachtbedrijven op het landgoed daadwerkelijk te willen versterken, bijvoorbeeld door de gronden in reguliere pacht aan andere pachtbedrij­ven uit te geven. Daarmee zou dan niet volledig zijn tege­moet gekomen aan de wens van de verpachter om te komen tot een optimaal rendement (verpachting aan de hoogstbie­dende) vanwege de verplichte pachtprijzentoetsing bij re­guliere verpachting, maar wel aan de wens om te komen tot vergroting van de bedrijven van de andere pachtbedrijven. Die keuze heeft de verpachter echter niet gemaakt, met als consequentie dat de vordering tot beëindiging van de pacht­overeenkomst is afgewezen.&#13;
E.H.M. Harbers&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en H.L. van der Beek en de deskundige leden ing. L.L.M. de Lorijn en ir. H.B.M. Duenk: </auteurs><published>2010-06-01 00:00:00</published><modified>2010-06-01 00:00:00</modified><editiondate>2010-06-01</editiondate><htmlpath>https://denhollander.info/artikel/8548</htmlpath></article>
</articles></edition>
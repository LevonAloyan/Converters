<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2010</searchword><id>8902</id><udhid>UDH:TvAR/8902</udhid><titel>Natuur in de omgevingsvergunning: de provincie haakt aan...</titel><searchwords><searchword>TvAR 12/2010</searchword><searchword>UDH:TvAR/8902</searchword></searchwords><attachments><attachment><name>TvAR2010_12_03_Natuur.pdf</name><extention>pdf</extention><url>https://denhollander.info/download/7871/ci</url></attachment></attachments><inleiding>1. Inleiding&#13;
De Wet algemene bepalingen (Wabo) is in werking getreden.&#13;
De verwachtingen zijn enorm. Eindelijk is er één loket, één&#13;
aanvraag, één vergunning en één procedure. De Wabo zal&#13;
zorgen voor een betere en snellere dienstverlening van de&#13;
overheid aan burgers en bedrijven. Een doelmatige manier&#13;
van werken zal verzekerd worden. Dit klinkt veelbelovend.&#13;
Maar is alles wel goud wat er blinkt? Hoe past het aspect&#13;
‘natuur’ zoals beschermd door de Natuurbeschermingswet&#13;
1998 (Nbwet 1998) in de omgevingsvergunning? Welke rol&#13;
speelt de provincie hierbij? Gedeputeerde Staten van de provincie&#13;
waren voor de inwerkingtreding in beginsel het bevoegd&#13;
gezag voor de vergunningverlening op grond van de&#13;
Nbwet 1998. Maar blijft dit zo na de inwerkingtreding van&#13;
de Wabo? Wat zijn de consequenties voor de gemeentelijke&#13;
en provinciale praktijk? Zoals wellicht uit de titel en voornoemde&#13;
vragen blijkt, gaat dit artikel over de omgevingsvergunning&#13;
en de rol die de Nbwet 1998 en de provincie hierbij&#13;
spelen.&#13;
</inleiding><content>2. Natura 2000&#13;
De Europese Vogelrichtlijn (Richtlijn 79/409/EEG) en Habitatrichtlijn&#13;
(Richtlijn 92/43/EEG) beschermen speciale natuur&#13;
in Europa. Ingevolge de Vogelrichtlijn dienen alle natuurlijk&#13;
in Europa in het wild levende vogelsoorten (en hun&#13;
eieren, hun nesten en hun leefgebieden) door de Europese&#13;
lidstaten te worden beschermd. De Habitatrichtlijn heeft&#13;
als doel bijzondere diersoorten en zogenoemde habitattypen&#13;
(bijvoorbeeld heide) te behouden. Op grond van deze richtlijnen&#13;
is elke lidstaat verplicht om speciale beschermingszones&#13;
aan te wijzen. Deze gebieden krijgen extra bescherming,&#13;
omdat er bijzondere planten en diersoorten voorkomen. De&#13;
aangewezen beschermingszones vormen samen één Europees&#13;
netwerk van natuurgebieden: Natura 2000.&#13;
Een Europese richtlijn is verbindend ten aanzien van het te&#13;
bereiken resultaat voor elke lidstaat waarvoor zij bestemd&#13;
is. Het is de bedoeling dat het doel dat de richtlijn aangeeft,&#13;
door de lidstaten behaald wordt. De lidstaat heeft zelf de bevoegdheid&#13;
vorm en middelen te kiezen waarmee het doel&#13;
bereikt zal worden.&#13;
Lidstaten dienen dan ook hun wet- en regelgeving zodanig&#13;
aan te passen zodat het doel bereikt zal worden. Met andere&#13;
woorden, een richtlijn dient ‘door de lidstaat geïmplementeerd&#13;
te worden in haar nationale rechtsorde’.&#13;
Nederland heeft de Vogelrichtlijn en de Habitatrichtlijn geïmplementeerd&#13;
in de Flora- en faunawet en de Nbwet 1998.&#13;
Samen zorgen deze bepalingen voor bescherming van soorten&#13;
én bescherming van leefgebieden. De soortenbescherming&#13;
is opgenomen in de Flora- en faunawet, de gebiedsbescherming&#13;
is opgenomen in de Nbwet 1998. Dit artikel zal&#13;
zich toespitsen op de gebiedsbescherming zoals geregeld&#13;
in de Nbwet 1998. De Flora- en faunawet blijft buiten beschouwing.&#13;
Voor de beantwoording van de vragen zoals gesteld in de inleiding&#13;
van dit artikel is het van belang kort aandacht te besteden&#13;
aan de Nbwet 1998 en op welke manier verschillende&#13;
vergunningplichten in deze wet geregeld zijn. In de volgende&#13;
paragraaf volgt hierover een korte uiteenzetting.&#13;
3. Natuurbeschermingswet 1998 (Nbwet&#13;
1998)&#13;
Nederland kreeg in 1967 voor het eerst een Natuurbeschermingswet.&#13;
Deze wet maakte het mogelijk om natuurgebieden&#13;
en soorten te beschermen. Een tijd later bleek dat de&#13;
bestaande wet niet meer voldeed aan de eisen die internationale&#13;
verdragen en Europese verordeningen stelden aan natuurbescherming.&#13;
Om die reden is in 1998 een nieuwe Natuurbeschermingswet&#13;
gemaakt die alleen gericht is op gebiedsbescherming: de&#13;
Nbwet 1998.1 Sindsdien zijn tevens de bepalingen vanuit de&#13;
Europese Vogel- en Habitatrichtlijn in de Nbwet 1998 verwerkt.&#13;
De Nbwet 1998 beschermt 3 soorten gebieden:&#13;
–– Natura 2000-gebieden;&#13;
–– beschermde natuurmonumenten;&#13;
–– gebieden die de minister van LNV aanwijst ter uitvoering&#13;
van verdragen of andere verplichtingen, zoals&#13;
wetlands (bijvoorbeeld het Waddengebied).&#13;
Het is de bedoeling dat door het hanteren van Nbwet 1998&#13;
in Nederland een zorgvuldige afweging gegarandeerd is bij&#13;
projecten die gevolgen kunnen hebben voor natuurgebieden&#13;
zoals beschermd op grond van die wet. In Nederland heeft&#13;
men, ter implementatie van de Vogel- en Habitatrichtlijn,&#13;
gekozen voor de volgende handelswijze. Ingevolge de Nbwet&#13;
1998 wijst de Minister van LNV gebieden aan.2 In het&#13;
bijbehorende aanwijzingsbesluit wordt de exacte ligging van&#13;
het gebied aangegeven en welke habitats in het gebied dienen&#13;
te worden beschermd.3 Van elk gebied wordt een inventarisatie&#13;
gemaakt. Er wordt vastgelegd welke waarden in het&#13;
gebied aanwezig zijn en waar de te beschermen habitats liggen.&#13;
Deze inventarisatie ligt ten grondslag aan de beheerplannen&#13;
die vervolgens dienen te worden opgesteld. Voor&#13;
alle Natura 2000- gebieden moeten namelijk beheerplannen&#13;
worden opgesteld.4 In de beheerplannen wordt een beschrijving&#13;
gegeven van de activiteiten die vergunningvrij, vergunningplichtig&#13;
dan wel niet toegestaan zijn.&#13;
Voor activiteiten of projecten die schadelijk (kunnen) zijn&#13;
voor de beschermde natuur kan op grond van de art. 16 en/&#13;
of 19d Nbwet 1998 een vergunningplicht gelden.5 Concreet&#13;
kan men dus met een vergunningplicht op grond van de Nbwet&#13;
1998 te maken krijgen, indien (bedrijfs)activiteiten worden&#13;
uitgevoerd, of indien ruimtelijke plannen, zoals bestemmingsplannen,&#13;
worden opgesteld, die mogelijk effecten&#13;
hebben op de natuurwaarden van beschermde natuurmonumenten&#13;
en/of Natura 2000-gebieden.&#13;
Tussen de omgevingsvergunning en de vergunningverlening&#13;
op grond van de Nbwet 1998 bestaat een bepaald raakvlak.&#13;
De vraag is dan ook hoe de vergunningverlening op grond&#13;
van Nbwet 1998 geregeld is nu de Wabo in werking is getreden.&#13;
In de volgende paragraaf meer hierover.&#13;
4. De omgevingsvergunning: ‘De natuur&#13;
haakt aan…’&#13;
De Wabo bevat regels voor de omgevingsvergunning en de&#13;
bestuursrechtelijke handhaving van meerdere regelingen&#13;
op het gebied van de fysieke leefomgeving.6 De wet zorgt&#13;
er voor dat er een vereenvoudiging komt van de procedurele&#13;
wetgeving via een integratie van de afzonderlijke al bestaande&#13;
vergunningprocedures.7 Opeen gestapelde procedures&#13;
worden op elkaar afgestemd.8&#13;
Centraal in de Wabo staat de dienstverlening door de overheid&#13;
aan de burgers en het bedrijfsleven. De dienstverlening&#13;
door de overheid zal moeten worden aangepast aan het project&#13;
dat de burger of het bedrijf wil realiseren.&#13;
De Wabo wordt verder uitgewerkt in twee uitvoeringregelingen:&#13;
–– het Besluit omgevingsrecht (Bor);9 en&#13;
–– de ministeriële regeling omgevingsrecht (Mor).10&#13;
Hiernaast is ook nog andere regelgeving van belang.11 Deze&#13;
regelgeving zal in dit artikel echter buiten beschouwing blijven.&#13;
De Wabo regelt de zogenoemde ‘omgevingsvergunning’.&#13;
Deze vergunning bundelt de verschillende toestemmingsbesluiten&#13;
die nodig zijn voor het realiseren van een fysiek project.&#13;
Resultaat hiervan is dat er uiteindelijk één besluit overblijft.&#13;
Voordeel voor de aanvrager is dat deze ook nog maar&#13;
één aanvraag hoeft in te dienen bij één loket. Vervolgens is&#13;
er één bevoegd gezag en één procedure.&#13;
Bij de omgevingsvergunning gaat het om activiteiten die&#13;
plaatsgebonden zijn en die van invloed (kunnen) zijn op&#13;
de fysieke leefomgeving. Van belang is, alvorens de aanvraag&#13;
wordt ingediend, te kijken of de afzonderlijke activiteiten&#13;
onlosmakelijk met elkaar verbonden zijn. Activiteiten&#13;
die namelijk onlosmakelijk met elkaar samenhangen,&#13;
kunnen niet los van elkaar worden beoordeeld.12 Art. 2.7&#13;
van de Wabo regelt om die reden dat die activiteiten ook&#13;
niet los van elkaar kunnen worden aangevraagd. Tussen bijvoorbeeld&#13;
het slopen van een gebouw en het daarna opbouwen&#13;
van een nieuw gebouw op dezelfde plek bestaat een onlosmakelijk&#13;
verband. De ene activiteit kan in dat geval niet&#13;
plaatsvinden voordat de andere activiteit is uitgevoerd. De&#13;
aanvraag om een omgevingsvergunning dient dan ook betrekking&#13;
te hebben op beide activiteiten.&#13;
Indien een aanvraag voor een omgevingsvergunning betrekking&#13;
heeft op een activiteit waarvoor tevens een vergunning&#13;
op grond van de Nbwet 1998 is vereist, moet de aanvrager&#13;
ervoor zorgdragen dat de aanvraag om toestemming voor&#13;
die activiteit tevens onderdeel uitmaakt van de aanvraag&#13;
om een omgevingsvergunning. In de Nbwet 1998 is hiertoe&#13;
‘hoofdstuk IX Omgevingsvergunning’ opgenomen.13 Deze&#13;
verplichting geldt overigens niet indien voorafgaand aan het&#13;
indienen van een aanvraag om een omgevingsvergunning&#13;
al een aanvraag om een vergunning op grond van de Nbwet&#13;
1998 is ingediend of een vergunning is verleend.14&#13;
Wie is dan bevoegd voor het maken van de afweging van&#13;
belangen in het kader van de vergunningverlening op grond&#13;
van de Nbwet 1998? Vóór het inwerkingtreden van de Wabo&#13;
waren Gedeputeerde Staten (of in bepaalde gevallen de Minister&#13;
van Landbouw, Natuur en Voedselkwaliteit) bevoegd&#13;
gezag voor vergunningverlening op grond van (art. 16 en&#13;
19d van) de Nbwet 1998.15 Bij het opstellen van de Wabo&#13;
is er (uiteindelijk) voor gekozen om besluiten op grond van&#13;
de Nbwet 1998 aan te laten haken bij de omgevingsvergunning.&#13;
16 Hiervan is sprake wanneer een in de Nbwet 1998 opgenomen&#13;
toestemming is vereist voor plaatsgebonden activiteiten&#13;
waarvoor een omgevingsvergunning benodigd is.&#13;
Alleen bij samenloop tussen de omgevingsvergunning en&#13;
het besluit op grond van de Nbwet 1998 vindt dan een zekere&#13;
integratie plaats. Hierbij kan men te maken krijgen met&#13;
de figuur ‘verklaring van geen bedenkingen (vvgb)’.17 Voor&#13;
de gevallen waarin een ander bevoegd gezag op de aanvraag&#13;
om een omgevingsvergunning beslist dan het bestuursorgaan&#13;
dat op grond van de Nbwet 1998 bevoegd zou zijn vergunning&#13;
te verlenen op grond van art. 16 en of art. 19d Nbwet&#13;
1998, wordt bepaald dat de vergunning niet kan worden&#13;
verleend dan nadat het laatstgenoemde bestuursorgaan een&#13;
vvgb heeft afgegeven. Er is dus een rol weggelegd voor een&#13;
ander bestuursorgaan dan het vergunningverlenend bevoegd&#13;
gezag. 18 Betoogd kan worden dat dit geheel in lijn is met de&#13;
bedoeling en uitgangspunten van de Wabo. Er blijft immers&#13;
sprake van één bevoegd gezag.&#13;
5. Verklaring van geen bedenkingen&#13;
(vvgb)&#13;
Een onderscheid dient te worden gemaakt tussen de figuren&#13;
‘advies’ en ‘vvgb’. In de Algemene wet bestuursrecht (Awb)&#13;
zijn artikelen opgenomen die van toepassing zijn op de advisering.&#13;
19 De aanwijzing van adviseurs (andere bestuursorganen&#13;
of instanties die het bevoegd gezag advies uitbrengen&#13;
over de aanvraag of het ontwerpbesluit op de aanvraag)&#13;
heeft plaatsgevonden in de Wabo20 en in het Besluit omgevingsrecht&#13;
(Bor).21 Daarnaast kunnen in provinciale of gemeentelijke&#13;
verordeningen nog andere personen of colleges&#13;
als adviseur worden aangewezen. Denk hierbij bijvoorbeeld&#13;
aan de aanwijzing van de gemeentelijke monumentencommissie&#13;
tot adviseur in de gemeentelijke verordening. Het&#13;
voert voor dit artikel te ver om nader op de ‘advisering’ onder&#13;
de Wabo in te gaan. Niettemin is het van belang het onderscheid&#13;
te maken tussen ‘advies’ en de ‘vvgb’. In sommige&#13;
gevallen wordt het adviesrecht namelijk niet voldoende&#13;
geacht.&#13;
Het gaat dan om de volgende gevallen:&#13;
–– gevallen waarin een afzonderlijke toestemming van&#13;
het aangewezen bestuursorgaan wenselijk is gezien de&#13;
bijzondere deskundigheid die dat orgaan ten aanzien&#13;
van die activiteit bezit;&#13;
–– gevallen waarin de verantwoordelijkheid die dat orgaan&#13;
draagt voor het beleid dat betrekking heeft op de&#13;
betrokken categorie activiteiten.&#13;
In dit soort gevallen, indien bij wet22 of in het Bor aangegeven,&#13;
kan een omgevingsvergunning niet worden verleend&#13;
dan nadat een vvgb is afgegeven door een daartoe aangewezen&#13;
orgaan (vvgb-orgaan). De beslissing over een of meerdere&#13;
aspecten van de omgevingsvergunning wordt in zo’n&#13;
geval aan een ander bestuursorgaan dan het bevoegd gezag&#13;
overgelaten. Dit vvgb-orgaan vervat de afweging met&#13;
betrekking tot die aspecten in een vvgb. Bij aanvragen om&#13;
een omgevingsvergunning waarbij een toestemmingsvereiste&#13;
geldt ingevolge de Nbwet 1998 is in die wet in de art. 46b&#13;
en 47b opgenomen dat in zo’n geval door het vvgb-orgaan&#13;
een vvgb dient te worden afgegeven aan het bevoegd gezag.&#13;
Ter illustratie het volgende (eenvoudige) voorbeeld. Een&#13;
agrariër wil een stal slopen. Op die plek wil hij een nieuwe,&#13;
grotere stal bouwen. Het bedrijf, waar de stal onderdeel&#13;
van uitmaakt, is gelegen vlakbij een Natura 2000-gebied.&#13;
De ammoniakuitstoot behorende bij de nieuwe stal zal&#13;
veranderen ten opzichte van de bestaande situatie en kan effect&#13;
hebben op het beschermde natuurgebied. Aangenomen&#13;
wordt dat het college van Burgemeester en Wethouders&#13;
van de gemeente (B&amp;W) bevoegd gezag is voor de vergunningverlening&#13;
van de omgevingsvergunning (in het verleden&#13;
was B&amp;W het bevoegd gezag voor vergunningverlening op&#13;
grond van de Wet milieubeheer).&#13;
De wijze van vergunningverlening ziet na het inwerkingtreden&#13;
van de Wabo als volgt uit. B&amp;W zijn bevoegd gezag&#13;
voor het verlenen van de omgevingsvergunning. De aspecten&#13;
milieu, bouwen, wonen en slopen maken onderdeel uit&#13;
van de omgevingsvergunning. Voor wat betreft het aspect&#13;
natuur dient een vvgb afgegeven te worden door Gedeputeerde&#13;
Staten. Gedeputeerde Staten zijn ingevolge de Nbwet&#13;
1998 namelijk belast met de afweging met betrekking tot dit&#13;
aspect. B&amp;W zullen uiteindelijk vergunning dienen te verlenen&#13;
met inachtneming van de vvgb.&#13;
De vraag komt uiteraard op ‘wat zo’n vvgb nou precies inhoudt’.&#13;
Wat is de status van een vvgb? In tegenstelling tot&#13;
een advies is een vvgb verbindend in al haar onderdelen.23&#13;
Het bevoegd gezag is dan ook verplicht de vvgb integraal&#13;
over te nemen. Er mag dus niets veranderd worden aan de&#13;
inhoud van de vvgb. Het vvgb-orgaan bepaalt of er voorschriften&#13;
moeten worden verbonden aan de omgevingsvergunning&#13;
met betrekking tot hetgeen door haar is afgewogen.&#13;
Indien een vvgb is afgegeven, worden aan de omgevingsvergunning&#13;
de bij de vvgb aangegeven voorschriften verbonden.&#13;
24 Het bevoegd gezag mag de voorschriften van de&#13;
vvgb dus niet wijzigen. Men zou dus kunnen zeggen dat het&#13;
vvgb-orgaan beschikt over een ‘deelbevoegdheid tot vergunningverlening van de omgevingsvergunning’.25 Op grond&#13;
van art. 2.20a van de Wabo moet de omgevingsvergunning&#13;
in z’n geheel worden geweigerd indien de vvgb wordt geweigerd.&#13;
De bevoegdheid van het vvgb-orgaan heeft dus een&#13;
grote invloed op het al dan niet verlenen van de omgevingsvergunning.&#13;
6. Procedure van een vvgb&#13;
Ingeschat wordt dat het vragen en verlenen van een vvgb&#13;
de nodige tijd kost. Om die reden is wettelijk bepaald dat in&#13;
het geval een vvgb dient te worden afgegeven altijd de uniforme&#13;
uitgebreide voorbereidingsprocedure (afdeling 3.4&#13;
Awb) moet worden gevolgd. 26 Overigens dient de uitgebreide&#13;
voorbereidingsprocedure tevens te worden doorlopen indien&#13;
er sprake is van een besluit tot wijziging of intrekking&#13;
indien men te maken heeft met een verklaring van geen bedenkingen.&#13;
27&#13;
De procedure met betrekking tot de vvgb is beschreven in&#13;
art. 3.11 van de Wabo en bestaat uit de volgende stappen:&#13;
–– Het bevoegd gezag stuurt het vvgb-orgaan onverwijld&#13;
een exemplaar van de aanvraag en de bijbehorende&#13;
stukken;&#13;
–– Wanneer het vvgb-orgaan daarom verzoekt vraagt het&#13;
bevoegd gezag aanvullende gegevens aan de aanvrager.&#13;
Tevens kan verzocht worden de beslistermijn te&#13;
verlengen;&#13;
–– Het vvgb-orgaan zendt een ontwerp-vvgb aan het&#13;
bevoegd gezag; deze ontwerp-vvgb wordt tegelijk met&#13;
het ontwerpbesluit ter inzage gelegd;&#13;
–– Zienswijzen en andere (voor de vvgb van belang&#13;
zijnde) adviezen (krachtens art. 2.26) naar aanleiding&#13;
van de ontwerp-vvgb worden zo spoedig mogelijk&#13;
naar het vvgb-orgaan gezonden;&#13;
–– Het vvgb-orgaan geeft de definitieve vvgb (‘negatieve’&#13;
of ‘positieve’ vvgb) af;&#13;
–– Het bevoegd gezag neemt een besluit met inachtneming&#13;
van de vvgb.&#13;
Opgemerkt wordt dat tegen de vvgb als zodanig niet in beroep&#13;
kan worden gegaan. De Awb is hiertoe aangepast.28&#13;
Wel kunnen zienswijzen tegen de omgevingsvergunning&#13;
worden ingediend. De vvgb maakt onderdeel uit van de omgevingsvergunning,&#13;
waardoor het toch mogelijk is tegen de&#13;
inhoudelijke afweging op dit punt te ageren.29&#13;
7. Problemen in de praktijk?&#13;
Voor de praktijk betekent de uitvoering van de Wabo een behoorlijke&#13;
processuele verandering ten opzichte van de ‘oude&#13;
manier van werken’ zoals vóór de inwerkingtreding van&#13;
de Wabo. Duidelijk is dat er een wederzijdse afhankelijkheid&#13;
bestaat tussen de verschillende bij de vergunningverlening&#13;
betrokken bestuursorganen. Vakinhoudelijke specialisten&#13;
van verschillende bestuursorganen zullen moeten gaan&#13;
samenwerken. Zij zullen buiten hun wellicht zo vertrouwde&#13;
‘hokje’ moeten gaan kijken. Of het afgeven van een vvgb&#13;
daadwerkelijk problemen zal opleveren in de praktijk, zal&#13;
de toekomst moeten uitwijzen. Men verwacht echter wel dat&#13;
procedureel de vvgb problemen zou kunnen opleveren bij&#13;
de uitvoering. Het in de vorige paragraaf genoemde art. 3.11&#13;
van de Wabo behelst een regeling die tracht procedurele problemen&#13;
weg te nemen. Ingevolge dit artikel dient, zoals eerder&#13;
aangegeven, het vvgb-orgaan onmiddellijk in kennis te&#13;
worden gesteld van een aanvraag om een omgevingsvergunning&#13;
waarvoor de vvgb is vereist. Indien het vvgb-orgaan&#13;
van mening is dat er aanvullende gegevens dienen te&#13;
worden gevraagd, dan dient het bevoegd gezag op verzoek&#13;
van het vvgb-orgaan toepassing te geven aan art. 4:5 Awb.30&#13;
Het spreekt hierbij bijna vanzelf dat alleen gegevens mogen&#13;
worden gevraagd voor zover dat nodig is in verband met de&#13;
beoordeling van de aspecten waaromtrent de vvgb wordt gegeven.&#13;
Indien dat met het oog op de voorbereiding van de&#13;
vvgb nodig is, kan het vvgb-orgaan het bevoegd gezag verzoeken&#13;
de termijn waarbinnen de beslissing op de aanvraag&#13;
moet worden genomen, te verlengen.31 Het bevoegd gezag&#13;
verlengt de termijn dan overeenkomstig het verzoek.32 Art.&#13;
3.11 van de Wabo heeft, naast het opsommen van de procedure&#13;
ten aanzien van het afgeven van een vvgb, dan ook een&#13;
‘praktijkgerichte probleemvoorkomende’ functie.&#13;
Wellicht is opgevallen dat er geen wettelijke termijn genoemd&#13;
wordt waarbinnen het vvgb-orgaan de vvgb dient af&#13;
te geven aan het bevoegd gezag. Het niet opnemen van zo&#13;
een termijn kan in de praktijk voor problemen zorgen. In de&#13;
praktijk van de afgelopen jaren is namelijk gebleken dat uitvoering&#13;
van de Nbwet 1998 een moeilijke opgave kan zijn.33&#13;
Een blik op de nummering van de wetsartikelen leert al snel&#13;
dat we hier waarschijnlijk te maken hebben met een wet die&#13;
in de korte periode van haar bestaan is gewijzigd. Die nummering&#13;
voorspelt niet veel goeds. Wijzigingen in een wet&#13;
worden immers vaak doorgevoerd wanneer er naar een oplossing&#13;
voor bepaalde problemen wordt gezocht. En inderdaad,&#13;
de Nbwet 1998 is al meerdere malen gewijzigd.34&#13;
Bekend is dat er nationaal gezien problemen zijn bij de uitvoering&#13;
van de Nbwet 1998. Aangezien het te ver voert dit&#13;
onderwerp uitputtend te behandelen, zal ik een aantal problemen&#13;
door middel van vragen schetsen: Wat is een ‘significant&#13;
negatief effect’? Op welke manier dient stikstof te&#13;
worden getoetst bij de vergunningverlening? Wat is het beleid&#13;
dienaangaande? Op welke wijze dient getoetst te worden&#13;
indien een nationale activiteit een effect kan hebben&#13;
op een buitenlands Natura 2000-gebied? Vanuit Europeesrechtelijk&#13;
perspectief bekeken is duidelijk dat alle gebieden&#13;
die op grond van de Vogel- en of Habitatrichtlijn bescherming&#13;
genieten, beschermd dienen te worden indien er (mogelijk)&#13;
nadelige effecten ten gevolge van een activiteit optreden.&#13;
Toetsen we dan ingevolge het nationale beleid (indien&#13;
aanwezig) of volgens het beleid van het betreffende (buur)&#13;
land? Dit zijn maar een paar vragen die illustreren met welke&#13;
vraagstukken men in de praktijk te maken heeft. Er zijn&#13;
er overigens nog veel meer, maar ook die vragen zullen in&#13;
dit artikel onbehandeld en onbeantwoord blijven. Echter, al&#13;
deze inhoudelijke vragen spelen wel mee in de beoordeling&#13;
of een vvgb al dan niet afgegeven zal worden. Deze vraagstukken&#13;
kunnen in de praktijk zorgen voor een trage afhandeling&#13;
van de vvgb omdat er zo veel onduidelijkheden en&#13;
onzekerheden zijn. Die onzekerheden hebben in het verleden&#13;
de vergunningverlening dikwijls bemoeilijkt en vertraagd,&#13;
net zoals de steeds verder ontwikkelde jurisprudentie.&#13;
Bij het afgeven van een vvgb zal dit waarschijnlijk niet&#13;
anders verlopen, aangezien de inhoudelijke toetsing niet anders&#13;
is dan in de periode vóór het inwerkingtreden van de&#13;
Wabo. Uiteraard kan dit ook problemen opleveren in de&#13;
communicatie tussen de verschillende bestuursorganen onderling.&#13;
Men zal steeds opnieuw met elkaar moeten samenwerken,&#13;
ook al ‘verliep de laatste samenwerking niet geheel&#13;
vlekkeloos’. Daarbij komt dat het bevoegd gezag verantwoordelijk&#13;
is voor de omgevingsvergunning, dus inclusief&#13;
de vvgb. In de praktijk kan het dus voorkomen dat bij niet&#13;
tijdige afhandeling van de vergunningprocedure, veroorzaakt&#13;
door het te laat afgeven een vvgb (om welke reden dan&#13;
ook), het bevoegd gezag aansprakelijk is in verband met de&#13;
Wet dwangsom en beroep bij niet tijdig beslissen.35 Gezien&#13;
het bovenstaande is het van groot belang dat tussen gemeenten&#13;
en provincie afspraken worden gemaakt om te voorkomen&#13;
dat er (termijngerelateerde) problemen bij de vergunningverlening&#13;
ontstaan.36&#13;
8. Conclusie&#13;
In de inleiding van dit artikel zijn een aantal vragen gesteld&#13;
met betrekking tot het aspect ‘natuur zoals beschermd door&#13;
de Nbwet 1998’ in relatie tot de ‘omgevingsvergunning zoals&#13;
geregeld in de Wabo’. Kort gezegd, hoe is de vergunningverlening&#13;
op grond van de Nbwet 1998 geregeld na het&#13;
inwerkingtreden van de Wabo?&#13;
Zoals de titel van dit artikel al doet vermoeden ‘haakt’ de&#13;
natuur zoals beschermd door de Nbwet 1998 ‘aan’ bij de&#13;
omgevingsvergunning. Hiervan is sprake wanneer een in de&#13;
Nbwet 1998 opgenomen toestemming is vereist voor plaatsgebonden&#13;
activiteiten waarvoor een omgevingsvergunning&#13;
nodig is. Bij samenloop tussen de omgevingsvergunning&#13;
en het besluit op grond van de Nbwet 1998 vindt dan&#13;
een zekere integratie plaats. Die integratie wordt, in gevallen&#13;
zoals geregeld bij wet of in het Bor, bereikt door middel&#13;
van de vvgb. Dit houdt concreet in dat bij aanvragen om&#13;
een omgevingsvergunning waarbij een toestemmingsvereiste&#13;
geldt ingevolge de Nbwet 1998 door het vvgb-orgaan&#13;
een vvgb dient te worden afgegeven aan het bevoegd gezag.&#13;
De besluitvorming met betrekking tot het aspect ‘natuur zoals&#13;
beschermd door de Nbwet 1998’ wordt in zo’n geval dus&#13;
overgelaten aan een ander bestuursorgaan dan het bevoegd&#13;
gezag: het vvgb-orgaan, zijnde Gedeputeerde Staten of (in&#13;
sommige gevallen) de Minister van Landbouw, Natuur en&#13;
Voedselkwaliteit. Men kan hier spreken van een verregaande&#13;
bevoegdheid, zeker als men zich bedenkt dat een vvgb&#13;
verbindend is in al haar onderdelen. Het bevoegd gezag mag&#13;
de vvgb (inclusief de hieraan verbonden voorschriften) niet&#13;
wijzigen. Het vvgb-orgaan beschikt dus eigenlijk over een&#13;
deelbevoegdheid tot vergunningverlening van de omgevingsvergunning.&#13;
Geheel in lijn met het voorgaande dient&#13;
de omgevingsvergunning in z’n geheel te worden geweigerd&#13;
indien de vvgb wordt geweigerd. Tegen de vvgb als zodanig&#13;
kan overigens niet in beroep worden gegaan, tegen de omgevingsvergunning&#13;
is dat wel mogelijk.&#13;
Verwacht wordt dat er, als gevolg van het invoeren van de&#13;
vvgb, in de praktijk problemen kunnen ontstaan. Naar alle&#13;
waarschijnlijkheid gaat de praktijk uitwijzen dat er vooral&#13;
veel afgestemd zal moeten worden tussen bestuursorganen.&#13;
Veel ambtenaren zullen zich buiten hun vertrouwde pad&#13;
moeten begeven. Daarbij komt dat voor het afgeven van een&#13;
vvgb geen wettelijke termijn is genoemd. Ervaring met de&#13;
uitvoering van de Nbwet 1998 in de afgelopen jaren heeft&#13;
geleerd dat het verlenen van vergunningen binnen de wettelijke&#13;
termijn problematisch kan zijn. De omstandigheden&#13;
en afweging van vele aspecten (bijvoorbeeld jurisprudentie,&#13;
wetswijzigingen, inhoudelijke onzekerheden) maakt of&#13;
een vvgb al dan niet afgegeven kan worden. Deze afweging&#13;
heeft de afgelopen jaren (dus voor de inwerkingtreding van&#13;
de Wabo) vaak geleid tot vertragingen in de afwikkeling van&#13;
procedures. Mocht er dan ook vertraging optreden in de procedure&#13;
tot het afgeven van een vvgb dan kan dit leiden tot&#13;
fricties tussen bestuursorganen onderling, zeker gezien het&#13;
feit dat, op grond van de Wet dwangsom bij niet tijdig beslissen,&#13;
het bevoegd gezag uiteindelijk verantwoordelijk is&#13;
voor een eventuele termijnoverschrijding. Ondanks het feit&#13;
dat art. 3.11 van de Wabo voorziet in een regeling die tracht&#13;
procedurele problemen weg te nemen, is het aan te raden&#13;
onderling goede afspraken te maken (in bijvoorbeeld een samenwerkingsovereenkomst),&#13;
mede gezien het feit dat tussen&#13;
bestuursorganen een goede coördinatie en verstandhouding&#13;
gewenst is. In de toekomst zal men elkaar immers vaker&#13;
gaan tegenkomen. Problemen in de samenwerking zijn dan&#13;
ook absoluut niet wenselijk. Door het maken van duidelijke&#13;
afspraken vooraf kunnen dan ook al problemen worden&#13;
voorkomen. Voorkomen is altijd beter dan genezen.&#13;
Rest te zeggen dat de praktijk zal moeten uitwijzen of de invoering&#13;
van de Wabo gezorgd heeft voor een betere en snellere&#13;
dienstverlening van de overheid aan burgers en bedrijven.&#13;
Vooralsnog kunnen we alleen maar gissen…&#13;
</content><legacyfootnotes>* Mw. mr. G.H.J.M. In de Braek is als jurist werkzaam bij de&#13;
Provincie Limburg. Dit artikel is een bewerking van haar&#13;
inleiding op de studiemiddag ‘WABO in de landbouw’ d.d.&#13;
24 juni 2010. Mevrouw In de Braek heeft dit artikel op&#13;
persoonlijke titel geschreven.&#13;
1. Wet van 25 mei 1998, houdende nieuwe regelen ter bescherming&#13;
van natuur en landschap (Natuurbeschermingswet&#13;
1998).&#13;
2. Art. 10a Nbwet 1998.&#13;
3. Op de voorbereiding van de aanwijzingsbesluiten is afdeling&#13;
3.4 van de Algemene wet bestuursrecht van toepassing&#13;
(uniforme openbare voorbereidingsprocedure); art. 11,&#13;
eerste lid, Nbwet 1998.&#13;
4. Art. 19a, eerste lid, Nbwet 1998.&#13;
5. Art. 16 regelt de vergunningplicht met betrekking tot een&#13;
Beschermd Natuurmonument; art. 19d regelt de vergunningplicht&#13;
met betrekking tot Natura 2000-gebieden. De&#13;
Nbwet 1998 kent buiten de vergunningplicht overigens nog&#13;
meer instrumenten om te zorgen dat beschermde gebieden&#13;
ook daadwerkelijk beschermd worden/blijven (bijvoorbeeld&#13;
de zogenoemde aanschrijvingsbevoegdheid zoals&#13;
geregeld in art. 19c van de Nbwet 1998). Deze maatregelen&#13;
zullen in dit artikel verder onbesproken blijven.&#13;
6. De Wabo integreert circa 25 vergunningen, ontheffingen en&#13;
meldingen tot één omgevingsvergunning.&#13;
7. Wabo en de Invoeringswet Wabo (Stb. 2008, 496 en Stb.&#13;
2010, 142), het Bor en het Invoeringsbesluit (Stb. 2010,&#13;
143 en 144) en de Mor (Stcrt. 2010, 5162).&#13;
8. Procedures met betrekking tot bijvoorbeeld bouwen,&#13;
slopen, kappen. Door de invoering van de Wabo zal het&#13;
omgevingsrecht niet minder complex worden. Janssen&#13;
heeft recent een artikel geschreven over de complexiteit&#13;
van het omgevingsrecht: A.A.C.J. Janssen, M en R 2010, p.&#13;
213 e.v.&#13;
9. Stb. 2010, 143.&#13;
10. Stcrt. 2010, 5162.&#13;
11. Invoeringswet Wabo (Stb. 2010, 143); Invoeringsbesluit&#13;
Wabo (Stb. 2010, 144) en de Invoeringsregeling Wabo&#13;
(Stcrt. 2010, 7184).&#13;
12. Over de vraag ‘wat onlosmakelijkheid’ exact inhoudt&#13;
wordt gediscussieerd. Zie bijvoorbeeld ‘Verslag Symposium&#13;
VMR over Wabo: antwoorden op praktijkvragen’, M&#13;
en R, nr. 4, 2010, p. 219-220.&#13;
13. Art. 46 Nbwet 1998 e.v.&#13;
14. Art. 46 lid 2 en 47 lid 2 Nbwet 1998.&#13;
15. In beginsel zijn Gedeputeerde Staten het bevoegd gezag.&#13;
Echter, het Besluit Vergunningen Natuurbeschermingswet&#13;
1998 regelt in art. 2 wanneer de Minister van Landbouw,&#13;
Natuur en Voedselkwaliteit het bevoegd gezag is.&#13;
16 Hiervan is sprake wanneer een in de Nbwet 1998 opgenomen&#13;
toestemming is vereist voor plaatsgebonden activiteiten&#13;
waarvoor een omgevingsvergunning benodigd is.&#13;
Alleen bij samenloop tussen de omgevingsvergunning en&#13;
het besluit op grond van de Nbwet 1998 vindt dan een zekere&#13;
integratie plaats. Hierbij kan men te maken krijgen met&#13;
de figuur ‘verklaring van geen bedenkingen (vvgb)’.17 Voor&#13;
de gevallen waarin een ander bevoegd gezag op de aanvraag&#13;
om een omgevingsvergunning beslist dan het bestuursorgaan&#13;
dat op grond van de Nbwet 1998 bevoegd zou zijn vergunning&#13;
te verlenen op grond van art. 16 en of art. 19d Nbwet&#13;
1998, wordt bepaald dat de vergunning niet kan worden&#13;
verleend dan nadat het laatstgenoemde bestuursorgaan een&#13;
vvgb heeft afgegeven. Er is dus een rol weggelegd voor een&#13;
ander bestuursorgaan dan het vergunningverlenend bevoegd&#13;
gezag. 18 Betoogd kan worden dat dit geheel in lijn is met de&#13;
bedoeling en uitgangspunten van de Wabo. Er blijft immers&#13;
sprake van één bevoegd gezag.&#13;
5. Verklaring van geen bedenkingen&#13;
(vvgb)&#13;
Een onderscheid dient te worden gemaakt tussen de figuren&#13;
‘advies’ en ‘vvgb’. In de Algemene wet bestuursrecht (Awb)&#13;
zijn artikelen opgenomen die van toepassing zijn op de advisering.&#13;
19 De aanwijzing van adviseurs (andere bestuursorganen&#13;
of instanties die het bevoegd gezag advies uitbrengen&#13;
over de aanvraag of het ontwerpbesluit op de aanvraag)&#13;
heeft plaatsgevonden in de Wabo20 en in het Besluit omgevingsrecht&#13;
(Bor).21 Daarnaast kunnen in provinciale of gemeentelijke&#13;
verordeningen nog andere personen of colleges&#13;
als adviseur worden aangewezen. Denk hierbij bijvoorbeeld&#13;
aan de aanwijzing van de gemeentelijke monumentencommissie&#13;
tot adviseur in de gemeentelijke verordening. Het&#13;
voert voor dit artikel te ver om nader op de ‘advisering’ onder&#13;
de Wabo in te gaan. Niettemin is het van belang het onderscheid&#13;
te maken tussen ‘advies’ en de ‘vvgb’. In sommige&#13;
gevallen wordt het adviesrecht namelijk niet voldoende&#13;
geacht.&#13;
Het gaat dan om de volgende gevallen:&#13;
–– gevallen waarin een afzonderlijke toestemming van&#13;
het aangewezen bestuursorgaan wenselijk is gezien de&#13;
bijzondere deskundigheid die dat orgaan ten aanzien&#13;
van die activiteit bezit;&#13;
–– gevallen waarin de verantwoordelijkheid die dat orgaan&#13;
draagt voor het beleid dat betrekking heeft op de&#13;
betrokken categorie activiteiten.&#13;
In dit soort gevallen, indien bij wet22 of in het Bor aangegeven,&#13;
kan een omgevingsvergunning niet worden verleend&#13;
dan nadat een vvgb is afgegeven door een daartoe aangewezen&#13;
orgaan (vvgb-orgaan). De beslissing over een of meerdere&#13;
aspecten van de omgevingsvergunning wordt in zo’n&#13;
geval aan een ander bestuursorgaan dan het bevoegd gezag&#13;
overgelaten. Dit vvgb-orgaan vervat de afweging met&#13;
betrekking tot die aspecten in een vvgb. Bij aanvragen om&#13;
een omgevingsvergunning waarbij een toestemmingsvereiste&#13;
geldt ingevolge de Nbwet 1998 is in die wet in de art. 46b&#13;
en 47b opgenomen dat in zo’n geval door het vvgb-orgaan&#13;
een vvgb dient te worden afgegeven aan het bevoegd gezag.&#13;
Ter illustratie het volgende (eenvoudige) voorbeeld. Een&#13;
agrariër wil een stal slopen. Op die plek wil hij een nieuwe,&#13;
grotere stal bouwen. Het bedrijf, waar de stal onderdeel&#13;
van uitmaakt, is gelegen vlakbij een Natura 2000-gebied.&#13;
De ammoniakuitstoot behorende bij de nieuwe stal zal&#13;
veranderen ten opzichte van de bestaande situatie en kan effect&#13;
hebben op het beschermde natuurgebied. Aangenomen&#13;
wordt dat het college van Burgemeester en Wethouders&#13;
van de gemeente (B&amp;W) bevoegd gezag is voor de vergunningverlening&#13;
van de omgevingsvergunning (in het verleden&#13;
was B&amp;W het bevoegd gezag voor vergunningverlening op&#13;
grond van de Wet milieubeheer).&#13;
De wijze van vergunningverlening ziet na het inwerkingtreden&#13;
van de Wabo als volgt uit. B&amp;W zijn bevoegd gezag&#13;
voor het verlenen van de omgevingsvergunning. De aspecten&#13;
milieu, bouwen, wonen en slopen maken onderdeel uit&#13;
van de omgevingsvergunning. Voor wat betreft het aspect&#13;
natuur dient een vvgb afgegeven te worden door Gedeputeerde&#13;
Staten. Gedeputeerde Staten zijn ingevolge de Nbwet&#13;
1998 namelijk belast met de afweging met betrekking tot dit&#13;
aspect. B&amp;W zullen uiteindelijk vergunning dienen te verlenen&#13;
met inachtneming van de vvgb.&#13;
De vraag komt uiteraard op ‘wat zo’n vvgb nou precies inhoudt’.&#13;
Wat is de status van een vvgb? In tegenstelling tot&#13;
een advies is een vvgb verbindend in al haar onderdelen.23&#13;
Het bevoegd gezag is dan ook verplicht de vvgb integraal&#13;
over te nemen. Er mag dus niets veranderd worden aan de&#13;
inhoud van de vvgb. Het vvgb-orgaan bepaalt of er voorschriften&#13;
moeten worden verbonden aan de omgevingsvergunning&#13;
met betrekking tot hetgeen door haar is afgewogen.&#13;
Indien een vvgb is afgegeven, worden aan de omgevingsvergunning&#13;
de bij de vvgb aangegeven voorschriften verbonden.&#13;
24 Het bevoegd gezag mag de voorschriften van de&#13;
vvgb dus niet wijzigen. Men zou dus kunnen zeggen dat het&#13;
vvgb-orgaan beschikt over een ‘deelbevoegdheid tot vergun16. Dit ‘aanhaken’ wordt ook wel ‘incidentele verplichte integratie’&#13;
genoemd. Zie K.J. de Graaf, NTB 2010, 7, p. 184.&#13;
17. Hierbij ‘kan’ men te maken krijgen met een verklaring&#13;
van geen bedenkingen. ‘Kan’, aangezien het ook na de&#13;
invoering van de Wabo nog steeds mogelijk is een aparte&#13;
vergunning op grond van de Natuurbeschermingswet 1998&#13;
aan te vragen. Dit kan echter alleen indien de aanvraag&#13;
voor de omgevingsvergunning nog niet is ingediend. In dit&#13;
artikel zal niet verder worden ingegaan op dit onderwerp.&#13;
18. Eerder is onderwerp van discussie geweest bij welke overheidslaag&#13;
besluitvorming zou moeten worden neergelegd&#13;
(zie bijvoorbeeld J.M. Verschuuren, M en R 2005, p. 553)&#13;
indien er sprake zou (kunnen) zijn van een nadelig effect&#13;
op gebieden die Europeesrechtelijke bescherming genieten.&#13;
Uiteindelijk is gekozen voor de figuur ‘verklaring van geen&#13;
bedenkingen’.&#13;
19. Art. 3:5, 3:6, 3:7, 3:16 en 3:50 Awb.&#13;
20. Art. 2.29, 5.20 Wabo.&#13;
21. Hoofdstuk 6 Bor.&#13;
22. Het gaat hier om de volgende gevallen op wettelijk niveau:&#13;
handelingen waarvoor voorheen een vergunning op grond&#13;
van de Nbwet 1998 is vereist en handelingen waarvoor&#13;
voorheen een ontheffing op grond van de Flora- en faunawet&#13;
is vereist.&#13;
23. Van een advies, zijnde geen bindend advies, kan gemotiveerd&#13;
worden afgeweken.&#13;
24. Art. 2.22, tweede lid, Wabo.&#13;
25. In de Wabo is een aantal bepalingen opgenomen dat het&#13;
vvgb-orgaan bepaalde (extra) bevoegdheden geeft: zie bijvoorbeeld&#13;
art. 2.29 lid 1 (verzoeken wijzigen voorschriften&#13;
of geheel of gedeeltelijk intrekken van de vergunning); art.&#13;
5.20 lid 1 (verzoek handhavend optreden).&#13;
26. Art. 3.10 lid 1 onder e Wabo.&#13;
27. Art. 3.15 lid 3 Wabo.&#13;
28. Art. 8:5 Awb bepaalt dat geen beroep kan worden ingesteld&#13;
tegen een besluit, genomen op grond van een wettelijk&#13;
voorschrift dat is opgenomen in de bijlage die bij de Awb&#13;
behoort. Art. 2.27 Wabo is genoemd in de bijlage bij de&#13;
Awb. Tegen de vvgb als zodanig kan dan ook niet in beroep&#13;
worden gegaan.&#13;
29. Overigens bepaalt art. 6.5 Wabo dat het bevoegd gezag in&#13;
een uitzonderlijk geval wel tegen de vvgb in beroep kan&#13;
gaan, nadat de beschikking waarop de vvgb betrekking&#13;
heeft, is bekendgemaakt.&#13;
30. Art. 3.11 lid 2 Wabo.&#13;
31. Dit met toepassing van art. 3:18 lid 2 Algemene wet bestuursrecht&#13;
juncto art. 3.12 lid 8 Wabo.&#13;
32. Art. 3.11 lid 4 Wabo.&#13;
33. Verschuuren heeft reeds in 2005 betoogd dat het noodzakelijk&#13;
zou zijn om tot een integratie en vereenvoudiging van&#13;
de natuurbeschermingswetgeving te komen, waarna de integratie&#13;
in de omgevingsvergunning kan worden aangepakt&#13;
(J. M. Verschuuren, M en R 2005, p. 553).&#13;
34. Wetswijziging van de Nbwet 1998 van 1 februari 2009&#13;
(Stb. 2009, 18; Stb 2009, 23); wetswijziging van de Nbwet&#13;
1998 van 31 maart 2010 naar aanleiding van de Crisis- en&#13;
herstelwet (Stb. 2010, 135).&#13;
35. Stb. 2009, 384.&#13;
36. Afspraken kunnen bijvoorbeeld worden vastgelegd in&#13;
samenwerkingsovereenkomsten.&#13;
</legacyfootnotes><footnotes><footnote/></footnotes><auteurs>mr. G.H.J.M. In de Braek&#13;
</auteurs><published>2010-12-01 00:00:00</published><modified>2010-12-01 00:00:00</modified><editiondate>2010-12-01</editiondate><htmlpath>https://denhollander.info/artikel/8902</htmlpath></article>
</articles></edition>
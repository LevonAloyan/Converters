<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7156</id><udhid>UDH:TvAR/7156</udhid><titel>'J.M.C.J. / ruilverkaveling 'Velden'' (TvAR 1990/4407)</titel><searchwords><searchword>TvAR 10/1990</searchword><searchword>TvAR 1990/4407</searchword><searchword>UDH:TvAR/7156</searchword></searchwords><attachments><attachment><name>1990_nr 10_Rechtspraak_4407.pdf</name><extention>pdf</extention><url>https://denhollander.info/download/6751/ci</url></attachment></attachments><inleiding>Landinrichtingswet, art 196&#13;
Bezwaar tegen een groenstrook in verband&#13;
met de ecologische richtlijn.&#13;
De rechtbank volgt de redenering van de&#13;
LC en wijst het bezwaar af. Omdat de aan te&#13;
leggen beplanting niet als verzuringsgevoelig&#13;
wordt aangemerkt, zal reclamant geen&#13;
nadelige gevolgen ondervinden van de ecologische&#13;
richtlijn; de directeur L.N.O. heeft&#13;
dit schriftelijk aan reclamant meegedeeld.&#13;
Gewezen wordt verder op het bericht van de&#13;
minister van L.N.V. in 1989 aan de Tweede&#13;
Kamer dat nieuw aan te leggen beplanting de&#13;
uitbreiding van agrarische activiteiten niet&#13;
zal belemmeren. </inleiding><content>Rechtbank Roermond, 21 maart 1990&#13;
(Mrs. H.J. te Strake. N. Kronig en J.A.G.T.&#13;
Custers)&#13;
J.M.C.J., reclamant tegen het plan van toedeling&#13;
in de ruilverkaveling 'Velden'; enz.&#13;
De bezwaren van reclamant&#13;
Deze kunnen als volgt worden samengevat:&#13;
Reclamant heeft zijn bezwaren tegen het&#13;
plan van toedeling beperkt tot het bezwaar&#13;
tegen de groensingel en de doodlopende weg&#13;
op kavel nummer 2233.&#13;
Reclamant heeft gesteld dat zijn huiskavel&#13;
wordt doorsneden door die groenstrook,&#13;
waardoor het zicht op de melkkoeien bij&#13;
bijvoorbeeld afkalven, ziekte en dergelijke&#13;
belemmerd wordt. Verder levert de strook&#13;
naar zijn mening geen gemakkelijk bewerkbare&#13;
situatie voor wat betreft indeling, spuiten,&#13;
mesten, ploegen, zaaien en beregenen.&#13;
Bovendien lopen er twee leidingen en een&#13;
anodebed door de groenstrook.&#13;
Het grootste bezwaar van reclamant tegen&#13;
de groenstrook houdt echter verband met de&#13;
ecologische richtlijn. Een groenstrook of&#13;
houtwal zo dicht achter de bedrijfsgebouwen&#13;
(± 120 meter) kan in het kader van die richtlijn&#13;
een eventuele bedrijfsuitbreiding in de&#13;
weg staan: de richtlijn laat namelijk de toestemming&#13;
tot een eventuele uitbreiding mede&#13;
afhangen van de ammoniak-uitstoot in relatie&#13;
met de nabijheid van zuurtegevoelige gebieden.&#13;
Een met populieren beplante groenstrook&#13;
kan straks als zo'n zuurtegevoelig&#13;
gebied aangemerkt worden. In dat geval kan&#13;
reclamant zo'n uitbreiding naar zijn zeggen&#13;
wel vergeten.&#13;
Het standpunt van de bij het bezwaar betrokken&#13;
belanghebbende Bos- en Landschapsbouw&#13;
Dit kan als volgt worden samengevat:&#13;
Na overleg met Rijkswaterstaat is besloten&#13;
de strook aan te planten met populieren op&#13;
een onderlinge plant afstand van 10 meter. De&#13;
strook vindt haar bestaansrecht in het landschapsplan,&#13;
waarover gestemd is, en heeft&#13;
zowel een landschappelijke (visuele) als een&#13;
ecologische waarde.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie. Dit kan als&#13;
volgt worden samengevat: Reclamant had&#13;
in eerste instantie tegen de op kavel 2233,&#13;
thans 2530 aan te leggen houtsingel als&#13;
motief aangevoerd dat deze in het winterbed&#13;
van de Maas is gelegen en dat er derhalve&#13;
bij overstroming een opeenhoping van vuil&#13;
uit de rivier zal optreden. In een later stadium&#13;
heeft reclamant nog aangevoerd dat&#13;
aanplant in de rivierbedding niet is toegestaan&#13;
en dat hij problemen voor zijn bedrijfsvoering&#13;
verwacht gezien de ecologische&#13;
richtlijn.&#13;
De commissie heeft daartoe in de eerste&#13;
plaats gesteld dat de groensingel, die evenwijdig&#13;
met de rivier en het beekdal loopt, een&#13;
wezenlijk element van het landschapsplan is.&#13;
Dit landschapsplan maakt deel uit van het ruilverkavelingsrapport, waarover indertijd&#13;
gestemd is. Dat in deze gekozen is voor realisering&#13;
via het plan van toedeling en niet via&#13;
de toewijzing als bedoeld in art. 141, lid \b&#13;
van de Landinrichtingswet, houdt niet in dat&#13;
de totstandkoming van minder belang geacht&#13;
werd, maar was meer een procedurekeuze,&#13;
aldus de commissie. De groensingel zal bestaan&#13;
uit populieren, die op een onderlinge&#13;
afstand van ca. 10 meter geplant zullen worden.&#13;
Omdat er verder geen onderbeplanting&#13;
komt, is de kans dat zich bij een overstroming&#13;
op deze kavel vuil uit de rivier zal opeenhopen&#13;
volgens de commissie vrijwel nihil.&#13;
Overigens heeft Rijkswaterstaat te kennen&#13;
gegeven geen bezwaar te hebben tegen deze&#13;
wijze van beplanten van de onderhavige&#13;
kavel.&#13;
Ook de overige argumenten van reclamant&#13;
snijden naar de mening van de commissie&#13;
geen hout. Omdat de aan te leggen beplanting&#13;
niet als verzuringsgevoelig wordt aangemerkt,&#13;
zal reclamant geen nadelige gevolgen&#13;
ondervinden van de ecologische richtlijn; de&#13;
directeur Landbouw, Natuurbeheer en Openluchtrecreatie&#13;
heeft dit schriftelijk aan reclamant&#13;
medegedeeld. Ook heeft de minister&#13;
van Landbouw, Natuurbeheer en Visserij in&#13;
1989 in het kader van de discussie over de terugdringing&#13;
van de ammoniak in de landbouw&#13;
aan de Tweede Kamer bericht dat&#13;
nieuw aan te leggen beplanting de uitbreiding&#13;
van agrarische activiteiten niet zal belemmeren.&#13;
In dat zelfde kader is ook aangekondigd&#13;
dat de voor verzuring gevoelige gronden zullen&#13;
worden uitgebreid met duingronden,&#13;
hoogveengronden en schraalgraslanden;&#13;
daarvan is in het onderhavige gebied geen&#13;
sprake.&#13;
Verder zal reclamant volgens de commissie&#13;
in zijn normale exploitatie ook geen nadelige&#13;
gevolgen ondervinden van de beplanting&#13;
zelf, omdat tussen de beplanting en de ten&#13;
oosten ervan gelegen huiskavel nog een&#13;
openbare waterloop met bijbehorend onderhoudspad&#13;
(totale breedte ca. 9 meter)&#13;
ligt.&#13;
Gelet op het vorenstaande is de commissie&#13;
van oordeel dat het bezwaar van reclamant&#13;
ongegrond is.&#13;
Het oordeel van de rechtbank&#13;
De rechtbank volgt de redenering van de&#13;
Landinrichtingscommissie, welke zij tot de&#13;
hare maakt. Daar komt bij dat uit de behandeling&#13;
van dit bezwaar nog niet is gebleken&#13;
van een zodanig nadeel, veroorzaakt&#13;
door de geprojecteerde groenstrook - die zal&#13;
bestaan uit één populier per 10 meter - dat&#13;
thans reeds een andere voorziening zou&#13;
moeten worden getroffen dan eventueel te&#13;
zijner tijd middels de lijst der geldelijke regelingen&#13;
bereikt kan worden.&#13;
De rechtbank zal derhalve het bezwaar van&#13;
reclamant tegen voormelde groenstrook afwijzen.&#13;
De kosten van het geding&#13;
In de omstandigheden van het geding vindt&#13;
de rechtbank termen om de kosten geheel te&#13;
compenseren zodat iedere partij de hare&#13;
draagt.&#13;
Enzovoorts.&#13;
Compenseert de kosten in dier voege dat&#13;
iedere partij de hare draagt. Dit vonnis is&#13;
gewezen door mrs. H.J. te Strake, N.&#13;
Kronig en J.A.G.F. Custers en ter openbare&#13;
civiele terechtzitting van 21 maart 1990&#13;
uitgesproken in tegenwoordigheid van de&#13;
griffier.</content><legacyfootnotes/><footnotes><footnote/></footnotes><auteurs>Mrs. H.J. te Strake. N. Kronig en J.A.G.T.&#13;
Custers</auteurs><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7156</htmlpath></article>
</articles></edition>
<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>11/12</uitgave><aflevering>10</aflevering><searchword>TvAR 11/12/2022</searchword><id>17502</id><udhid>UDH:TvAR/17502</udhid><titel>Mestboetes, zorgvuldige boetebesluitvorming of juist een 'schot hagel'?</titel><searchwords><searchword>TvAR 11/12/2022</searchword><searchword>UDH:TvAR/17502</searchword></searchwords><attachments><attachment><name>22517.pdf</name><extention>pdf</extention><url>https://denhollander.info/download/22517/ci</url></attachment></attachments><inleiding/><content>&lt;p&gt;De afgelopen jaren zijn enkele opvallende uitspraken gedaan in het kader van mestboetezaken welke de moeite waard zijn om (nogmaals) de revue te laten passeren. Daarnaast deel ik graag mijn eigen ervaringen op het gebied van het procederen tegen opgelegde mestboetes, op grond waarvan ik aan het einde van dit artikel tracht de vraag, opgenomen in de titel, te beantwoorden: Mestboetes, zorgvuldige boetebesluitvorming of juist een "schot hagel"?&lt;/p&gt;&#13;
&lt;h2&gt;&lt;span&gt;1. &lt;/span&gt;Aanleiding&lt;/h2&gt;&#13;
&lt;p&gt;Jaarlijks wordt een aanzienlijk aantal agrari&amp;euml;rs beboet voor het feit dat zij de Meststoffenwet (hebben) overtreden. Daarmee doel ik op het opleggen van bestuurlijke boetes door de Minister van Landbouw, Natuur en Voedselkwaliteit als gevolg van het overtreden van de Meststoffenwet (Msw). De algemene tendens is dat het hier om hoge boetes gaat, terwijl met grote regelmaat blijkt dat het gaat om administratieve omissies.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;De wettelijke basis voor het opleggen van bestuurlijke boetes is gelegen in artikel 57 Msw. In dit artikel is bepaald dat in geval van overtreding van artikel 7 Msw een boete volgt, berekend aan de hand van een vaststaand bedrag per kilogram stikstof of fosfaat aan overschrijding van de geldende gebruiksnorm. Overigens zijn hier uitzonderingen op van toepassing, bijvoorbeeld matiging in bepaalde situaties. De Rijksdienst voor Ondernemend Nederland (uitvoeringsinstantie) heeft specifiek boetebeleid[2] vastgesteld.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Het opleggen van dergelijke boetes kan meerdere oorzaken hebben. Een oorzaak die vaak voorkomt, althans, op papier, is het overschrijden van de gebruiksnormen. Ook worden vaak bestuurlijke boetes opgelegd als gevolg van het niet voldoen aan de mestverwerkingsplicht. Het gaat dan om overschrijding van de gebruiksnormen in de zin van artikel 7 in samenhang met artikel 8 en artikel 14 van de Msw, ten aanzien van de verantwoording danwel dat niet is voldaan aan de mestverwerkingsplicht op grond van artikel 33a, eerste en tweede lid, onderdeel b, van de Msw.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Tevens worden geregeld bestuurlijke boetes opgelegd als gevolg van het niet voldoen aan administratieve verplichtingen. Daarbij moet gedacht worden aan het niet juist opmaken van de vereiste vervoersdocumenten (vervoersbewijs dierlijke mest). Overigens wordt vanaf 1 januari 2023 het vervoer met een realtime en digitaal Vervoersbewijs dierlijke mest (rVDM) gemeld, daar waar dat tot op heden nog op papier gebeurt. Doel hiervan is onder meer betere controle, maar dat hier verder terzijde.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Feit is dat het bij mestboetes om zeer hoge bedragen gaat. In het overgrote deel van alle gevallen die ik de afgelopen jaren voorbij heb zien komen, is de vraag gerechtvaardigd of er wel sprake is van &amp;nbsp;economisch voordeel, of dat het in feite gaat om fouten en onregelmatigheden op papier. Want dat vermeende economische voordeel is de reden dat dergelijke boetes zo hoog zijn, naast de strafmaat. Toch toont de minister, zeker in eerste aanleg, weinig clementie.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;De hoogte van een boete bedraagt al snel vele duizenden euro's, maar veel vaker zie ik boetes vanaf &amp;euro; 25.000, met uitschieters tot &amp;euro; 200.000. Het is maar de vraag of dit proportioneel is. Dat blijkt al uit het feit dat boetes welke worden aangekondigd per voornemen in het besluit ter oplegging vaak al aanzienlijk naar beneden zijn bijgesteld, na indiening van een zienswijze, net als na bezwaar gericht tegen een dergelijke boeteoplegging.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Hierbij dient ook aandacht te zijn voor de neveneffecten van beboeting. Het gaat immers niet enkel om de te betalen boete, maar ook om een mogelijk vervallen van derogatie, dan wel intrekking van de derogatievergunning,[3] met als gevolg een nog hogere overschrijding. Ook leidt het in bijna alle gevallen tot een randvoorwaardenkorting (de door een landbouwer ontvangen of te ontvangen Europese inkomenssteun wordt gekort, indien de betreffende landbouwer een of meer van de zogenaamde randvoorwaarden niet heeft nageleefd); wederom veelal een fikse financi&amp;euml;le consequentie.&lt;/p&gt;&#13;
&lt;h2&gt;&lt;span&gt;2. &lt;/span&gt;Relevante uitspraken College van beroep voor het bedrijfsleven (hierna: het College)&lt;/h2&gt;&#13;
&lt;p&gt;&lt;em&gt;Uitspraken 18 december 2019 &lt;/em&gt;[4]&lt;/p&gt;&#13;
&lt;p&gt;In een drietal uitspraken van 18 december 2019 &amp;nbsp;zijn door het College van Beroep voor het bedrijfsleven (CBb) de opgelegde mestboetes geschrapt. Dit omdat de betrokken veehouders zich onvoldoende konden verweren tegen het vermoeden dat zij de Msw hadden overtreden, aldus het CBb. Dat kan de veehouder alleen als de minister de door haar gebruikte correctiefactoren en marges (op tijd) onthult. De minister hield aanvankelijk sommige marges geheim, zoals een stikstofgatmarge en zekere handhavingsmarges. Overigens is op 15 juni 2018 een deel van de gehanteerde geheime marges alsnog gepubliceerd.&lt;/p&gt;&#13;
&lt;p&gt;De kern van voornoemde uitspraken is gelegen in navolgende rechtsoverweging (5.4 van ECLI:NL:CBB:2018:652).&lt;/p&gt;&#13;
&lt;blockquote class="custom-blockquote"&gt;&#13;
&lt;p&gt;&lt;em&gt;&lt;em&gt;"Hoewel het betoog van appellante dat de norm neergelegd in artikel 14 van de Msw strijdigheid oplevert met de onschuldpresumptie, naar hiervoor onder 5.3 is overwogen, op zichzelf bezien niet slaagt, geeft dit betoog, nu appellante daarmee mede de stelling verdedigt dat het hanteren van geheime marges ontoelaatbaar is, wel aanleiding tot het oordeel dat hier degene ten aanzien van wie het opleggen van een boete wordt voorgenomen, reeds in het kader van dat voornemen op de hoogte moet worden gesteld van de inhoud van die marges. De verdachte veehouder heeft naar het oordeel van het College dan nog voordat daadwerkelijk een boete wordt opgelegd een redelijke mogelijkheid om zich tegen het aan de niet-sluitende boekhouding (na correctie met marges) ontleende bewijsvermoeden te verweren door de feiten te betwisten die eraan ten grondslag zijn gelegd (de accuratesse van de forfaits, schattingen en monsterneming en analyse (bijvoorbeeld door het vragen van heranalyse of het doen uitvoeren van een contra-expertise)) en/of andere feiten te stellen - en bij betwisting aannemelijk te maken - die redelijke twijfel wekken aan de juistheid van het vermoeden dat een overtreding van artikel 14 van de Msw is begaan die een, eventueel, waarneembaar gevolg van onregelmatige afvoer of excessief uitrijden weerspiegelt. Het College verwijst hiertoe allereerst naar hetgeen hiervoor onder 5.1.1 tot en met 5.1.13 is overwogen. Daaruit vloeit voort dat niet is uitgesloten dat in geval van het niet sluiten van de mestboekhouding de betrokken veehouder &amp;ndash; mogelijk geheel ten onrechte &amp;ndash; de verdenking op zich laadt dat hij zich aan onregelmatigheden heeft schuldig gemaakt. Het College verwijst voorts naar de bedenkingen die de raadsheer advocaat-generaal heeft geuit met betrekking tot de onschuldpresumptie (zie zijn beantwoording van vraag 5 in de conclusie onder 10.5). Het College is van oordeel dat het in het kader van het voornemen openbaar zijn van de marges in deze omstandigheden zo fundamenteel van aard is, dat de afwezigheid van die openbaarheid niet meer kan worden hersteld in een later stadium van de procedure (bezwaar, beroep, hoger beroep), in gevallen waarin naar aanleiding van het voornemen of in bezwaar, beroep of hoger beroep een betoog van de veehouder voorligt waarmee deze de juistheid van de aan de boete ten grondslag gelegde vaststelling van de hoeveelheid stikstof en fosfaat in de mest bestrijdt. Het in de vorige zin overwogene geldt dus ook indien de voornemen-, bezwaar of (hoger)beroepsprocedure reeds aanhangig is op de dag van deze uitspraak, en ook indien de veehouder bedoeld betoog voor het eerst na deze uitspraak voert."&lt;/em&gt;&lt;/em&gt;&lt;/p&gt;&#13;
&lt;/blockquote&gt;&#13;
&lt;p&gt;Het CBb stelt zich dus op het standpunt dat reeds bij het uitdoen van een voornemen tot boeteoplegging, in casu een mestboete, inzichtelijk moet zijn welke handhavingsmarges worden gehanteerd. Het CBb is van oordeel dat het in het kader van het voornemen openbaar zijn van de marges in deze omstandigheden zo fundamenteel van aard is, dat de afwezigheid van die openbaarheid niet meer kan worden hersteld in een later stadium van de procedure. Deze uitspraak heeft tot tal van gegrondverklaringen geleid in lopende mestboetezaken.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Ondanks de in mijn optiek overduidelijke strekking van deze uitspraak koos de minister in een aantal zaken ervoor het eerder uitgebrachte voornemen weer in te trekken om vervolgens een nieuw voornemen uit te doen, feitelijk exact gelijk aan het eerdere voornemen, maar nu met openbare marges. Uiteraard leidde dit weer tot bezwaar, echter het door mij veelal ingebrachte argument dat deze handelswijze niet is toegestaan, met een beroep op de uitspraken van 18 december 2019, werd stelselmatig door de minister verworpen.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;In de besluitvorming op bezwaar hanteerde de minister een standaardoverweging ter weerlegging van dat bezwaarargument. Deze luidde als volgt:&lt;/p&gt;&#13;
&lt;blockquote class="custom-blockquote"&gt;&#13;
&lt;p&gt;&lt;em&gt;&lt;em&gt;"U meent dat ik in strijd met de uitspraak van het Cbb (ECLI:NL:CBB:2018:652) handel door het gebrek met betrekking tot de marges in de fase van het voornemen wil repareren. Hierin volg ik u niet. In rechtsoverweging 5.4 staat namelijk dat, degene ten aanzien van wie het opleggen van een boete wordt voorgenomen, al in het kader van dat voornemen op de hoogte moet worden gesteld van de inhoud van die marges. Het College is daarbij van oordeel dat het in het kader van het voornemen het openbaar zijn van de marges zo fundamenteel van aard is, dat de afwezigheid van die openbaarheid niet meer kan worden hersteld in een later stadium van de procedure (bezwaar, beroep, hoger beroep). Het College wijst er expliciet op dat dat geldt in gevallen waarin naar aanleiding van het voornemen of in bezwaar, beroep of hoger beroep een betoog van de veehouder voorligt waarmee deze de juistheid van de aan de boete ten grondslag gelegde vaststelling van de hoeveelheid stikstof en fosfaat in de mest bestrijdt. Daarin zie ik geen grondslag om tot uw conclusie te komen, dat een voornemen niet aangepast of hersteld kan worden. Er is immers nog geen boetebesluit genomen. Zoals het College in rechtsoverweging 5.5 aangeeft, moet u de kans krijgen de ter zake aangevoerde gronden, ten aanzien van de omvang en toepassing van de marges, toereikend te toetsen voordat het tot een daadwerkelijke boeteoplegging komt. Deze kans is u met het nieuwe voornemen geboden. Dat het voornemen qua overige tekst nagenoeg gelijk is gebleven, doet daar niets aan af. Het voornemen is juist bedoeld om in de voorbereidingsfase van mijn besluit zorgvuldigheidshalve alle relevante informatie te beschouwen en aan u kenbaar te maken."&lt;/em&gt;&lt;/em&gt;&lt;/p&gt;&#13;
&lt;/blockquote&gt;&#13;
&lt;p&gt;Het is opvallend dat de minister geen grondslag ziet voor de conclusie dat een voornemen niet aangepast of hersteld kan worden als gevolg van die uitspraken. Dat zou betekenen dat intrekking van een voornemen in alle gevallen een nieuwe rechtspositie oplevert. Immers, er waren inmiddels al handhavingsmarges openbaar gemaakt, en dat vervolgens de oplegging van mestboetes alsnog in volle omvang mogelijk zou zijn. Uiteindelijk heeft het CBb voor deze situaties in april 2022 ook een uitspraak gedaan.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;&lt;em&gt;Uitspraak 26 april 2022&lt;/em&gt;[5]&lt;/p&gt;&#13;
&lt;p&gt;Hieronder de belangrijkste overwegingen uit voormelde uitspraak, rechtsoverweging 5.2.3.&lt;/p&gt;&#13;
&lt;blockquote class="custom-blockquote"&gt;&#13;
&lt;p&gt;&lt;em&gt;&lt;em&gt;"Uit de onder 5.2.1 en 5.2.2 geciteerde overwegingen volgt, anders dan de minister heeft betoogd, dat wanneer de marges bij het uitbrengen van het voornemen tot het opleggen van een bestuurlijke boete wegens een gestelde overtreding van de artikelen 7 en 8 van de Msw niet openbaar waren, dit gebrek ook niet kan worden hersteld door het intrekken van het voornemen en het uitbrengen van een nieuw voornemen nadat de marges openbaar zijn gemaakt." "&lt;/em&gt;&lt;/em&gt;&lt;/p&gt;&#13;
&lt;/blockquote&gt;&#13;
&lt;p&gt;Kernvraag in deze zaak: Is het de minister toegestaan om in geval van een voornemen tot het opleggen van een boete, waarbij sprake is van een gebrek in die zin dat gehanteerde marges niet openbaar waren ten tijde van het uitbrengen van dat voornemen, dit voornemen in te trekken en een nieuw voornemen uit te brengen, nadat eerdergenoemde marges alsnog openbaar zijn gemaakt? Het CBb is in onderhavige uitspraak helder in zijn oordeel: dit is niet toegestaan. Daarbij heeft het CBb in deze uitspraak nadrukkelijk overwogen dat zijn oordeel over de niet-herstelbaarheid van de afwezigheid van openbaarheid van de marges ten tijde van het voornemen ook geldt indien de voornemenprocedure, zoals in het onderhavige geval, reeds aanhangig was op 18 december 2018. Omdat appellante niet al in het kader van de eerste voornemenprocedure op de hoogte is gesteld van de inhoud van de marges, kunnen opgelegde bestuurlijke boetes niet in stand blijven.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Deze uitspraak leidde wederom in een aanzienlijk aantal zaken tot gegrondverklaring van lopende beroepen bij rechtbanken. Tal van zaken werden aangehouden in afwachting van voormelde uitspraak. Opvallend dat de minister er toch voor koos op deze wijze alsnog boetes op te leggen, als &amp;nbsp;ware het een uiterste poging om alsnog te kunnen sanctioneren.&lt;/p&gt;&#13;
&lt;h2&gt;&lt;span&gt;3. &lt;/span&gt;Vrije bewijsleer in het kader van de Msw&lt;/h2&gt;&#13;
&lt;p&gt;In de uitvoering van het mestbeleid speelt de vrije bewijsleer een grote rol bij het gebruiksnormenstelsel en de verantwoordingsplicht (artikel 7 en 14 van de Msw) en de stelsels van verplichte mestverwerking (artikel 21 en 33a van de Msw). De hoeveelheid dierlijke meststoffen die een bedrijf in een jaar heeft gebruikt, wordt bepaald door de hoeveelheid geproduceerde, aangevoerde en per saldo uit opslag gekomen hoeveelheid dierlijke meststoffen bij elkaar op te tellen en de uitkomst te verminderen met de in dat jaar van het bedrijf afgevoerde dierlijke meststoffen. De hoeveelheid die overblijft moet binnen de gebruiksnormen plaatsbaar zijn op grond die bij het bedrijf in gebruik is. Als de rekensom niet uitkomt, wordt aangenomen dat het bedrijf meer mest heeft gebruikt dan de gebruiksnormen toestaan.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Om vast te stellen of een bedrijf zich aan de gebruiksnormen houdt, worden aannames gedaan. Het gaat daarbij vooral om aannames over de hoeveelheid meststoffen die door dieren wordt geproduceerd en de manier waarop de mestvoorraad wordt bepaald. Deze aannames kunnen ertoe leiden dat een bedrijf een schending van de gebruiksnormen wordt aangerekend, terwijl het bedrijf met de mest die het effectief heeft aangewend de geldende gebruiksnormen niet heeft overtreden. De vrije bewijsleer geeft bedrijven in deze situatie de ruimte om te onderbouwen dat ze zich in hun specifieke situatie wel aan de gebruiksnormen hebben gehouden. De normen waarmee wordt bepaald of de gebruiksnormen zijn overtreden, zijn wetenschappelijk onderbouwd. Daarom is er een drempel om goed te kunnen aantonen dat de gebruiksnormen in een bepaalde situatie niet, of in mindere mate, overtreden zijn (&lt;em&gt;Uit Boetebeleid Meststoffenwet RVO&lt;/em&gt;).[6]&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;In 2018 deed het CBb uitspraak in een mestboetezaak waarin expliciet de vraag wordt gesteld hoe het zit met de verdeling van de bewijslast in het kader van de Msw.[7] Hieruit volgt dat het CBb van oordeel is dat door de minister moet worden aangetoond dat sprake is van een overtreding, maar dat de feitelijke (materi&amp;euml;le) bewijslast bij de betrokken agrari&amp;euml;r ligt. Op basis van aanvoer of eigen productie wordt&amp;nbsp; de aanwezigheid van mest op het bedrijf bepaald, en daarvan wordt aangenomen dat deze in of op de percelen van die agrari&amp;euml;r is gebracht. Het is aan de agrari&amp;euml;r vervolgens om aannemelijk te maken dat deze mest niet is aangewend op eigen grond. Het CBb motiveert voorgaande in rechtsoverweging 6.1.1 van voornoemde uitspraak uit 2017, de kern van deze rechtsoverweging:&lt;/p&gt;&#13;
&lt;blockquote class="custom-blockquote"&gt;&#13;
&lt;p&gt;&lt;em&gt;&lt;em&gt;"&lt;/em&gt;&lt;em&gt;Zoals het College eerder heeft overwogen (zie onder meer de uitspraak van 5 november 2013, ECLI:NL:CBB:2013:223) blijkt uit de artikelen 7 en 8 van de Msw en uit de Memorie van Toelichting bij het wetsvoorstel "Wijziging van de Meststoffenwet (invoering gebruiksnormen)"(Kamerstukken II, 2004-2005, 29 930, nr. 3, blz. 67-72 en 112-113) dat het systeem van normstelling, waarin de wetgever bij invoering van de gebruiksnormen heeft voorzien, uitgaat van een algeheel verbod op het op of in de bodem brengen van meststoffen, waaraan de agrari&amp;euml;r die meststoffen heeft gebruikt slechts kan ontkomen als aan de voorwaarden voor opheffing van het verbod is voldaan. De materi&amp;euml;le bewijslast ten aanzien van de naleving van de gebruiksnormen ligt volgens dit systeem dus primair bij degene die de meststoffen op of in de bodem brengt of laat brengen. Laatstgenoemde zal, om een geslaagd beroep op de opheffing van het verbod in zijn geval ('strafuitsluitingsgrond') te kunnen doen, aannemelijk moeten maken dat de gebruiksnormen niet door hem zijn overschreden." "&lt;/em&gt;&lt;/em&gt;&lt;/p&gt;&#13;
&lt;/blockquote&gt;&#13;
&lt;p&gt;Let wel, de bewijslast voor de betrokken agrari&amp;euml;r beperkt zich niet tot de aangewende meststoffen, doch heeft ook betrekking op het aantal hectaren tot het bedrijf behorende landbouwgrond. Deze is immers bepalend voor de in die situatie geldende gebruiksnormen. In dat kader is de uitspraak van het CBb van 30 november 2021[8] ook interessant. Deze zag feitelijk niet op een mestboete, doch op een herberekening van de basis- en vergroeningsbetaling als gevolg van een strafrechtelijk onderzoek in verband met mestfraude &amp;eacute;n de oplegging van bestuurlijke boetes. Uit dit strafrechtelijk onderzoek was volgens de minister gebleken dat derden in 2014 en 2015 volgens geregistreerde 'vervoersbewijzen dierlijke meststoffen' dierlijke mest hadden afgenomen van diverse melkveehouders, maar dat de mest in werkelijkheid niet was geleverd.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Naar aanleiding van deze bevindingen in het strafrechtelijk onderzoek is onder meer het bedrijf van de betrokken agrari&amp;euml;r gecontroleerd op naleving van de Msw voor het jaar 2015. Bij deze controle is tevens onderzocht of de door appellante in de Gecombineerde opgave 2015 opgegeven percelen op 15 mei 2015 ter beschikking van de agrari&amp;euml;r stonden. Op basis van de rapporten van bevindingen en de daarin opgenomen verklaringen van de eigenaren en (erf-)pachters van diverse percelen welke waren opgegeven door de agrari&amp;euml;r, heeft de minister alsnog geoordeeld dat deze percelen (of een deel daarvan) niet bij dat bewuste bedrijf in gebruik waren op 15 mei 2015. De percelen zijn (alsnog) niet meegenomen voor de uitbetaling van basis- en vergroeningsbetaling. Dit heeft geleid tot een herberekening en een gewijzigde vaststelling van de basis- en vergroeningsbetaling. Deze herberekening leidde ertoe dat een bedrag van &amp;euro; 45.841,58 moest worden terugbetaald.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;De betrokken agrari&amp;euml;r heeft grondgebruikersverklaringen overgelegd die jaarlijks ten aanzien van deze percelen zijn gesloten, zo ook in het aanvraagjaar 2015. Ook legden medewerkers verklaringen af van werkzaamheden op de bewuste percelen en konden foto's worden overgelegd van deze werkzaamheden. Het CBb oordeelde dan ook dat de minister in de besluitvorming ten onrechte een zwaarder belang had toegekend aan bepaalde verklaringen van een derde welke tevens verdachte was, veelal afgelegd in het kader van het strafrechtelijke (mest-)onderzoek. Ook als deze haaks stonden op de verklaringen van de agrari&amp;euml;r en de door haar overgelegde schriftelijke bewijsstukken.&amp;nbsp; Het CBb in rechtsoverweging 3.2:&lt;/p&gt;&#13;
&lt;blockquote class="custom-blockquote"&gt;&#13;
&lt;p&gt;&lt;em&gt;&lt;em&gt;"Net als in de (nog lopende) procedure over de aan appellante opgelegde bestuurlijke boete in verband met het overtreden van de Meststoffenwet en aanverwante regelgeving, is er ook in deze procedure 'klakkeloos' vanuit gegaan dat [naam 4] de waarheid heeft gesproken, terwijl hij steeds aantoonbaar leugens heeft verspreid en een verklaring heeft afgelegd die enkel en alleen in zijn voordeel is. De door appellante overgelegde bewijsstukken en afgelegde verklaringen zijn door verweerder onmiddellijk ter zijde geschoven, zodat sprake is van een grote mate van willekeur."&lt;/em&gt;&lt;/em&gt;&lt;/p&gt;&#13;
&lt;/blockquote&gt;&#13;
&lt;p&gt;Uiteindelijk oordeelde het CBb dat de diverse verklaringen niet uitsluiten dat op een aantal van de percelen weldegelijk landbouwkundige activiteiten werden verricht op 15 mei 2015. En dat het bestreden besluit daarom niet op een deugdelijke motivering berust. De minister werd opgedragen een nieuw besluit op bezwaar te nemen. Dit leidde uiteindelijk tot een gegrondverklaring van het bezwaar op grond waarvan het gewijzigd vaststellen van de basis- en vergroeningsbetaling alsnog ongedaan werd gemaakt. Er hoefde geen steun te worden terugbetaald.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Dat de materi&amp;euml;le bewijslast overigens geen sinecure is, blijkt bijvoorbeeld uit een uitspraak van 26 april 2022.[9] In deze kwestie stelde de agrari&amp;euml;r feitelijk dat bepaalde vrachten wel degelijk waren afgevoerd van het bedrijf, en deze dus ten onrechte werden meegenomen bij de berekening van de fosfaatgebruiksnorm. Ondanks overgelegde stukken mocht de minister concluderen dat de agrari&amp;euml;r met achteraf opgemaakte facturen en verklaringen heeft willen doen geloven dat de betwiste zes vrachten wel van het bedrijf zijn afgevoerd. De minister heeft dan ook terecht aangenomen dat deze vrachten niet zijn geladen en afgevoerd van het bedrijf van appellante. Dit oordeel had de rechtbank in beroep reeds geveld, en hield in hoger beroep bij het CBb stand.&lt;/p&gt;&#13;
&lt;h2&gt;&lt;span&gt;4. &lt;/span&gt;Zorgvuldige boetebesluitvorming of juist een "schot hagel"?&lt;/h2&gt;&#13;
&lt;p&gt;De dagelijkse praktijk leert dat het in geval van een voornemen tot boeteoplegging of een boetebesluit, voor het betrokken bedrijf in de meeste gevallen lonend is om daartegen op te komen. Temeer daar, zoals uit het beleid ook al blijkt, bepaalde aannames worden gedaan. En zoals aan het begin van het artikel al benoemd, de minister schroomt niet om in eerste aanleg torenhoge boetes aan te kondigen dan wel op te leggen, waarvan na het aan de kaak stellen van bepaalde aannames alsnog blijkt dat boetebedragen fors naar beneden worden bijgesteld.&amp;nbsp;&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Juist dat laatste doet bij mij de vraag rijzen of dit, ondanks dat er met grote regelmaat mestboetes worden opgelegd, wel met de juiste in acht te nemen zorgvuldigheid gebeurt. Uit de praktijk blijkt dus dat boetebedragen vaak nog worden aangepast na het indienen van een zienswijze, bezwaar of zelfs beroep/hoger beroep, doch ik heb niet het idee dat dit ertoe leidt dat het beleid op het gebied van mestboetes van overheidswege op basis van voortschrijdend inzicht wijzigt. Met als gevolg dat veel bedrijven enorme schrik wordt aangejaagd als zij geconfronteerd worden met een torenhoge mestboete. Daarbij merk ik op dat&amp;nbsp; procedures soms jaren in beslag nemen, waardoor de onzekerheid of de boete betaald moet worden of nog wordt bijgesteld veel te lang duurt.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Met de aangehaalde uitspraken als voorbeeld en hetgeen ik in de dagelijkse praktijk nog geregeld ondervind, ben ik van mening dat de besluitvorming in geval van het opleggen van mestboetes niet zorgvuldig genoeg gebeurt.&amp;nbsp; Het lijkt alsof de minister koste wat kost ten aanzien van deze overtredingen betrokken bedrijven "in het gedaagdenbankje wil hebben". Zelfs wanneer, zoals hierboven ook blijkt, het CBb reeds heeft geoordeeld ten nadele van de minister.&lt;/p&gt;</content><legacyfootnotes/><footnotes><footnote>1 &lt;p&gt;Rob Scholten is werkzaam bij Stichting Achmea Rechtsbijstand.&lt;/p&gt;</footnote><footnote>2 &lt;p&gt;https://www.rvo.nl/sites/default/files/2021/07/Boetebeleid_Meststoffenwet_RVO_2.1.pdf.&lt;/p&gt;</footnote><footnote>3 &lt;p&gt;Uitvoeringsbesluit Meststoffenwet, hoofdstuk 3, gebruiksnormen.&lt;/p&gt;</footnote><footnote>4 &lt;p&gt;&lt;a href="http://deeplink.rechtspraak.nl/uitspraak?id=ECLI:NL:CBB:2018:652"&gt;ECLI:NL:CBB:2018:652&lt;/a&gt;&lt;span style="text-decoration: underline;"&gt;,&lt;em&gt; TvAR&lt;/em&gt; 2019/5978 m.nt. D.W.Bruil&lt;/span&gt;, &lt;a href="http://deeplink.rechtspraak.nl/uitspraak?id=ECLI:NL:CBB:2018:653"&gt;ECLI:NL:CBB:2018:653&lt;/a&gt; en &lt;a href="http://deeplink.rechtspraak.nl/uitspraak?id=ECLI:NL:CBB:2018:654"&gt;ECLI:NL:CBB:2018:654.&lt;/a&gt;&lt;/p&gt;</footnote><footnote>5 &lt;p&gt;ECLI:NL:CBB:2022:191.&lt;/p&gt;</footnote><footnote>6 &lt;p&gt;https://www.rvo.nl/sites/default/files/2021/07/Boetebeleid_Meststoffenwet_RVO_2.1.pdf.&lt;/p&gt;</footnote><footnote>7 &lt;p&gt;ECLI:NL:CBB:2017:355.&lt;/p&gt;</footnote><footnote>8 &lt;p&gt;ECLI:NL:CBB:2021:1028.&lt;/p&gt;</footnote><footnote>9 &lt;p&gt;ECLI:NL:CBB:2022:190.&lt;/p&gt;</footnote></footnotes><auteurs>R. Scholten</auteurs><published>2022-12-23 08:59:01</published><modified>2023-01-04 16:11:48</modified><editiondate>2022-12-23</editiondate><htmlpath>https://denhollander.info/artikel/17502</htmlpath></article>
</articles></edition>
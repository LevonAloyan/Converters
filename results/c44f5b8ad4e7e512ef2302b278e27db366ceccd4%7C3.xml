<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1997</searchword><id>4926</id><udhid>UDH:TvAR/4926</udhid><titel>Campina Melkunie B.A. / De Bie c.s. (TvAR 1997/4890)</titel><searchwords><searchword>TvAR 7/8/1997</searchword><searchword>TvAR 1997/4890</searchword><searchword>UDH:TvAR/4926</searchword></searchwords><attachments><attachment><name>1997_nr 78_Rechtspraak_4890.pdf</name><extention>pdf</extention><url>https://denhollander.info/download/4868/ci</url></attachment></attachments><inleiding>EEG-verdrag, art. 42, 85, 177, Verordening voortbrenging en handel landbouwprodukten (nr. 26), art. 2&#13;
&#13;
Uitwerking van uitspraak Hof van Justitie EG 12 december 1995 (prejudiciële vragen; zie Agr.r. 1996, 4802) inzake uittreegelden coöperaties. De uittre ere geling van Campina is, door de combinatie van een boete van 4%, een (lange) opzegtermijn van 6 maanden en de i.v.m. de superheffing bezwaarlijke opzeggingsdatum (31 december) en het ontbreken van de optie om met een langere opzegtermijn zonder uittreegeld uit te treden, onnodig belemmerend en dus in strijd met art. 85 EG-verdrag. De regeling valt niet onder de uitzonderingen van de Verordening.</inleiding><content>Arrest van 29 april 1997 in de zaak van:&#13;
De coöperatieve Zuivelcoöperatie Campina Melkunie B.A.,&#13;
feitelijk gevestigd en kantoorhoudende te Zaltbommel,&#13;
appellante in principaal appel, geïntimeerde in voorwaardelijk incidenteel appel,&#13;
procureur: mr. G.J.S. Bouwens, tegen&#13;
1. WillemdeBie, wonende te Limmen,&#13;
2. E lis Klaas de Bie, wonende te Uitgeest,&#13;
3. Jan Gerrit Dekker, wonende te Eenigenburg,&#13;
4. Aart Leenden Jonker, wonende te Warmenhuizen. b.Johannes Maria Koopman, wonende te Venhuizen,&#13;
6. Hilbrand Korver,&#13;
wonende te Nederhorst den Berg,&#13;
7. Evert Schuurman, wonende te Nederhorst den Berg, Ü.Jacob Cornelis Spaan, wonende te Wijdeness,&#13;
9. Meijert Simon Bakker, wonende te Wieringerwaard,&#13;
10. Jan Piet Glas, wonende te Schagerbrug,&#13;
11. Johannes Petrus Bartholomeus Martinus Schouten,&#13;
wonende te Oudesluis,&#13;
12. Klaas Smit, wonende te Assendelft,&#13;
13. Jan Reindert Spaans, wonende te Broek in Waterland,&#13;
14. Guido Spaans,&#13;
wonende te Broek in Waterland,&#13;
15. Antonius Cornelis Jozeph Sturkenboom, wonende te Houten,&#13;
geïntimeerden in principaal appel, appellanten in (voorwaardelijk) incidenteel appel, procureur: mr. W.M.C, van der Eerden.&#13;
1. De eerste aanleg&#13;
Een fotocopie van het vonnis waarvan beroep is aan dit arrest gehecht.&#13;
2. Het verloop van de procedure in hoger beroep&#13;
Tijdig bij de hierboven genoemde dagvaardin-gen van dat vonnis in hoger beroep gekomen, heeft Melkunie grieven voorgedragen en ge-concludeerd:&#13;
te vernietigen het vonnis, op 29 juli 1994 door de rechtbank te 's-Hertogenbosch gewezen onder rolnummer 508/93 tussen appellante als gedaagde en geïntimeerden als eisers, overi-gens te beslissen zoals het Hof in goede justi-tie moge beoordelen, met veroordeling van geïntimeerden, oorspronkelijk eisers, in de kosten van deze procedure. De veehouders hebben de grieven bestreden, voorwaardelijk incidenteel appel ingesteld en geconcludeerd: A. het door appellante, geïntimeerde in inci-denteel appel (Melkunie) ingestelde hoger&#13;
beroep ongegrond te verklaren, en opnieuw rechtdoende, het vonnis in eerste aanleg gewezen te bekrachtigen, zo nodig onder aan-vulling van gronden, althans,&#13;
B. uitsluitend voorzover het Hof het princi- paal appel van Melkunie honoreert in die zin dat het artikel 85 van het EG-Verdrag niet van toepassing oordeelt op de litigieuze statutaire bepalingen, in incidenteel appel het tussen partijen onder rolnr. 508/93 gewezen vonnis van de rechtbank te 's-Hertogenbosch van 29 juli 1994 te vernietigen voorzover daarbij de vordering van de melkveehouders geba- seerd op artikel 86 van het EG-verdrag is afgewezen, en de vordering alsnog toe te wij zen conform het petitum in de inleidende dagvaarding in eerste aanleg, en&#13;
C. Melkunie te veroordelen in de kosten van het geding in beide instanties.&#13;
Melkunie heeft die grief bestreden en gecon-cludeerd het hoger beroep ongegrond te ver-klaren en het tussen partijen gewezen vonnis te bekrachtigen voorzover daarbij de vorde-ringen van de veehouders gebaseerd op artikel 86 E.G.-Verdrag zijn afgewezen. Nadat partijen hun stellingen door hun raadslieden respectievelijk mrs. T.R. Ottervanger en T.W. VerLoren van Themaat hadden doen inlichten hebben zij onder overlegging van de stukken uitspraak verzocht.&#13;
3. De grond van het hoger beroep&#13;
De grieven luiden:&#13;
In het principaal appel:&#13;
Grief&#13;
Ten onrechte heeft de rechtbank onder par. 4.3 overwogen: "Naar het oordeel van de recht-bank valt de uittreeregeling van Melkunie Holland, zoals hierboven is weergegeven in beginsel onder het verbod van art. 85 lid 1 van het EEG-Verdrag".&#13;
Aan deze overweging heeft de Rechtbank ver-schillende, eveneens in par. 4.3 weergegeven, overwegingen ten grondslag gelegd. Volledig-heidshalve richt Melkunie subgrieven tegen al die overwegingen:&#13;
Sub grief 1&#13;
Ten onrecht heeft de rechtbank overwogen:&#13;
"Gedaagde erkent immers en zulks volgt ook evident uit de hierboven geciteerde bepalin-gen zelf, dat de strekking ervan is om de leden financieel aan de coöperatie te binden. Met andere woorden: het wordt de leden finan-cieel onaantrekkelijk gemaakt van coöperatie te wisselen. Nu gedaagde ook niet heeft betwist dat haar concurrenten zich ook buiten Nederland in de Benelux, Duitsland en Frankrijk bevinden, is de mogelijkheid van ongunstige beïnvloeding van de handel tussen Lid-Staten niet uit te sluiten en hebben de gewraakte statutaire bepalingen ook de strek-king de mededinging tussen de verschillende zuivelcoöperaties te beperken."&#13;
Subgrief 2&#13;
Ten onrechte heeft de rechtbank overwogen: "Niet relevant is of in de praktijk het effect van de uittreegeld bepaling merkbaar is ten aanzien van de mededinging en de grensover-schrijdende handel. Het feit dat de mogelijk-heid is geschapen door de statutaire bepalin-gen van Melkunie Holland om de handel tus-sen de Lid-Staten te beperken en deze bepa-lingen de strekking hebben om de mededin-ging te beperken, is voor de toepasselijkheid van artikel 85 lid 1 reeds voldoende."&#13;
Subgrief 3&#13;
Ten onrechte heeft de rechtbank overwogen: "Gedaagde heeft ook niet weersproken dat de betreffende statutaire bepalingen niet zijn aan-gemeld teneinde op grond van artikel 85 lid 3 in aanmerking te komen voor een ontheffing van voormeld verbod, zodat in beginsel de werking van het verbod van art. 85 lid 1 moet worden aangenomen."&#13;
Subgrief 4&#13;
Ten onrecht heeft de rechtbank overwogen: "Anders dan gedaagde stelt, laat artikel 85 lid 1 niet zonder meer ruimte voor redelijke en noodzakelijke beperkingen van het verbod. Daartoe is de procedure van lid 3 noodzake-lijk, maar die is nu eenmaal niet gevolgd."&#13;
In het voorwaardelijk incidenteel appel: Ten onrechte heeft de Rechtbank in het vonnis a quo geoordeeld dat de stelling van eisers dat Melkunie Holland misbruik maakt van&#13;
haar machtspositie op een wezenlijk deel van de gemeenschap, onhoudbaar is.&#13;
4. De beoordeling&#13;
l.Mede naar aanleiding van het beroepen vonnis van 29 juli 1994 heeft het Hof van Jus-titie van de Europese Gemeenschappen op 12 december 1995 een arrest gewezen, onder rolnummer C319/93 tussen H.E. Dijkstra en Friesland Frico Domo Coöperatie B.A. (nader: FDD), onder rolnummer C40/94 tus-sen C.F.M, van Roessel c.s. en de Zuivelcoöpe-ratie Campina Melkunie B.A. (nader: Campina Melkunie), als rechtsopvolgster van de Coöpe-ratieve Zuivelvereniging Campina B.A. (nader: Campina), en onder rolnummer C224/94 tus-sen W. de Bie c.s. en Campina Melkunie, als rechtsopvolgster van de Coöperatieve Vereni-ging Melkunie Holland B.A. (nader: Melk-unie). Bedoeld arrest wordt veelal aangeduid als het 'Dijkstra-arrest'.&#13;
Ook al richt het appel zich tegen het vonnis waarbij die vragen werden gesteld en de pre-missen die aan het stellen van die vragen ten grondslag lagen, het arrest als zodanig en de daarin opgenomen overwegingen en beslissin-gen dienen door het hof tot richtsnoer te wor-den genomen.&#13;
Op dezelfde datum werd door het Hof van Justitie een arrest gewezen onder rolnummer C339/93 tussen H.G. Oude Luttikhuis en de Verenigde Coöperatieve Melkindustrie Coberco B.A. (nader: Coberco); ook de over-wegingen en beslissingen in dat arrest dienen het hof tot richtsnoer. Bedoeld arrest wordt veelal aangeduid als het arrest 'Oude Luttik-huis'.&#13;
2. Partijen hebben voorts verwezen naar een klacht, welke bij de Commissie tegen Campina was ingediend door Inco, een belgische zui-velcoöperatie, en Inex, een belgische NV. De klacht en de afhandeling ervan zijn kenbaar uit het Mededingingsverslag 1991, nrs. 83 en 84 (pag. 76 en 77); voorts bevindt zich in het dossier de Mededeling van de Punten van Bezwaar (MPB) van de Commissie in die zaak (producties 9 en 10 bij het verzoek ex art. 7 en 145 Rv.).&#13;
Vóór 1991 kende Campina een uittreeregeling met als belangrijkste kenmerken: opzegter-&#13;
mijn een maand, opzeggen enkel tegen het einde van het boekjaar (31 december), uittree-geld ter hoogte van 10% van het gemiddelde melkgeld.&#13;
De Commissie stelde zich op het standpunt, dat de exclusieve leveringsverplichting in com-binatie met die uittreeregeling a) op zichzelf beschouwd onder het bereik van art. 85 lid 1 EG-verdrag viel, b) niet voor ontheffing ex art. 85 lid 3 in aanmerking kwam, en c) niet op grond van art. 2 lid 1 tweede volzin van Verordening 26/62 aan de werking van art. 85 lid 1 was onttrokken.&#13;
Vervolgens heeft Campina - mede met het oog op een voorgenomen fusie met Melkunie, welke fusie is geëffectueerd per 29 november 1991 - haar uittreeregeling met terugwerken-de kracht tot 1 januari 1991 aangepast in dier voege, dat leden ofwel konden uittreden per 1 april, 1 september, of einde boekjaar (31 december), met inachtneming van een opzeg-termijn van twee jaar en in dat geval zonder uittreegeld te betalen, ofwel konden uittreden per 1 april, met inachtneming van een opzeg-termijn van drie maanden, en na betaling van een uittreegeld van 4%.&#13;
Ofschoon naar het oordeel van de Commissie nog steeds sprake was van enige concurrentie-beperking (en dus, zo begrijpt het hof de opvatting van de Commissie, van een regeling die op zichzelf beschouwd onder het bereik van art. 85 lid 1 viel), was de regeling, die neerkwam op een exclusieve leveringsver-plichting voor de duur van ten hoogste twee jaar, naar haar oordeel aanvaardbaar gelet op de structuur van de betrokken markt en de positie van Campina daarin, zodat die rege-ling op grond van het bij art. 2 lid 1, tweede volzin, van Verordening 26/62 bepaalde, aan de werking van art. 85 lid 1 werd onttrokken. Overigens was deze beslissing niet vervat in een beschikking, doch leidde deze ertoe dat de in r.o. 4.2 bedoelde klacht tegen Campina niet tot een uitspraak heeft geleid.&#13;
3. Bij de stukken bevindt zich voorts een persbericht van de Commissie, d.d. 5 juni 1991, naar aanleiding van de in de vorige rechtsoverweging bedoelde zaak. De laatste volzin daarvan luidt, dat de Commissie erop zal toezien dat (nieuwe/andere) uittreeregelin-&#13;
gen volledig overeenstemmen met, dan wel nog minder restrictief zijn dan de nieuwe Campina Melkunie-regeling. Het hof is zich ervan bewust dat aan dergelijk persbericht geen rechtskracht toekomt. Waar dit echter van de Commissie zelf uitgaat, geeft dit enige indicatie omtrent de opvattingen van de Commissie. En uit de geciteerde passage valt af te leiden, dat de Commissie de in 1991 geldende Campina Melkunie-regeling als het maximaal toelaatbare beschouwde.&#13;
4. Bij verzoekschrift van 31 juli 1991 hebben 19 melkveehouders, waaronder 10 van de eisers in eerste aanleg, zich gewend tot de commissie, met een verzoek tot beëindiging van inbreuk door Melkunie op de artikelen 85 en 86.&#13;
Nadat de fusie tussen Campina en Melkunie tot stand was gekomen en de statuten waren gewijzigd, deelde de Commissie bij brief (datum onleesbaar), als productie 1 gevoegd bij het verzoekschrift ex art. 7 en 145 Rv., aan de verzoekers mede van verdere behandeling te zullen afzien, aangezien ten eerste het com-munautair belang nog slechts beperkt was, en ten tweede opzeggingen die hadden plaatsge-vonden vóór de fusie zouden worden afge-wikkeld conform de nadien geldende statuten.&#13;
5. Nu het Hof van Justitie zich reeds enkele malen over relevante rechtsvragen met betrek- king tot de onderhavige problematiek heeft uitgelaten, en de Commissie in de zaak Inco/ Campina aanwijzingen heeft gegeven waaruit afgeleid kan worden hoe zij in concreto omtrent bepaalde regelingen oordeelt, mede in aanmerking genomen dat de Commissie te kennen heeft gegeven het communautair belang van deze zaak nog slechts gering te achten, acht het hof zich vrij zelfstandig te oordelen, ook omtrent vragen welke mogelijk primair tot de competentie van Commissie en/of Hof van Justitie behoren.&#13;
6. Zoals gezegd heeft het Hof van Justitie reeds geantwoord op de prejudiciële vragen, geformuleerd in het bestreden vonnis. Het hof zal het arrest van het Hof van Justitie dan ook, niettegenstaande het feit dat het appel zich juist richt tegen de omstandigheid dat de&#13;
rechtbank heeft besloten tot het stellen van deze vragen, in zijn overwegingen betrekken. Indien en voorzover het vonnis zou worden bekrachtigd, zou verwijzing naar de recht-bank dienen te volgen ter verdere afdoening. Gelet echter op art. 355 lid 2 Rv. zal het hof, indien direct eindarrest kan worden gewezen, de zaak aan zich houden en zelf afdoen.&#13;
7. Voor de vaststaande feiten verwijst het hof naar het vonnis waarvan beroep.&#13;
8. De Bie c.s. zijn lid geweest van Melkunie, een coöperatie. Krachtens de statuten waren zij verplicht om, behalve ten aanzien van de melk voor eigen gebruik, al hun rauwe melk te leveren aan Melkunie. Een afspraak krach- tens welke een producent zich verplicht om zijn totale productie bij uitsluiting aan één afnemer te leveren, beïnvloedt naar zijn aard de mededinging tussen potentiële kopers: andere kopers kunnen immers, ook al bieden zij een hogere prijs, niet meer bij deze produ- cent terecht.&#13;
Niettemin valt, bijzondere omstandigheden daargelaten, niet in te zien waarom zulk een incidentele afspraak naar nationaal of naar europees recht ongeoorloofd zou zijn. En overigens zal veelal, indien sprake is van een veelheid van producenten, een dergelijke inci-dentele afspraak de facto niet van merkbare invloed zijn op de mededinging aan kopers-zijde.&#13;
9. Deze situatie dient echter anders te worden beoordeeld indien een dusdanig groot aantal producenten aan een vaste afnemer (of een vaste onderling georganiseerde groep van af nemers) is verbonden, dat een merkbare beïn- vloeding van de mededinging aan koperszijde valt te duchten.&#13;
In dat verband dient de relevante markt te worden gedefinieerd. Ten aanzien van het product waar het om gaat bestaat tussen par-tijen geen wezenlijk verschil van mening: het gaat om de markt voor, als een grondstof te beschouwen, rauwe melk. Evenmin bestaat tussen hen verschil van mening omtrent het feit, dat uit technisch oogpunt het goed mogelijk is om melk in diepgekoelde vrachtauto's over een afstand&#13;
van enkele honderden kilometers te vervoeren zonder kwaliteitsverlies. Dat betekent dat een strook in het westen van Duitsland, België, Luxemburg, en waarschijnlijk ook een deel van het noorden van Frankrijk behoren tot het gebied dat relevant is voor de beoordeling van de posities van betrokkenen in de relevante markt.&#13;
10. Melkunie nam, voor de fusie met Campina, ongeveer 12% van de in Nederland geprodu-ceerde melk af. In dit verband is van belang dat de vier destijds grootste zuivelcoöperaties regionaal waren georganiseerd en dat hun werkgebieden elkaar niet overlapten: Melk-unie opereerde in het westen, FDD in het noorden, Coberco in het oosten en Campina in het zuiden van Nederland. Dat betekent dat zij elkaar - aan inkoperszijde - niet be-concurreerden, doch eikaars afnamegebied respecteerden. In zoverre stemden zij hun gedragingen feitelijk op elkaar af. En daarom dient niet de positie van elk hunner op zich-zelf te worden beschouwd, doch hun positie als geheel.&#13;
Of op grond daarvan gesproken zou dienen te worden van een 'machtspositie' als bedoeld in artikel 86 EG-verdrag is onderwerp van het voorwaardelijk ingestelde incidenteel appel; in principaal appel kan worden volstaan met de overweging dat het voor de beoordeling of sprake is van inbreuk op art. 85 lid 1 voldoen-de is dat door onderling afgestemde gedragin-gen de markt (ten dele) wordt verdeeld. En die situatie doet zich in casu voor. Gevieren namen de grote coöperaties in 1988 ongeveer 70% van de in Nederland geproduceerde melk af. (Het getal van 85-87%, dat door partijen soms wordt genoemd, berust mogelijk op een verkeerde lezing van de MPB in de zaak Inco/Campina. Daarin wordt, onder punt 13, vermeld dat 86% van de in Nederland geproduceerde melk door coöperaties (alle coöperatie samen, dus niet enkel de grote vier) werd verwerkt, alsmede, dat 87% van de melkveehouders bij een van de grote vier was aangesloten. Doch als het er om gaat hoeveel van de geproduceerde melk door de vier grote coöperaties werd verwerkt, noemt de Commissie een percentage van 70). Zoals hiervoor in rov. 9 reeds overwogen, is het&#13;
relevante gebied groter. Potentiële afnemers van in Nederland geproduceerde melk zijn ook te vinden in België en Luxemburg, het noorden van Frankrijk en het westen van Duitsland. Indien, bij wijze van voorbeeld, de positie van een zuivelproducent in de buurt van Keulen in ogenschouw wordt genomen, dan kan deze in zijn eigen gebied inkopen, doch ook in Nederland; anderzijds kan hij in plaats van westwaarts, ook enkele honderden kilometers oostwaarts trachten in te kopen. Ook al zijn eventuele buitenlandse afnemers voor de inkoop dus geenszins beperkt tot Nederland, dat neemt niet weg dat Nederland een belangrijke melkproducent is (uit de reeds genoemde MPB blijkt dat [afgerond] Neder-land 13, België 4, Duitsland 26, en Frankrijk 28 miljoen ton produceerde) en dus ook een belangrijke leverancier van rauwe melk aan buitenlandse afnemers in de vorenomschreven grensgebieden is of kan zijn. En dan blijkt dat zo een buitenlandse afnemer in Nederland geconfronteerd wordt met een situatie, waarin 70% van de productie reeds krachtens exclu-sieve leveringsverplichtingen is gereserveerd voor de vier grote coöperaties. Dat is een positie van een dusdanige omvang dat daarvan een merkbare invloed op de mededinging aan koperszijde, met grensoverschrijdende wer-king kan uitgaan.&#13;
Voorshands moet dan ook worden aangeno-men - het hof werkt dit nog nader uit - dat het complex van exclusieve leveringsverplich-tingen in beginsel als een bij art. 85 lid 1 ver-boden regeling moet worden aangemerkt.&#13;
11. In het voorgaande is tot nog toe enkel de exclusieve leveringsverplichting aan de orde gesteld, zonder te spreken over de uittreerege-ling en de gevolgen daarvan. De exclusieve leveringsverplichting zou illusoir zijn (doch dan ook niet meer in strijd met art. 85 lid 1) indien de producenten zonder daarvan nega-tieve gevolgen te ondervinden op stel en sprong de relatie met de afnemer zouden kun-nen verbreken. Aldus bezien is een uittree-regeling een onmisbaar beding ter effectuering en continuering van de exclusieve leverings-verplichting. Dat betekent dat een uittreerege-ling die de mogelijkheid van uittreding in onaanvaardbare mate belemmert in samen-&#13;
hang met een exclusieve leveringsverplichting onder het bereik van art. 85 lid 1 kan vallen.&#13;
12. Krachtens art. 42 van het EG-verdrag werd Verordening 26/62 vastgesteld.&#13;
Bestond aanvankelijk nog enige onduidelijk-heid ten aanzien van de verhouding tussen de tweede en de eerste volzin van art. 2 lid 1 van die Verordening, uit rov. 20 van het Dijkstra-arrest volgt, dat de tweede volzin een zelfstan-dige grond bevat en dat voor buiten toepas-sing verklaring van art. 85 lid 1, niet cumula-tief aan de vereisten van de eerste én van de tweede volzin behoeft te worden voldaan. De bepaling houdt in dat de Europese Com-missie bij beschikking kan besluiten dat art. 85 lid 1 niet van toepassingen is op bepaalde regelingen op het gebied van de landbouw, ofschoon die regelingen nop zichzelf be-schouwd, bij ontstentenis van deze Verorde-ning, in strijd is met art. 85 lid 1.&#13;
13. Blijkens het Dijkstra-arrest is de Commis- sie bij uitsluiting (behoudens toezicht van het Hof van Justitie) bevoegd tot het geven van een positieve beslissing, inhoudende dat een regeling onder de uitzonderingsbepaling van art. 2, Verordening 26/62 valt, zodat art. 85 lid 1 daarop niet van toepassing is, doch is de nationale rechter ten eerste bevoegd om een uitspraak te doen over de vraag of de aange- vallen regeling op zichzelf beschouwd (dus afgezien van Verordening 26/62) binnen het bereik van art. 85 lid 1 valt, en ten tweede bevoegd om, indien hij gelet op eerdere beslis- singen van het Hof van Justitie en de Com- missie mag aannemen dat de regeling niet op grond van art. 2 lid 1 tweede volzin van Ver ordening 26/62 aan het bereik van art. 85 lid 1 kan worden onttrokken, en dat voor die rege- ling evenmin ontheffing kan worden verleend ex art. 85 lid 3, de nietigheid van die regeling uit te spreken (zie antwoord nr. 2 in het Dijk stra-arrest).&#13;
Met het gegeven dat (enkel) de Commissie kan bepalen dat een regeling onder genoemde uitzonderingsbepaling valt is overigens, aldus het hof van Justitie, niet gezegd dat een rege-ling geacht moet worden een soort voorlopige geldigheid te kunnen genieten totdat de Com-missie haar ongeldigheid zou hebben uitge-&#13;
sproken, noch dat een ongeldigverklaring ex-nunc zou werken; integendeel werkt een nie-tigverklaring ex tune en is van voorlopige gel-digheid geen sprake (rov. 21 en 22 Dijkstra-arrest).&#13;
14. In het onderhavige geval, van De Bie c.s., wijkt de aan de orde zijnde uittreeregeling van Melkunie op andere dan ondergeschikte pun- ten af van de in 1991 geldende en door de Commissie (als maximum) aanvaardbaar ge achte Campina Melkunie-regeling.&#13;
Het uittreegeld is hetzelfde: 4%. De opzegter-mijn is echter langer: zes in plaats van drie maanden, terwijl niet tegen 1 april, doch tegen 31 december opgezegd dient te worden. Dit is van belang in verband met de regeling inzake de Superheffing en de daarmee samenhangen-de melkquota; daarvoor is telkens de datum van 1 april van belang. En tenslotte ontbeert de Melkunieregeling de optie die de nieuwe Campina-regeling wel kent, te weten dat met inachtneming van een lange opzegtermijn van twee jaar, tegen drie data, opgezegd kan wor-den zonder uittreegeld te hoeven te betalen. Met betrekking tot de kwestie van de uittree-datum is van de zijde van Campina Melkunie bij conclusie van antwoord in eerste aanleg sub 33, herhaald bij gelegenheid van het plei-dooi in hoger beroep, onweersproken gesteld dat indien het lidmaatschap per 31 december wordt opgezegd, in de praktijk altijd de mogelijkheid bestaat dat de afname tot 1 april daaropvolgend wordt voortgezet. Het effect daarvan is dan echter wel dat de opzegtermijn van zes maanden wordt verlengd tot negen maanden.&#13;
15. Vanzelfsprekend dient toetsing of een regeling onder art. 85 lid 1 valt, voor ont- heffing ex art. 85 lid 3 in aanmerking kan komen, dan wel onder de uitzonderingsbepa- ling van art. 2 lid 1 van Verordening 26/62 valt, telkens aan de hand van verschillende cri- teria plaats te vinden.&#13;
Niettemin valt op, ook bij lezing van de con-clusie van de AG Tessauro en van de arresten van 12 december 1995, dat die criteria dicht bij elkaar liggen. Toetsing aan de hand van de diverse criteria kan dan ook deels tegelijker-tijd plaatsvinden, ook al is het appel beperkt&#13;
tot de toepasselijkheid van art. 85 lid 1 en komt, strikt genomen, de toepasselijkheid van Verordening 26/62 pas later aan de orde.&#13;
16. Het hof zoekt in de eerste plaats aanslui- ting bij de mening van de Commissie, zoals die kan blijken uit haar mededelingen in het kader van het geschil Inco/Campina met bij behorend persbericht.&#13;
Ten eerste geldt, dat uit die mededelingen impliciet blijkt dat de Commissie van oordeel was dat ook de nieuwe Campina Melkunie-regeling strikt genomen nog binnen het bereik van art. 85 lid 1 viel. Datzelfde heeft dan ook te gelden voor de oude Melkunie-regeling, die immers een restrictiever karakter heeft. Ten tweede geldt, dat nu die Campina Melkunie-regeling als het maximaal toelaatbare moet worden aangemerkt, en de onderhavige oude Melkunie-regeling een restrictiever karakter heeft, die oude Melkunie-regeling, anders dan de nieuwe Campina Melkunie-regeling, niet onder de uitzonderingsbepalingen van art. 2 lid 1 van Verordening 26/62 zou vallen. En ten derde moet opgemerkt worden dat de Commissie zich ten aanzien van de oude Campina-regeling (de 10%-regeling) wel ero-ver had uitgelaten dat deze niet voor ont-heffing ex art. 85 lid 3 in aanmerking kwam, doch zich ten aanzien van de nieuwe Campina Melkunie-regeling in het geheel niet over deze vraag heeft uitgesproken.&#13;
17. Campina Melkunie wijst op rov. 10 en 11 van het arrest Oude Luttikhuis en stelt dat de nationale rechter voor zijn oordeel dat sprake is van een regeling die onder art. 85 lid 1 valt, zelf een analyse moet maken aan de hand van de aldaar opgesomde criteria; het hof begrijpt haar standpunt dat de nationale rechter niet zonder meer mag aanhalen bij het standpunt van de commissie.&#13;
18. In de hiervoor opgesomde feiten en omstan- digheden ligt reeds voor een belangrijk deel die analyse besloten. De regeling heeft, in samen hang met de exclusieve leveringsverplichting, niet enkel tot gevolg, doch zelfs tot strekking dat de mededinging aan inkoperszijde wordt beperkt. De mededingingsbeperkende effec- ten zijn zelfs tot over de grens merkbaar.&#13;
De regeling gaat verder dan nodig is om de trouw van de leden aan de coöperatie tot op zekere hoogte te waarborgen, teneinde een gezonde commerciële basis voor de coöpe-ratie te bewerkstelligen en haar continuïteit te garanderen.&#13;
In dat licht bezien acht het hof de combinatie van het uittreegeld ad 4% (op zichzelf bezien mogelijk niet exorbitant hoog, hoewel daarbij wel bedacht dient te worden dat het gaat om 4% van de bruto omzet in melk, en dus om een substantieel deel van de marge die de vee-houder in het jaar van uittreding op zijn omzet heeft verdiend), de vrij lange opzegter-mijn van 6 maanden, en de - in verband met de Beschikking Superheffing 1988 praktische belemmeringen welke inherent zijn aan opzegging tegen het einde van het boekjaar -voor de leden bezwaarlijke opzegdatum van 31 december (indien de effecten van dat laat-ste teniet worden gedaan doordat de veehou-der kan doorleveren tot 1 april, bestaat er de facto een opzeggingstermijn van 9 maanden), dit alles in combinatie met het ontbreken van de optie om met inachtneming van een langere opzegtermijn, doch dan zonder uittreegeld te hoeven te betalen, uit te treden, bezwaarlijker dan nodig is.&#13;
Het hof is dus ook op inhoudelijke gronden van oordeel dat de oude Melkunie-regeling in strijd met het bepaalde bij art. 85 lid 1 is.&#13;
19. Het hof beschikt niet over concrete gege-vens, noch over uitlatingen van de Commissie in voldoende vergelijkbare zaken, waaruit met zekerheid afgeleid kan worden dat de regeling voor ontheffing ex art. 85 lid 3 in aanmerking zou kunnen komen.&#13;
Het argument van Campina Melkunie, dat die zekerheid nimmer verkregen kan worden omdat de regeling niet aangemeld behoefde te worden gaat niet op, omdat die zekerheid ook anderszins kan worden verkregen. In rov. 33 van het Dijkstra-arrest wordt uitdrukkelijk opgemerkt, dat ook een van aanmelding vrij-gestelde regeling voor ontheffing in aanmer-king kan komen. Bij wijze van voorbeeld kan erop worden gewezen dat in de zaak Inco/ Campina de Commissie zich ook uitliet over de vraag of de oude 10%-regeling voor ont-heffing in aanmerking had kunnen komen,&#13;
ook al was deze niet aangemeld. Het hof ver-wijst naar het overwogene in rov. 5, en zal het moeten stellen met de thans voorhanden zijnde gegevens.&#13;
Daarvan uitgaande, acht het Hof het hoogst onwaarschijnlijk dat, aangenomen dat de Commissie van oordeel is dat de litigieuze regeling te verstrekkend was om onder de uit-zonderingsbepalingen van Verordening 26/62 te worden begrepen, zij die regeling wel voor ontheffing ex art. 85 lid 3 in aanmerking zou laten komen. Voor het weigeren van zodanige ontheffing zouden grosso modo dezelfde argumenten hebben gegolden als voor een beslissing dat de regeling niet onder de uit-zonderingsbepalingen van Verordening 26/62 viel. Had Melkunie die zekerheid willen krij-gen, dan had zij de regeling kunnen aanmel-den. Dat zij dat niet heeft gedaan mag echter niet aan De Bie c.s. worden tegengeworpen.&#13;
20. Het vorenoverwogene leidt ertoe, dat de hoofdgrief in het principaal appel en subgrief 1 ongegrond zijn. In dat verband zij er nog op gewezen, dat voor de vraag of sprake is van verboden beperking van concurrentie, niet doorslaggevend is of het aan de leden vol strekt onmogelijk wordt gemaakt de coöpe- ratie te verlaten, doch slechts of dit zo onaan- trekkelijk is, dat velen daarvan, naar verwach- ting, af zullen zien vanwege de niet te ver waarlozen financiële consequenties. Er bestond hoe dan ook een niet onaanzienlijke drempel. Dat sommigen desondanks de sprong hebben gewaagd (al dan niet in het vertrouwen dat zij in een procedure als de onderhavige in het gelijk gesteld zouden worden!) impliceert geenszins, dat er dus blijkbaar geen belemme- ring heeft bestaan.&#13;
21. In het vorenoverwogene ligt besloten, dat ook de subgrieven 2, 3 en 4 ongegrond zijn. Nu derhalve alle grieven in het principaal appel ongegrond zijn, behoeft het voorwaar- delijk ingestelde incidenteel appel niet meer aan de orde te komen en kan het vonnis waar van beroep worden bekrachtigd.&#13;
22. Formeel dient pas in dit stadium de vraag naar de toepasselijkheid van de uitzonderings- bepalingen van Verordening 26/62 aan de orde&#13;
te komen. Het hof heeft echter daaromtrent reeds hiervoor in het kader van de toetsing aan art. 85 lid 1 geoordeeld. Zoals gezegd komt het hof tot de slotsom dat de onderhavige regeling niet onder de uitzonderingsbepalin-gen van Verordening 26/62, art. 2 lid 1, tweede volzin valt, en dus nietig is op grond van art. 85 lid 1. Daarbij mag en moet het hof aanslui-ting zoeken bij de opvatting van de Commis-sie, zoals die o.m. kan blijken uit - in casu -het Mededingingsverslag 1991, en het genoem-de persbericht.&#13;
23. Campina Melkunie heeft er nog - bij plei-dooi in hoger beroep - op gewezen, dat een en ander in ieder geval niet voor de eisers sub 9 tot en met 15 (Bakker c.s.) zou gelden, omdat deze tegen het einde van 1991 hebben opgezegd. Zij verwijst in dat verband naar de meergenoemde brief van de Commissie, waarin deze als argument voor het niet verder in behandeling nemen aanvoert, dat van de zijde van Campina Melkunie was toegezegd dat personen die hadden opgezegd vóór de statu-tenwijziging behandeld zouden worden alsof zij nadien hadden opgezegd. Dat argument, waarop Bakker c.s. niet meer hebben kunnen ingaan, moet falen. Waar voor hen een opzegtermijn van zes maanden gold, mag aangenomen worden dat zij voor 1 juli 1991 hebben opgezegd. Doch zelfs als voor hen een termijn van drie maanden gold, hebben zij nog altijd voor 1 september 1991 opgezegd. Zij wisten op het moment van opzegging dus niet, dat ook voor hen de mogelijkheid gecreëerd zou worden om zonder uittreegeld op een termijn van twee jaar uit te treden, tegen drie data naar keuze. Zij wisten ook niet dat in de toekomst voor hen, als zij uittreegeld betaalden, de mogelijkheid bestond om tegen 1 april met inachtneming van een termijn van drie maanden op te zeggen. Door vast te houden aan de betaling van uittreegeld worden zij dus in feite in het geheel niet behandeld overeenkomstig de nieuwe, doch in tegendeel volgens de oude statuten. Productie 4 bij conclusie van eis in eerste aanleg (overigens niet gericht aan een der eisers), welke productie dateert van na de statutenwijziging, verwijst dan ook nog steeds naar art. 15 van de oude statuten. Art. 15 van&#13;
de nieuwe statuten heeft op een geheel ander onderwerp betrekking.&#13;
24. Campina Melkunie dient als de in het ongelijk gestelde partij in de kosten van beide instanties te worden verwezen.&#13;
5. De beslissing&#13;
Het hof: in hoger beroep:&#13;
bekrachtigt het vonnis, waarvan beroep; rechtdoende krachtens art. 355 lid 2 Rv.: veroordeelt appellante om tegen behoorlijk bewijs van kwijting te betalen: -aan: W.N. en W.K. de Bie ƒ 19.120,44 te vermeerderen met de wettelijke rente daar over sedert 22 december 1990 tot aan de dag der algehele voldoening; - aan: J.G. Dekker ƒ 16.996,95;&#13;
A.L. Jonker ƒ33.892,14;&#13;
J.M. Koopman ƒ 16.731,08;&#13;
H. Korver ƒ 10.091,92;&#13;
E. Schuurman ƒ13.119,80;&#13;
J.C.Spaan ƒ 7.369,70,&#13;
te vermeerderen met de wettelijke rente daar over sedert 1 december 1991 tot aan de dag der algehele voldoening; -aan: M.S. Bakker ƒ14.213,23;&#13;
J.P. Glas ƒ 3.608,31;&#13;
J.P.B.M. Schouten f 13.586,99;&#13;
J.R. Spaans ƒ 12.071,51;&#13;
G.Spaans ƒ12.071,51;&#13;
A.C.S. Sturkenboom ƒ 13.943,54, te vermeerderen met de wettelijke rente daar-over sedert 27 mei 1992 tot aan de dag der algehele voldoening;&#13;
-aan: K.Smit ƒ 6.272,87,&#13;
te vermeerderen met de wettelijke rente daar-over sedert 17 januari 1992 tot aan de dag der algehele voldoening;&#13;
veroordeelt appellante in de kosten van het geding in beide instanties, aan de zijde van geïntimeerden in eerste aanleg begroot op ƒ 380,87 dagvaardingskosten, ƒ 3090,- voor griffierecht, en ƒ 8800,- voor salaris procu-reur, en in hoger beroep begroot op ƒ 1590,-aan griffierecht en ƒ 12.300,- voor salaris pro-cureur; verklaart dit vonnis uitvoerbaar bij voorraad.</content><legacyfootnotes/><footnotes><footnote/></footnotes><auteurs/><published>1997-07-01 00:00:00</published><modified>1995-12-19 00:00:00</modified><editiondate>1997-07-01</editiondate><htmlpath>https://denhollander.info/artikel/4926</htmlpath></article>
</articles></edition>
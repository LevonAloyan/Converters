<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1984</searchword><id>6421</id><udhid>UDH:TvAR/6421</udhid><titel>Recht voor de mest; n.a.v. het ontwerp-Meststoffenwet</titel><searchwords><searchword>TvAR 9/1984</searchword><searchword>UDH:TvAR/6421</searchword></searchwords><attachments><attachment><name>1984_nr 9_Artikel_Drupsteen.pdf</name><extention>pdf</extention><url>https://denhollander.info/download/6203/ci</url></attachment></attachments><inleiding>Inleiding&#13;
Het gebruik van meststoffen in de landbouw begint in toenemende mate problemen&#13;
op te leveren. In de eerste plaats zijn dit milieukundige problemen. Door een overmaat&#13;
aan meststoffen verdwijnen plantengemeenschappen en veranderen ecosystemen.&#13;
Daarnaast dreigt de bodem overbelast te worden met uit meststoffen afkomstige&#13;
fosfaten en nitraten, waardoor plaatselijk gevaar ontstaat voor de kwaliteit van&#13;
het grondwater en de drinkwatervoorziening.1 Ook wordt er vanuit de landbouw&#13;
door uitspoeling van nitraat en afspoeling van fosfaat een bijdrage geleverd aan de&#13;
eutrofiëring van het oppervlaktewater.2 Tenslotte levert de landbouw door het vrijkomen&#13;
van ammoniak uit meststoffen plaatselijk een wezenlijke bijdrage aan de&#13;
verzuringsproblematiek .3&#13;
Naast milieukundige kunnen zich echter ook landbouwkundige problemen voordoen,&#13;
wanneer door de hoeveelheid of de samenstelling van de meststoffen de&#13;
bodemproduktiviteit terugloopt. Dit heeft zich incidenteel voorgedaan, toen weidegronden&#13;
door een overbemesting met koperhoudende mest niet meer voor begrazing&#13;
door schapen konden worden gebruikt.&#13;
Deze problemen kunnen in beginsel voorkomen bij het gebruik van zowel kunstmest&#13;
als dierlijke mest en bij de toepassing van al dan niet bewerkte afvalstoffen met&#13;
een bemestende waarde, zoals zuiveringsslib of baggerspecie. In de praktijk leveren&#13;
echter de regionale overmaat aan en de samenstelling van dierlijke mest en de samenstelling&#13;
van zuiveringsslib en bagger slib verreweg de belangrijkste problemen op.&#13;
De bekende ontwikkeling in de landbouw gedurende de laatste decennia, gekenmerkt&#13;
door schaalvergroting, specialisatie, intensivering en mechanisatie, ging gepaard&#13;
met een sterke toename van het kunstmestgebruik per ha. en een gigantische Vooral in de concentratiegebieden van intensieve veehouderij (Gelderland, Noord-&#13;
Brabant en Limburg) heeft de toegenomen veedichtheid regionale mestoverschotten tot&#13;
gevolg gehad. Juist in deze gebieden vormen de mestoverschotten een extra probleem&#13;
omdat de daar voorkomende lichte zandgronden in verhouding tot zwaardere&#13;
kleigronden maar een beperkt vermogen hebben om een overmaat aan mest te binden&#13;
zonder dat er gevaar voor uitspoeling behoeft te ontstaan.</inleiding><content>Mestbanken&#13;
Om de problematiek van de mestoverschotten aan te pakken werd van landbouwzijde&#13;
in de jaren zeventig de gedachte geopperd mestbanken op te richten. Deze zijn&#13;
in drie provincies - Gelderland, Noord-Brabant en Limburg - tot stand gekomen. De mestbanken werden gegoten in een privaatrechtelijke vorm, namelijk stichtingen.&#13;
In het stichtingsbestuur hebben landbouwers en/of vertegenwoordigers van landbouworganisaties&#13;
zitting. De besturen worden bijgestaan door ambtelijke adviseurs.&#13;
De mestbanken hebben tot doel te bemiddelen tussen bedrijven met mestoverschotten&#13;
en bedrijven met tekorten hieraan en te bevorderen dat mest van overschotgebieden&#13;
getransporteerd wordt naar gebieden waar deze mest op verantwoorde wijze&#13;
kan worden gebruikt. De oprichting van mestbanken is bevorderd door de toekenning&#13;
van een subsidie volgens de Bijdrageregeling voor Mestbanken5 door het&#13;
Ministerie van Landbouw en Visserij uit het Ontwikkelings- en Saneringsfonds voor&#13;
de Landbouw. De subsidie beloopt 70% van de salaris- en apparaatskosten en een&#13;
bijdrage per m3 getransporteerde mest afhankelijk van de vervoersafstand, waarbij&#13;
echter een minimale afstand van 50 km geldt. Voor de gezamenlijke mestbanken is&#13;
jaarlijks een bedrag van ongeveer ƒ 2 miljoen beschikbaar. Daarnaast zijn de mestbanken&#13;
een eigen bijdrage gaan heffen van de mestleverende bedrijven. Deze ophaalbijdrage,&#13;
die een voorwaarde vormt om voor een transportsubsidie in aanmerking&#13;
te komen, heeft ertoe geleid dat veehouders weer meer naar eigen afzet zoeken.&#13;
Daardoor kan het aanbod van mest achterblijven bij de vraag en kan het risico van&#13;
overbemesting worden vergroot.&#13;
Bedrijven kunnen op vrijwillige basis hun mest aanbieden aan de mestbank. Het&#13;
gaat hierbij uitsluitend om drijfmest. De vaste of stapelbare mest wordt volledig verhandeld&#13;
door particuliere mesthandelaren. De mestbank beziet allereerst of de aangeboden&#13;
drijfmest regionaal binnen een straal van 50 km zonder transportsubsidie&#13;
kan worden afgezet. Bestaat de mogelijkheid daartoe niet dan wordt er over langere&#13;
afstand met transportsubsidie vervoerd.6 Het transport wordt niet door de mestbank&#13;
zelf verzorgd maar door loonwerkers, die zich in een aantal gevallen ontwikkeld&#13;
hebben tot professionele mesttransporteurs. Noch het aanbod van mest noch&#13;
de afzetmogelijkheid is gelijkmatig gespreid over het jaar. Daarom hebben de mestbanken&#13;
mestsilo's of mestopslagbassins opgericht. Omdat drijfmest tijdens de opslag&#13;
ontmengt, maar de afnemers hoge eisen stellen aan de homogeniteit van de&#13;
mest, moeten er in de silo's roerwerken aangebracht worden. Bovendien moeten de&#13;
mestopslagplaatsen - als Hinderwetplichtige inrichtingen - voorzien zijn van&#13;
voorzieningen om stankoverlast te voorkomen.7&#13;
Zuiveringsslib&#13;
Behalve de hoeveelheid aan meststoffen kan ook de samenstelling ervan problemen&#13;
opleveren. Deze problematiek doet zich vooral voor bij het gebruik van zuiveringsslib&#13;
en baggerslib als meststof in de landbouw. Na het inwerkingtreden van de Wet verontreiniging oppervlaktewateren is de hoeveelheid&#13;
zuiveringsslib, die jaarlijks ter beschikking komt, sterk toegenomen. Hoewel&#13;
de WVO niet rechtstreeks betrekking heeft op het zuiveringsbeheer, hebben de&#13;
in de wet voorziene heffingen de bouw van zuiveringsinstallaties sterk gestimuleerd.&#13;
In 1983 waren er 499 zuiveringsinstallaties in werking met een gezamenlijke capaciteit&#13;
van 21 miljoen inwonerequivalenten. Deze groei heeft geleid tot een toename&#13;
van 86.000 ton slib in 1970 tot 500.000 ton in 1982. Daarnaast kwam er in datzelfde&#13;
jaar 48 miljoen baggerspecie en havenslib van wisselende samenstelling beschikbaar.&#13;
Van het zuiveringsslib werd in 1980 ongeveer 40% in de landbouw op bouw- en grasland&#13;
toegepast. Mocht in de toekomst in toenemende mate gedefosfateerd worden&#13;
op zuiveringsinstallaties dan zal dit leiden tot een verdere toename van de vrijkomende&#13;
hoeveelheid slib.8&#13;
Oorspronkelijk werd zuiveringsslib beschouwd als een goede en goedkope meststof,&#13;
terwijl baggerspecie en havenslib op verschillende plaatsen als ophoogmateriaal&#13;
werd toegepast. In de loop der jaren zeventig rees er twijfel - ook uit landbouwkundig&#13;
oogpunt - aan de geschiktheid van zuiveringsslib om als meststof te dienen.&#13;
Met name de verontreiniging met zware metalen baarde zorgen.9 Om te voorkomen&#13;
dat de kwaliteit van de bodem (en het grondwater) en van de landbouwgewassen&#13;
in gevaar zou komen is in 1980 door de Unie van Waterschappen een richtlijn&#13;
voor de afzet van vloeibaar slib op bouw- en grasland opgesteld. De richtlijn&#13;
is totstandgekomen in overleg met de toenmalige Ministeries van Landbouw en Visserij,&#13;
Verkeer en Waterstaat en Volksgezondheid en Milieuhygiëne. Uitgaande van&#13;
een bemonsteringsfrequentie van minimaal 4 maal per jaar, bevat de richtlijn maximaal&#13;
toelaatbare concentraties aan zware metalen (zink, koper, lood, chroom, nikkel,&#13;
cadmium en kwik) en arseen. Blijkt bij bemonstering dat de toelaatbare concentratie&#13;
wordt overschreden dan mag het slib niet voor toepassing in de landbouw afgevoerd&#13;
worden. Wordt wel aan de maximaal toelaatbare concentraties voldaan dan&#13;
gelden nog bepaalde maximum doseringen voor respectievelijk bouwland en grasland.&#13;
Een verdere differentiatie naar grondsoort wordt niet gemaakt. Voor wat de&#13;
concentratiegrenzen en dosering betreft richtte de Unie van Waterschappen zich&#13;
naar de adviezen van de Commissie van Deskundigen inzake het Meststoffenbesluit.&#13;
De richtlijn bevat een overgangsperiode van vier jaar gedurende welke voor ten&#13;
hoogste twee van de genoemde elementen de concentratiegrens met niet meer dan&#13;
50% mag worden overschreden. Deze overgangsperiode is op 1 april 1984 afgelopen.&#13;
Om te voorzien in de situatie na 1 april 1984 hebben de Unie van Waterschappen&#13;
en de Ministeries van Landbouw en Visserij, Verkeer en Waterstaat en&#13;
Volkshuisvesting, Ruimtelijke Ordening en Milieubeheer overleg gevoerd. Dit heeft&#13;
geleid tot een verlaging van de grenswaarden voor cadmium en kwik, waarbij een&#13;
overgangstermijn geldt tot maatregelen op grond van de Wet bodembescherming en&#13;
de Meststoffenwet van kracht zullen zijn. Door de verscherping kan nog ongeveer 25% van het zuiveringsslib in vloeibare vorm op bouw- of grasland worden&#13;
afgezet.10&#13;
Inmiddels is de verwijdering van zuiveringsslib in het algemeen onderwerp&#13;
van regulering geworden in het kader van de Afvalstoffenwet. Krachtens&#13;
art. 26 Aw kan bij AMvB een categorie afvalstoffen worden aangewezen&#13;
voor de verwijdering waarvan een provinciaal plan moet worden vastgesteld.&#13;
In de Memorie van Toelichting bij de begrotingen van het Ministerie van&#13;
VROM voor 1983 en 1984 is aangekondigd dat voor de verwijdering van&#13;
zuiveringsslib een provinciaal plan voorgeschreven zal worden. Hoewel in de&#13;
ministerraad overeenstemming is bereikt over de verplichting om provinciale&#13;
plannen voor de verwijdering van zuiveringsslib op te stellen is een&#13;
desbetreffende AMvB nog niet verschenen." Voor 1 januari 1986 zouden&#13;
de provinciale plannen gereed moeten zijn. Om de provinciale besturen behulpzaam&#13;
te zijn bij het opstellen van deze plannen heeft de Minister van&#13;
VROM een ontwerp-Richtlijn voor de verwijdering van zuiveringsslib&#13;
gepubliceerd. Zijn bevoegdheid daartoe ontleend hij aan art. 6 Aw.&#13;
Een provinciaal plan voor de verwijdering van zuiveringsslib zal&#13;
betrekking hebben op elke vorm van verwijdering en/of verwerking van&#13;
slib. Naast toepassing in de landbouw gaat het dan om verwerking van&#13;
zuiveringsslib tot zwarte grond, composteren, verbranden en storten. Van het&#13;
zuiveringsslib wordt ongeveer 1/3 deel verwerkt tot zwarte grond of&#13;
gecomposteerd. Wanneer zwarte grond of compost als bodemlaag worden&#13;
gebruikt zal voorkomen moeten worden dat bodemverontreiniging ontstaat.&#13;
In de toekomst zullen daartoe kwaliteitsdoelstellingen gesteld kunnen worden&#13;
krachtens de Wet bodembescherming. Daarop vooruitlopend gelden interimgrenswaarden&#13;
voor het gehalte van een viertal zware metalen (kwik,&#13;
cadmium, chroom en nikkel) in zwarte grond, welke ontleend zijn aan de&#13;
Leidraad Bodemsanering. Zwarte grond die boven deze gehalten uitkomt,&#13;
dient niet voor 'groene toepassingen' te worden gebruikt.&#13;
De Afvalstoffenwet treedt terug als afval aangemerkt moet worden als&#13;
chemisch afval in de zin van de Wet chemische afvalstoffen (art. 97 Aw).&#13;
Dit zal het geval zijn als het slib stoffen bevat die worden genoemd in het&#13;
Stoffen- en processen-besluit Wet chemische afvalstoffen en die in het&#13;
hogere concentratie voorkomen dan de in het besluit voor die stoffen&#13;
aangegeven begrenzende concentraties.12 Slechts slib dat afkomstig is van&#13;
zuiveringsinstallaties voor uitsluitend huishoudelijk afvalwater is van de&#13;
werking van de WCA uitgezonderd (art. 2 WCA). In de praktijk wordt via&#13;
de riolering op zuiveringsinstallaties vrijwel steeds een mengsel van huishoudelijk&#13;
en bedrijfsafval water geloosd. Bedacht moet worden dat de&#13;
concentraties van het Stoffen- en processenbesluit in een aantal gevallen&#13;
liggen boven de criteria welke volgens de Leidraad Bodemsanering&#13;
gehanteerd worden om uit te maken of er sprake is van 'ernstig gevaar voor de&#13;
volksgezondheid of het milieu' op grond waarvan tot bodemsanering&#13;
overgegaan zou moeten worden. Met name bagger- en ha-venslib zal in een&#13;
aantal gevallen beschouwd moeten worden als chemisch afval en slechts volgens de gelimiteerde kanalen van de WCA verwijderd en verwerkt mogen&#13;
worden. Een gemakkelijke opstelling in het verleden heeft ertoe geleid dat met&#13;
havenslib opgehoogde gronden nu aangemerkt moeten worden als potentiële&#13;
bodemsaneringsgevallen&#13;
Huidige wettelijke regelingen&#13;
Voor de aanpak van de problemen rond de mestoverschotten en de schadelijke of&#13;
gevaarlijke samenstelling van meststoffen biedt de huidige Meststoffenwet onvoldoende&#13;
mogelijkheden.13 De wet is slechts gericht op het bestrijden van bedrog in de&#13;
handel in meststoffen. Ze biedt daartoe de mogelijkheid bij AMvB het vervoer en de&#13;
verkoop van meststoffen te binden aan ontheffingen en voorschriften te geven voor de&#13;
aanduiding en de mengsels van meststoffen. Eén en ander is geregeld in het&#13;
Meststoffenbesluit 1951 en de Meststoffenbeschikking 1970.14 Op grond van de&#13;
huidige wet kunnen geen regels gesteld worden voor het gebruik van meststoffen&#13;
noch voor de samenstelling ervan met het oog op andere motieven dan het voorkomen&#13;
van bedrog in de handel.&#13;
Ook de overige wetgeving schiet op dit punt tekort. De Hinderwet had sinds het&#13;
K.B. Kerkwijk betrekking op mestopslag. Per 12 januari 1984 is echter het Hinderbesluit&#13;
gewijzigd. Inrichtingen waar uitsluitend meststoffen worden bewaard, bewerkt,&#13;
verwerkt of vernietigd van dieren die in de inrichting zelf worden gehouden&#13;
zijn niet meer Hinderwetplichtig. Daar tegenover staat nu dat inrichtingen bestemd&#13;
voor het bedrijfsmatig houden van mestkalveren, meststieren, varkens, paarden,&#13;
dieren om te pelzen, pluimvee of konijnen vergunningplichtig zijn. 15 Ongewijzigd&#13;
blijft echter de jurisprudentie van de Kroon, dat de Hinderwet geen betrekking heeft op&#13;
het verspreiden van mest over landerijen, omdat deze niet gerekend worden te&#13;
behoren tot de inrichting.16&#13;
Ook de Wet op de Ruimtelijke Ordening biedt maar beperkte mogelijkheden.&#13;
Slechts onder bepaalde omstandigheden is de Kroon bereid te aanvaarden dat het&#13;
gebruik van meststoffen aan het vereiste van een aanlegvergunning kan worden gebonden.&#13;
Het moet dan gaan om een plangebied met een bijzondere waarde, zodat het&#13;
eisen van een aanlegvergunning voor het toepassen van bestrijdingsmiddelen,&#13;
groeistoffen, stoorstoffen en kunstmest op gronden met bestemming 'landschappelijk,&#13;
natuurwetenschappelijk waardevol gebied met agrarisch gebruik' noodzakelijk&#13;
moet worden geacht. Aan het bestaande agrarisch gebruik mag echter niet een zodanige&#13;
beperking worden gesteld voor wat betreft het normale dagelijkse onderhoud.17 Daarnaast is het mogelijk door middel van gebruiksvoorschriften het&#13;
gebruik van grond als opslag-, stort- of lozingsplaats voor o.a. dierlijke mest&#13;
te verbieden, mits voorzien is in vrijstellingsmogelijkheid.18&#13;
Wat meer mogelijkheden bieden de verordeningen op de bescherming van&#13;
bodem en grondwater die in de meeste provincies van kracht zijn. Veelal&#13;
bevatten deze verordeningen bepalingen die betrekking hebben op het&#13;
opslaan, storten of aanvoeren van dierlijke mest. Soms geldt er een verbod&#13;
beperkt tot waterwingebieden. In andere gevallen (o.a. Gelderland) geldt een&#13;
meer algemeen verbod tot het op of in de bodem brengen van zo grote&#13;
hoeveelheden mest dat er geen verband meer is met het landbouwkundig&#13;
gebruik. Daarnaast bevatten de verordeningen van Utrecht en Gelderland&#13;
specifieke bepalingen met betrekking tot zuiveringsslib.19&#13;
Voor-ontwerp meststoffenwet20&#13;
Om aan de gerezen problematiek tegemoet te komen heeft de Minister van&#13;
Landbouw en Visserij in 1976 bij de behandeling van de Nota Intensieve&#13;
Veehouderij toegezegd een wijziging van de Meststoffenwet in voorbereiding&#13;
te zullen nemen. Als uitvloeisel daarvan werd in 1981 een voor-ontwerp&#13;
Meststoffenwet gepubliceerd en aan verschillende instanties om advies&#13;
voorgelegd. De mogelijkheid om bij AMvB regels te stellen werd in het voorontwerp&#13;
sterk uitgebreid. De regels konden niet alleen betrekking hebben op&#13;
de handel in maar ook op het gebruik van meststoffen. Criteria voor het&#13;
stellen van regels waren naast het belang van de eerlijkheid in de handel, het&#13;
belang van het agrarisch produktievermogen van grond en in samenhang&#13;
daarmee het voorkomen of beperken van ongewenste neveneffecten van het&#13;
gebruik van meststoffen. Onder neveneffecten werd verstaan aantasting van&#13;
de grond, voor zover niet betrekking hebbend op het agrarisch&#13;
produktievermogen, aantasting van de kwaliteit van agrarische produkten en&#13;
verontreiniging van grond- en oppervlaktewater. Bij AMvB zou verder het&#13;
verhandelen van zuiveringsslib als meststof aan een vergunning kunnen&#13;
worden gebonden. Ook bood het voor-ontwerp een elementaire&#13;
publiekrechtelijke regeling voor de organisatie en het functioneren van&#13;
mestbanken. In verband daarmee zouden bij AMvB regels gesteld kunnen&#13;
worden voor de opslag en verhandeling van mest op bedrijven met&#13;
mestoverschotten.&#13;
De regeling vervat in het voor-ontwerp riep vooral van de kant van de&#13;
milieuorganisaties veel bezwaren op. Enige tijd voor het voor-ontwerp was&#13;
het ontwerp-Wet bodembescherming gepubliceerd.21 Dit ontwerp gaat uit&#13;
van de gedachte dat er een algemeen niveau van bodembescherming gerealiseerd zou moeten&#13;
worden. Daarbij oriënteert de regering zich — gezien de Memorie van&#13;
Toelichting — op de algemene ecologische functie van de bodem. Het&#13;
wetsontwerp Bodembescherming bevat om dit algemene beschermingsniveau&#13;
te bereiken de mogelijkheid om bij AMvB voor een groot aantal activiteiten en&#13;
handelingen regels te stellen, terwijl tevens bij AMvB kwaliteitsdoelstellingen&#13;
voor de bodem kunnen worden vastgesteld. De verhouding tussen het voorontwerp&#13;
Meststoffenwet en het ontwerp-Wet bodembescherming was op het&#13;
punt van het gebruik van mest niet duidelijk. In beginsel zouden op basis van&#13;
beide wetten regels voor het gebruik kunnen worden gesteld. Het voorontwerp&#13;
Meststoffenwet bevatte een tweetal bepalingen om te garanderen dat&#13;
regels op basis van de Meststoffenwet niet in strijd zouden zijn met die te&#13;
stellen op basis van de Wet bodembescherming. Maar gevreesd werd dat er&#13;
vanuit het Ministerie van Landbouw en Visserij een inbreuk zou kunnen&#13;
worden gemaakt op het stelsel van de Wet bodembescherming en dat de regels&#13;
ter uitwerking van de Meststoffenwet meer op landbouwkundige dan op&#13;
ecologische uitgangspunten zouden zijn gebaseerd.22&#13;
Het ontwerp-Meststoffenwet&#13;
De bezwaren tegen het voor-ontwerp Meststoffenwet vormden een illustratie&#13;
van het onderlinge wantrouwen tussen de landbouw- en milieuwereld. Door&#13;
dat wantrouwen is ook lange tijd de verhouding tussen de Ministeries van&#13;
Landbouw en Visserij en Volksgezondheid en Milieuhygiëne beheerst. De&#13;
impasses die daardoor ontstonden zijn doorbroken door een&#13;
interdepartementale afspraak waarbij zowel de kwaliteitswetgeving voor&#13;
landbouwprodukten (verhouding Warenwet — Landbouw-kwaliteitswet) als de&#13;
afbakening tussen de Wet bodembescherming en de Meststoffenwet geregeld&#13;
werd. Als gevolg hiervan heeft het nu ingediende ontwerp-Mest-stoffenwet niet&#13;
meer betrekking op het gebruik van meststoffen. Het gebruik zal geregeld&#13;
worden bij AMvB krachtens art. 9, door het vaststellen van kwaliteitsdoelstellingen&#13;
ex. art. 17 of door het stellen van regels in het kader van&#13;
provinciale verordeningen ter bescherming van bodem- en&#13;
grondwaterbeschermingsgebieden krachtens de artt. 37 en 42 Wet&#13;
bodembescherming. Het ontwerp-Meststoffenwet regelt nu enerzijds met het&#13;
oog op de deugdelijkheid van meststoffen en met het oog op de bescherming&#13;
van de bodem het verhandelen van meststoffen en anderzijds de afvoer van&#13;
mestoverschotten. Het biedt daartoe de mogelijkheid om&#13;
- bij AMvB regels te stellen voor het verhandelen van meststoffen,&#13;
- het verhandelen van meststoffen bestaande uit zuiveringsslib, baggerspecie&#13;
of&#13;
compost aan een vergunning te binden,&#13;
- bij AMvB regels te stellen voor het in voorraad hebben, verwerken, vervoeren&#13;
en&#13;
verhandelen van meststoffen in het belang van een doelmatige afvoer van&#13;
mest&#13;
overschotten, - bij AMvB mestbanken in bepaalde gebieden te belasten met het&#13;
afnemen van&#13;
mestoverschotten en het bemiddelen in de verhandeling daarvan,&#13;
- bij AMvB te voorzien in een vrijstellings- en ontheffingsbevoegdheid voor de&#13;
Minister&#13;
van Landbouw en Visserij of een aan te wijzen orgaan.&#13;
Daarnaast bevat het ontwerp een aantal eisen waaraan mestbanken moeten&#13;
voldoen en schrijft het voor dat de Minister van Landbouw en Visserij de&#13;
voorzitter van de mestbank benoemd.&#13;
Regelen inzake het verhandelen van meststoffen&#13;
Het ontwerp-Meststoffenwet hanteert een ruime omschrijving van&#13;
meststoffen. Hiertoe worden gerekend produkten die bestemd zijn om te&#13;
worden toegevoegd aan grond of aan groeimedium en bestaan uit stoffen&#13;
welke als zodanig kunnen dienen om grond of een groeimedium geschikt of&#13;
beter geschikt te maken als voedingsbodem voor planten of bestemd zijn te&#13;
worden gebruikt als groeimedium of als voedsel voor planten. In beginsel is&#13;
hierdoor elk produkt dat geheel of gedeeltelijk bestaat uit stoffen met een&#13;
bemestende waarde, een meststof in de zin van de wet.24&#13;
Het verhandelen van meststoffen kan bij AMvB verboden worden, indien&#13;
deze niet voldoen aan eisen die betrekking kunnen hebben op de&#13;
hoedanigheid, aard, het gehalte aan bepaalde stoffen en de verdere&#13;
samenstelling, het gewicht en de verpakking, de benaming, de&#13;
gebruiksaanwijzing en andere vermeldingen en de wijze waarop deze&#13;
vermeldingen worden aangebracht. Onder verhandelen valt het afleveren&#13;
aan handelaren en/of gebruikers, maar ook het met het oog daarop&#13;
voorhanden of in voorraad hebben, aanbieden of vervoeren van meststoffen.&#13;
De eisen kunnen worden gesteld in het belang van de bevordering van de&#13;
deugdelijkheid voor het doel waarvoor de meststoffen zijn bestemd alsmede&#13;
in het belang van de bescherming van de bodem. Bij het stellen van eisen kan&#13;
rekening worden gehouden met de specifieke gebruiksdoeleinden van&#13;
bepaalde meststoffen.&#13;
Naast deze algemene eisen kan er voor meststoffen die geheel of&#13;
gedeeltelijk bestaan uit zuiveringsslib, havenslib, compost of andere&#13;
vergelijkbare produkten, bij AMvB een strenger regime in de vorm van een&#13;
vergunningstelsel in het leven geroepen worden. Aan de vergunning kunnen&#13;
voorschriften verbonden worden. Deze kunnen de verplichting inhouden om&#13;
monsters te analyseren op samenstelling en gehalte aan bepaalde stoffen en&#13;
de analysegegevens ter beschikking te stellen. Verder kan het afleveren van&#13;
slib aan bepaalde gebruikers of groepen van gebruikers aan maxima worden&#13;
gebonden en kunnen er voorschriften worden gegeven over het voeren van&#13;
een administratie. De vergunningen worden verleend door de Minister van&#13;
Landbouw en Visserij of door een bij AMvB aan te wijzen overheidsorgaan. Regelen in het belang van een doelmatige afvoer van mestoverschotten.&#13;
Het wetsontwerp definieert een mestoverschot als de hoeveelheid dierlijke mest die&#13;
op een bepaald bedrijf in een bepaald jaar is geproduceerd of van derden afgenomen,&#13;
onder aftrek van de hoeveelheid die volgens hetgeen krachtens de Wet bodembescherming&#13;
is bepaald door dat bedrijf mag worden gebruikt voor bemesting van&#13;
de door het bedrijf landbouwkundig geëxploiteerde gronden. De omvang van een&#13;
mestoverschot wordt door de minister of door een door hem aangewezen orgaan&#13;
vastgesteld op basis van door het bedrijf verstrekte gegevens over de omvang van&#13;
de veestapel, de van derden afgenomen dierlijke mest en de hoeveelheid grond van&#13;
het bedrijf. Bij ministeriële verordening kunnen regels gesteld worden ter bepaling&#13;
van de mestproduktie van vee, pluimvee en andere diersoorten. Blijft een bedrijf nalatig&#13;
met het verschaffen van gegevens dan kan de omvang van het mestoverschot&#13;
ambtshalve worden vastgesteld.&#13;
In het belang van een doelmatige afvoer van mestoverschotten kunnen bij AMvB&#13;
regels worden gesteld met betrekking tot het in voorraad hebben, verwerken, vervoeren&#13;
en verhandelen van dierlijke meststoffen. Deze regels kunnen inhouden een&#13;
meldingsplicht, voorschriften voor het in voorraad houden of verwerken van mest,&#13;
voor het afleveren van mest, waarbij aflevering aan een mestbank verplicht kan&#13;
worden voorgeschreven, of een vergunningstelsel. Aan een vergunning kunnen&#13;
weer voorschriften worden verbonden die betrekking kunnen hebben op de&#13;
maximaal toelaatbare hoeveelheid mest die aan bepaalde gebruikers of groepen van&#13;
gebruikers mag worden afgeleverd en op het voeren van een administratie ten&#13;
einde controle te kunnen uitoefenen op de naleving van de voorschriften&#13;
betreffende de maximaal toelaatbare hoeveelheden af te leveren mest. Daarnaast&#13;
kunnen bij AMvB regels worden gesteld voor het opmaken, bewaren, overleggen&#13;
en afdragen van gegevens door producenten, handelaren en bedrijfsmatige&#13;
gebruikers van dierlijke meststoffen over door hen geproduceerde, in voorraad&#13;
gehouden, ontvangen, verhandelde en gebruikte mest. De bij AMvB te stellen&#13;
regels kunnen worden beperkt tot bepaalde gebieden, terwijl er gedifferentieerd&#13;
kan worden per gebied en per categorie bedrijven.&#13;
Mestbanken&#13;
Een mestbank is een rechtspersoon met volledige rechtsbevoegdheid. Zij is bij&#13;
AMvB voor een aangewezen gebied belast met het afnemen van&#13;
mestoverschotten of het bemiddelen in de verhandeling daarvan, alsmede met het&#13;
toezicht op de naleving door de bij de mestbank aangeslotenen van de regels gesteld&#13;
in het belang van een doelmatige afvoer van mestoverschotten. Het wetsontwerp&#13;
stelt een aantal eisen waaraan een mestbank moet voldoen. Zij moet tot doel&#13;
hebben de bevordering van een doelmatige afvoer van mestoverschotten door&#13;
bemiddeling bij of subsidiëring van het verhandelen en verwerken van dierlijke&#13;
mest en door het afnemen en verhandelen daarvan. Voor de subsidiëring van&#13;
verwerking en transport kunnen bij AMvB regels worden gesteld. Is de mestbank&#13;
ook met toezicht belast dan bevordert ze haar doel tevens door het uitoefenen van toezicht op het in voorraad hebben,&#13;
verwerken en verhandelen van dierlijke mest door de bij haar&#13;
aangeslotenen. Een mestbank mag niet werkzaam zijn met een&#13;
winstoogmerk. Als zij met toezicht is belast moet zij iedere belanghebbende&#13;
als aangeslotene toelaten, die schriftelijk de wens te kennen heeft gegeven&#13;
zich overeenkomstig het bepaalde in de statuten aan haar toezicht te willen&#13;
onderwerpen. Naast een vrijwillige aansluiting voorziet het wetsontwerp in de&#13;
mogelijkheid om bij AMvB een verplichte aansluiting voor producenten van&#13;
dierlijke mest voor te schrijven.&#13;
Een mestbank moet door de samenstelling van haar bestuur een algemeen&#13;
de belanghebbenden vertegenwoordigend karakter hebben. Het&#13;
wetsontwerp schrijft voor dat de voorzitter van een mestbank door de&#13;
Minister van Landbouw en Visserij wordt benoemd, terwijl de benoeming&#13;
van een directeur aan zijn goedkeuring is onderworpen. Tot de vergadering&#13;
van het bestuur hebben toegang bepaalde door de minister aan te wijzen&#13;
ambtenaren. Zij hebben een raadgevende stem in het bestuur.&#13;
De werkzaamheden van een mestbank moeten nader worden geregeld in&#13;
een reglement. Daarin kunnen ook de bijdragen worden vastgesteld die de&#13;
mestbanken kunnen heffen voor de uitvoering van hun diensten. Bepaald&#13;
kan worden dat deze bijdragen tevoren worden geraamd en vooruit moeten&#13;
worden betaald. Statuten en reglementen van mestbanken behoeven&#13;
ministeriële goedkeuring. In het algemeen staan de mestbanken onder&#13;
rijkstoezicht uitgeoefend vanwege de Minister van Landbouw en Visserij.&#13;
Handhaving&#13;
De naleving van de bepalingen van de Meststoffenwet zal langs twee wegen&#13;
afgedwongen kunnen worden. Op de eerste plaats zal overtreding van de&#13;
bepalingen van de wet beschouwd worden als een economisch delict in de zin&#13;
van de Wet op de economische delicten. Op de tweede plaats zal overtreding&#13;
door aangeslotenen bij een mestbank van de bepalingen die betrekking&#13;
hebben op een doelmatige afvoer van mestoverschotten tuchtrechtelijk&#13;
kunnen worden afgedaan. Maatregelen die dan kunnen worden opgelegd&#13;
zijn een berisping, een geldboete van hoogstens ƒ 20.000, -, het&#13;
stellen van de aangeslotene onder verscherpte controle voor hoogstens&#13;
twee jaar en openbaarmaking van de tuchtbeschikking op kosten van de&#13;
aangeslotene. Bepalingen van de Wet tuchtrechtspraak bedrijfsorganisatie&#13;
zijn van overeenkomstige toepassing. De uitoefening van de&#13;
tuchtrechtspraak wordt nader bij reglement geregeld. Tuchtrechtelijke&#13;
afdoening blijft achterwege indien de Officier van Justitie na overleg met het&#13;
bestuur van de mestbank heeft beslist dat de overtreding strafrechtelijk zal&#13;
worden afgedaan.&#13;
Overige bepalingen&#13;
Bij AMvB kan worden voorzien in de mogelijkheid tot het verlenen van&#13;
vrijstelling en, op aanvraag, ontheffing van hetgeen bij die AMvB is&#13;
geregeld. Tegen beschikkingen ter uitvoering van de wet - waaronder vergunnings- en ontheffingsbesluiten&#13;
- staat voor diegene die door de beschikking rechtstreeks in zijn belang wordt getroffen,&#13;
beroep open op het College van Beroep voor het bedrijfsleven. Artikelen&#13;
van de Wet administratieve rechtspraak bedrijfsorganisatie zijn van overeenkomstige&#13;
toepassing.&#13;
AMvB's ter uitvoering van de wet en ministeriële regelingen worden vooraf voor&#13;
advies aan de bedrijfslichamen en andere betrokken organisaties en instellingen&#13;
voorgelegd.&#13;
Beoordeling&#13;
Op het eerste gezicht biedt het ontwerp-Meststoffenwet een goede basis om de mestproblematiek&#13;
aan te pakken. Het wetsontwerp is kort en helder van opzet. De verhouding&#13;
met de meest betrokken naaste wet — de Wet bodembescherming — is duidelijk&#13;
geregeld. Een overlap behoeft zich met deze wet voor wat de regeling van het&#13;
gebruik betreft niet voor te doen. In theorie kan er sprake zijn van een mogelijke&#13;
overlap bij de regels inzake het verhandelen van meststoffen nu daarbij ook het belang&#13;
van de bescherming van de bodem een rol mag spelen. Ik verwacht op dit punt&#13;
echter geen moeilijkheden. Voor enkele andere punten wil ik de aandacht vragen.&#13;
Uitvoering van de Meststoffenwet zal nogal wat administratieve gevolgen met zich&#13;
meebrengen. Die zijn nodig om controle uit te kunnen oefenen over de hoeveelheden&#13;
geproduceerde, afgeleverde en gebruikte mest. Hoewel het wetsontwerp voorziet in&#13;
een tuchtrechtelijke en een strafrechtelijke sanctionering, zal de overheid voor een&#13;
succesvolle uitvoering van de wet toch in belangrijke mate afhankelijk zijn van de&#13;
medewerking van de boeren. Dat zal overigens in nog sterkere mate gelden voor de&#13;
handhaving van de regels met betrekking tot het gebruik op basis van de Wet&#13;
bodembescherming. Ook de beperkte ervaring van provinciale besturen met de&#13;
handhaving van verordeningen die bepalingen over meststoffen bevatten, wijzen in&#13;
dezelfde richting. Het is nu eenmaal niet mogelijk om achter iedere boer een politieagent&#13;
te plaatsen, nog afgezien van de vraag of dat zou helpen. Daarom is het belangrijk&#13;
dat er voldoende financiële middelen beschikbaar blijven om het werk van&#13;
de mestbanken te subsidiëren, zodat de verleiding om mest te dumpen zo klein mogelijk&#13;
blijft.&#13;
De wet voorziet in de mogelijkheid dat mestbanken bij de handhaving een rol spelen.&#13;
Aan de mestbanken kunnen toezichthoudende bevoegdheden worden opgedragen.&#13;
Ook kunnen zij overtredingen tuchtrechtelijk afdoen. Geheel in overeenstemming&#13;
met de organisatievorm in diverse agrarische wetten (Landbouwkwaliteitswet,&#13;
Zaaizaad en Plantgoedwet) wordt zo een particuliere, vanuit het bedrijfsleven opgezette&#13;
rechtspersoon belast met publiekrechtelijke bevoegdheden. Op zich behoeft&#13;
daar niet zoveel tegen te zijn nu er in de Meststoffenwet eisen worden gesteld aan&#13;
de mestbanken en deze onder overheidscontrole worden gesteld. Wel kan men zich&#13;
afvragen of in dit geval een mogelijkheid tot tuchtrechtelijke afdoening zo voor de&#13;
hand ligt. Het Landbouwschap heeft in zijn commentaar op het ontwerp-Meststoffenwet&#13;
het hanteren van tuchtrechtspraak om naleving van de gestelde regels af te dwingen afgewezen. Tegenover elkaar staan hier het belang om het strafrechtelijk&#13;
apparaat waar mogelijk te ontlasten door bijvoorbeeld toepassing van tuchtrechtspraak,&#13;
en aan de andere kant de vraag of er in de aansluiting bij een mestbank voldoende&#13;
basis gevonden kan worden om tuchtrechtspraak werkelijk te laten functioneren.&#13;
Persoonlijk geloof ik, gezien ook de beperkte toepassing van de Wet tuchtrechtspraak&#13;
bedrijfsorganisatie, dat de vorm van tuchtrechtspraak die in het wetsontwerp&#13;
wordt voorzien niet tot ontwikkeling zal komen.&#13;
Verder voorziet het wetsontwerp - ook in de lijn van de agrarische wetgeving -&#13;
in de mogelijkheid van een verplichte aansluiting bij een mestbank. Een dergelijke&#13;
verplichte aansluiting is in discussie gekomen naar aanleiding van uitspraken van het&#13;
Europese Hof in Luxemburg. Deze uitspraken hielden verband met het verbod op&#13;
in- en uitvoerbeperkingen van de art. 30-36 EEG-verdrag. Op zich behoeven uit een&#13;
verplichte aansluiting geen moeilijkheden voort te vloeien nu het bij bemiddeling en&#13;
transport om een in hoofdzaak binnenlandse aangelegenheid gaat. Mocht echter&#13;
verplichte aansluiting bij een mestbank in bepaalde gevallen een voorwaarde zijn om&#13;
mest te kunnen exporteren dan zouden er problemen kunnen ontstaan.25&#13;
Tenslotte kan het wetsontwerp toch nog problemen oproepen in verband met de&#13;
afbakening ten opzichte van bestaande wettelijke regelingen. Daarbij gaat het voornamelijk&#13;
om provinciale verordeningen op de bescherming van bodem en grondwater.&#13;
Vermoedelijk moet aangenomen worden dat deze verordeningen blijven gelden,&#13;
omdat er sprake is van een verschil in motief. De verordeningen zijn primair&#13;
gericht op de bescherming van de bodem, terwijl het wetsontwerp ziet op de handel&#13;
in meststoffen en de afvoer van de mestoverschotten. Geheel duidelijk is de situatie&#13;
echter niet, omdat het bij het ontwerp Meststoffenwet ook gaat om het belang van&#13;
de bescherming van de bodem. In het algemeen zullen echter de verordeningen op&#13;
andere activiteiten betrekking hebben dan die waarop het wetsontwerp ziet.&#13;
Een dubbel regime kan wel ontstaan in relatie met de Hinderwet. Het wetsontwerp&#13;
bepaalt dat de Meststoffenwet niet van toepassing is ten aanzien van meststoffen&#13;
voor zover daaromtrent de Hinderwet van toepassing is. Ook nu de Hinderwet&#13;
niet meer betrekking heeft op mestopslag op agrarische inrichtingen als zodanig&#13;
maar op het bedrijfsmatig houden van bepaalde dieren, zullen toch op agrarische&#13;
bedrijven voor het houden van deze dieren beide wetten van toepassing kunnen zijn.&#13;
De Hinderwet regelt dan de milieuhygiënische aspecten van het bedrijf en de&#13;
Meststoffenwet de aspecten die betrekking hebben op de deugdelijke afvoer van&#13;
mestoverschotten. In beide gevallen zullen de regels aangrijpen op de mestopslag en&#13;
de mestverwerking.26&#13;
Onoverzichtelijk is de verhouding met de Afvalstoffenwet. De Afvalstoffenwet&#13;
geeft geen definitie van het begrip afvalstof. Bepalend is het spraakgebruik. Aangenomen&#13;
mag worden dat van een afvalstof sprake is wanneer een stof waardeloos of&#13;
nagenoeg waardeloos is, niet meer wordt gebruikt en/of geen nuttige bestemming meer heeft. Overigens moet men met deze laatste toevoeging oppassen.&#13;
Gebruik van afval om sloten te dempen ontneemt daaraan niet het karakter&#13;
van afval.27 Dit kan betekenen dat overtollige mest die gedumpt wordt,&#13;
beschouwd moet worden als een afvalstof. De vraag is dan of het bedrijf dat&#13;
tot dumping overgaat beschouwd moet worden als een inrichting bestemd tot&#13;
het zich ontdoen van afvalstoffen door ze op of in de bodem te brengen in de&#13;
zin van art. 31 Afvalstoffenwet. Dit kan echter alleen het geval zijn als de&#13;
mest van anderen afkomstig is. Dumping van eigen mest op eigen grond&#13;
kan gezien de tekst van art. 31 Afvalstoffenwet geen inrichting in de zin&#13;
van deze wet opleveren. Wordt er van anderen afkomstige mest gedumpt dan&#13;
zou een Afvalstoffenwet vergunning vereist zijn, althans wanneer&#13;
aangenomen mag worden dat het bedrijf bestemd is tot dumping. Dit zou tot&#13;
gevolg hebben dat de Hinderwet voor een dergelijke inrichting niet meer van&#13;
toepassing is (art. 38 vierde lid Hinderwet). De consequenties hiervan zijn&#13;
moeilijk te overzien.&#13;
Een mogelijkheid zou kunnen zijn om wanneer er op één&#13;
bedrijfscomplex mestopslag en mestdumping plaatsvindt, een splitsing aan&#13;
te brengen tussen de opslag, die dan - aangenomen dat het om een&#13;
vergunningplichtig bedrijf gaat -onder de Hinderwet blijft vallen en de&#13;
dumping, die gezien kan worden als een op afvalverwijdering gericht&#13;
bedrijfsonderdeel.28 Voor dit laatste onderdeel zou dan het provinciaal&#13;
bestuur in het kader van de Afvalstoffenwet de mogelijkheid hebben om&#13;
naast toepasselijke rijksregelingen volgens de Wet bodembescherming door&#13;
middel van de Aw-vergunning nog voorschriften te stellen. Wanneer&#13;
dumping van vreemde mest met een zekere regelmaat plaatsvindt zou daar&#13;
wel iets voor te zeggen zijn. Gaat het echter om incidentele dumping dan lijkt&#13;
mij toepassing van de Afvalstoffenwet niet voor de hand te liggen. Art. 31&#13;
Afvalstoffenwet zou dan zo opgevat moeten worden dat bestemd tot betekent&#13;
in hoofdzaak bestemd tot. Bij dit alles ga ik ervan uit dat vast te stellen valt&#13;
of er sprake is van dumping of niet. In concrete gevallen kunnen daar nog&#13;
grote problemen over ontstaan.&#13;
Zo kan zelfs een kleine en overzichtelijke wet als de Meststoffenwet nog tot&#13;
allerlei juridische puzzles aanleiding geven in het steeds complexere geheel van&#13;
de milieuwetgeving. </content><legacyfootnotes>1. Vergelijk het overzicht van enkele bedreigde of gesloten pompstations t.b.v. de openbare drinkwater&#13;
voorziening in het Voorlopig IMP-bodem 1984-1988, Tweede Kamer, 1982-83, no. 17.600, hoofdstuk&#13;
XI, nr. 130, blz. 25. Zie ook Onderzoek naar fosfaat en koper in de bodem in het bijzonder in gebieden&#13;
met intensieve veehouderij, reeks Bodembescherming nr. 9, Staatsuitgeverij; Milieuhygiënische&#13;
aspecten van de intensieve veehouderij, Samenvattend rapport, Dienst Milieuhygiëne Provincie Gel&#13;
derland 1983, blz. 17 en 18 en Fosfaat en Kopertoestand van de cultuurgrond in de provincie Gelder&#13;
land, sectie Bodemhygiëne en Bodemverontreiniging, L.H. Wageningen 1983.&#13;
2. Zie Chemisch Magazine april 1984, gewijd aan het op 23 maart j.1. door de sectie Milieuchemie van&#13;
de Koninklijke Nederlandse Chemische Vereniging georganiseerde symposium 'Analyse van het Fosfaatbeleid'.&#13;
3. Zie hierover de Notitie over de problematiek van de verzuring van de Minister van Volkshuisvesting,&#13;
Ruimtelijke Ordening en Milieubeheer, Tweede Kamer 1983-84, no. 18.225 en Advies Centrale Raad&#13;
voor de Milieuhygiëne over de verzuring van het milieu, CRMH 1984/4.&#13;
4. Tweede Kamer 1982-83, no. 17.600, hoofdstuk XI, nr. 130, blz. 28 en 29&#13;
5. Bestuursbesluit ONS-fonds 19 december 1980, Stcrt. 1980, 250.&#13;
6. Uit een onderzoek van de Provinciale Raad voor de Bedrijfsontwikkeling voor de Landbouw in&#13;
Noord-Brabant over 1982 blijkt dat slechts 15% van de mest in de provincie met subsidie getransporteerd&#13;
wordt. De Provinciale Raad concludeert dat de transportsubsidie maar tot een beperkte vermindering&#13;
van het overschot in overschotgebieden leidt, terwijl in de tekortgebieden nog zeer veel mest&#13;
af te zetten zou zijn.&#13;
7. Gegevens ontleend aan het jaarverslag 1983 van de Stichting Brabantse Mestbank en het verslag over&#13;
het boekjaar 1982 van de Stichting Mestbank Limburg.&#13;
8. Gegevens ontleend aan het Voorlopig IMP-bodem, blz. 38; overigens stagneert het defosfateringsbeleid&#13;
bij gebrek aan duidelijke resultaten voor de bestrijding van eutrofiëring, zie noot 2.&#13;
9. Zie voor gegevens over de samenstelling en over hoeveelheden - die overigens niet geheel over&#13;
eenstemmen met die uit het Voorlopig IMP-bodem - bijlage 1 bij de ontwerp-Richtlijn voor de ver&#13;
wijdering van zuiveringsslib, Ministerie van VROM februari 1984.&#13;
10. CRMH-commentaar op de ontwerp-Richtlijn, blz. 5, CRMH 1984/5.&#13;
11. Stcrt. 6 december 1983, 237&#13;
12. K.B. 26 mei 1977, Stb. 1977, 435; een wijziging van het Stoffen- en processenbesluit is in voorbereiding.&#13;
13. Wet van 19 april 1947, Stb. H 123.&#13;
14. Respect. K.B. 30 december 1950 Stb. K 671 en Besch. Min. van L. en V. 16 april 1970, Stcrt. 78.&#13;
15. K.B. 12 januari 1984, Stb. 1984, 7 in werking per 4 februari 1984.&#13;
16. Ondermeer K.B. 12 mei 1978, Hontenisse en K.B. 12 juni 1980, nr. 33 Venray.&#13;
17. Contrair K.B. Baarle-Nassau K.B. 25 oktober 1983, Br. 1983, blz. 918 en AB 1984, 182. Andere voor&#13;
beelden waarin een aanlegvergunningstelsel aanvaard werd voor het gebruik van meststoffen K.B. 12&#13;
oktober 1978, Br. 1978 blz. 946 Dordrecht en K.B. 14 maart 1979, nr. 60 Naarden. Anders A.Ch.&#13;
Fortgens, Het bestemmingsplan buitengebied, een algemeen overzicht van de Kroonjurisprudentie,&#13;
Tijdschrift voor Agrarisch recht 1983, blz. 355, 356, die concludeert dat de Kroon het niet aanvaard&#13;
baar acht het gebruik van bemestingsmiddelen aan het vereiste van een aanlegvergunning te&#13;
onderwerpen.&#13;
18. K.B. 30 juli 1980, Br. 1980, blz. 832 Tilburg.&#13;
19. Zie Handleiding milieuhygiëne onder redactie van F.J. Meijer Drees, Alphen aan den Rijn losbladig,&#13;
deel E 4 provinciale verordeningen; vergelijk ook Joh. Hofland en T.A. Hofman, De provincies en&#13;
het ontwerp van Wet Bodembescherming, Tijdschrift voor Milieu en Recht 1981, blz. 148.&#13;
20. De tekst van het voor-ontwerp staat afgedrukt in het CRMH-commentaar op dit voor-ontwerp,&#13;
VAR-reeks Ministerie van V en M 1982, nr. 26&#13;
21. Tweede Kamer 1980-1981, nr. 16529. Op 19 januari 1984 is de MvA bij het wetsontwerp gepubli&#13;
ceerd, samen met een nota van wijziging waarin de conclusies van het Actieprogramma Deregulering&#13;
Ruimtelijke Ordening en Milieubeheer zijn verwerkt. Zie over het wetsontwerp Tijdschrift voor Mi&#13;
lieu en Recht 1981, nr. 7 met bijdragen van H. Eijsackers en P. Doelman, Th.G. Drupsteen, Joh.&#13;
Hofland en T.A. Hofman en W.J.K. Brugman, en Th.G. Drupsteen, De wetsontwerpen Bodembe&#13;
scherming en bodemsanering en de landbouw, De Pacht 1981, blz. 533.&#13;
22. Vergelijk C.N. de Boer en S. Algra, Bemesting van landbouwgronden; enige beschouwingen naar aanleiding van&#13;
een voorontwerp van een nieuwe Meststoffenwet, Tijdschrift voor Milieu en Recht 1982, blz. 177.&#13;
24. MvT blz. 17&#13;
25. Vergelijk het advies van de Raad van State op het wetsontwerp, blz. 2 en de reactie daarop van de&#13;
Minister. Daarin wordt op basis van de jongste nog niet gepubliceerde jurisprudentie van het Europe&#13;
se Hof geconcludeerd dat een aansluitplicht op zich niet ontoelaatbaar is, mits de doelstelling van het&#13;
orgaan waarbij men aangesloten dient te zijn maar in overeenstemming is met het gemeenschapsrecht&#13;
en het in het verkeer brengen van produkten niet enkel is toegestaan aan aangeslotenen.&#13;
26. Zie MvT bij Meststoffenwet, blz. 15.&#13;
27. HR 22 december 1981, NJ 1982, 325; zie hierover G.H. Addink, Het vergunningstelsel in de Af&#13;
valstoffenwet: een voorbeeld van een overcomplexe bevoegdheid, Tijdschrift voor Milieu en Recht&#13;
1983, blz. 97.&#13;
28. Zie annotatie van P.G. Blanken onder K.B. 23 november 1983, Tijdschrift voor Milieu en Recht&#13;
1984, blz. 87&#13;
</legacyfootnotes><footnotes><footnote/></footnotes><auteurs>Prof.Mr Th.G. Drupsteen</auteurs><published>1984-09-01 00:00:00</published><modified>1984-09-01 00:00:00</modified><editiondate>1984-09-01</editiondate><htmlpath>https://denhollander.info/artikel/6421</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1999</searchword><id>5743</id><udhid>UDH:TvAR/5743</udhid><titel>Wetgeving en Literatuur</titel><searchwords><searchword>TvAR 12/1999</searchword><searchword>UDH:TvAR/5743</searchword></searchwords><attachments><attachment><name>1999_nr 12_Wetgeving_Bezemer.pdf</name><extention>pdf</extention><url>https://denhollander.info/download/5675/ci</url></attachment></attachments><inleiding>Algemeen&#13;
Begroting LNV 2000&#13;
Meer aandacht voor milieu, meer respect voor&#13;
het welzijn van dieren en voldoende aandacht&#13;
voor de eisen die de consument stelt aan de&#13;
voedselveiligheid zijn belangrijke ijkpunten&#13;
voor de landbouw en daarmee voor het landbouwbeleid&#13;
in de komende jaren, zo schrijven&#13;
minister en staatssecretaris in de memorie van&#13;
toelichting bij de LNV-begroting voor 2000&#13;
(TK 1999-2000, 26 800 XIV, nrs. 1-3 (wetsvoorstel,&#13;
memorie van toelichting, bijlagen,&#13;
21 september 1999). Het landelijk gebied is&#13;
niet meer alleen het domein van boeren, maar&#13;
meer dan ooit publiek domein. De omslag die&#13;
de land- en tuinbouw in een aantal opzichten&#13;
maakt en dient te maken, heeft nadrukkelijk&#13;
de aandacht in de begroting voor 2000. Belangrijke&#13;
vraagstukken zijn de toekomst van de&#13;
dierlijke sectoren, het beleid t.a.v. biotechnologie&#13;
en de verbreding van het natuurbeleid.&#13;
De intensieve veehouderij zal zich bewust&#13;
moeten zijn van haar morele en maatschappelijke&#13;
plicht de zorgen van de consument weg&#13;
te nemen, zo stellen de beide bewindslieden.&#13;
Alleen dan kan de overheid voor steun en stimulansen&#13;
zorgen. Dat blijkt het duidelijkst uit&#13;
de nieuwe mestplannen. Ten aanzien van de&#13;
voedselveiligheid moet ook de introductie van&#13;
nieuwe technieken en levensmiddelen aansluiten&#13;
bij de acceptatie door de consument. Het&#13;
belang van een goede dialoog met de samenleving&#13;
over de kansen en bedreigingen van&#13;
genetische modificatie kan moeilijk worden&#13;
overschat. De regering investeert in die maatschappelijke&#13;
betrokkenheid. Zo wil zij maatschappelijk&#13;
gewenste vernieuwingen die door&#13;
biotechnologie mogelijk worden gemaakt stimuleren,&#13;
zonder de noodzakelijke voorwaarden&#13;
uit het oog te verliezen. Wat betreft het&#13;
natuurbeleid blijft de realisering van de Ecologische&#13;
Hoofdstructuur boven aan de ‘natuuragenda’&#13;
staan. Maar in het verlengde daarvan&#13;
moet samen met bestuurlijke en maatschappelijke&#13;
partners het natuurbeleid worden verbreed&#13;
en effectiever gemaakt. Bij het realiseren&#13;
van natuurbeleid gaan nieuwe partijen een&#13;
rol spelen, en dat betekent dat van het Rijk&#13;
een sterkere regiefunctie en een meer toetsende&#13;
rol wordt gevraagd.&#13;
De uitgavenbeperking waartoe het kabinet&#13;
heeft besloten, betekent voor LNV een ombuiging&#13;
van 55 miljoen gulden. Die wordt gerealiseerd&#13;
door prijsstijgingen niet te compenseren&#13;
en het budget voor het Stimuleringskader&#13;
met 31,7 miljoen gulden te verminderen.&#13;
Uit het wetgevingsoverzicht blijkt dat binnenkort&#13;
zowel een wetsvoorstel tot wijziging&#13;
van de Gezondheids- en welzijnswet voor&#13;
dieren (voorkoming bewijsrechtelijke problemen&#13;
m.b.t. art. 55 en aanpassing art. 117 aan&#13;
EU-regelgeving) als een wetsvoorstel Implementatie&#13;
DI-akkoord (verzelfstandiging DLG,&#13;
BDU, IMP en wijziging diverse wetten) bij de&#13;
Tweede Kamer zal worden ingediend. Andere&#13;
in voorbereiding zijnde wetsvoorstellen zijn&#13;
onder meer Herijking landinrichting, Wijziging&#13;
Natuurbeschermingswet i.v.m. programma&#13;
beheer (duurzame veiligstelling omvormingsbeheer),&#13;
Tijdelijke wet varkensrechten,&#13;
Kaderwet diervoeders, Wijziging Bestrijdingsmiddelenwet&#13;
1962 (landbouwkundige onmisbaarheid),&#13;
Wijziging Zaaizaad- en plantgoedwet&#13;
(positie Raad v.h. Kwekersrecht i.v.m.&#13;
ZBO-aanwijzingen) en Wijziging Landbouwkwaliteitswet&#13;
(positie keuringsinstellingen&#13;
i.v.m. ZBO-aanwijzingen).&#13;
Voorts verschenen: TK 1999-2000, 26 800&#13;
XIV, nrs. 5/5H (herdruk) (brief staatssecretaris,&#13;
22 september 1999); nr. 8 (verslag, 8 oktober&#13;
1999); nrs. 9-11, 19 (amendementen, 12/13&#13;
oktober 1999); nrs. 15-18, 20-31 (moties,&#13;
13 oktober 1999); Hand. TK 12 oktober 1999,&#13;
p. 628-651 (behandeling wetsvoorstellen begroting&#13;
LNV 2000 resp. Diergezondheidsfonds),&#13;
Hand. TK 13 oktober 1999, p. 702-&#13;
747 (voortzetting behandeling wetsvoorstellen&#13;
begroting LNV 2000 resp. Diergezondheidsfonds),&#13;
p. 748-759 (noot bij p. 702: bijvoegsel&#13;
met antwoorden van LNV op vragen&#13;
over de begroting LNV 2000); TK 1999-2000,&#13;
26 800 XIV, nr. 34 (verslag wetgevingsoverleg,&#13;
14 oktober). Begroting Diergezondheidsfonds 2000, TK 1999-2000, 26 800 F, nrs. 1-2 (wetsvoorstel,&#13;
memorie van toelichting, 21 september&#13;
1999).&#13;
Overige&#13;
– LNV-Beleidsprogramma 1999-2002, TK&#13;
1999-2000, 26 446, nr. 2 (brief minister en&#13;
staatssecretaris, 7 oktober); nr. 3 (lijst van vragen&#13;
en antwoorden, 7 oktober 1999)&#13;
– Wijziging begroting LNV 1999 (wijziging&#13;
i.v.m. Voorjaarsnota), Stb. 1999, nr. 452&#13;
– Wijziging begroting Landbouw-Egalisatiefonds,&#13;
Afdeling A, 1999 (wijziging i.v.m.&#13;
Voorjaarsnota), Stb. 1999, nr. 453</inleiding><content>Ruimtelijke Ordening&#13;
Structuurschema Groene Ruimte&#13;
Bij brief van 30 september 1999 delen de&#13;
ministers van LNV en van VROM de kamer&#13;
mee dat zij voornemens zijn een nieuw Structuurschema&#13;
Groene Ruimte (SGR) uit te&#13;
brengen (TK 1999-2000, 22 880, nr. 41). Uit&#13;
een onlangs door VROM en het IPO uitgevoerde&#13;
evaluatie van het SGR is gebleken dat&#13;
delen van het SGR niet kunnen worden verlengd&#13;
omdat deze niet meer voldoen aan de&#13;
eisen die aan het (beleid voor het) landelijk&#13;
gebied worden gesteld. De kracht van het&#13;
nieuwe SGR zal vooral komen te liggen in een&#13;
verdere integratie van de beleidsterreinen van&#13;
LNV en een koppeling tussen doelen, middelen&#13;
en instrumenten.&#13;
Deel 1 van het SGR zal verschijnen na het uitkomen&#13;
van deel 1 van de 5e Nota Ruimtelijke&#13;
Ordening. De 5e Nota Ruimtelijke Ordening&#13;
stelt immers de kaders voor het ruimtelijk&#13;
beleid op alle beleidsterreinen en dus ook&#13;
voor het landelijk gebied. De nota’s Kracht en&#13;
Kwaliteit, Natuur, Bos en Landschap in de 21e&#13;
eeuw en het Rurale Ontwikkelingsplan vormen&#13;
verder de input voor het nieuwe SGR.&#13;
Herstel wijzigingswet WRO&#13;
Bij de verwerking van de tekst van de Wet van&#13;
1 juli 1999 tot wijziging van de Wet op de&#13;
Ruimtelijke Ordening (Stb. 302) is gebleken&#13;
dat in de loop van de parlementaire behandeling&#13;
enige misstellingen zijn ontstaan die niet&#13;
tijdig zijn gesignaleerd. Op 11 oktober 1999 is&#13;
daarom een wetsvoorstel ingediend, dat ertoe&#13;
strekt deze misstellingen nog voor de inwerkingtreding&#13;
van de wijzigingswet te corrigeren&#13;
(TK 1999-2000, 26 844, nrs. 1-3).&#13;
Wijziging Besluit op de ruimtelijke ordening&#13;
1985&#13;
Het kabinet heeft op 17 juli 1995 zijn standpunt&#13;
inzake de Evaluatie van de Wet op de&#13;
Ruimtelijke Ordening (WRO) en het Besluit&#13;
op de ruimtelijke ordening 1985 (Bro ’85) uitgebracht.&#13;
Daarin heeft het kabinet aangekondigd&#13;
dat de WRO en het Bro ’85 op onderdelen&#13;
zullen worden gewijzigd. De wijziging&#13;
van het Bro ’85 heeft thans haar beslag gekregen&#13;
(Stb. 1999, nr. 447). De belangrijkste wijzigingen&#13;
hebben betrekking op vereenvoudiging&#13;
en harmonisatie van de verschillende uitspraken&#13;
in een pkb en een streekplan. Verder&#13;
wordt in verband met de verruiming van artikel&#13;
19, derde lid, van de WRO in het besluit&#13;
opgenomen een lijst van bouwwerken van&#13;
ondergeschikte planologische betekenis waarvoor&#13;
burgemeester en wethouders zonder tussenkomst&#13;
van het provinciaal bestuur vrijstelling&#13;
kunnen verlenen. Ten slotte is een aantal&#13;
kleinere actualiseringen en vereenvoudigingen&#13;
aangebracht.&#13;
Overige&#13;
– Begroting VROM 2000, TK 1999-2000,&#13;
26 800 XI, nrs. 1-3 (wetsvoorstel, memorie&#13;
van toelichting, bijlagen, 21 september 1999);&#13;
nr. 4 (verslag algemeen overleg, 28 september&#13;
1999); nr. 5 (verslag algemeen overleg, 1 oktober&#13;
1999); nr. 6 (verslag algemeen overleg,&#13;
29 september 1999); nr. 7 (verslag algemeen&#13;
overleg, 1 oktober 1999)&#13;
– Ministerie van VROM, Rijksplanologische&#13;
Dienst, ‘Ruimtelijke Perspectieven in Europa;&#13;
Ruimtelijke Verkenningen 1999’, september&#13;
1999, 224 p.&#13;
– Wet tot herstel van de Wet van 1 juli 1999,&#13;
houdende wijziging Wet op de Ruimtelijke&#13;
Ordening (Stb. 302), TK 1999-2000, 26 844,&#13;
nr. 4 (verslag, 28 oktober 1999)&#13;
– Partiële herziening PKB Nationaal Ruimtelijk&#13;
Beleid (glastuinbouw/bedrijventerrein&#13;
Hoeksche Waard), TK 1999-2000, 25 180, nrs.&#13;
104-106 (moties, 6/9 oktober 1999); nr. 107&#13;
(verslag algemeen overleg, 27 september&#13;
1999); Hand. TK 6 oktober 1999, p. 430-438 (debat); Hand. TK 12 oktober 1999, p. 599-&#13;
600 (stemmingen over drie moties; aangenomen:&#13;
nrs. 104, 106; verworpen: nr. 105)&#13;
– Wijziging Wet beheer rijkswaterstaatswerken&#13;
en enige andere wetten i.v.m. rijksrivieren,&#13;
TK 1999-2000, 26 584, nr. 6 (nota van&#13;
wijziging, 6 oktober 1999)&#13;
– A.G. Bregman en D.A.Lubach, ‘De rijksprojectenprocedure:&#13;
Een gevaar voor of een&#13;
versterking van nationale ruimtelijke plannen’,&#13;
NTB, oktober 1999, nr. 8, p. 195-199&#13;
(bespreking van het voorontwerp tot wijziging&#13;
van de WRO in verband met de introductie&#13;
van een rijksprojectenprocedure in het&#13;
perspectief van stroomlijning van projectbesluitvorming)&#13;
Beheer landelijk gebied&#13;
Investeringspakketten natuurontwikkeling&#13;
In het kader van de versterking van de ruimtelijk-&#13;
economische structuur (ICES) en het&#13;
Regeerakkoord zijn extra middelen beschikbaar&#13;
gesteld voor het ontwikkelen van grootschalige&#13;
natte natuurgebieden die kenmerkend&#13;
zijn voor Nederland (0,8 miljard) en voor het&#13;
handhaven van de veiligheid in het rivierengebied,&#13;
in combinatie met natuurontwikkeling&#13;
(1,2 miljard). Bij brief van 8 oktober 1999&#13;
informeren de staatssecretarissen van LNV en&#13;
van V&amp;W de Kamer over de nadere concretisering&#13;
van deze investeringspakketten (TK&#13;
1999-2000, 25 017, nr. 25).&#13;
Uitwerking EHS&#13;
In zijn brief van 8 oktober 1999 geeft de&#13;
minister de stand van zaken (per september&#13;
1999) weer ten aanzien van de uitwerking van&#13;
de Ecologische Hoofdstructuur (EHS) (TK&#13;
1999-2000, 26 800 XIV, nr. 32). De begrenzing&#13;
van de EHS is voor ruim 80% gereed. Daarnaast&#13;
is een uitwerking van nagenoeg alle verbindingszones&#13;
uit het NBP gereed. Momenteel&#13;
zijn de provincies bezig om voor de EHS&#13;
en de natuur- en boselementen daarbuiten aan&#13;
te geven welke doelen worden nagestreefd. In&#13;
zijn brief geeft de minister op basis van de&#13;
provinciale concept-natuurdoeltypenkaarten&#13;
zijn eerste indruk van de mate van overeenkomst&#13;
in de visies van de provincies enerzijds&#13;
en die van het rijk anderzijds.&#13;
Natuurbalans ’99&#13;
Bij brief van 8 oktober 1999 geeft de staatssecretaris&#13;
haar reactie op de Natuurbalans ’99,&#13;
die op 14 september 1999 naar de Tweede&#13;
Kamer is gestuurd (TK 1999-2000, 26 800&#13;
XIV, nr. 35). De Natuurbalans geeft inzicht in&#13;
de toestand van natuur, bos en landschap en&#13;
de voortgang van de uitvoering van het beleid&#13;
op dit gebied. Bij ongewijzigd beleid zullen de&#13;
ambities op het gebied van natuur, bos en&#13;
landschap niet gerealiseerd worden. In haar&#13;
brief gaat de staatssecretaris nader in op een&#13;
aantal maatregelen. In de in voorbereiding&#13;
zijnde nota Natuur, bos en landschap in de 21e&#13;
eeuw zal uitgebreider op de problematiek&#13;
worden ingegaan.&#13;
Overige&#13;
– Natuur- en Milieu-educatie, TK 1999-2000,&#13;
20 487, nr. 18 (verslag algemeen overleg,&#13;
4 oktober 1999)&#13;
– Subsidieplafond 2000 Regeling subsidies&#13;
achterstallig onderhoud historische parken,&#13;
tuinen en buitenplaatsen, Stcrt. 20 oktober&#13;
1999, nr. 202 (subsidieplafond voor 2000:&#13;
ƒ 460.000)&#13;
– Wijziging Besluit behoud historische buitenplaatsen,&#13;
Stcrt. 25 oktober 1999, nr. 205 (de&#13;
wijziging maakt het mogelijk om een nadere&#13;
aanvraagperiode vast te stellen voor het geval&#13;
dat na sluiting van de aanvraagperiode het&#13;
budget nog niet is uitgeput of nog aanvullend&#13;
budget beschikbaar komt voor het lopende&#13;
jaar)&#13;
– Nadere aanvraagperiode en subsidieplafond&#13;
1999 Besluit behoud historische buitenplaatsen,&#13;
Stcrt. 25 oktober 1999, nr. 205 (nadere&#13;
aanvraagperiode eindigt op 31 oktober 1999;&#13;
subsidieplafond: ƒ 500.000)&#13;
– Subsidieplafond 2000 Besluit behoud historische&#13;
buitenplaatsen, Stcrt. 25 oktober 1999,&#13;
nr. 205 (subsidieplafond: ƒ 4.051.620)&#13;
– Subsidieplafond 2000 Besluit instandhouding&#13;
landschapselementen, Stcrt. 26 oktober&#13;
1999, nr. 206 (afzonderlijke budgetten voor&#13;
met name genoemde organisaties)&#13;
– Subsidieplafond 2000 Besluit voorkoming&#13;
verbossing rietlanden, Stcrt. 28 oktober 1999,&#13;
nr. 208 (subsidieplafond 2000: ƒ 440.000)&#13;
– Wijziging Besluit landelijke activiteiten&#13;
soortenbescherming, Stcrt. 28 oktober 1999, nr. 208 (vaststelling lijst landelijke projecten&#13;
2000 en wijziging van het systeem van verdeling&#13;
van het beschikbare budget)&#13;
– Vaststelling subsidieplafond Besluit landelijke&#13;
activiteiten soortenbescherming 2000,&#13;
Stcrt. 28 oktober 1999, nr. 208 (subsidieplafond&#13;
2000: ƒ 820.000)&#13;
– Regeling aanwijzing nationaal park in&#13;
oprichting De Utrechtse Heuvelrug, Stcrt.&#13;
1 november 1999, nr. 210&#13;
– Benoeming leden overlegorgaan nationaal&#13;
park in oprichting De Utrechtse Heuvelrug,&#13;
Stcrt. 1 november 1999, nr. 210&#13;
– D. van Dorp (eindred.), K.J. Canters, J.T.R.&#13;
Kalkhoven en P. Laan, Landschapsecologie:&#13;
Natuur en landschap in een veranderende&#13;
samenleving, Boom, Amsterdam, 1999, 440 p.&#13;
– ABRvS 8 juni 1999 (Habitatrichtlijn; Vogelrichtlijn;&#13;
PKN Waddenzee; windmolenpark;&#13;
bestemmingsplan; milieu-effectrapport; streekplan),&#13;
JM 1999/141 (m.nt. Van der Meijden)&#13;
– Rb. Groningen 18 augustus 1999 (Regeling&#13;
functiebeloning bos en natuurterreinen; intrekking&#13;
subsidie; schietterrein; openstelling&#13;
natuurterrein; aanwijzing), JM 1999/142&#13;
(m.nt. Van der Meijden)&#13;
– ABRvS 5 juli 1999 (Vogelwet; Vogelrichtlijn;&#13;
geen gedektverklaring bij mandaatsgebrek;&#13;
wel toepassing art. 6:19 op bekrachtigingsbesluit;&#13;
beschermde vogels), AB 23 oktober&#13;
1999, nr. 381 (m.nt. M. Schreuder-Vlasblom)&#13;
– ABRvS 8 oktober 1999 (Vaststelling van&#13;
begrenzingenplan), NJB, 29 oktober 1999&#13;
(nr. 38), nr. 42&#13;
Landbouwstructuurbeleid&#13;
– Subsidiegids voor de agrarische sector, oktober&#13;
99, Elsevier bedrijfsinformatie, 1999, 479 p.,&#13;
ISBN 90 5439 88 3, ƒ 45 (wijzigingen opgenomen&#13;
tot 1 oktober 1999)&#13;
– Vaststelling aanvraagperiode in het kader&#13;
van de Stimuleringsregeling innovatie markt&#13;
en concurrentiekracht, Stcrt. 8 oktober 1999,&#13;
nr. 194 (aanvraagperiode: 11 oktober t/m&#13;
3 december 1999; subsidieplafond 8 mln.)&#13;
Landbouwmarktbeleid&#13;
Korting varkensrechten geen onteigening&#13;
De opvatting van de Rechtbank Den Haag dat&#13;
het korten van varkensrechten neerkomt op&#13;
ontneming van eigendom, verdraagt zich&#13;
slecht met de bestendige jurisprudentie van&#13;
Europese rechtscolleges en getuigt van een&#13;
nogal ongebruikelijke interpretatie van art. 1&#13;
van het Eerste Protocol bij het EVRM. Het&#13;
korten van varkensrechten is – evenals andere&#13;
kortingen van milieuvervuilingsrechten – niet&#13;
te beschouwen als onteigening, maar als een&#13;
beperking van het eigendomsrecht, zo stellen&#13;
J.E. Hoitink en Ch.W. Backes in het Nederlands&#13;
Juristenblad van 22 oktober 1999&#13;
(‘Eigendom van milieuvervuilingsrechten’,&#13;
NJB nr. 37, p. 1759-1763). Zij concluderen dat&#13;
bij de (gedeeltelijke) intrekking van een vergunning&#13;
of een andersoortige beperking van&#13;
de uit de vergunning voortvloeiende rechten&#13;
niet de vergunning zelf het eigendomsrecht&#13;
vormt, maar het achterliggende, met behulp&#13;
van de vergunning geëxploiteerde bedrijf. Het&#13;
intrekken van een milieuvergunning en ook&#13;
het korten van (milieuvervuilings)rechten&#13;
beschouwen de auteurs dan ook als het reguleren&#13;
van eigendom en niet als het ontnemen&#13;
van eigendom. Het korten van varkensrechten&#13;
dient naar hun mening ook niet zonder meer&#13;
met financiële compensatie gepaard te gaan.&#13;
Overige&#13;
– HvJ EG 11 februari 1999 (Bevoegdheid van&#13;
Raad tot vaststelling van beperkingen voor&#13;
invoer van landbouwproducten van oorsprong&#13;
uit landen en gebieden overzee – vrijwaringsmaatregelen),&#13;
NJ, 16 oktober 1999,&#13;
nr. 662&#13;
Landbouwkwaliteitsbeleid&#13;
Diervoederbeleid&#13;
Bij brief van 8 oktober 1999 informeert de&#13;
staatssecretaris de Kamer over de implementatie&#13;
van de maatregelen die zij eerder dit jaar&#13;
reeds had aangekondigd inzake de aanscherping&#13;
van het diervoederbeleid (TK 1999-2000,&#13;
26 577, nr. 23). Deze maatregelen houden in:&#13;
het toezicht op de controles van diervoeder en&#13;
het overheidsaandeel in de controle op naleving&#13;
worden versterkt; grondstoffen met een&#13;
hoog risicoprofiel mogen niet worden&#13;
gebruikt in diervoeder; signalering door de&#13;
Inspectie Gezondheidsbescherming, Waren en Veterinaire Zaken van reststromen; alle grondstoffen&#13;
moeten gaan voldoen aan dezelfde&#13;
kwaliteitseisen als die van diervoeder; en invoering&#13;
van een verplicht garantiecertificaat&#13;
voor grondstoffen diervoerder. Voorts gaat de&#13;
staatssecretaris in op de stand van zaken met&#13;
betrekking tot het verwerken van kadavers in&#13;
diermeel, de maatregelen ten aanzien van het&#13;
gebruik van vet in diervoeder en de maatregelen&#13;
ten aanzien van flotatie- en zuiveringsslib.&#13;
Varkenspest&#13;
Het was de bedoeling een afrondend overzicht&#13;
van de financiële consequenties van de&#13;
varkenspest in 1997 op te nemen in de Financiële&#13;
Verantwoording over 1998. Dit is niet&#13;
gelukt, onder meer omdat de declaratie t.b.v.&#13;
de Europese Commissie nog niet is afgehandeld,&#13;
zo schrijft de minister in zijn brief van&#13;
22 september 1999 (TK 1999-2000, 25 229, nr.&#13;
56). Thans is het de bedoeling een overkoepelend&#13;
rapport van bevindingen op te stellen dat&#13;
betrekking heeft op de gehele periode waarin&#13;
uitgaven (veterinair en marktordening) voor&#13;
de varkenspestbestrijding zijn verricht. Dit&#13;
rapport zou er uiterlijk in december 1999&#13;
moeten zijn. De minister licht in genoemde&#13;
brief alvast een tipje van de sluier op. De varkenspestbestrijding&#13;
heeft in totaal ongeveer&#13;
3 miljard gekost. Hiervan is ongeveer 2 miljard&#13;
besteed aan de opkoopregelingen (ter voorkoming&#13;
van welzijnsproblemen in overvolle stallen)&#13;
en 1 miljard aan veterinaire maatregelen&#13;
(schadeloosstelling voor geruimde bedrijven,&#13;
transport-, opslag- en destructiekosten e.d.).&#13;
Van deze 3 miljard zal de Europese Commissie&#13;
naar verwachting ongeveer de helft voor&#13;
haar rekening nemen, de Nederlandse overheid&#13;
de andere helft (LNV-begroting en algemene&#13;
middelen) en het bedrijfsleven 43 miljoen.&#13;
I&amp;R&#13;
Bij brief van 5 oktober 1999 informeert de&#13;
staatssecretaris de Tweede Kamer over de&#13;
voortgang m.b.t. het verbeteringstraject Identificatie&#13;
&amp; Registratie van runderen (I&amp;Rrund)&#13;
(TK 1999-2000, 26 800 XIV, nr. 6). Het&#13;
verbeteringstraject I&amp;R-rund bevat een veelheid&#13;
van activiteiten die ertoe moet leiden dat&#13;
eind 1999 de belangrijkste knelpunten zijn&#13;
opgelost dan wel dat er besluiten zijn genomen&#13;
over de wijze waarop I&amp;R-rund structureel&#13;
zal worden vormgegeven. De activiteiten&#13;
hebben betrekking op zowel de bestuurlijke&#13;
organisatie als technische maatregelen (o.a.&#13;
intensivering van de controle op meldingen;&#13;
maatregelen om de technische problemen bij&#13;
de import van runderen te verminderen; aanscherping&#13;
van de procedure in slachterijen&#13;
m.b.t. het verzamelen en vernietigen van oormerken&#13;
ter voorkoming van hergebruik). De&#13;
staatssecretaris is voornemens begin 2000 met&#13;
een gelijksoortig verbeteringstraject voor I&amp;Rschapen&#13;
en geiten en voor I&amp;R-varkens te&#13;
starten.&#13;
Gekke-koeienziekte&#13;
De minister van VWS gaat in haar brieven van&#13;
12 en 25 oktober 1999 in op berichten in de&#13;
media over de invoer van gespecificeerd hoogrisicomateriaal&#13;
(SRM) uit Duitsland naar&#13;
Nederland om in veevoeder te worden verwerkt&#13;
(TK 1999-2000, 24 668, nrs. 31 en 32).&#13;
De handhaving van het Nederlandse verbod&#13;
op invoer van SRM en producten waarin&#13;
SRM is verwerkt, wordt bemoeilijkt door het&#13;
ontbreken van een geharmoniseerde aanpak in&#13;
Europees verband van BSE en risicomaterialen.&#13;
Overige&#13;
– Wijziging Destructiewet i.v.m. kosten onschadelijkmaking&#13;
gespecificeerd hoog-risicomateriaal,&#13;
TK 1999-2000, 26 357, nr. 16 (gewijzigde&#13;
motie, 5 oktober 1999); Hand. TK&#13;
5 oktober 1999, p. 361 (stemmingen over&#13;
het wetsvoorstel: wetsvoorstel aangenomen),&#13;
p. 361-362 (stemmingen over drie moties: nrs.&#13;
12 en 13 verworpen, nr. 16 aangenomen); EK&#13;
1999-2000, 26 357, nr. 36 (gewijzigd voorstel&#13;
van wet, 5 oktober 1999)&#13;
– Toezicht op keuringen in Nederland, TK&#13;
1999-2000, 26 400, nr. 4 (lijst van vragen en&#13;
antwoorden, 25 oktober 1999)&#13;
– Begroting LNV 2000, TK 1999-2000, 26 800&#13;
XIV, nr. 33 (brief staatssecretaris over maatregelen&#13;
i.v.m. residuen van het antibioticum&#13;
doxycycline die zijn gevonden in pluimveevlees,&#13;
8 oktober 1999)&#13;
– Protocol tot wijziging van de Europese&#13;
Overeenkomst voor de bescherming van gewervelde dieren die worden gebruikt voor&#13;
experimentele en andere wetenschappelijke&#13;
doeleinden, Trb. 23 september 1999, nr. 172&#13;
– Regeling vervoersverbod bijen Odoornerveen&#13;
1999, Stcrt. 8 oktober 1999, nr. 194&#13;
(instelling vervoersverbod vanwege een uitbraak&#13;
van Amerikaans vuilbroed)&#13;
– Wijziging diverse regelingen i.v.m. intrekken&#13;
status betaalorgaan van Produktschap Margarine,&#13;
Vetten en Oliën, Stcrt. 13 oktober 1999,&#13;
nr. 197&#13;
– Wijziging Regeling aanwijzing gespecificeerd&#13;
hoog-risico-materiaal en Regeling aanwijzing&#13;
hoog-risico-materiaal, Stcrt. 15 oktober&#13;
1999, nr. 199&#13;
– Wijziging Regeling aquicultuur, Stcrt.&#13;
15 oktober 1999, nr. 199 (wijziging i.v.m. implementatie&#13;
van richtlijn 98/45/EG (gezondheidscertificaat&#13;
gekweekte vis))&#13;
– Wijziging Regeling toelating groenterassen&#13;
1973, Stcrt. 15 oktober 1999, nr. 199&#13;
– Wijziging I Besluit PDV voedervetten 1999,&#13;
PBO-Blad 22 oktober 1999, nr. 62&#13;
– Wijziging II Besluit PDV verbod verkeer en&#13;
verwerking Belgische producten 1999, PBOBlad&#13;
22 oktober 1999, nr. 62&#13;
– Wijziging Regeling residuen van bestrijdingsmiddelen,&#13;
Stcrt. 22 oktober 1999, nr. 204&#13;
(de 4 bijlagen van de oorspronkelijke regeling&#13;
worden geïntegreerd tot 2 bijlagen: bijlage I&#13;
met groepsaanduidingen en omschrijving van&#13;
de afzonderlijke producten waarop de maximumgehalten&#13;
van toepassing zijn en bijlage II&#13;
met toegelaten maximumgehalten)&#13;
– Mededeling WTO-notificatie ontwerp-wijziging&#13;
Destructiebesluit 1996 m.b.t. o.a. voorschriften&#13;
vervoer destructiemateriaal, Stcrt. 22&#13;
oktober 1999, nr. 204&#13;
– Besluit PDV aanwijzing toezichthouder&#13;
1999, PBO-blad, 29 oktober 1999, nr. 63&#13;
(RVV aangewezen als toezichthouder op&#13;
diverse verordeningen, met het oog op monitoringsonderzoek&#13;
van schadelijke stoffen in&#13;
veevoeder)&#13;
– Besluit vrijstelling enting tweede halfjaar&#13;
1999 tegen IBR, PBO-blad, 29 oktober 1999,&#13;
nr. 63&#13;
– I. Boissevain, ‘Intrinsieke waarde in vogelvlucht’,&#13;
Land- en Tuinbouw Bulletin, oktober&#13;
1999, nr. 8, p. 5-7 (beschouwing over de&#13;
erkenning van de ‘intrinsieke waarde’ van het&#13;
dier in 1981 en hoe dit begrip heeft vorm&#13;
gekregen in latere wet- en regelgeving)&#13;
– I.M. Koopmans en C.M. Vinke, ‘Van eekhoorntjes,&#13;
hagedissen en ander (on)gedierte’,&#13;
Milieu &amp; Recht, oktober 1999, nr. 10, p. 244-&#13;
249 (een analyse van de (on)mogelijkheden&#13;
van de Gezondheids- en welzijnswet voor&#13;
dieren naar aanleiding van de casus van de&#13;
Amerikaanse grondeekhoorns)&#13;
– CBB 22 juni 1999 (Aantasting ficussen door&#13;
schadelijk organisme (Thrips palmi Karny);&#13;
aanzegging maatregelen (vernietiging) en&#13;
afwijzing verzoeken om schadevergoeding;&#13;
verzoek om herziening CBB12 december 1995;&#13;
ontvankelijkheid; “feiten”), AB, 16 oktober&#13;
1999, nr. 375 (m.nt. J.H. van der Veen)&#13;
Agrarisch milieubeleid&#13;
Integrale aanpak mestproblematiek&#13;
In de brief van 10 september 1999 met het&#13;
beleidsvoornemen Integrale aanpak Mestproblematiek&#13;
heeft de minister op basis van voorlopige&#13;
cijfers een beeld gegeven van de economische&#13;
effecten van de nieuwe mestplannen.&#13;
Het LEI en het CPB hebben inmiddels via&#13;
een quick-scan de sociaal-economische gevolgen&#13;
van het mestplan doorgerekend. De resultaten&#13;
van deze quick-scan zijn neergelegd in&#13;
het rapport Economische effecten van milieubeleidsvoornemens&#13;
voor de landbouw voor&#13;
2002 en 2003. Geconcludeerd kan worden dat&#13;
de inkomenseffecten minder slecht zullen uitpakken&#13;
dan de voorlopige berekeningen aangaven,&#13;
zo blijkt uit de begeleidende brief van&#13;
de minister (TK 1999-2000, 26 729, nr. 2,&#13;
5 oktober 1999). Hoofdreden is dat de melkveehouders&#13;
hun mineralen op het bedrijf beter&#13;
kunnen benutten en daardoor minder mest&#13;
behoeven af te zetten, hetgeen tot lagere kosten&#13;
zal leiden. Vervolgens leidt het geringere&#13;
aanbod op de mestmarkt tot lagere prijzen&#13;
voor mestafzetcontracten, ook voor de andere&#13;
sectoren. Er zal volgens het LEI ook meer&#13;
ruimte voor het afsluiten van mestafzetcontracten&#13;
ontstaan doordat meer akkerbouwers&#13;
bereid zullen zijn tot het afsluiten van mestafzetcontracten.&#13;
Niettemin zullen de mestplannen&#13;
leiden tot inkomensverliezen tot&#13;
22.000 gulden op legkippenbedrijven, een verlies&#13;
van 9000 arbeidsplaatsen en een afname van de varkensstapel met 15%, van de pluimveestapel&#13;
met 20%, van de mestkalverenstapel&#13;
met 10% en van de mestrundveestapel met&#13;
30%.&#13;
Verder verschenen: TK 1999-2000, 26 729,&#13;
nrs. 3-11(moties); Hand. TK 1 oktober 1999,&#13;
p. 694-702 (debat); Hand. TK 14 oktober&#13;
1999, p. 783-784 (stemmingen over moties&#13;
nrs. 3 t/m 11; van de agenda afgevoerd: nrs. 7&#13;
en 8, verworpen: nrs. 3-6, 9-11). Zie ook:&#13;
L.P.J. Mertens, ‘Nieuwe aanpak mestproblemen’,&#13;
Land- en Tuinbouw Bulletin, oktober&#13;
1999, nr. 8, p. 8-9 (samenvatting van de nieuwe&#13;
mestplannen van het kabinet).&#13;
Aanvullend stikstofbeleid&#13;
Het wetsvoorstel aanvullend stikstofbeleid is&#13;
op 6 oktober 1999 bij de Tweede Kamer ingediend&#13;
(TK 1999-2000, 26 840, nrs. 1-3, A, 2H&#13;
(wetsvoorstel (herdruk), memorie van toelichting,&#13;
advies en nader rapport, 6 oktober 1999).&#13;
Het wetsvoorstel behelst een drietal maatregelen&#13;
die noodzakelijk worden geacht om&#13;
tegemoet te komen aan de verplichtingen van&#13;
de Nitraatrichtlijn. In de eerste plaats gaat het&#13;
om een aanscherping van de stikstofverliesnormen.&#13;
De stikstofverliesnormen voor 2000&#13;
en 2001 worden aangescherpt van 275 naar&#13;
250 kg per ha per jaar voor grasland en van&#13;
150 naar 125 kg voor bouwland. In de tweede&#13;
plaats worden de extensieve veehouderij en de&#13;
akker- en tuinbouwbedrijven in respectievelijk&#13;
2000 en 2001 onder Minas gebracht. In de&#13;
derde plaats zullen op basis van een nieuw&#13;
artikel 6a bij AMvB eisen worden gesteld aan&#13;
de minimumopslagcapaciteit voor dierlijke&#13;
meststoffen op bedrijven. Al deze maatregelen&#13;
zijn reeds aangekondigd in de brief van&#13;
2 december 1998 (TK 1998-1999, 24 445,&#13;
nr. 43);. De doorvoering van deze maatregelen&#13;
kan niet wachten op de uitwerking van de&#13;
onlangs aangekondigde nieuwe mestplannen&#13;
(TK 1998-1999, 26 729, nr. 1, 10 september&#13;
1999), zo stellen de verantwoordelijke bewindslieden.&#13;
Behalve bovengenoemde wijzigingen, die&#13;
direct verband houden met de Nitraatrichtlijn,&#13;
voorziet het wetsvoorstel in een aantal&#13;
daarvan losstaande wijzigingen, te weten: het&#13;
vervallen van de bepalingen inzake de mestbanken;&#13;
het vervallen van de bestemmingsheffing,&#13;
die is bedoeld om de kosten die&#13;
samenhangen met de uitvoering van Minas te&#13;
financieren; het invoeren van de verplichting&#13;
tot het overleggen van een accountantsverklaring&#13;
bij de Minas-aangifte; het opnemen van&#13;
parelhoeders in het heffingenstelsel; en het&#13;
aanpassen van verschillende forfaitaire normen&#13;
in de bijlagen bij de Meststoffenwet.&#13;
Experimenten Golden Harvest en het Zuiveren&#13;
Ei&#13;
Bij de beleidsexperimenten ‘Golden Harvest’&#13;
en ‘het Zuiveren Ei’ krijgt een beperkt aantal&#13;
producenten ontheffing van het uitbreidingsverbod&#13;
van art. 55 Meststoffenwet, waardoor&#13;
zij extra kippen kunnen houden, onder de&#13;
voorwaarde dat alle op hun bedrijf geproduceerde&#13;
kippenmest in het buitenland wordt&#13;
afgezet. De termijn waarbinnen de aan het&#13;
experiment deelnemende bedrijven aan de&#13;
voorschriften van de ontheffing moeten voldoen,&#13;
is thans gewijzigd (Stcrt. 19 oktober&#13;
1999, nr. 201). Voor het experiment ‘Golden&#13;
Harvest’ wordt bovendien de datum waarvoor&#13;
de aanvraag voor de ontheffing moet&#13;
zijn ingediend een half jaar verzet, en wordt&#13;
een voorziening getroffen voor bedrijven met&#13;
een bedrijfssysteem waarbij tussentijdse&#13;
afvoer van kippenmest niet mogelijk is. Voor&#13;
het experiment ‘het Zuiveren Ei’ wordt daarnaast&#13;
een voorziening getroffen voor potentiële&#13;
deelnemende kippenbedrijven die zijn&#13;
afgesplitst van bedrijven die reeds in 1996 kippen&#13;
hielden. Zie ook: Vaststelling formulieren&#13;
experiment ‘Golden Harvest’, Stcrt. 2 november&#13;
1999, nr. 211.&#13;
Overige&#13;
– Milieuprogramma 2000-2003, TK 1999-&#13;
2000, 26 804, nrs. 1-2 (brief ministers, programma,&#13;
21 september 1999)&#13;
– Bestrijdingsmiddelen (begroting LNV 2000),&#13;
TK 1999-2000, 26 800 XIV, nr. 7 (verslag algemeen&#13;
overleg, 29 september 1999)&#13;
– Verhandelbare emissies als instrument in het&#13;
milieubeleid, TK 1999-2000, 26 578, nr. 2&#13;
(verslag algemeen overleg, 5 oktober 1999)&#13;
– Wijziging Wet bodembescherming (bijstellen&#13;
financieringssystematiek en wegnemen&#13;
onvolkomenheden), TK 1999-2000, 26 718,&#13;
nr. 4 (verslag, 15 oktober 1999) – Vervanging van hoofdstuk IV van de Wet&#13;
verontreiniging oppervlaktewateren, TK 1999-&#13;
2000, 26 367, nr. 7 (tweede nota van wijziging,&#13;
20 oktober 1999)&#13;
– Uitvoeringsnota Klimaatbeleid, TK 1999-&#13;
2000, 26 603, nr. 4 (lijst van vragen en antwoorden,&#13;
22 oktober 1999); nrs. 5-24 (moties,&#13;
1 november 1999)&#13;
– Wijziging Besluit vrijstellingen stortverbod&#13;
buiten inrichtingen, Stb. 1999, nr. 427&#13;
– Wijziging Regeling uitvoering heffingen en&#13;
verrekening Meststoffenwet en Uitvoeringsregeling&#13;
varkensheffing, Stcrt. 26 oktober&#13;
1999, nr. 206 (interne bevoegdheidsverdeling&#13;
binnen Bureau Heffingen wordt met deze&#13;
wijziging ook extern kenbaar gemaakt)&#13;
– Ontwerp-besluit wijziging paragraaf 8.1&#13;
Subsidiebesluit openbare lichamen milieubeheer,&#13;
Stcrt. 22 oktober 1999, nr. 204 (verlenging&#13;
van de termijnen voor subsidieverlening&#13;
en van aanvang en afronding van activiteiten;&#13;
voor de ROM-gebieden wordt bepaald dat&#13;
een verzoek tot afwijking van de termijnen&#13;
m.b.t. de aanvang en afronding van activiteiten&#13;
kan worden ingediend)&#13;
– Beleidsregels bestuurlijke boeten Bureau&#13;
Heffingen 1999, Stcrt. 26 oktober 1999,&#13;
nr. 206 (beleidsregels die de inspecteur van&#13;
Bureau Heffingen toepast bij het opleggen&#13;
van boeten bij de (forfaitaire en verfijnde)&#13;
mineralenheffingen, de heffing van intermediaire&#13;
ondernemingen, de bestemmingsheffing&#13;
en de varkensheffing)&#13;
– D. van der Meijden, ‘Meldingen’, JM 1999&#13;
nr. 9, p. 535-539 (korte beschouwing over de&#13;
voorgestelde wijziging van de Wet milieubeheer&#13;
t.a.v. het meldingenstelsel)&#13;
– G.A. Biezeveld, ‘Naar integrale rechtshandhaving&#13;
met het oog op de omgevingskwaliteit’,&#13;
Milieu &amp; Recht, oktober 1999, nr. 10, p. 250-&#13;
256 (milieurechthandhaving; een tussenbalans&#13;
van de ontwikkelingen sinds het verschijnen&#13;
van het rapport Handhaven met effect)&#13;
– Ch.W. Backes, ‘Boekbespreking: B.M. Veltkamp,&#13;
Implementatie van EG-milieurichtlijnen&#13;
in Nederland’, Milieu &amp; Recht, oktober&#13;
1999, nr. 10, p. 260-261&#13;
– ABRvS 26 februari 1999 (Ammoniakrechten;&#13;
saldomethode; intrekking vergunning;&#13;
meitellingen; geheimhouding; openbaarheid),&#13;
JM 1999/132 (m.nt. Van Reeken)&#13;
– ABRvS 23 juli 1999 (Bestrijdingsmiddelen;&#13;
kas; glastuinbouw), JM 1999/133 (m.nt. Zigenhorn)&#13;
– ABRvS 29 juli 1999 (Mestbassin; ammoniakemissie;&#13;
ammoniakdepositie; afdekking; actualisatie),&#13;
JM 1999/134 (m.nt. Van Reeken)&#13;
– ABRvS 29 juli 1999 (Reparatie Iav; anticipatie;&#13;
bestaande rechten; formele rechtskracht),&#13;
JM 1999/135 (m.nt. Van Reeken)&#13;
– ABRvS 27 augustus 1999 (Stankhinder;&#13;
functieverandering; bedrijfswoning; voorzienbaarheid),&#13;
JM 1999/136 (m.nt. Van Reeken)&#13;
– ABRvS 19 maart 1999 (Begrip bedenkingen;&#13;
compensatiemethode ammoniakreductieplan),&#13;
Milieu &amp; Recht, oktober 1999, nr. 84 (m.nt.&#13;
A.A. Freriks)&#13;
– HR 1 oktober 1999 (Varkens- en pluimveehouderij;&#13;
formele rechtskracht: onrechtmatige&#13;
daad gemeente door verlening (later vernietigde)&#13;
vergunning; schade; causaal verband),&#13;
NJB, 22 oktober 1999 (nr. 37), nr. 134C&#13;
– HR 1 oktober 1999 (Meststoffenwet: registratie&#13;
referentiehoeveelheid en vrijspraak strafrechter&#13;
van overtreding art. 14 Meststoffenwet),&#13;
NJB, 22 oktober 1999 (nr. 37), nr. 135C&#13;
– ABRvS 27 juli 1998 (Stankhinder; Brochure&#13;
Veehouderij en Hinderwet niet van toepassing;&#13;
alara-beginsel; ammoniakdepositie), de&#13;
Gemeentestem, 29 oktober 1999 (nr. 7107),&#13;
nr. 9 (m.nt. H.J.A.M. van Geest)&#13;
– HR 28 september 1999 (Waarom art. 8, vierde&#13;
lid, Besluit mestbank en mestboekhouding&#13;
niet onverbindend is wegens strijd met het in&#13;
art. 1 lid 1 Sr neergelegde legaliteitsbeginsel;&#13;
er hoeft niet gewogen te worden; schatten van&#13;
de hoeveelheid is voldoende), NJB, 29 oktober&#13;
1999 (nr. 38), nr. 143&#13;
Fiscaal recht&#13;
– A. Schouten, ‘Inkomstenbelastingschade’,&#13;
Land- en Tuinbouw Bulletin, oktober 1999,&#13;
nr. 8, p. 10-12 (korte beschouwing over de&#13;
vergoeding van inkomstenbelastingschade bij&#13;
onteigening of verkoop ter voorkoming van&#13;
onteigening)&#13;
Europees agrarisch recht&#13;
Landbouwraad&#13;
Tijdens de landbouwraad van september 1999 is wederom gesproken over de aanpak van&#13;
dioxine (TK 1999-2000, 21 501-16, nr. 241,&#13;
5 oktober 1999). De nieuwe Commissaris&#13;
voor Gezondheids- en Consumentenbescherming&#13;
wil zo snel mogelijk met voorstellen&#13;
komen voor een geharmoniseerd controleprogramma&#13;
op dioxine, voor uitbreiding van het&#13;
systeem van vroegtijdige waarschuwing zoals&#13;
uitgewerkt in de controlerichtlijn (53/95) tot&#13;
de diervoedersector, voor het aanscherpen van&#13;
de etiketteringsvoorschriften voor diervoeders,&#13;
en voor uitbreiding van de vergunningplicht&#13;
voor mengvoederproducenten tot alle&#13;
producenten die aan de mengvoederindustrie&#13;
leveren. Op verzoek van Nederland is tijdens&#13;
deze landbouwraad voorts de implementatie&#13;
van de Nitraatrichtlijn aan de orde gesteld. De&#13;
minister heeft zijn nieuwe mestplannen gepresenteerd&#13;
en aangegeven gebruik te willen&#13;
maken van de Europese Structuurfondsen en&#13;
de Plattelands kaderverordening om de sociaal&#13;
economische effecten van de aangekondigde&#13;
maatregelen zo goed mogelijk te kunnen&#13;
opvangen. Verder is tijdens deze landbouwraad&#13;
onder meer gesproken over de inzet van&#13;
de Europese Unie in de volgende WTO-handelsronde,&#13;
het bananendossier en eventuele&#13;
voedselhulp aan Rusland. Verder verschenen:&#13;
TK 1999-2000, 21 501-16, nr. 242 (verslag&#13;
algemeen overleg, 29 september 1999).&#13;
Overige&#13;
– L.P.J. Mertens, ‘Agenda 2000’, Land- en&#13;
Tuinbouw Bulletin, oktober 1999, nr. 8, p. 1-2&#13;
(korte beschouwing van het CEDR-congres,&#13;
gehouden van 21 t/m 24 september 1999 te&#13;
Amsterdam; weergave van de conclusies van&#13;
de drie commissies)&#13;
– H.J. Bronkhorst, ‘Het Europees landbouwbeleid&#13;
na Berlijn’, Land- en Tuinbouw Bulletin,&#13;
oktober 1999, nr. 8, p. 3-5 (bespreking van&#13;
de eerste twee belangrijke verordeningen die&#13;
de hervorming van het Europese landbouwbeleid&#13;
juridisch gestalte geven, te weten&#13;
de zgn. ‘horizontale verordening’ (Vo. (EG)&#13;
nr. 1259/1999) en de zgn. ‘plattelandsverordening’&#13;
(Vo. (EG) nr. 1257/1999))&#13;
Diversen&#13;
Water&#13;
– Vierde Nota Waterhuishouding, TK 1998-&#13;
1999, 26 401, nr. 15 (brief staatssecretarissen,&#13;
17 september 1999)&#13;
– Oprichting Stichting Netherlands Water&#13;
Partnership, EK/TK 1999-2000, 26 640, nr.&#13;
54/2 (lijst van vragen en antwoorden, 22 oktober&#13;
1999)&#13;
– R.J. Admiraal en H.J.M. Havekes, ‘De&#13;
waterschapsbelastingen in de 21e eeuw’, Het&#13;
Waterschap, 22 oktober 1999, nr. 19, p. 866-&#13;
877 (uitgebreide beschouwing over de definitieve&#13;
aanbevelingen van de Commissie Togtema)&#13;
– ABRvS 19 augustus 1999 (Bijdrageregeling&#13;
landbouwbedrijven overstromingsschade 1995;&#13;
omvang geding wat betreft de feiten; onvoldoende&#13;
gelegenheid tot bewijsvoering in het&#13;
kader van de besluitvorming), AB, 6 november&#13;
1999, nr. 403 (m.nt. M. Schreuder-Vlasblom)&#13;
Overige&#13;
– Regeling aanwijzing land- en tuinbouwfolie,&#13;
Stcrt. 29 oktober 1999, nr. 209</content><legacyfootnotes/><footnotes><footnote/></footnotes><auteurs>ir. S. Bezemer</auteurs><published>1999-12-01 00:00:00</published><modified>1997-11-11 00:00:00</modified><editiondate>1999-12-01</editiondate><htmlpath>https://denhollander.info/artikel/5743</htmlpath></article>
</articles></edition>
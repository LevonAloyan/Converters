<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1993</searchword><id>6093</id><udhid>UDH:TvAR/6093</udhid><titel>Het gewijzigde voorstel voor de EG-Richtlijn Biotechnologie - een tussentijds verslag</titel><searchwords><searchword>TvAR 10/1993</searchword><searchword>UDH:TvAR/6093</searchword></searchwords><attachments><attachment><name>1993_nr 10_Artikel_Kooij.pdf</name><extention>pdf</extention><url>https://denhollander.info/download/5902/ci</url></attachment></attachments><inleiding>INLEIDING&#13;
Op 21 oktober 1988 diende de Europese Commissie bij de Raad van Ministers een Voorstel&#13;
in voor een Richtlijn betreffende de wettelijke bescherming van biotechnologische&#13;
uitvindingen1. Blijkens art. 20 van dat voorstel streefde de Commissie ernaar om de lidstaten&#13;
van de EG te verplichten vóór 31 december 1990 de nodige wettelijke en bestuursrechtelijke&#13;
bepalingen in werking te doen treden ten einde aan deze richtlijn te voldoen.&#13;
De inhoud van het voorstel was echter van dien aard, dat het de gemoederen, ook in EGkringen,&#13;
veel meer verhitte dan de Commissie verwacht of gehoopt had.&#13;
Ruim vier jaar vergaderen later, op 16 december 1992, kon de Commissie een gewijzigd&#13;
voorstel aan de Raad aanbieden.2 In het onderstaande zal ik eerst samengevat weergeven,&#13;
wat er in de tussenliggende jaren zoal op EG-niveau met het richtlijnvoorstel is&#13;
gebeurd en hoe op dit moment de stand van zaken is. Daarna volgt een algemeen overzicht&#13;
van de gewijzigde richtlijn. Vervolgens ga ik nader in op twee in het oog springende&#13;
veranderingen ten opzichte van het eerdere voorstel. Ik besluit het geheel met een conclusie.</inleiding><content>HET RICHTLIJNVOORSTEL VAN NAJAAR '88 TOT NAJAAR '92&#13;
Bij schrijven van 17 november 1988 verzocht de Raad, overeenkomstig art. 100A van het&#13;
EEG-Verdrag, het Europees Parlement om advies inzake het richtlijnvoorstel. Op 27 juli&#13;
1989 gaf de voorzitter van het Europees Parlement kennis van de verwijzing van het&#13;
voorstel naar de Commissie juridische zaken en rechten van de burger als commissie ten&#13;
principale en naar nog drie andere commissies (economische en monetaire zaken en industriebeleid;&#13;
energie, onderzoek en technologie; landbouw, visserij en plattelandsontwikkeling)&#13;
als medeadviserende commissies. Kort daarvoor had het Economisch en&#13;
Sociaal Comité reeds - met enkele voorbehouden - met het voorstel ingestemd.3&#13;
De commissie ten principale benoemde de heer Rothley tot rapporteur, die vervolgens,&#13;
één hoorzitting en vele vergaderingen later, op 29 januari 1992 zijn verslag - met daarbij&#13;
de uiteenlopende adviezen van de overige drie parlementaire commissies - bij de Griffie&#13;
kon indienen.4 Kort daarna werd het vrijwel gelijkluidende tweede verslag (waaraan echter een extra amendement van een aantal parlementsleden was toegevoegd) opnieuw in de&#13;
plenaire vergadering ingediend.5&#13;
Begin april 1992 vergaderde het Europees Parlement over dit verslag. Het controversiële&#13;
karakter van de materie vindt zijn weerspiegeling in de zeer uiteenlopende reacties&#13;
die richtlijn en verslag ter vergadering opriepen. Enerzijds viel er instemming te beluisteren&#13;
met de algemene strekking van de richtlijn, voor zover daarmee werd (en wordt) beoogd&#13;
het onderzoek te stimuleren en in Europa niet te zeer achterop te raken bij hetgeen&#13;
de Verenigde Staten en Japan op dit gebied reeds presteren. Anderzijds klonk bij vrijwel&#13;
alle sprekers de bezorgdheid door voor al te ver gaande mogelijkheden van octrooiering&#13;
op het gebied van de levende materie. Vrij eensgezind schaarden de parlementsleden zich&#13;
wat dit laatste betreft achter een aantal amendementen van de commissie-Rothley met betrekking&#13;
tot de ethische kant van de zaak (waarover aanstonds meer). Daarnaast bracht&#13;
menigeen de positie van de boer onder de aandacht, aan wie toch op zijn minst de mogelijkheid&#13;
geboden zou moeten worden zijn oogst in eigen bedrijf opnieuw te gebruiken&#13;
voor vermeerderingsdoeleinden, hetgeen hem sinds jaar en dag was toegestaan en zelfs&#13;
destijds, bij de introductie van het kwekersrecht, een basis in wet en verdrag had gekregen&#13;
(ook daarover aanstonds meer).&#13;
Maar ook de fervente tegenstanders van de gehele richtlijn lieten van zich horen. In&#13;
felle, soms zeer emotionele, betogen waarin bijbelse motieven als de dans om het gouden&#13;
kalf en de Apocalyps niet ontbraken, gaven zij lucht aan hun grote ongenoegen over de&#13;
voorstellen. Zij waren van mening, dat er eerst een brede discussie gevoerd zou moeten&#13;
worden over de ethische, juridische en maatschappelijke gevolgen en de gevolgen voor&#13;
het milieu van biotechnologische uitvindingen, en dat daarom de richtlijn als een overhaaste&#13;
maatregel te beschouwen was. Daaraan deed naar hun oordeel niet af, dat er 'veel&#13;
geld, veel werkgelegenheid en een concurrentieslag met de V.S. over een voorsprong in&#13;
de biotechnologie' op het spel stond.6&#13;
Uiteindelijk werden bijna vijftig amendementen (voor het overgrote deel door de commissie-&#13;
Rothley ingediend) in stemming gebracht, waarvan er slechts een handjevol niet&#13;
werd aangenomen. Aangezien echter de Commissie tijdens het debat in het Parlement het&#13;
standpunt had ingenomen dat zij ongeveer de helft van de amendementen niet wenste&#13;
over te nemen, waaronder enkele zeer principiële, werd besloten om de zaak voor een&#13;
nieuwe behandeling naar de commissie-Rothley terug te verwijzen, opdat opnieuw overleg&#13;
over een en ander kon worden gevoerd.7&#13;
Nadat dit nader overleg had plaatsgevonden, zowel met een aantal parlementsleden als&#13;
met leden van de Commissie, en nadat enkele compromis-amendementen waren opgesteld,&#13;
kon de commissie-Rothley op 2 oktober 1992 haar derde verslag indienen.8&#13;
Eind oktober 1992 boog het Europees Parlement zich opnieuw over dit verslag en, alhoewel&#13;
ook nu bleek dat de sprekers nog steeds verdeeld van mening waren, aanvaardde&#13;
het uiteindelijk vrijwel alle amendementen, alsmede een door de commissie-Rothley opgestelde&#13;
wetgevingsresolutie.9&#13;
Voor zover hier van belang luidde deze resolutie als volgt: 'Het Europees Parlement,&#13;
(...)&#13;
1. hecht, overeenkomstig de uitslag van de stemming, zijn goedkeuring aan het voorstel van de&#13;
Commissie, behoudens de wijzigingen die het erin heeft aangebracht;&#13;
2. verzoekt de Commissie haar voorstel krachtens artikel 149, lid 3, van het EEG-Verdrag dien&#13;
overeenkomstig te wijzigen;&#13;
3. behoudt zich het recht voor de overlegprocedure te openen ingeval de Raad voornemens is af&#13;
te wijken van de door het Parlement goedgekeurde tekst;&#13;
4. verzoekt de Raad de door het Parlement aangenomen amendementen op te nemen in zijn over&#13;
eenkomstig artikel 149, lid 2, sub a), van het EEG-Verdrag te bepalen gemeenschappelijk&#13;
standpunt; (...).'&#13;
Met de weergave van deze resolutie is tegelijk iets gezegd over wat de huidige stand van&#13;
zaken is: aangezien het hier regelgeving betreft die beoogt de interne markt naderbij te&#13;
brengen (zie art. 8A Verdrag) en te dien einde in art. 100A Verdrag een bijzondere procedure&#13;
is vastgelegd volgens welke de Raad de benodigde maatregelen vaststelt 'in samenwerking&#13;
met het Europese Parlement', geldt voor de verder te nemen stappen het in art.&#13;
149, leden 2 en 3 bepaalde. Dit brengt o.a. mede, dat het richtlijnvoorstel, nadat de Raad&#13;
daaromtrent een gemeenschappelijk standpunt heeft bepaald, indien gewenst wederom&#13;
door het Parlement in behandeling kan worden genomen. Het Parlement kan in dat geval&#13;
ook weer amendementen op het gemeenschappelijk standpunt van de Raad voorstellen of&#13;
dit standpunt verwerpen. De Commissie buigt zich dan opnieuw over het voorstel en de&#13;
eventueel ingediende amendementen, waarna de Raad de knoop zal moeten doorhakken,&#13;
in één geval met ten minste een gekwalificeerde meerderheid van stemmen, in drie andere&#13;
gevallen met eenparigheid van stemmen (men zie voor de details art. 149, lid 2).&#13;
Zoals in de Inleiding werd opgemerkt, heeft de Commissie dus nu een gewijzigd voorstel&#13;
aan de Raad aangeboden, en wel krachtens art. 149, lid 3 Verdrag. Voordat echter de&#13;
Raad zelf zich over het voorstel zal uitspreken, wordt het op werkgroep- en vervolgens op&#13;
attaché-niveau nader onderzocht en bediscussieerd.&#13;
HET GEWIJZIGDE VOORSTEL - EEN ALGEMEEN OVERZICHT&#13;
Hiervóór meldde ik dat de Commissie tijdens de vergadering van het Europees Parlement&#13;
van april 1992 te kennen had gegeven, dat zij bereid was ongeveer de helft van de ingediende&#13;
amendementen op het voorstel uit 1988 over te nemen. Dit heeft zij gezien de inhoud&#13;
van het gewijzigde voorstel ook inderdaad gedaan. Zij heeft althans in sommige&#13;
gevallen amendementen woordelijk overgenomen, maar in de meeste gevallen de door&#13;
het Parlement voorgestelde formulering 'slechts' tot voorbeeld genomen dan wel tot uitgangspunt.&#13;
Zoals hierna nog ter sprake zal komen, betreft het op een aantal punten wezenlijke veranderingen.&#13;
Maar aan de andere kant moet de betekenis van alle wijzigingen te zamen&#13;
ook weer niet overschat worden. In de 'score' van het Parlement van ongeveer vijftig procent&#13;
schuilt enig optisch bedrog. Ten eerste omdat de veranderingen bij nadere bestudering&#13;
dikwijls niet inhoudelijk van aard blijken te zijn, maar er alleen toe dienen de&#13;
betekenis van de desbetreffende bepalingen te verduidelijken, c.q. de teksten (aanzienlijk)&#13;
te vereenvoudigen. En ten tweede omdat in enkele gevallen sprake is van een weliswaar&#13;
vrij groot aantal door de Commissie 'overgenomen' wijzigingsvoorstellen, maar het daarbij&#13;
in feite gaat om voorstellen die op één en dezelfde grondgedachte zijn terug te voeren.&#13;
Zo is de Commissie er akkoord mee gegaan om 'rekening te houden met' niet minder dan zes voorstellen tot aanpassing van art. 2 Richtlijn, welke voorstellen echter alle betrekking&#13;
hebben op één punt van kritiek, te weten dat in de richtlijn uit 1988 ten onrechte&#13;
geen rekening werd gehouden met de ethische aspecten van de materie. En art. 15 Richtlijn,&#13;
betreffende het depot van biologisch materiaal, is door de Commissie sterk vereenvoudigd,&#13;
omdat het haar bij nader inzien voldoende leek om te verwijzen naar het&#13;
Verdrag van Boedapest van 28 april 1977 inzake de internationale erkenning van het depot&#13;
van micro-organismen ten dienste van de octrooiverlening.10 Op diezelfde gedachte&#13;
waren nog eens zes amendementen van het Parlement gebaseerd.&#13;
Het resultaat van dit alles is, dat de nieuwe richtlijn, afgezien van een tweetal aanstonds&#13;
te bespreken wèl opvallende wijzigingen, niet wezenlijk verschilt van de oude. Ik&#13;
geef een kort overzicht.&#13;
In art. 2, lid 2 wordt, ter vervanging van het nodeloos ingewikkelde art. 19 (oud), een&#13;
definitie van het begrip 'biologisch materiaal' gegeven:&#13;
'... iedere levende materie die zelfrepliceerbaar is en iedere materie die in een biologisch systeem&#13;
of door enige indirecte methode reproduceerbaar is.'&#13;
Sterk ingekort is art. 3, dat aangeeft welke materie octrooieerbaar is:&#13;
'Biologisch materiaal, met inbegrip van planten of dieren en delen van planten of dieren,&#13;
zijn, 11 met uitzondering van planten- of dierenrassen, octrooieerbaar'.&#13;
Gebruikswijzen van planten- of dierenrassen of werkwijzen voor de voortbrenging ervan,&#13;
alsmede microbiologische werkwijzen zijn octrooieerbaar (art. 4 en 5).&#13;
Werkwijzen van wezenlijk biologische aard zijn en blijven niet octrooieerbaar; aldus&#13;
reeds de art. 3, lid 2 Rijksoctrooiwet (ROW) en 53, onder b) Europees Octrooiverdrag&#13;
(EOV). De formulering in art. 6 (nieuw), die tevens beoogt aan te geven wanneer een&#13;
werkwijze niet wezenlijk biologisch van aard is, knoopt tot op zekere hoogte aan bij de&#13;
omschrijving die in de rechtspraak van het Europees Octrooibureau (EOB) is terug te vinden.&#13;
12 Het artikel luidt:&#13;
'Werkwijzen van wezenlijk biologische aard zijn niet octrooieerbaar. Voor de vaststelling van&#13;
deze niet-octrooieerbaarheid wordt rekening gehouden met het menselijk ingrijpen en de gevolgen&#13;
daarvan voor het verkregen resultaat. Een werkwijze die als geheel beschouwd niet in&#13;
de natuur voorkomt en meer is dan een gewone werkwijze voor de voortbrenging van planten&#13;
of dieren, is octrooieerbaar.'&#13;
Art. 7 (nieuw) vat het in art. 8 en 9 (oud) bepaalde samen:&#13;
'Een uitvinding die betrekking heeft op biologisch materiaal kan niet als een ontdekking worden&#13;
aangemerkt of niet worden geacht nieuwheid te missen op de enkele grond dat dit materiaal&#13;
zonder bekend te zijn deel uitmaakte van een reeds bestaand materiaal.'&#13;
Aldus wordt voorkomen, dat bijvoorbeeld een gen, dat zich in het menselijk lichaam bevindt&#13;
en (mede) verantwoordelijk is voor een ernstige erfelijke aandoening, indien het na&#13;
vele jaren van intensief speurwerk als boosdoener wordt ontmaskerd, niet beschermd zou&#13;
kunnen worden omdat het, zoals bijvoorbeeld een delfstof, reeds in de natuur aanwezig&#13;
was ten tijde van de indiening van de octrooiaanvrage en daarom niet zou kunnen beantwoorden&#13;
aan de eisen van nieuwheid en uitvindingshoogte (vgl. art. 2 en 2A ROW; 54 en&#13;
56 EOV). De bepalingen die een omschrijving gaven van de beoogde beschermingsomvang (art.&#13;
10-13 oud) zijn, met inachtneming van een drietal amendementen van het Parlement maar&#13;
zonder revolutionaire veranderingen, terechtgekomen in de nieuwe art. 10-12. De toelichting&#13;
spreekt in dit verband slechts over 'andere bewoordingen' resp. 'een verbeterde&#13;
weergave'. 13 Een en ander brengt mede, dat de bescherming ook ingevolge de gewijzigde&#13;
richtlijn erg ver gaat en dat in feite, niettegenstaande het in art. 3 bepaalde, ook rassen&#13;
van planten en dieren via een omweg octrooieerbaar zullen zijn.14&#13;
In art. 14 vinden we de regeling van de gedwongen licenties, in het bijzonder voor het&#13;
geval een octrooihouder geen (vrijwillige) licentie aan de houder van een kwekersrecht&#13;
wil verlenen en omgekeerd, terwijl een dergelijke licentie nodig is om een kwekersrecht&#13;
respectievelijk een octrooi te exploiteren. Op twee opvallende, maar ook weer niet schokkende&#13;
veranderingen kan hier worden gewezen. Art. 14 (oud) introduceerde een privaatrechtelijke&#13;
aanspraak op een licentie (toen nog afhankelijke licentie genoemd) ten gunste&#13;
van de houder van een kwekersrecht, indien het desbetreffende ras een wezenlijke technische&#13;
vooruitgang betekende. Art. 14 (nieuw) legt de lidstaten de verplichting op om een&#13;
dergelijke aanspraak op een licentie ook publiekrechtelijk te realiseren door een instantie&#13;
in het leven te roepen die bevoegd zal zijn om dit soort licenties te verlenen, met de mogelijkheid&#13;
van beroep in rechte tegen besluiten van deze instantie. En verder is het criterium&#13;
van de wezenlijke technische vooruitgang geschrapt, maar wat er voor in de plaats&#13;
gekomen is zal mogelijk in de praktijk tot dezelfde uitkomsten leiden. Indien namelijk de&#13;
octrooihouder respectievelijk de houder van een kwekersrecht een vrijwillige licentie&#13;
weigert,&#13;
‘… kan aan15 de bevoegde instantie een niet-exclusieve gedwongen licentie worden aangevraagd&#13;
die zal worden verleend indien zulks in het algemeen belang geboden16 is en mits een&#13;
redelijke vergoeding wordt betaald.' (leden 1 en 3)&#13;
Dat er ook volgens de Commissie inhoudelijk niets nieuws onder de zon is kan worden&#13;
afgeleid uit het feit, dat zij ten aanzien van het gecursiveerde gedeelte in de toelichting&#13;
uitsluitend opmerkt dat het een nieuwe formulering betreft. Volgens de commissie-Rothley,&#13;
die de wijziging had voorgesteld, is dit criterium voldoende flexibel en kan het gelden&#13;
voor gezichtspunten van landbouw-, industrie- en ontwikkelingsbeleid.17&#13;
Art. 15 en 16 geven, zoals reeds vermeld, een sterk vereenvoudigde regeling met betrekking&#13;
tot het depot van biologisch materiaal. Het gaat hierbij speciaal om het geval,&#13;
dat, aldus art. 15 lid 1, '.. een uitvinding ofwel betrekking heeft op biologisch materiaal&#13;
dat niet openbaar toegankelijk is en in de octrooiaanvraag niet zodanig kan worden omschreven&#13;
dat de uitvinding door een deskundige kan worden toegepast, ofwel het gebruik&#13;
van dit materiaal impliceert...' (vgl. voor het hier bedoelde octrooirechtelijke vereiste art.&#13;
22B ROW en 83 EOV).&#13;
Art. 17 regelt de omkering van de bewijslast ingeval een octrooi betrekking heeft op&#13;
een werkwijze tot vervaardiging van een nieuw voortbrengsel: ieder identiek voortbrengsel&#13;
dat door een ander dan de octrooihouder is vervaardigd, wordt behoudens tegenbewijs geacht met toepassing van de geoctrooieerde werkwijze te zijn vervaardigd (lid 1). Maar,&#13;
aldus lid 2, bij het leveren van dit tegenbewijs wordt rekening gehouden met het gerechtvaardigde&#13;
belang dat de verweerder heeft bij de bescherming van zijn fabricage- en bedrijfsgeheimen.&#13;
De nieuwe formulering van het artikel sluit aan bij art. 35 van het nog&#13;
niet in werking getreden Gemeenschapsoctrooiverdrag. Het in art. 17, lid 1 Richtlijn bepaalde&#13;
treft men met zoveel woorden in onze huidige octrooiwetgeving aan, en wel in art.&#13;
43, lid 5 ROW; het in art. 17, lid 2 bepaalde echter niet. Bij de verwerking van de richtlijn&#13;
in de nationale wet zal hiermee rekening gehouden moeten worden, te meer daar art. 43,&#13;
lid 5 vrij strikt pleegt te worden geïnterpreteerd. 18&#13;
Een tweetal slotbepalingen completeert de voorgestelde regeling, waarbij in het nieuw&#13;
geformuleerde art. 18 het tijdstip, waarop de lidstaten hun wetgeving aan de richtlijn&#13;
moeten hebben aangepast, wijselijk is opengelaten.&#13;
TWEE OPVALLENDE VERANDERINGEN&#13;
Behalve een vrij groot aantal wijzigingen, dat als (vrijwel) uitsluitend redactioneel van&#13;
aard kan worden aangemerkt, komen in het nieuwe richtlijnvoorstel ook inhoudelijke veranderingen&#13;
voor. Ik bespreek er hier twee: de ethische aspecten (art. 2) en het farmer's&#13;
privilege (art. 13).&#13;
Ethische aspecten&#13;
Zoals reeds werd opgemerkt heeft de discussie in het Europees Parlement zich met name&#13;
toegespitst op de ethische kant van de materie. Ofschoon ook in het Parlement wel het besef&#13;
aanwezig was, dat het buitengewoon moeilijk, zo niet onmogelijk zou zijn om exact&#13;
aan te geven binnen welke grenzen de (bescherming van de) biotechnologie zou dienen te&#13;
blijven, werd het toch van belang gevonden om in de richtlijn op een aantal punten (enige)&#13;
duidelijkheid te scheppen. En alhoewel de Commissie eigenlijk van oordeel was dat&#13;
ethische vraagstukken in wezen onder de voorschriften tot bescherming van de rechten&#13;
van de mens vallen, welke voorschriften buiten het octrooirecht zouden moeten worden&#13;
vastgelegd, gaf zij toe dat het van wezenlijk belang is om ook in het octrooirecht bepaalde&#13;
onoverschrijdbare grenzen te trekken die als richtsnoer kunnen dienen voor de interpretatie&#13;
van de begrippen openbare orde en goede zeden (zie de art. 5 ROW en 53, onder&#13;
a)EOV).19&#13;
Een en ander heeft geresulteerd in een nieuw art. 2, lid 3, dat als volgt luidt:&#13;
Uitvindingen waarvan de bekendmaking of de toepassing in strijd zijn20 met de openbare orde&#13;
of de goede zeden, worden geacht niet vatbaar te zijn voor octrooiering; de toepassing van een&#13;
uitvinding kan niet als zodanig worden beschouwd om de enkele reden dat zij in alle Lid-Staten&#13;
of in een of meer Lid-Staten verboden is bij een wettelijke of bestuursrechtelijke bepaling.&#13;
Uit dien hoofde zijn met name niet octrooieerbaar:&#13;
a) het menselijk lichaam of delen van het menselijk lichaam als zodanig; b)&#13;
c)&#13;
werkwijzen tot modificatie van de genetische identiteit van het menselijk lichaam die een niettherapeutisch&#13;
doel hebben en in strijd zijn met de menselijke waardigheid; werkwijzen tot&#13;
modificatie van de genetische identiteit van dieren die bij hen lijden of lichamelijke schade&#13;
veroorzaken die geen nut hebben voor mens of dier.'&#13;
De Commissie gaat in de toelichting21 uitvoerig op de hier gepresenteerde&#13;
richtsnoeren in.22 Om te beginnen merkt zij op, dat het i.c. om voorbeelden gaat, hetgeen&#13;
kan worden afgeleid uit de woorden 'met name'. Wat betreft het onder a) gestelde deelt&#13;
zij mede, dat met de 'delen van het menselijk lichaam als zodanig' worden bedoeld de&#13;
delen van het lichaam zoals zij zich in het menselijk lichaam bevinden. Naar haar oordeel&#13;
is dit een belangrijke verduidelijking, die elke dubbelzinnigheid moet wegnemen ten&#13;
aanzien van de toestand van bepaalde voortbrengselen of onderdelen van het menselijk&#13;
lichaam die reeds onder verleende octrooien vallen, met name in het kader van de&#13;
vervaardiging van geneesmiddelen (volgt o.a. het voorbeeld van een Frans octrooi&#13;
betreffende een werkwijze voor de voortbrenging van een menselijk eiwit met&#13;
therapeutische waarde). 'Het spreekt vanzelf, voegt de Commissie hieraan toe, 'dat indien&#13;
de aanvrager slechts een octrooi wil voor een onderdeel van het 'menselijk lichaam' als&#13;
zodanig, bij voorbeeld een menselijk gen waarvan noch de functie noch het erdoor&#13;
gecodeerde eiwit bekend zijn, dit zou worden geacht niet vatbaar te zijn voor&#13;
octrooiering.' Uit een en ander zal mijns inziens afgeleid moeten worden, dat ook&#13;
bijvoorbeeld een menselijk gen, als het aan de Commissie ligt, voor octrooiering in&#13;
aanmerking komt, mits ten minste duidelijk is geworden welke (nuttige of schadelijke) rol&#13;
het in het lichaam vervult. Kennelijk zijn delen van het menselijk lichaam alleen in&#13;
beginsel niet octrooieerbaar.&#13;
Dat het ook met betrekking tot het onder b) bepaalde niet om een absoluut octrooiverbod&#13;
gaat, blijkt uit het feit, dat de Commissie in de toelichting op dit onderdeel zelf&#13;
spreekt over een categorie uitvindingen die in beginsel wordt geacht niet vatbaar te zijn&#13;
voor octrooiering. Maar de verschillende gentherapieën die zij vervolgens ten tonele&#13;
voert, en die er ofwel op gericht zijn het menselijk genoom duurzaam te wijzigen (een&#13;
methode die zich thans nog hoofdzakelijk in het stadium van proefnemingen met dieren&#13;
en met menselijke celkweken bevindt), ofwel erop gericht zijn de somatische cellen van&#13;
de mens te genezen zonder zijn kiemcellen te wijzigen, zullen volgens de Commissie (te&#13;
zijner tijd) wel degelijk voor een octrooi in aanmerking moeten komen. De voorgestelde&#13;
formulering beoogt dit tot uitdrukking te brengen: werkwijzen als hier bedoeld die juist&#13;
wèl een therapeutisch doel hebben èn niet strijdig zijn met de menselijke waardigheid zijn&#13;
octrooieerbaar. Aldus wil de Commissie uitdrukkelijk '... de deur openlaten voor de wettelijke&#13;
bescherming van uitvindingen waardoor de toestand van bepaalde mensen die in&#13;
het diepste van hun wezen door ziekte zijn getroffen, aanzienlijk kan worden verbeterd.'&#13;
Overigens roept de Commissie in herinnering dat methoden voor behandeling van het&#13;
menselijke of dierlijke lichaam door chirurgische ingrepen of geneeskundige behandeling&#13;
en diagnosemethoden die op het menselijke of dierlijke lichaam worden toegepast op&#13;
grond van art. 52, lid 4 EOV niet octrooieerbaar zijn. Ten einde te voorkomen dat er strijd&#13;
zou ontstaan tussen de bepalingen van het EOV en de bepalingen van de richtlijn heeft de&#13;
Commissie in art. 8 van het nieuwe richtlijnvoorstel vrijwel dezelfde formulering als die&#13;
van art. 52, lid 4 EOV overgenomen. Dit heeft tot gevolg, dat een uitvinding die over de ethische drempel van art. 2, lid 3 heen is, alsnog kan stranden op de technische norm&#13;
van art. 8, en omgekeerd.&#13;
Wat betreft het in art. 2, lid 3, onder c) bepaalde merkt de Commissie wederom&#13;
op, dat het slechts in beginsel om niet-octrooieerbare werkwijzen gaat. Uit de tekst&#13;
komt inderdaad duidelijk naar voren, dat ook hier de 'onoverschrijdbare grens' een&#13;
relatief gegeven is: indien de hier bedoelde methoden bij dieren lijden of&#13;
lichamelijke schade veroorzaken, zijn deze desondanks octrooieerbaar indien sprake&#13;
is van methoden die nut hebben voor mens of dier. Enerzijds acht de Commissie het&#13;
billijk en gepast dat investeringen op dit gebied behoorlijk worden beschermd,&#13;
anderzijds beoogt zij met het genoemde criterium te voorkomen dat dieren&#13;
nodeloos worden onderworpen aan proefnemingen die buiten alle verhouding&#13;
staan tot het te bereiken doel. De Commissie zit hiermee, naar het zich laat aanzien,&#13;
min of meer op één lijn met het EOB, dat eveneens een afweging van geval tot geval&#13;
maakt en dientengevolge recentelijk wèl octrooi verleende voor de roemruchte&#13;
kankermuis van de universiteit van Harvard, maar niet voor een andere genetisch&#13;
gemanipuleerde muis die als haargroeimiddel nuttig zou zijn.23&#13;
Overigens kan bij dit onderdeel van art. 2, lid 3 nog worden opgemerkt, dat,&#13;
anders dan in onderdeel b), de waardigheid van het dier ontbreekt. De Commissie&#13;
vindt dit kennelijk geen geschikt of een te ver gaand criterium. Zij heeft althans&#13;
geweigerd een bepaald gedeelte van amendement 19 van het Europees&#13;
Parlement, dat hiermee mijns inziens in verband gebracht kan worden, over te&#13;
nemen. Dat gedeelte luidde: 'Uitvindingen die (...) de rasgrenzen overschrijden (...)&#13;
zijn onverenigbaar met de openbare orde en komen derhalve (...) niet voor&#13;
octrooiering in aanmerking.' Met de door de heren Van Kooten en De Bie onlangs&#13;
ten tonele gevoerde 'kattekoppekippen' zou de Commissie klaarblijkelijk geen&#13;
moeite hebben, als het op octrooiering zou aankomen, zij het op voorwaarde van&#13;
'nuttigheid' van de uitvinding. Men kan zich, even afgezien van het realiteitsgehalte&#13;
van het gegeven voorbeeld op dit moment, afvragen of een extra rem hier niet op&#13;
zijn plaats zou zijn. Een aangrenzend onderzoeksgebied dat wellicht evenzeer voor&#13;
expliciete inperking via de openbare orde en de goede zeden in aanmerking zou&#13;
kunnen komen is dat betreffende de combinatie mens-dier. De eveneens door Van&#13;
Kooten en De Bie geïntroduceerde centaurs zullen misschien wel voor altijd&#13;
fabelwezens blijven, maar de stier Herman is intussen internationaal bekend&#13;
geworden en hetzelfde geldt voor het betreurde Beltsville-varken, dat een&#13;
menselijk gen ingebouwd kreeg voor de produktie van groeihormonen, hetgeen&#13;
echter mede tot gevolg had dat het dier aan arthritis ging lijden en veel bevattelijker&#13;
voor infecties werd.24&#13;
Er valt over deze materie nog een heleboel te discussiëren, en alleen al vanuit dat&#13;
oogpunt is het misschien maar goed ook dat de definitieve richtlijn nog geruime&#13;
tijd (?) op zich zal laten wachten. Wel geloof ik dat het op zichzelf een goede zaak&#13;
is, dat in het octrooirecht enig houvast wordt geboden aan diegenen die de&#13;
besproken problematiek direct aangaat, zoals de biotechnologische industrieën en&#13;
de rechters. Het kan geen kwaad de horloges in de lidstaten ethisch, al is het (alvast)&#13;
maar een klein beetje, gelijk te zetten.&#13;
In zoverre deel ik niet de mening van Van Nieuwenhoven Helbach c.s.,25 die van&#13;
oordeel zijn dat indien men een bepaald verschijnsel onwenselijk vindt, men dat&#13;
verschijnsel zelf aan banden moet leggen, en niet de octrooiering ervan. Als iets&#13;
verwerpelijk is, behoort de overheid mijns inziens ook niet door octrooirechtelijke bescherming in het vooruitzicht&#13;
te stellen, valse verwachtingen te wekken. Want welk profijt zou een dergelijk&#13;
octrooi de houder ervan kunnen opleveren? Hij zou zelf het octrooi niet mogen toepassen&#13;
wegens strijd met de openbare orde of de goede zeden, maar hij zou wel aan anderen de&#13;
toepassing van de uitvinding kunnen verbieden, aldus onze eigen wetgever destijds in het&#13;
kader van wijziging van art. 5 ROW.26 Ik zou daar tegenin willen brengen, dat er maar&#13;
weinig ondernemers te vinden zullen zijn die tegen hoge kosten een octrooi zullen willen&#13;
bemachtigen, enkel en alleen om anderen de voet dwars te kunnen zetten - en aldus een&#13;
soort verlengstuk van de overheid te worden, in gevallen waarin behalve van strijd met de&#13;
openbare orde of de goede zeden tevens sprake is van strijd met andere wettelijke bepalingen,&#13;
zoals bijvoorbeeld de (door de wetgever genoemde) bepalingen van de Warenwet.&#13;
Naar mijn mening laat dan ook het feit, dat allerlei ethisch getinte regelingen in de lidstaten&#13;
de laatste jaren buiten het octrooirecht om als paddestoelen uit de grond schieten,27&#13;
het nut van opneming van een aantal 'heilige' beginselen in de octrooiwetten zelf onverlet.&#13;
Farmer 's privilege&#13;
Zoals hiervoor reeds werd gesignaleerd, heeft het Europees Parlement zich, in het voetspoor&#13;
van de commissie-Rothley, sterk gemaakt voor opneming in de richtlijn van een bepaling&#13;
betreffende het farmer's privilege, het voorrecht van de individuele boer om (een&#13;
deel van) zijn oogst in eigen bedrijf opnieuw te gebruiken als vermeerderingsmateriaal&#13;
ten behoeve van een volgende oogst. In het kwekersrecht is een dergelijk recht vanouds&#13;
erkend, voor zover het niet om rassen van siergewassen gaat (vgl. art. 40, lid 1 Zaaizaaden&#13;
Plantgoedwet (ZPW); 5, lid 1 UPOV-Verdrag 1978; 15, lid 2 UPOV-Verdrag 1991).&#13;
De achtergrond hiervan is hoofdzakelijk politiek-economisch van aard: men wilde enige&#13;
bescherming bieden aan de (kleine) boeren, die - met dit recht in de hand - niet gedwongen&#13;
zouden zijn om elk jaar opnieuw royalty's te betalen over de totale door hen benodigde&#13;
hoeveelheid zaaigoed, maar een gedeelte van de voorafgaande oogst konden&#13;
reserveren voor het nieuwe seizoen. De thans door het Europees Parlement genoemde argumenten&#13;
komen goeddeels hiermee overeen, waarbij men zich in deze mening gesterkt&#13;
voelt door de omstandigheid dat een octrooirecht zonder farmer's privilege maar met de&#13;
in de richtlijn voorgestelde regels tot gevolg zou hebben dat de landbouwer onder zeer&#13;
strikte controle van de octrooihouder zou komen te staan en bijvoorbeeld voor elke plantengeneratie&#13;
rechten zou moeten betalen.&#13;
In het octrooirecht is echter een dergelijk recht tot op heden onbekend, en het verbaast&#13;
dan ook niet, dat de Commissie zich met hand en tand heeft verzet tegen het voorstel van&#13;
het Parlement, zoals verwoord in het veelbesproken amendement 32, om het alsnog ook&#13;
in het octrooirecht te introduceren. Commissaris Bangemann sprak tijdens de aprilvergadering&#13;
vorig jaar van het Parlement de vrees uit, dat de EG zich dusdoende internationaal volledig zal isoleren en dat een en ander de concurrentiepositie ernstig zal aantasten. De&#13;
ontwikkeling van nieuwe produkten zal immers, aldus Bangemann, in Europa niet langer&#13;
plaatsvinden, ondernemingen zullen naar elders vertrekken en de aldaar door hen wèl ontwikkelde&#13;
produkten slechts tegen zeer hoge prijzen aan de Europese boeren ter beschikking&#13;
willen stellen in de wetenschap dat de vermeerdering in eigen bedrijf hier vrij is. 28&#13;
In tweede instantie heeft de Commissie echter, nadat het Parlement amendement 32&#13;
met een zeer grote meerderheid had aangenomen, het daarin vervatte voorstel toch aanvaard,&#13;
zij het met frisse tegenzin. Zij merkt althans in de toelichting bij het nieuwe art. 13&#13;
op, dat zij '... een zodanig politiek sein in het kader van een samenwerkingsprocedure niet&#13;
(kan) negeren, te meer daar het uitblijven van een oplossing voor het probleem de werkzaamheden&#13;
met betrekking tot het gehele voorstel (...) zou tegenhouden (...). Het standpunt&#13;
van de Commissie om het 'privilege van de landbouwer' te aanvaarden is dus in de&#13;
eerste plaats bedoeld om de samenwerkingsprocedure te deblokkeren zodat de Raad zich&#13;
kan uitspreken over het voorstel dat is gewijzigd op basis van het door het Europese Parlement&#13;
goedgekeurde amendement en de motivering ervan kan beoordelen.'29&#13;
Het nieuwe artikel waarin het farmer's privilege wordt vastgelegd luidt als volgt:&#13;
' 1. In afwijking van hoofdstuk II van deze richtlijn kunnen landbouwers zaaigoed, verkregen&#13;
uit de oogst die op hun eigen bedrijf is gewonnen uit zaaigoed dat onder octrooibescherming&#13;
valt, op hun eigen bedrijf gebruiken voor teelt- of vermeerderingsdoeleinden. De aldus toegestane&#13;
teelt of vermeerdering mag slechts dienen voor de eigen landbouwproduktie van de betrokken&#13;
landbouwer.&#13;
2. In afwijking van hoofdstuk II van deze richtlijn kunnen veetelers vee dat onder octrooibescherming&#13;
valt op hun eigen bedrijf voor reproduktiedoeleinden gebruiken om hun veestapel&#13;
te vernieuwen.'&#13;
In de toelichting30 merkt de Commissie op, dat het farmer's privilege '... niet mogelijk&#13;
mag maken in het octrooirecht wat niet geoorloofd is in het kwekersrecht, namelijk dat&#13;
bepaalde sectoren van de land- of de tuinbouw, zoals sierplanten, fruitbomen of wijnstokken,&#13;
erbij worden betrokken.' Met de strekking van deze opmerking stem ik in, en het&#13;
voorstel van de commissie-Rothley om in art. 13 het 'zaaigoed' uit te breiden met 'of ander&#13;
plantaardig voortplantingsmateriaal'31 heeft de Commissie naar mijn mening terecht&#13;
geweigerd. Wellicht ten overvloede voegt de Commissie daaraan nog toe, dat het woord&#13;
'zaaigoed' 'in de enge zin moet worden opgevat'. Inhoudelijk is de opmerking mijns inziens&#13;
echter niet helemaal zuiver op de graat. Zij suggereert namelijk, dat in het kwekersrecht&#13;
geen farmer's privilege voor fruitbomen en wijnstokken bestaat, terwijl dit&#13;
voorrecht in ieder geval in ons land en de ons omringende landen wettelijk alleen voor&#13;
siergewassen uitdrukkelijk is uitgesloten (zie bijvoorbeeld art. 40, lid 1, tweede zin&#13;
ZPW).&#13;
Terzijde zij opgemerkt, dat het farmer's privilege - ironisch genoeg -juist in het kwekersrecht&#13;
zijn beste tijd gehad lijkt te hebben. De hoofdregel in het nieuwe UPOV-Verdrag&#13;
van 1991 (dat nog niet in werking is getreden) is immers, dat er geen farmer's&#13;
privilege meer bestaat, behalve indien en voor zover de lidstaten een in bepaalde sectoren&#13;
reeds bestaand farmer's privilege zouden willen handhaven.32 Hoe dit alles ook zij, naar verluidt is (ook) de Raad fel tegen een regeling zoals in art.&#13;
13 neergelegd, en het is dus nog zeer de vraag of het voorstel het ten langen leste zal halen.&#13;
Ik breng in dit verband in herinnering dat de Raad uiteindelijk conform art. 149, lid 2&#13;
EEG-Verdrag, afhankelijk van het geval dat zich voordoet, met een gekwalificeerde&#13;
meerderheid dan wel met eenparigheid van stemmen over het lot van het voorstel moet&#13;
beslissen.&#13;
CONCLUSIE&#13;
Het richtlijnvoorstel uit 1988 is op een vrij groot aantal punten gewijzigd. Het gros van de&#13;
wijzigingen is echter slechts redactioneel van aard, wat niet wegneemt dat het daarbij dikwijls&#13;
om verbeteringen gaat. Inhoudelijk is het aantal veranderingen klein. De twee meest&#13;
spraakmakende veranderingen vormen de toevoeging aan de richtlijn van enkele ethische&#13;
grenzen en van een bepaling betreffende het farmer's privilege. Beide aanvullingen zijn&#13;
weliswaar door de overgrote meerderheid van het Europees Parlement aanvaard, maar de&#13;
Raad zal met name met het artikel over het farmer's privilege uiteindelijk wellicht toch&#13;
niet akkoord gaan. In ieder geval heeft de richtlijn-biotechnologie het eindpunt nog niet&#13;
bereikt en behoeft men niet te hopen op dan wel te vrezen vóór spoedige inwerkingtreding&#13;
van de naar aanleiding daarvan uitgevaardigde nationale en bestuursrechtelijke bepalingen.</content><legacyfootnotes>1. Doc.nr. COM (88) 496 def./SYN 159.&#13;
2. Doc.nr. COM (92) 589 def./SYN 159.&#13;
3. Pb. EG nr. C 159/10 d.d. 26-6-1989.&#13;
4. Doc.nr. A3-0050/92 (PE 150.463/def.).&#13;
5. Doc.nr. A3-0126/92 (PE 156.257/def.).&#13;
6. Men zie de Handelingen van het Europees Parlement d.d. 6-4-1992, onder nr. 3-417/16-24.&#13;
7. Pb. EG nr. C 125/112 d.d. 18-5-1992.&#13;
8. Doc.nr. A3-0286/92 (PE 201.664/def.)&#13;
9. Men zie voor een en ander doc.nr. PE 159.215/def./NE (persverslag oktober-vergadering), p. 11 en 61 en&#13;
Pb. EG nr. C 305/106 en 160-174 d.d. 23-11-1992.&#13;
10. Trb. 1981, 202; Stb. 1986, 624 (inwerkingtreding voor ons land op 2-7-1987).&#13;
11. Leesm.i.:is.&#13;
12. Vgl. de uitspraak van de Kamer van Beroep van het EOB d.d. 10-11-1988, GRUR Int. 1990, p. 629 e.v.&#13;
(Lubrizol).&#13;
13. Art. 10 (oud) betreffende het experimentele gebruik is daarnaast geschrapt, omdat de Commissie tot het&#13;
inzicht is gekomen, dat de bepaling niet passend was, gelet op het gemene octrooirecht.&#13;
14. Vgl. o.m. Van der Kooij, Kwekersrecht in ontwikkeling, diss. Leiden, Zwolle 1990, p. 411-413; Kokke,&#13;
BIE 1990, p. 278 e.v.; AIPPI, Annuaire 1991/01, XXXVe Congres, Tokyo 1992 (Zürich 1991), p. 68 e.v.&#13;
(rapport van de Nederlandse groep), met betrekking tot Question 93.&#13;
15. Lees m.i.: bij.&#13;
16. Cursivering mijnerzijds.&#13;
17. Vgl. het in noot 5 vermelde document, p. 44 (aldaar wordt nog over 'publiek' belang gesproken).&#13;
18.Vgl. Van Nieuwenhoven Helbach c.s., Nederlands handels- en faillissementsrecht (Dorhout Mees-serie),&#13;
II. Industriële eigendom en mededingingsrecht, Arnhem 1989, nr. 382, p. 147-148 en de aldaar vermelde&#13;
rechtspraak.&#13;
19. Toelichting bij het richtlijnvoorstel (noot 2), p. 3-4.&#13;
20. Lees m.i.: is.&#13;
21. T.a.p., p. 7-12.&#13;
22. Zie hierover ook Thurston, EIPR 1993, p. 187 e.v.; Moufang, GRUR Int. 1993, p. 450. &#13;
23. Vgl. de Handelingen van het Europees Parlement d.d. 6-4-1992, onder nr. 3-417, p. 17 l.k. Zie&#13;
voor de&#13;
spraakmakende beslissing inzake de Harvard-muis (d.d. 3-4-1992) GRUR Int. 1993, p. 240 e.v.&#13;
24. Vgl. het in noot 5 vermelde document, p. 35.&#13;
25. A.w., nr. 207, p. 81; zie ook Huydecoper, Tijdschrift voor Gezondheidsrecht 1991, p. 406.&#13;
26. Vgl. Tweede Kamer, w.o. 13209 (R 967), zitting 1974-1975, nr. 3 (M.v.T.), p. 31.&#13;
27. Zie voor een aantal voorbeelden de meergenoemde toelichting (noot 2), p. 10-12 en voor een aantal EGrichtlijnen&#13;
het in noot 5 vermelde document, p. 45. Zie voor Nederland in het bijzonder nog de kamerstuk&#13;
ken onder nr. 19744, vergaderjaar 1991-1992, met name nrs. 8 e.v. met betrekking tot het rapport van de&#13;
Tijdelijke commissie van advies ethiek en biotechnologie bij dieren (commissie-Schroten).&#13;
28. Vgl. de Handelingen van het Europees Parlement d.d. 6-4-1992, onder nr. 3-417, p. 23 l.k.&#13;
29. T.a.p., p. 16.&#13;
30. T.a.p., p. 17.&#13;
31. Vgl. Pb. EG nr. C 305/167 d.d. 23-11-1992.&#13;
32. Zie hierover nader Van der Kooij, Agrarisch recht 1991, p. 589.&#13;
</legacyfootnotes><footnotes><footnote/></footnotes><auteurs>Mr. P.A.C.E. van der Kooij</auteurs><published>1993-07-21 00:00:00</published><modified>1993-07-21 00:00:00</modified><editiondate>1993-07-21</editiondate><htmlpath>https://denhollander.info/artikel/6093</htmlpath></article>
</articles></edition>
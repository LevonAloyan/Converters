<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3623</id><udhid>UDH:TvAR/3623</udhid><titel>Bredius / Van Ginkel (TvAR 2004/5204)</titel><searchwords><searchword>TvAR 3/2004</searchword><searchword>TvAR 2004/5204</searchword><searchword>UDH:TvAR/3623</searchword></searchwords><attachments><attachment><name>2004_nr 3_Rechtspraak_5204.pdf</name><extention>pdf</extention><url>https://denhollander.info/download/3620/ci</url></attachment></attachments><inleiding>[Pachtwet art. 38, 45]&#13;
&#13;
De in artikel 45 Pachtwet voorkomende&#13;
woorden “als uit de bijzondere omstandigheden&#13;
voortvloeit” geven de mogelijkheid&#13;
rekening te houden met onzekerheid die ten&#13;
tijde van de beslissing op een verlengingsverzoek&#13;
in de weg moet staan enerzijds aan&#13;
afwijzing van het verzoek en anderzijds aan&#13;
verlenging van de pachtovereenkomst kan&#13;
worden verlengd, moet afgestemd worden&#13;
op de periode waarbinnen naar verwachting&#13;
een einde aan de desbetreffende onzekeragrarisch&#13;
heid zal komen. Wordt later opnieuw verlenging&#13;
verzocht dan moet geheel opnieuw&#13;
worden onderzocht of het onderzoek moet&#13;
worden afgewezen dan wel verlenging met&#13;
een periode van zes jaar dan wel een kortere&#13;
periode dient plaats te vinden. Er is dus geen&#13;
sprake van omkering van de bewijslast.&#13;
De datum die bij het opnieuw verzoeken om&#13;
verlenging in acht genomen moet worden,&#13;
dient met het oog op een nieuwe procedure&#13;
in mogelijk twee instanties niet te krap&#13;
gesteld te worden.&#13;
Pachter heeft inmiddels het bedrijf van zijn&#13;
vader overgenomen en heeft daarvan de&#13;
dagelijkse leiding, neemt zelf de daarin&#13;
noodzakelijke beslissingen en is frequent&#13;
ter plaatse voor het verrichten van de werkzaamheden&#13;
op het gepachte. Partijen staan&#13;
onvoldoende open tegenover elkaar, maar&#13;
over het geheel gezien kan niet gezegd&#13;
worden dat pachter ter zake dusdanig is&#13;
tekortgeschoten dat daarom voor verlenging&#13;
van de pachtovereenkomst geen plaats&#13;
meer zou zijn.&#13;
Van een te dezen relevant belang van&#13;
verpachter bij afwijzing van het verzoek is&#13;
niet gebleken, terwijl pachter ondanks een&#13;
extensieve wijze van exploitatie wel enig&#13;
belang bij verlenging heeft. Naar billijkheid&#13;
moet dat belang de doorslag geven. Volgt&#13;
verlenging met zes jaar.</inleiding><content>BESCHIKKING IN DE ZAAK VAN:&#13;
Johannes Jacobus Bredius, wonende te&#13;
Aerdenhout, gemeente Bloemendaal,&#13;
appellant,&#13;
procureur: mr. J.M. Bosnak,&#13;
tegen&#13;
Robert van Ginkel, wonente te Weiteveen,&#13;
gemeente Emmen,&#13;
geïntimeerde,&#13;
procureur: mr. N.L.J.M. Rijssenbeek.&#13;
1 Het geding in eerste aanleg&#13;
De pachtkamer van het kantongerecht te&#13;
Hilversum heeft op 24 oktober 2001 tussen&#13;
partijen een beschikking gegeven, waarbij de&#13;
tussen appellant als verpachter en geïntimeerde&#13;
als pachter bestaande en behoudens verlenging&#13;
op 30 april 2002 eindigende pachtovereenkomst&#13;
met betrekking tot de percelen&#13;
land, kadastraal bekend gemeente Muiden,&#13;
sectie E, nummers 1089, 900, 888 enz., totaal&#13;
groot circa 14.62.47 ha, is verlengd met een&#13;
periode van zes jaar, ingaande 1 mei 2002, met&#13;
compensatie van de proceskosten.&#13;
2 Het geding in hoger beroep&#13;
2.1 Verpachter is bij op 22 november 2001 ter&#13;
griffie van het hof ingekomen beroepschrift in&#13;
hoger beroep gekomen van voormelde&#13;
beschikking, met verzoek die beschikking te&#13;
vernietigen en pachter in diens oorspronkelijke&#13;
verzoek niet-ontvankelijk te verklaren,&#13;
althans dat verzoek af te wijzen, met veroordeling&#13;
van pachter in de kosten van het geding&#13;
in beide instanties.&#13;
2.2 Pachter heeft bij op 10 januari 2002 ter&#13;
griffie van het hof ingekomen verweerschrift&#13;
verweer gevoerd, met verzoek tot afwijzing&#13;
van het hoger beroep en bevestiging van de&#13;
beschikking, waarvan beroep, met veroordeling&#13;
van verpachter in de kosten van het hoger&#13;
beroep.&#13;
2.3 Op 11 februari 2002 heeft ter zitting van&#13;
het hof een mondelinge behandeling van het&#13;
hoger beroep plaats gehad, waarbij aanwezig&#13;
waren namens verpachter mr E.A. Minderhoud,&#13;
advocaat te Amsterdam, alsmede de&#13;
pachter in persoon, bijgestaan door mr J.A.&#13;
Schepel, advocaat te Almere.&#13;
2.4 Van de zijde van pachter zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, beiden mede aan de hand&#13;
van pleitnotities.&#13;
3 De grieven&#13;
De grieven luiden:&#13;
1. De pachtkamer van het kantongerecht is er&#13;
ten onrechte van uitgegaan dat hetgeen het&#13;
gerechtshof te Arnhem in zijn beschikking&#13;
van 6/9 mei 2000 heeft overwogen onder 5.17&#13;
niet kan worden verstaan als uitbreiding van&#13;
hetgeen de Pachtwet ter zake de beoordeling&#13;
van een verlengingsverzoek bepaalt en heeft&#13;
derhalve ten onrechte de overwegingen van&#13;
het hof meegewogen in het billijkheidsoordeel.&#13;
2. De pachtkamer van het kantongerecht heeft&#13;
ten onrechte overwogen dat de elementen (dat&#13;
wil zeggen de bijzondere omstandigheden, die&#13;
aan de verlenging met kortere duur ten&#13;
grondslag liggen), welke het hof heeft geformuleerd,&#13;
feitelijk pas na het verloop van de&#13;
verlengingsperiode van twee jaar kunnen&#13;
worden getoetst, terwijl het verzoek tot verlenging&#13;
halverwege de ‘rit’ moet worden beoordeeld.&#13;
3. Ten onrechte heeft de pachtkamer van het&#13;
kantongerecht overwogen dat feitelijk sprake&#13;
is van een omkering van de bewijslast, hetgeen&#13;
in het licht van het systeem van de wet niet&#13;
door enige regel wordt gedragen en dat de&#13;
gronden voor toepassing van de omkeringsregel&#13;
in casu ontbreken.&#13;
4. De pachtkamer van het kantongerecht heeft&#13;
ten onrechte geoordeeld dat Van Ginkel voldoende&#13;
aannemelijk heeft gemaakt dat hij het&#13;
gepachte daadwerkelijk zelf in exploitatie wil&#13;
houden.&#13;
5. Ten onrechte heeft de pachtkamer van het&#13;
kantongerecht overwogen dat als uitgangspunt&#13;
geldt dat Van Ginkel belang heeft bij de&#13;
exploitatie van het gepachte.&#13;
6. Ten onrechte heeft de pachtkamer van het&#13;
kantongerecht overwogen dat het feit dat Van&#13;
Ginkel zijn verhuizing naar Weiteveen niet&#13;
aan Bredius heeft gemeld, hem niet kan worden&#13;
tegengeworpen en dat Bredius op geen&#13;
enkele wijze aannemelijk heeft gemaakt dat&#13;
Van Ginkel tekort is geschoten in openheid&#13;
ter zake de exploitatie van het bedrijf of de&#13;
grond.&#13;
7. Ten onrechte heeft de pachtkamer van het&#13;
kantongerecht het verzoek van Van Ginkel&#13;
gehonoreerd.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds erkend dan wel onvoldoende&#13;
weersproken het navolgende vast.&#13;
4.2 Bij pachtovereenkomst van 11 maart 1964&#13;
heeft C.J.G. Bredius aan H.J. van Ginkel verpacht&#13;
enige percelen land met een gezamenlijke&#13;
grootte van 11.20.79 ha. Bij overeenkomst&#13;
van 1 november 1966 tussen C.J.G. Bredius,&#13;
A. van Ginkel en H.J. van Ginkel is H.J. van&#13;
Ginkel in de plaats gesteld van A. van Ginkel&#13;
als pachter in een eveneens op 11 maart 1964&#13;
gesloten pachtovereenkomst ter zake van&#13;
enige andere percelen land, groot 6.46.25 ha.&#13;
Het object van de gezamenlijke pachtovereenkomsten&#13;
is sedertdien verkleind; de pacht heeft&#13;
thans betrekking op de percelen kadastraal&#13;
bekend gemeente Muiden, sectie E, nrs. 1089,&#13;
900, 888 enz. met een totale grootte van circa&#13;
14.62.47 ha. De overeengekomen pachtduur&#13;
van zes jaren is in beide pachtovereenkomsten&#13;
ingegaan op 1 mei 1964.&#13;
4.3 Bedoelde overeenkomsten zijn beide op&#13;
21 april 1964 door de grondkamer voor&#13;
Noord-Holland goedgekeurd.&#13;
4.4 Op 23 december 1987 heeft de stichting&#13;
Bredius de eigendom van de onder 4.2, voorlaatste&#13;
zin, bedoelde percelen verworven.&#13;
Sedertdien is J.J. Bredius, appellant in dit&#13;
geding, vruchtgebruiker van die percelen.&#13;
4.5 Sedert 5 november 1991 was R. van Ginkel,&#13;
geïntimeerde in dit geding, mede-pachter&#13;
in de onderhavige pachtovereenkomst(en).&#13;
4.6 H.J. van Ginkel heeft op 9 februari 2000&#13;
de leeftijd van 65 jaren bereikt.&#13;
4.7 Na opzegging van de pachtovereenkomst(&#13;
en) bij aangetekend schrijven van&#13;
27 april 1999 heeft dit hof het verlengingsverzoek&#13;
van de pachters afgewezen ten aanzien&#13;
van H.J. van Ginkel en toegewezen ten aanzien&#13;
van R. van Ginkel in dier voege dat de&#13;
pachtovereenkomst(en) is/zijn verlengd met&#13;
een termijn van twee jaren, ingaande 1 mei&#13;
2000, met bepaling dat R. van Ginkel uiterlijk&#13;
30 april 2001 wederom verlenging kan verzoeken.&#13;
5 De mondelinge behandeling&#13;
Ter zitting van het hof is – niet of onvoldoende&#13;
weersproken – onder meer verklaard:&#13;
door de raadsman van verpachter:&#13;
dat zich met betrekking tot de omstandigheden&#13;
van verpachter sinds de vorige procedure&#13;
geen wijzigingen hebben voorgedaan;&#13;
door pachter:&#13;
dat zijn vader nog op de boerderij woont en&#13;
deze niet wil verlaten; dat hij zelf in Weiteveen&#13;
is gaan wonen, zulks om privé-redenen;&#13;
dat hij het vee en de inventaris van zijn vader&#13;
heeft overgenomen en diens bedrijfsgebouwen&#13;
om niet in gebruik heeft gekregen; dat hij&#13;
beschikt over woonruimte in Muiden op het&#13;
adres Kazernestraat 6 aldaar; dat dit een leegstaande&#13;
woning van de familie is en hij daar&#13;
verblijft als hij voor zijn bedrijf in Muiden&#13;
moet zijn; dat zijn vader toezicht op het vee&#13;
houdt en zorgt voor de uitvoering van andere&#13;
dagelijkse werkzaamheden; dat hij het&#13;
schoonmaken van de sloten en het injecteren&#13;
van de mest door een loonwerker laat doen;&#13;
dat alle overige werkzaamheden door hem&#13;
zelf worden gedaan en hij daarvoor elke week&#13;
naar Muiden reist en daar dan twee of drie&#13;
dagen blijft; dat hij in de periode dat de schapen&#13;
moeten lammeren, ongeveer drie weken&#13;
achtereen in Muiden verblijft; dat hij geen&#13;
werkkring elders heeft, doch wel inkomsten&#13;
uit een arbeidsongeschiktheidsuitkering; dat&#13;
zijn partner een baan in Weiteveen heeft; dat&#13;
hij de Lagere Landbouwschool heeft afgelopen&#13;
en daarvan het diploma bezit; dat hij verder&#13;
geen cursussen o.i.d. heeft gevolgd; dat hij&#13;
het land van zijn vader pacht op 1-jarig contract&#13;
en dat dit elk jaar opnieuw zal gebeuren;&#13;
dat, als zijn vader mocht uitvallen, hij naar&#13;
Muiden zal verhuizen.&#13;
6 Beoordeling van het geschil in&#13;
hoger beroep&#13;
6.1 Bij de beschikking van dit hof van 9 mei&#13;
2000 is onder meer overwogen dat weliswaar&#13;
sprake is van twee pachtovereenkomsten,&#13;
maar dat partijen ervan uitgaan dat tussen hen&#13;
één pachtovereenkomst geldt met betrekking&#13;
tot het gehele object van 14.62.47 ha en dat&#13;
ook het hof daarvan zal uitgaan, met de toevoeging&#13;
dat al hetgeen wordt overwogen ter&#13;
zake van de tussen partijen bestaande pachtovereenkomst&#13;
voor zover nodig dient te worden&#13;
begrepen als betrekking hebbend op de&#13;
beide overeenkomsten. Het hof overweegt dat&#13;
dit ook thans van overeenkomstige toepassing&#13;
geacht moet worden te zijn.&#13;
6.2 Nu in het onderhavige geding geen sprake&#13;
is van één of meer gevallen als bedoeld in de&#13;
artikelen 38a, 39, 40 en 41 van de Pachtwet,&#13;
moet op het verlengingsverzoek op de voet&#13;
van artikel 38 van genoemde wet worden&#13;
beslist naar billijkheid.&#13;
6.3 In zijn beschikking van 9 mei 2000 heeft&#13;
het hof ter motivering van zijn beslissing om&#13;
de pachtovereenkomst met niet meer dan&#13;
twee jaren te verlengen overwogen dat pachter&#13;
slechts een korte termijn moet worden&#13;
gegund om te doen blijken dat hij de grond in&#13;
geschil daadwerkelijk zelf in exploitatie wil&#13;
houden, daartoe ook voldoende belang heeft&#13;
en bereid is de van hem te vergen openheid&#13;
richting verpachter te betrachten.&#13;
6.4 Voormelde beschikking is gegeven op&#13;
grond van de mogelijkheid die het bepaalde in&#13;
artikel 45 van de Pachtwet biedt. De in deze&#13;
bepaling voorkomende woorden “als uit de&#13;
bijzondere omstandigheden voortvloeit” geven&#13;
de mogelijkheid rekening te houden met&#13;
onzekerheid die op dat moment in de weg&#13;
moet staan enerzijds aan afwijzing van het&#13;
verlengingsverzoek en anderzijds aan een verlenging&#13;
van de pachtovereenkomst met zes&#13;
jaren. Zij laten de rechter volledige vrijheid&#13;
om in elk voorkomend geval te beoordelen of&#13;
bijzondere omstandigheden als bedoeld zich&#13;
voordoen en wat daarvan dan met het oog op&#13;
de termijn van de verlenging de consequenties&#13;
moeten zijn. De lengte van die termijn zal&#13;
door de rechter (moeten) worden afgestemd&#13;
op de periode waarbinnen naar verwachting&#13;
een einde aan de desbetreffende onzekerheid&#13;
zal komen.&#13;
6.5 Het vorenoverwogene impliceert dat,&#13;
indien de pachter na een verlenging met een&#13;
kortere duur dan met zes jaren opnieuw verlenging&#13;
van de pachtovereenkomst verzoekt,&#13;
geheel opnieuw moet worden onderzocht of&#13;
er gronden bestaan om het verlengingsverzoek&#13;
al dan niet toe te wijzen. Dit onderzoek&#13;
moet dus alle voor het desbetreffende geval&#13;
relevante feiten en omstandigheden betreffen,&#13;
inclusief de vraag of eventuele nog bestaande&#13;
of nieuwe bijzondere omstandigheden als bedoeld&#13;
in artikel 45 van de Pachtwet andermaal&#13;
aanleiding zouden moeten zijn tot een verlenging&#13;
met een kortere duur dan met zes jaren.&#13;
Het gaat mitsdien duidelijk om een andere&#13;
situatie dan die waarop artikel 42 van de&#13;
Pachtwet het oog heeft.&#13;
6.6 Uit het bovenstaande volgt dat geen&#13;
sprake is van een omkering van de bewijslast&#13;
als door de pachtkamer van het kantongerecht&#13;
overwogen. Grief 3 is mitsdien gegrond. Overigens&#13;
brengt dit nog niet mede dat reeds&#13;
daarom de beschikking, waarvan beroep, niet&#13;
in stand kan blijven.&#13;
Voorts brengt het bovenstaande mee dat grief&#13;
1 geen doel kan treffen.&#13;
6.7 Ook grief 2 is ongegrond. De datum, die&#13;
bij verlenging van de pachtovereenkomst met&#13;
een kortere termijn dan zes jaren ingevolge de&#13;
beschikking van de pachtkamer van het kantongerecht&#13;
of het hof in acht moet worden&#13;
genomen bij het indienen van een nieuw verlengingsverzoek,&#13;
dient met het oog op een&#13;
nieuwe procedure in twee instanties zo mogelijk&#13;
niet te krap (= te laat) gesteld te worden.&#13;
Met name bij een verlenging met niet meer&#13;
dan twee jaren als hier aan de orde brengt dit&#13;
mede dat de pachtkamer van het kantongerecht&#13;
al (ruim) vóór het verstrijken van de&#13;
desbetreffende periode moet beoordelen of&#13;
inmiddels wel voldoende zekerheid bestaat of&#13;
om het verlengingsverzoek af te wijzen óf de&#13;
pachtovereenkomst te verlengen met een termijn&#13;
van zes jaren. Het hof verstaat de in grief&#13;
2 door verpachter aangevochten overweging&#13;
in de beschikking, waarvan beroep, als niet&#13;
meer dan een constatering daarvan. Mocht&#13;
sprake zijn van een geval, waarin het pas op&#13;
een later tijdstip dan waarop de pachtkamer&#13;
van het kantongerecht haar beslissing moet&#13;
geven mogelijk is om een goed onderbouwd&#13;
oordeel te geven, dan kan daarvoor door partijen&#13;
de mogelijkheid van hoger beroep worden&#13;
aangegrepen zoals in casu ook is gebeurd.&#13;
6.8 Uit het ten processe aangevoerde volgt&#13;
naar het oordeel van het hof in genoegzame&#13;
mate dat pachter inmiddels het bedrijf van&#13;
zijn vader heeft overgenomen en dat nu&#13;
geheel voor eigen rekening exploiteert. Hieraan&#13;
doet niet af dat hij zelf op grote afstand&#13;
van het gepachte woont, nu hij, naar hij niet,&#13;
althans onvoldoende gemotiveerd weersproken&#13;
heeft verklaard, de dagelijkse leiding over&#13;
het bedrijf heeft, zelf de daarin noodzakelijke&#13;
beslissigen neemt en frequent ter plaatse aanwezig&#13;
is voor het verrichten van diverse werkzaamheden.&#13;
De omstandigheid dat sprake is&#13;
van een extensieve bedrijfsvoering met dienovereenkomstige&#13;
resultaten is wel relevant&#13;
voor het bepalen van het belang dat pachter&#13;
heeft bij het kunnen voortzetten daarvan,&#13;
maar laat het feit dat hij het bedrijf zelfstandig&#13;
exploiteert, onverlet.&#13;
Grief 4 faalt dan ook.&#13;
6.9 Met betrekking tot de van pachter te vergen&#13;
openheid ten opzichte van verpachter is&#13;
ten processe duidelijk geworden dat van een&#13;
over en weer open tegenover elkaar staan&#13;
slechts in beperkte mate kan worden gesproken.&#13;
Gebleken is evenwel dat pachter meerdere&#13;
keren heeft getracht tot een dialoog met&#13;
verpachter te komen en dat niet, althans niet&#13;
in overwegende mate aan hem is te wijten dat&#13;
dit vrijwel zonder resultaat is gebleven. Zijn&#13;
verhuizing naar Weiteveen had pachter aan&#13;
verpachter moeten melden en indien hij dit&#13;
heeft nagelaten, valt hem dat te verwijten.&#13;
Over het geheel beschouwd kan evenwel naar&#13;
het oordeel van het hof niet gezegd worden&#13;
dat pachter in zijn bereidheid tot contact met&#13;
en openheid tegenover verpachter dusdanig is&#13;
tekortgeschoten dat (mede) om die reden geen&#13;
plaats meer zou zijn voor toewijzing van zijn&#13;
verlengingsverzoek. De omstandigheid dat&#13;
verpachter op enkele uitnodigingen van of&#13;
namens pachter niet is ingegaan, mag immers&#13;
niet op het conto van laatstgenoemde worden&#13;
geschreven.&#13;
Ook grief 6 kan geen doel treffen.&#13;
6.10 Zoals hierboven reeds overwogen, moet&#13;
op het onderhavige verlengingsverzoek naar&#13;
billijkheid worden beslist. Dit brengt mee dat&#13;
het belang van verpachter bij niet-verdere verlenging&#13;
van de pachtovereenkomst in geschil&#13;
moet worden afgewogen tegen het belang van&#13;
pachter bij verlenging van die overeenkomst.&#13;
6.11 Verpachter heeft ten processe op geen&#13;
enkele wijze aangegeven welk ten deze relevant&#13;
belang hij heeft bij afwijzing van de&#13;
gevraagde verlenging. Uit hetgeen naar voren&#13;
is gekomen, kan de indruk bestaan dat hij&#13;
voornemens is het litigieuze object na het&#13;
pachtvrij worden daarvan te verkopen, maar&#13;
van een bijzonder belang daarbij is niets aangevoerd&#13;
noch anderszins gebleken. De enkele&#13;
omstandigheid dat een verpachter een financieel&#13;
voordeel heeft bij het pachtvrij komen&#13;
van het desbetreffende object is naar vaste&#13;
jurisprudentie onvoldoende om dat als relevant&#13;
belang bij het oordeel over al dan niet&#13;
verlengen van de pachtovereenkomst te laten&#13;
meewegen.&#13;
6.12 Pachter exploiteert zijn bedrijf dat behalve&#13;
uit het gepachte bestaat uit de gebouwen&#13;
met ondergrond die hij van zijn vader om niet&#13;
in gebruik heeft en uit ongeveer 12 ha grond&#13;
die hij van zijn vader pacht, op een extensieve&#13;
wijze door het daarin houden van zoogkoeien&#13;
en schapen, alsmede de verhuur van het met&#13;
het gepachte samenhangende melkquotum.&#13;
Hij behaalt daarmee, naar uit het door hem&#13;
overgelegde boekhoudoverzicht blijkt, nog&#13;
wel enige winst. Hier komt bij dat de pachtgrond&#13;
in geschil in feite de huiskavel van zijn&#13;
bedijf is; deze grond ligt aansluitend aan het&#13;
erf bij de bedrijfsgebouwen, terwijl de van&#13;
zijn vader gepachte grond op (enige) afstand&#13;
van die gebouwen is gelegen. Een en ander&#13;
brengt mee dat pachter tenminste enig belang&#13;
heeft bij het kunnen blijven gebruiken van het&#13;
pachtobject in geschil en dat belang geeft,&#13;
gelet op de afwezigheid van een relevant&#13;
belang van verpachter bij het einde van de&#13;
pacht, de doorslag voor de in dit geding te&#13;
geven beslissing. Grief 5 is eveneens ongegrond.&#13;
6.13 Uit het vorenstaande volgt dat de onderhavige&#13;
pachtovereenkomst moet worden verlengd,&#13;
zulks met een termijn van zes jaren,&#13;
zijnde niet gebleken van bijzondere omstanigheden&#13;
die ook thans aanleiding zouden moeten&#13;
zijn voor een verlenging met een kortere&#13;
termijn. Ook grief 7 faalt derhalve.&#13;
7 Slotsom&#13;
De beschikking, waarvan beroep, moet worden&#13;
bevestigd met gedeeltelijke wijziging van&#13;
de gronden als vorenoverwogen.&#13;
Verpachter moet als de in overwegende mate&#13;
in het ongelijk gestelde partij worden veroordeeld&#13;
in de kosten van het hoger beroep.&#13;
Beslissing&#13;
Het hof, beschikkende in hoger beroep:&#13;
bevestigt de door de pachtkamer van het kantongerecht&#13;
te Hilversum tussen partijen gegeven&#13;
beschikking van 24 oktober 2001, waarvan&#13;
beroep, met gedeeltelijke wijziging van&#13;
gronden als bovenoverwogen,&#13;
veroordeelt appellant in de in hoger beroep&#13;
tussen partijen gevallen proceskosten, aan de&#13;
zijde van geïntimeerde tot heden begroot op&#13;
€ 230,– voor verschotten en € 1.542,85 voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3623</htmlpath></article>
</articles></edition>
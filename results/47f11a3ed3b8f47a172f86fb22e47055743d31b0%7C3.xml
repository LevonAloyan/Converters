<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1990</searchword><id>7073</id><udhid>UDH:TvAR/7073</udhid><titel>'L.V. / 'Zuiderafwateringskanaal Beneden Donge' (TvAR 1990/4321)</titel><searchwords><searchword>TvAR 2/1990</searchword><searchword>TvAR 1990/4321</searchword><searchword>UDH:TvAR/7073</searchword></searchwords><attachments><attachment><name>1990_nr 2_Rechtspraak_4321.pdf</name><extention>pdf</extention><url>https://denhollander.info/download/6683/ci</url></attachment></attachments><inleiding>Landinrichtingswet, art. 10,&#13;
lid 3 en 196 jo. 170&#13;
Over de eigendom van een schuur is een&#13;
(civiele) procedure in hoger beroep aanhangig&#13;
bij het Gerechtshof te 's-Hertogenbosch.&#13;
Reclamant heeft als bezwaar tegen&#13;
het plan van toedeling aangevoerd dat deze&#13;
schuur is toegedeeld aan belanghebbende.&#13;
Als grondslag van de ruilverkaveling&#13;
geldt de lijst van rechthebbenden. Derhalve&#13;
wordt de thans opgestelde lijst als uitgangspunt&#13;
voor de inbreng aan en de toedeling&#13;
aan reclamant gehanteerd. Indien er na&#13;
de vaststelling van de lijst een arrest wordt&#13;
gewezen, waaruit blijkt dat de op de lijst&#13;
vermelde gegevens niet met de werkelijkheid&#13;
overeenstemmen, dan dient alsdan te&#13;
worden bezien wat daarvan de civielrechtelijke&#13;
gevolgen zijn en of deze nog van invloed&#13;
kunnen zijn op de toedeling. Op de&#13;
lijst van rechthebbenden staat belanghebbende&#13;
als eigenaresse van de kavel met&#13;
schuur vermeld. Nu belanghebbende niet&#13;
akkoord gaat met het door reclamant&#13;
gestelde, is de wens van reclamant in strijd&#13;
met art. 10, lid 3, Lw. Bezwaar&#13;
ongegrond verklaard. </inleiding><content>Rechtbank Breda, 29 november 1988&#13;
(Mrs. Maan, Koens en Koopman)&#13;
L.V., reclamant tegen het plan van toedeling&#13;
in de ruilverkaveling 'Zuiderafwateringskanaal&#13;
Beneden Donge'.&#13;
2. Het bezwaar&#13;
Het bezwaar van reclamant luidt dat hij&#13;
de door hem ingebrachte kavel 33 080 niet&#13;
aangrenzend aan zijn huisperceel toegedeeld&#13;
heeft gekregen en dat de - naar hij&#13;
stelt â€” hem in eigendom toebehorende&#13;
schuur niet aan hem is toegedeeld.&#13;
3. De beoordeling&#13;
Het bezwaar spitst zich toe op de vraag&#13;
aan wie de onderhavige schuur in eigendom&#13;
toebehoort. Deze schuur is volgens het plan&#13;
van toedeling gelegen aangrenzend aan kavel&#13;
33 038, het huisperceel van reclamant,&#13;
op kavel 33 081, die is toegedeeld aan belanghebbende.&#13;
Over de eigendom van deze schuur is een&#13;
procedure in hoger beroep aanhangig bij&#13;
het Gerechtshof te 's-Hertogenbosch. Van&#13;
de zijde van reclamant is in verband hiermede&#13;
verzocht om een voorwaardelijke dan&#13;
wel een tweeledige beslissing.&#13;
Als grondslag van de ruilverkaveling geldt&#13;
de lijst van rechthebbenden. Wanneer er bezwaar&#13;
wordt aangetekend tegen het op deze&#13;
lijst gestelde, en dit bezwaar gegrond blijkt,&#13;
wordt de lijst aangepast. Reclamant heeft&#13;
een dergelijk bezwaar nimmer gemaakt.&#13;
Derhalve wordt de thans opgestelde lijst als&#13;
uitgangspunt voor de inbreng door en toedeling&#13;
aan reclamant gehanteerd. Indien er&#13;
na de definitieve vaststelling van de lijst&#13;
van rechthebbenden een arrest wordt gewezen,&#13;
zoals thans mogelijk is, waaruit blijkt&#13;
dat de op de lijst van rechthebbenden vermelde&#13;
gegevens niet overeenstemmen met&#13;
de werkelijkheid, dan dient alsdan te worden&#13;
bezien welke daarvan de civielrechtelijke&#13;
gevolgen zijn en of deze nog van invloed&#13;
kunnen zijn op de toedeling. Derhalve zal&#13;
de rechtbank thans een beslissing nemen,&#13;
uitgaande van de lijst van rechthebbenden. Op deze lijst is reclamant slechts vermeld&#13;
als eigenaar van de grond die hem in het&#13;
plan van toedeling is toegedeeld, te weten&#13;
de kavels 33 038 en 33 080. Belanghebbende&#13;
staat op deze lijst vermeld als eigenares&#13;
van de haar toegedeelde kavel 33 081, de&#13;
kavel waarop de litigieuze schuur staat.&#13;
Reclamant is door het plan van toedeling&#13;
niet verbeterd, maar ook niet verslechterd&#13;
ten opzichte van de inbrengsituatie. De&#13;
door reclamant gewenste verbetering voor&#13;
hemzelf brengt een aanmerkelijke verslechtering&#13;
voor belanghebbende ten opzichte&#13;
van de inbrengsituatie teweeg. Nu belanghebbende&#13;
te kennen heeft gegeven niet accoord&#13;
te kunnen gaan met het door reclamant&#13;
gestelde, is bovendien de wens van&#13;
reclamant in strijd met art. 10, lid 3, van de&#13;
Landinrichtingswet. Dit houdt in dat zonder&#13;
toestemming van de eigenaar geen wijziging&#13;
wordt gebracht in diens recht ten&#13;
aanzien van gebouwen. Derhalve zal de&#13;
rechtbank het bezwaar van reclamant ongegrond&#13;
verklaren.</content><legacyfootnotes/><footnotes><footnote/></footnotes><auteurs>Mrs. Maan, Koens en Koopman</auteurs><published>1990-02-01 00:00:00</published><modified>1990-02-01 00:00:00</modified><editiondate>1990-02-01</editiondate><htmlpath>https://denhollander.info/artikel/7073</htmlpath></article>
</articles></edition>
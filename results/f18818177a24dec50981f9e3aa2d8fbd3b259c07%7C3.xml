<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2013</searchword><id>10759</id><udhid>UDH:TvAR/10759</udhid><titel> Gedoogregelgeving gebundeld</titel><searchwords><searchword>TvAR 10/2013</searchword><searchword>UDH:TvAR/10759</searchword></searchwords><attachments><attachment><name>TvAR2013_10_01_Gedoogregelgeving.pdf</name><extention>pdf</extention><url>https://denhollander.info/download/9203/ci</url></attachment></attachments><inleiding>De Omgevingswet komt eraan. Een zogenaamde ‘toetsversie’ heeft in brede kringgecircu­leerd, de eerste aankondigingen van congressen en cursussen vallen op de mat en een daad­werkelijk ontwerp wordt toch wel in het eerste kwartaal van het nieuwe jaar verwacht.&#13;
</inleiding><content>In de vloed van publicaties die in de vooruitgeworpen schaduw van de Omgevingswet het licht hebben gezien, is echter nauwelijks aandacht besteed aan het beoogde hoofdstuk 11 van die wet. In dat hoofdstuk wordt alle regelgeving rondom ‘gedoogplichten’ samengebracht, hetgeen betekent dat met de inwerkingtreding van dat hoofdstuk 11 de bestaande regelin­gen zullen komen te vervallen. De meest bekende – en meest gebruikte – huidige regelingen zijn die van de Belemmeringenwet Privaatrecht en de Waterwet. Dergelijke gedoogregelge­ving maakt het mogelijk om in bepaalde, vooraf in de wet neergelegde situaties met het oog op het algemeen belang een grondeigenaar te verplichten de aanleg en aanwezigheid van be­paalde werken op, in of boven zijn grond te dulden. Het gedogen van de grondeigenaar is dus het moeten berusten in een weliswaar belastende, maar alleszins rechtmatige situatie. Dat is een ander gedogen dan het van overheidswege bewust niet optreden tegen een bestaande il­legale situatie, iets wat een Groningse rechter niet scherp voor ogen hield toen een beroep op een opgelegde gedoogplicht werd beantwoord met de mededeling dat ‘gedogen toch niet van deze tijd was.’ Het moeten gedogen van rechtmatige belemmeringen is echter van vroeger, van vandaag en – zo blijkt uit de Omgevingswet – ook zeker van de toekomst.&#13;
Recente ontwikkelingen doen vrezen dat die gedoogplichten in de toekomst zelfs nog wat verder zouden kunnen gaan dan thans het geval is. De klassieke gevallen van gedogen zien op ondergrondse leidingen en bovengrondse kabels, met hier en daar een aansluitpunt, die doorgaans een tamelijk beperkte inbreuk opleveren. Als we echter bijvoorbeeld lezen dat in de (aanstaande) Wet lokaal spoor (in art. 7) lokale spoorweginfrastructuur wordt aangemerkt als openbaar werk van algemeen nut, zoals bedoeld in de Belemmeringenwet Privaatrecht, dan zou het mogelijk zijn om een (lokale) spoorweg aan te leggen op basis van een gedoog­beschikking, waar voor landelijke spoorinfrastructuur doorgaans wordt onteigend. Dat lijkt dus een wel zeer ruime inzet van de mogelijkheden tot het opleggen van gedoogplichten.&#13;
Toch wordt een gedoogplicht – gelukkig – niet zonder meer opgelegd. De huidige wetgeving noemt in dat verband criteria die ook in de toekomstige wetgeving blijven behouden (zie art. 11.10 sub c en d Omgevingswet). Oplegging van een gedoogplicht moet achterwege blijven als de gedoogplichtige eigenaar hetzij meer in het gebruik van zijn eigendom wordt belem­merd dan redelijkerwijze noodzakelijk is, hetzij zijn belangen ten aanzien van de te belem­meren eigendom redelijkerwijze onteigening vorderen. Het is met name dat tweede criterium dat tot de nodige rechtspraak aanleiding zal geven. Duidelijk is dat bij de beoordeling waar­toe dit criterium noopt moet worden gekeken naar alle actuele omstandigheden van het geval. Speciale aandacht gaat daarbij uit naar de verhouding tussen de belemmerde perceelsgedeel­ten en het overblijvende, alsmede naar de aard van de belemmeringen. Wat betreft die ver­houding zou dan de gedachte zijn dat in bepaalde gevallen een zodanig groot percentage van een perceel wordt belemmerd, dat de belangen van de eigenaar vorderen dat hij niet met dat kleine overblijvende blijft zitten, maar wordt onteigend. Waar het gaat om de aard van de be­lemmeringen is voorstelbaar dat de belemmering een zodanig ingrijpend karakter hebben dat voor de eigenaar geen zinvol gebruik of genot van zijn eigendom resteert, hetgeen wederom kan maken dat zijn belang onteigening vordert.&#13;
Zoals ik in mijn recente Nijmeegse oratie heb betoogd, laat de rechtspraak zien dat een ver­weer van een eigenaar dat zijn belangen redelijkerwijze onteigening vorderen vrijwel nooit wordt gehonoreerd. Een belangrijke reden daarvoor lijkt te zijn gelegen in het feit dat de rechter te gemakkelijk in de overwegingen betrekt de omstandigheid dat een gedoogplichtige eigenaar krachtens de wet aanspraak heeft op een volledige schadeloosstelling. Als dat ele­ment in de belangenafweging wordt betrokken, slaat de balans al snel door in het voordeel van de opvatting dat de belangen van de gedoogplichtige dan dus geen onteigening vorderen. Volgens mij is die benadering niet zuiver. Het feit dat een gedoogplichtige weet dat alle scha­de die hij lijdt als gevolg van de gedoogplicht zal worden vergoed mag geen rol spelen bij de beantwoording van de vraag of zijn belangen onteigening vorderen. Het gaat hier om twee separate vraagstukken waarvan het tweede pas aan bod komt als het eerste in negatieve zin is beslist.&#13;
Een juiste invulling van het onteigeningscriterium is te vinden in de recente uit­spraak van de Afdeling bestuursrechtspraak van de Raad van State van 24 juli 2013 (ECLI:NL:RBBRE:2012:2297). Het waterschap Brabantse Delta was krachtens de Waterwet overgegaan tot oplegging van een gedoogplicht ter verbreding van een bestaande waterloop. Concreet betekende die gedoogplicht dat 16,7% van de oppervlakte van het perceel van de gedoogplichtige was benodigd voor die waterloop, dus van grond tot water werd. De Afde­ling overweegt expliciet dat de aanzienlijke vermindering van de oppervlakte in combinatie met de eveneens verminderde bruikbaarheid van het overblijven als gevolg van het gedoog­plichtige werk maken dat de belangen van de eigenaar wel degelijk onteigening vorderen. Dit oordeel lijkt mij niet alleen juist, maar tevens een nuttig signaal voor rechters die moeten oor­delen in vergelijkbare zaken. Er moet bij de beoordeling serieus maatwerk worden geleverd en er kan niet worden volstaan met een zich verschuilen achter een riante schaderegeling. &#13;
Wat die schaderegeling betreft, merk ik op dat hoofdstuk 11 van de Omgevingswet daarom­trent geen nadere bepalingen bevat, anders dan dat (zie art. 11.29 Omgevingswet) het bestaan van een gedoogplicht het ‘recht op schadevergoeding’ onverlet laat. Mij zijn echter geen sig­nalen bekend dat serieus wordt overwogen te breken met het huidige schaderegime voor ge­doogplichten. Dat zou overigens betekenen dat ook niet opgaat de met de nodige vasthou­dendheid door belangenbehartigers van grondeigenaren in de lucht geworpen vlieger van de periodieke gebruiksvergoeding. Het standpunt is dat de dikwijls commerci&amp;#12539;e partij die pro­fiteert van een gedoogbeschikking niet zou moeten kunnen volstaan met vergoeding van alle geleden en te lijden schade, maar daarenboven een periodieke vergoeding zou moeten betalen die niet aan enige schade is gerelateerd, maar (liefst) enige koppeling vertoont met hetgeen de ondernemer van het werk met de exploitatie van dat werk verdient. Nog los van de vraag of de verdienmodellen rond de exploitatie van bijvoorbeeld buisleidingen of kabels zich le­nen voor een dergelijke rekenexercitie zie ik geen juridische ruimte voor honorering van aan­spraken op een vorm van gebruiksvergoeding. De wet gaat uit van vergoeding van schade en onder die paraplu kan een gebruiksvergoeding niet worden gebracht. Wat dan rest, is de kans dat de wetgever ingrijpt, maar zoals al opgemerkt, lijkt die kans mij nihil. Een dergelijk in­grijpen past ook niet in een tijd waarin juist wordt gepoogd de mate van (overheids)aanspra­kelijkheid enigermate terug te dringen. &#13;
De Omgevingswet komt eraan, en in die wet wordt de complete regelgeving rond gedoog­plichten ge&amp;#12539;corporeerd. De criteria voor oplegging blijven behouden, maar vragen wel voortdurende kritische aandacht. Of de schaderegeling dezelfde blijft, is nog niet duidelijk, maar wel waarschijnlijk. Uitbreiding van de reikwijdte van de vergoedingsplicht lijkt mij in elk geval vrijwel uitgesloten. &#13;
&#13;
</content><legacyfootnotes/><footnotes><footnote/></footnotes><auteurs>prof. mr. J.A.M.A. Sluysmans&#13;
</auteurs><published>2013-10-01 00:00:00</published><modified>2013-10-01 00:00:00</modified><editiondate>2013-10-01</editiondate><htmlpath>https://denhollander.info/artikel/10759</htmlpath></article>
</articles></edition>
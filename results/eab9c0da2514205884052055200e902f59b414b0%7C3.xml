<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1982</searchword><id>6476</id><udhid>UDH:TvAR/6476</udhid><titel>Wijziging van de Pachtwet</titel><searchwords><searchword>TvAR 9/1982</searchword><searchword>UDH:TvAR/6476</searchword></searchwords><attachments><attachment><name>1982_nr 9_Artikel_Wijziging.pdf</name><extention>pdf</extention><url>https://denhollander.info/download/6251/ci</url></attachment></attachments><inleiding>Het bestuur van de Vereniging voor Agrarisch Recht heeft een commissie uit zijn&#13;
midden verzocht het in december j.1. ingediende ontwerp van Wet tot wijziging van&#13;
de Pachtwet (17218) en de daarbij behorende memorie van toelichting te bezien.&#13;
Een bericht over dit wetsontwerp is gepubliceerd in Agrarisch Recht nr. 1 blz. 28&#13;
en 29; de tekst en de memorie van toelichting zijn afgedrukt in Voorlopige Mededeling&#13;
behorende bij Pachtwet nr. 5 van maart 1982 (Kluwer).&#13;
De Commissie heeft zich beperkt tot het maken van opmerkingen over juridische&#13;
aspecten van de voorgestelde regeling met betrekking tot de 65-jarige leeftijd van de&#13;
pachter. Beleids- en rechtspolitieke vragen blijven dus buiten beschouwing. Zij laat&#13;
haar bevindingen hieronder volgen. Voor het overige geeft het wetsontwerp de commissie&#13;
geen aanleiding tot juridisch commentaar.</inleiding><content>2.1&#13;
De vraag op welke wijze het bereiken van de 65-jarige leeftijd door de pachter van&#13;
invloed zou dienen te zijn op de duur van de pachtovereenkomst heeft de ontwerpers&#13;
veel hoofdbrekens bezorgd.&#13;
Aan dit ontwerp zijn namelijk twee versies voorafgegaan, die het niet tot een ontwerp&#13;
van Wet hebben gebracht.&#13;
Gebleven is de in de memorie van toelichting (blz. 8) neergelegde gedachte dat de&#13;
duurzaamheid van het gebruiksrecht van de pachter de mobiliteit van het grondverkeer&#13;
in belangrijke mate vermindert en een belemmering vormt voor het gebruik van&#13;
de grond door jonge agrariërs, en dat de thans bestaande sociale voorzieningen&#13;
rechtvaardigen dat aan het belang van jonge boeren prioriteit wordt gegeven. Deze&#13;
gedachte heeft geleid tot beperking van het gebruiksrecht van de pachter na zijn 65-&#13;
jarige leeftijd.&#13;
2.2&#13;
In de eerste versie was gekozen voor ontbinding van de pachtovereenkomst door de&#13;
pachtkamer, op vordering van de verpachter, indien de pachter de 65-jarige leeftijd&#13;
had bereikt, mits de verpachter de pachter niet eerder dan 3, doch tenminste 1 jaar&#13;
van tevoren van dit voornemen in kennis had gesteld en de vordering binnen drie&#13;
maanden nadat de pachter 65 jaar was geworden, was ingesteld.&#13;
In de tweede versie was in een eenvoudiger systeem voorzien. De verlenging van rechtswege werd gewijzigd. Indien de pachter in de loop van de komende periode de&#13;
leeftijd van 65 jaar had bereikt, vond verlenging van rechtswege slechts plaats tot&#13;
dat tijdstip mits de verpachter de pachter tijdig, gerekend naar dat tijdstip, de kennisgeving&#13;
bedoeld in artikel 36 lid 2, had doen toekomen. Een eventueel verlengingsverzoek&#13;
van de pachter diende te worden afgewezen. Bij gebreke aan tijdige kennisgeving&#13;
dat de verpachter geen verlenging wenste, vond automatisch verlenging&#13;
plaats met zes jaar. Onafhankelijk hiervan was bepaald dat de pachtkamer de pachtovereenkomst&#13;
met een kortere duur kon verlengen dan zes jaar, indien de verpachter&#13;
dat wenste, omdat de pachter 65 jaar was geworden.&#13;
3.1&#13;
De in ontwerp neergelegde regeling is gecompliceerd, zoals uit het hiernavolgende&#13;
zal blijken. De mogelijkheid om ontbinding te vorderen is komen te vervallen. Eveneens&#13;
is afgezien van de verlening van rechtswege met een kortere duur dan zes jaar.&#13;
Volgens de memorie van toelichting is de verlenging van rechtswege zo zeer gekoppeld&#13;
aan een termijn van zes jaar dat deze band dient te blijven bestaan. Dit argument&#13;
spreekt de commissie overigens niet aan. Waarom zou op de verlengingstermijn&#13;
van rechtswege geen uitzondering kunnen worden gemaakt?&#13;
3.2&#13;
De memorie van toelichting is onvoldoende herschreven, zodat bepaalde passages&#13;
nog op de tweede versie betrekking hebben. Zo is in de tweede alinea van blz. 6 en de&#13;
laatste alinea van blz. 8 nog sprake van een beperking van de duur van de verlenging&#13;
van rechtswege. Dit doet zich evenwel niet meer voor.&#13;
4.&#13;
De thans voorgestelde regeling houdt, voor zover hier van belang, voornamelijk een&#13;
wijziging in van artikel 36 lid 2, en artikel 45 lid 1, terwijl een nieuw artikel 38a&#13;
wordt voorgesteld.&#13;
De tekst luidt als volgt (wat nieuw is, onderstreept):&#13;
artikel 36 lid 2:&#13;
Verlenging vindt niet van rechtswege plaats, wanneer een van de partijen niet eerder&#13;
dan drie jaren doch uiterlijk één jaar of in bijzondere gevallen uiterlijk zes&#13;
maanden vóór het einde van de lopende pachtovereenkomst aan de wederpartij&#13;
bij deurwaardersexploot of bij aangetekende brief heeft kennisgegeven, dat zij&#13;
verlenging niet of niet voor de duur van zes jaren wenst.&#13;
artikel 38a:&#13;
De pachtkamer wijst het verzoek om verlenging af indien de pachter voor het einde&#13;
van de lopende pachtovereenkomst de leeftijd van vijfenzestig jaren bereikt en&#13;
de verpachter in verband daarmee geen verlenging wenst. artikel 45 lid I:&#13;
Bij toewijzing van het verzoek verlengt de pachtkamer de pachtovereenkomst&#13;
met zes jaren of met een zoveel kortere termijn als uit de bijzondere omstandigheden&#13;
voortvloeit.&#13;
Indien de pachter dit verzoekt, verlengt de pachtkamer de pachtovereenkomst tot&#13;
het einde van het pachtjaar waarin de pachter de leeftijd van vijfenzestig jaren zai&#13;
bereiken. Indien de pachter voor het einde van de lopende pachtovereenkomst de&#13;
leeftijd van vijfenzestig jaren bereikt, verlengt de pachtkamer de pachtovereenkomst&#13;
met de termijn, welke de verpachter voorstelt. Indien de pachtkamer de&#13;
pachtovereenkomst met een kortere termijn dan zes jaren verlengt vermeldt zij in&#13;
haar beschikking de reden van de kortere termijn en vindt het bepaalde van het&#13;
vijfde lid van artikel 12 overeenkomstig toepassing.&#13;
5.1&#13;
Artikel 38a bepaalt imperatief dat het verlengingsverzoek door de pachtkamer&#13;
wordt afgewezen indien de pachter voor het einde van de lopende pachtovereenkomst&#13;
vijfenzestig jaar wordt en de verpachter 'in verband daarmee' geen verlenging&#13;
wenst.&#13;
De derde zin van artikel 45 lid 1, heeft eveneens op dit geval betrekking: De pachtkamer&#13;
verlengt dan de pachtovereenkomst 'met de termijn welke de verpachter&#13;
voorstelt'. Het maakt dus verschil uit hoe de verpachter zich in de verlengingsprocedure&#13;
opstelt. Zegt hij geen verlenging te wensen omdat de pachter in de lopende periode&#13;
de leeftijd van 65 jaar heeft bereikt of zal bereiken, dan dient de pachtkamer het&#13;
verlengingsverzoek af te wijzen. Stelt de verpachter zich daarentegen op het standpunt&#13;
dat de pachtovereenkomst nog met een door hem te bepalen duur kan worden&#13;
verlengd, dan vindt verlenging met die duur plaats.&#13;
De instemming van de pachter met de duur wordt hierbij verondersteld. Mocht dit&#13;
niet het geval zijn, dan rest hem niets anders dan zijn verlengingsverzoek in te trekken.&#13;
5.2&#13;
Het doet merkwaardig aan dat op 2 verschillende plaatsen een regeling is gegeven&#13;
voor hetzelfde geval namelijk indien de pachter 65 jaar wordt tijdens de lopende termijn&#13;
van de pachtovereenkomst. De indieners van het wetsontwerp wensten te voorzien&#13;
in twee verschillende situaties die zich daarbij, naar gelang van de opstelling van&#13;
de verpachter, kunnen voordoen, en hebben daarvoor in ,twee elkaar niet opvolgende&#13;
artikelen een regeling gegeven.&#13;
De toepasselijkheid van de imperatieve regeling van artikel 38a wordt door de&#13;
woorden 'in verband daarmee' afgezwakt. De variant is geplaatst in artikel 45 lid 1,&#13;
derde zin; de bijzondere omstandigheid die aanwezig dient te zijn voor een verlenging&#13;
met een kortere duur dan zes jaar vloeit dan uit de wet voort. De commissie stelt voor om ter verduidelijking van dit laatste aspect de eerste zin van artikel 45 lid 1&#13;
te doen luiden:&#13;
Bij toewijzing van het verzoek verlengt de pachtkamer de pachtovereenkomst&#13;
met zes jaren of met een zoveel kortere termijn als uit de bijzondere omstandigheden&#13;
of uit de wet voortvloeit.&#13;
5.3&#13;
De derde zin van artikel 45 lid 1 geeft verder een eigensoortige verlengingsregeling,&#13;
namelijk verlenging met een termijn die de verpachter voorstelt.&#13;
De plaatsing van deze regeling in artikel 45 lid 1 ligt niet voor de hand en werkt&#13;
verwarrend. Het lijkt daarom aangewezen om de beide regelingen voor het geval dat&#13;
de pachter tijdens de lopende termijn 65 jaar wordt in één artikel op te nemen.&#13;
De commissie stelt voor artikel 38a te doen luiden als hieronder aangegeven, terwijl&#13;
de derde zin van artikel 45 lid 1 kan vervallen:&#13;
De Pachtkamer wijst het verzoek om verlenging afindien de pachter voor het einde&#13;
van de lopende termijn van de pachtovereenkomst de leeftijd van 65 jaren bereikt,&#13;
doch verlengt de pachtovereenkomst in geval de verpachter daarmee instemt&#13;
en wel met de termijn die de verpachter voorstelt.&#13;
De sub 5.1 en 5.2 besproken woorden 'in verband daarmee' komen dan te vervallen.&#13;
Dit lijk de commissie gunstig. Deze woorden kunnen namelijk aanleiding geven tot&#13;
misverstand. Indien de verpachter in de verlengingsprocedure geen beroep zou doen&#13;
op de 65-jarige leeftijd van de pachter, maar zijn verweer uitsluitend zou gronden op&#13;
de wil om het verpachte persoonlijk in gebruik te nemen, omdat het hem daarom en&#13;
niet om het bereiken van de 65-jarige leeftijd van de pachter te doen is, zou de vraag&#13;
kunnen rijzen of artikel 38a niettemin toepassing dient te vinden. De commissie&#13;
neemt overigens aan dat dit wel de bedoeling van het ontwerp is.&#13;
6.&#13;
Naar de commissie begrijpt, de memorie van toelichting is hieromtrent niet duidelijk,&#13;
is in verband met de verlengingsregeling van de derde zin van artikel 45 lid 1, artikel&#13;
36 lid 2 aldus gewijzigd dat de verpachter ook kan kennis geven geen verlenging&#13;
voor de duur van zes jaar te wensen.&#13;
De bedoeling zal wel zijn dat de verpachter op die wijze zijn verlangens met betrekking&#13;
tot een verlenging voor korte duur reeds bij de kennisgeving kan kenbaar&#13;
maken.&#13;
De commissie acht deze wijziging overbodig en bovendien ongewenst.&#13;
Overbodig omdat de verpachter in zijn kennisgeving geen verlenging te wensen,&#13;
kan vermelden dat hij, indien de pachter verlenging vraagt, zich in de verlengingsprocedure&#13;
op het standpunt zal stellen met een verlenging met een bepaalde termijn&#13;
te kunnen instemmen.&#13;
Ongewenst, omdat het misverstand zou kunnen ontstaan dat het verlengingsverzoek achterwege zou kunnen blijven. Ook na een kennisgeving dat geen verlenging&#13;
voor de duur van zes jaren — dus bijvoorbeeld voor meer dan drie jaar — wordt gewenst,&#13;
is een verlengingsverzoek noodzakelijk om een dergelijke verlenging tot&#13;
stand te brengen.&#13;
Indien de pachter de indiening van zo'n verzoek achterwege zou laten, omdat hij&#13;
zich met de verlenging voor korte duur kan verenigen, en de verpachter na het verstrijken&#13;
van de in artikel 36 lid 2 bedoelde termijn van mening verandert en helemaal&#13;
geen verlenging meer wenst, valt de pachter het lid op de neus. Verandert daarentegen&#13;
de pachter van mening, dan kan deze zich, nadat de lopende pachtovereenkomst&#13;
is geëindigd en hij met instemming van de verpachter het land is blijven gebruiken,&#13;
op het standpunt stellen dat een nieuwe mondelinge pachtovereenkomst is ontstaan,&#13;
waarvan hij schriftelijke vastlegging kan vorderen. Deze zou wel eens voor zes jaar&#13;
kunnen gelden.&#13;
De commissie stelt derhalve voor deze wijziging ongedaan te maken.&#13;
7.&#13;
Welke regeling is voorgesteld als de pachter in de komende periode 65 jaar zal gaan&#13;
worden?&#13;
Daarvoor moeten wij te rade gaan bij de tweede zin van artikel 45 lid 1:&#13;
Indien de pachter dit verzoekt, verlengt de pachtkamer de pachtovereenkomst tot&#13;
het einde van het pachtjaar waarin de pachter de leeftijd van 65 jaar zal bereiken.&#13;
Uit de memorie van toelichting valt geen enkele aanwijzing te putten dat het wetsontwerp&#13;
er mede op gericht zou zijn om de pachter zonder meer een recht op verlenging&#13;
te geven tot het einde van het pachtjaar waarin hij 65 jaar zal gaan worden, in&#13;
geval hij deze leeftijd in de eerst komende periode zal bereiken.&#13;
De commissie neemt dan ook aan dat de mogelijkheid blijft bestaan dat de pachtkamer&#13;
op grond van de artikelen 38 tot en met 42 het verlengingsverzoek afwijst of&#13;
tot een verlenging met een kortere duur besluit dan waartoe de 65-jarige leeftijd van&#13;
de pachter zou leiden.&#13;
Die artikelen blijven dus gelden, zij het dat hun werking in zoverre wordt beperkt&#13;
dat aan de termijn waarmee verlengd kan worden een limiet wordt gesteld. Aldus&#13;
beschouwd kan de bedoeling van de voorgestelde regeling slechts zijn dat deze een&#13;
verlengingsbeperkende werking heeft. De duur waarmee de pachtovereenkomst verlengd&#13;
kan worden is aan een maximum gebonden te weten het einde van het pachtjaar,&#13;
waarin de pachter 65 jaar zal worden.&#13;
8.&#13;
Deze door de commissie veronderstelde bedoeling van het ontwerp volgt bepaald&#13;
niet uit de imperatief geformuleerde tekst van de tweede zin van artikel 45 lid 1,&#13;
waaruit nu juist wel een recht van de pachter op verlenging valt af te leiden. Zij&#13;
stelt dan ook voor om deze zin te doen luiden: Indien de pachter binnen 6 jaren na het einde van de lopende termijn van de&#13;
pachtovereenkomst de leeftijd van 65 jaren zal bereiken, kan verlenging slechts&#13;
plaats vinden tot het einde van het pachtjaar, waarin de pachter die leeftijd zal&#13;
bereiken.&#13;
Systematisch ligt het het meest voor de hand om voormelde regeling niet in artikel&#13;
45 op te nemen, doch als tweede lid van artikel 38a, in de versie als door de commissie&#13;
hierboven voorgesteld. Deze plaatsing zou ook de overzichtelijkheid van de gehele&#13;
regeling zeer ten goede komen.&#13;
9.&#13;
Hoe verhoudt zich, uitgaande van de sub 7 veronderstelde bedoeling, deze nieuwe&#13;
bepaling met die van artikel 43?&#13;
Dit artikel voorziet in een verplichting respectievelijk een bevoegdheid van de&#13;
pachtkamer tot verlenging, wanneer de verpachter de vorige verpachter binnen zes&#13;
jaren voor het einde van de pachtovereenkomst onder bijzondere titel is opgevolgd&#13;
en niet is de echtgenoot, een bloed- of aanverwant in de rechte lijn of een pleegkind&#13;
van de vorige verpachter. Ingeval in strijd met het voorkeursrecht van de pachter is&#13;
gehandeld, wordt de verplichte verlengingstermijn van 6 jaren (gerekend na het einde&#13;
van het pachtjaar waarin de verpachter de vorige verpachter is opgevolgd) bovendien&#13;
verhoogd tot 12 jaren. De commissie gaat er van uit dat de regeling inzake de&#13;
65-jarige leeftijd prevaleert. De gedachte van artikel 43 is om de pachter te beschermen&#13;
tegen een wisseling van verpachter. Het gaat hier evenwel om een omstandigheid&#13;
aan de zijde van de pachter, waar de persoon van de verpachter buiten staat.&#13;
Ook de verlengingsregeling van artikel 43 wordt derhalve, naar onze opvatting, beperkt&#13;
door de nieuwe bepaling. De consequenties hiervan is dat de sanctie op de&#13;
schending van het voorkeursrecht wordt ondermijnd, ingeval de pachter in de loop&#13;
van de termijn waarmee volgens artikel 43 verlengd zou moeten worden 65 jaar&#13;
wordt. Een soortgelijke vraag doet zich voor met betrekking tot de verplicht voorgeschreven&#13;
afwijzing van het verlengingsverzoek van artikel 38a.&#13;
De commissie neemt ook hier aan dat artikel 38a voorgaat. Is artikel 38a van toepassing,&#13;
dan kan artikel 43 niet meer verder aan de orde komen. Wordt derhalve het&#13;
verpachte verkocht, niet aan een kind of echtgenote, en is de pachter bijvoorbeeld&#13;
63 jaar, dan zal de nieuwe verpachter toch zonder meer aanspraak kunnen maken&#13;
op de in het ontwerp vervatte regeling.&#13;
10.&#13;
In de memorie van toelichting (blz. 9, 1° alinea) wordt erop gewezen, dat de pachter,&#13;
indien de pachtovereenkomst met toepassing van de sub 7 en 8 bedoelde regeling&#13;
(artikel 45 lid 1, tweede zin) is verlengd tot het einde van het pachtjaar, waarin hij&#13;
65 jaar zal worden, vervolgens wederom een verzoek tot verlenging kan doen en wel&#13;
binnen de termijn door de pachtkamer op de voet van artikel 45 lid 2 bepaald. Dit is inderdaad het geval, behalve als de pachtovereenkomst met niet meer dan één jaar is&#13;
verlengd (artikel 45 lid 3). In die opvolgende verlengingsprocedure geldt dan de regeling&#13;
van artikel 38a casu quo die van de derde zin van artikel 45 lid 1. Met andere&#13;
woorden: geen verlenging als de verpachter zich daartegen verzet en anders verlenging&#13;
met de duur die de verpachter voorstelt.&#13;
11.&#13;
De commissie heeft zich nog de vraag gesteld of indien de pachter in de komende periode&#13;
65 jaar zal worden en de verpachter ermee accoord gaat dat de pachtovereenkomst&#13;
tot bijvoorbeeld het einde van het pachtjaar waarin de pachter 67 jaar oud zal&#13;
zijn wordt verlengd, de regeling van de derde zin van artikel 45 lid 1 (verlenging met&#13;
de termijn die de verpachter voorstelt) overeenkomstige toepassing kan vinden.&#13;
Of kan dit resultaat, binnen het raam der verlengingsprocedure, alleen maar in&#13;
twee fasen worden bereikt? Eerst verlenging tot aan het einde van het pachtjaar&#13;
waarin pachter 65 jaar is geworden en daarna verlengen met 2 jaar overeenkomstig&#13;
het voorstel van de verpachter. De commissie neemt aan dat dit laatste het geval is,&#13;
nu de verlengingsregeling van de tweede zin van artikel 45 (verlenging tot het einde&#13;
van het pachtjaar, waarin de pachter 65 wordt) uitdrukkelijk aan een maximum is&#13;
gebonden.&#13;
Om deze ingewikkelde tweesprong te vermijden, zou aan de door de commissie&#13;
voorgestelde nieuwe redactie van de tweede zin van artikel 45 lid 1, te plaatsen in artikel&#13;
38a lid 2, kunnen worden toegevoegd:&#13;
Ingeval de verpachter daarmee instemt verlengt de pachtkamer evenwel de pachtovereenkomst&#13;
met de termijn die de verpachter voorstelt.&#13;
12.&#13;
Voor de goede orde laat de commissie hieronder de tekst volgen, zoals zij die in het&#13;
bovenstaande heeft voorgesteld. Wetssystematisch lijkt het haar beter om het nieuwe&#13;
artikel niet als 38a doch als 43a in de wet op te nemen. Artikel 43a:&#13;
1. De pachtkamer wijst het verzoek om verlenging af indien de pachter voor het einde&#13;
van de lopende termijn van de pachtovereenkomst de leeftijd van 65 jaren bereikt,&#13;
doch verlengt de pachtovereenkomst ingeval de verpachter daarmee in&#13;
stemt en wel met de termijn die de verpachter voorstelt.&#13;
2. Indien de pachter binnen zes jaren na het einde van de lopende termijn van de&#13;
pachtovereenkomst de leeftijd van 65 jaren zal bereiken, kan verlenging slechts&#13;
plaats vinden tot het einde van het pachtjaar, waarin de pachter die leeftijd zal&#13;
bereiken. Ingeval de verpachter daarmee instemt, verlengt de pachtkamer even&#13;
wel de pachtovereenkomst met de termijn die de verpachter voorstelt.&#13;
Artikel 45-1.&#13;
Bij toewijzing van het verzoek verlengt de pachtkamer de pachtovereenkomst met zes jaren of met een zoveel kortere termijn als uit de bijzondere omstandigheden&#13;
of uit de wet voortvloeit. Indien de pachtkamer de pachtovereenkomst met&#13;
een kortere termijn dan zes jaren verlengt, vermeldt zij in haar beschikking de reden&#13;
van de kortere termijn en vindt het bepaalde van het vijfde lid van artikel 12&#13;
overeenkomstige toepassing.&#13;
13.&#13;
De hierboven omschreven nieuwe regeling brengt, zoals in de memorie van toelichting&#13;
(blz. 9, tweede alinea) terecht wordt opgemerkt, mede, dat indien de verpachter&#13;
nalaat kennis te geven verlenging niet (of niet voor de duur van zes jaren) te wensen,&#13;
de pachtovereenkomst van rechtswege met 6 jaren wordt verlengd, ook indien de&#13;
pachter voor het einde van de lopende termijn van de pachtovereenkomst of in de&#13;
komende periode 65 jaar zal worden. De sub 2.1 omschreven doeleinden van het&#13;
ontwerp worden dan dus niet bereikt. Er is altijd een kennisgeving als bedoeld in artikel&#13;
36 lid 1 nodig, om tot een beëindiging van de pachtovereenkomst te geraken&#13;
waarbij de 65-jarige leeftijd van de pachter een rol speelt.&#13;
14.&#13;
Zoals uit het bovenstaande blijkt is de besproken regeling gecompliceerd.&#13;
Dit komt omdat wat het bereiken van de 65-jarige leeftijd betreft onderscheid&#13;
diende te worden gemaakt naar het tijdstip waarop dit plaatsvindt of zal vinden, namelijk:&#13;
tijdens de lopende duur dan wel tijdens de eerst volgende periode van 6 jaar.&#13;
Daarnaast wilden de ontwerpers voorzien in een niet te stringente regeling en met&#13;
name in het geval dat de verpachter weliswaar zo geïnteresseerd is in het vrijkomen&#13;
van het verpachte dat hij de pachter bericht geen verlenging te wensen, maar toch&#13;
bereid is om te bewilligen in een extra verlengingsperiode, waarop de pachter anders,&#13;
vanwege zijn 65-jarige leeftijd, geen aanspraak zou kunnen maken.&#13;
In het ontwerp is de regeling overigens door de uit elkaar plaatsing ingewikkelder&#13;
gemaakt dan nodig is. De commissie heeft getracht een bijdrage te leveren aan een&#13;
verduidelijking en verbetering der voorgestelde regeling.&#13;
15.&#13;
De commissie wil er nog op wijzen dat de regeling kan leiden tot verlengingsgedingen&#13;
die, achteraf bezien, volstrekt kansloos en zinloos zijn. In deze tijd van bezuiniging&#13;
en efficiency - ook met betrekking tot de rechtsgang - geen aantrekkelijke&#13;
gedachte.&#13;
De (theoretische) mogelijkheid bestaat toch immers dat de verpachter, bijvoorbeeld&#13;
tengevolge van gewijzigde omstandigheden, er uiteindelijk alsnog in bewilligt&#13;
dat de pachterovereenkomst nog met één of meer jaren wordt verlengd, ondanks het feit dat deze bereidheid niet bij de verpachter bestond, toen hij de kennisgeving van&#13;
niet verlenging verzond.&#13;
Zoals sub 5.1 reeds werd opgemerkt maakt het immers verschil uit hoe de verpachter&#13;
zich in de verlengingsprocedure opstelt. De pachter die verlenging op prijs&#13;
stelt zal allicht een gokje willen wagen, hoewel de kans op een dergelijke omslag in&#13;
het standpunt van de verpachter uiteraard erg klein is.&#13;
16.&#13;
Vorenbedoeld aspect en de ingewikkeldheid van de regeling, juist omdat men heeft&#13;
willen voorzien in het hierboven bedoelde geval, heeft de commissie - met behoud&#13;
van de uitgangspunten van het ontwerp - geleid tot voorkeur voor een ander&#13;
systeem:&#13;
Indien de kennisgeving van artikel 36 lid 2 is verzonden en de pachter 65 jaar is of&#13;
wordt voor het einde van de lopende duur, vindt - steeds - geen verlenging plaats.&#13;
Bereikt hij deze leeftijd in de eerst komende periode van zes jaar, dan kan - maximaal&#13;
- slechts verlengd worden tot het einde van het pachtjaar, waarin de pachter&#13;
65 jaar zal worden. Indien partijen vervolgens bereid zijn een nieuwe pachtovereenkomst&#13;
- uiteraard voor korte duur - met elkaar aan te gaan, zal zulks een bijzondere&#13;
omstandigheid opleveren op grond waarvan de grondkamer haar goedkeuring&#13;
voor de korte duur verleent.&#13;
En wordt derhalve wel voorzien in vorenbedoeld geval, maar niet binnen het kader&#13;
van een verlengingsgeding. Partijen kunnen dit doel uitsluitend contractueel bereiken.&#13;
Dat op die wijze de voorgestelde regeling: verlenging met de termijn welke de&#13;
verpachter voorstelt - een volledig vreemd element in het tot nu toe geldende verlengingssysteem&#13;
— vervalt, lijkt de commissie een winstpunt.&#13;
april/mei 1982. Mr. J.E.B, van Julsingha&#13;
Mr. A.D. Mijs&#13;
Ing. C.M. Reinders Folmer&#13;
Mr. N.M. Zijp.&#13;
Naschrift:&#13;
Een van de leden van de commissie heeft nog het navolgende naar voren gebracht:&#13;
Als onder 13 vermeld is volgens het ontwerp steeds een kennisgeving nodig als bedoeld&#13;
in artikel 36 lid 1.&#13;
Dit heeft als ernstig bezwaar, dat onoplettendheid van de verpachter er toe kan leiden&#13;
dat de pachtovereenkomst verlengd wordt gedurende vele jaren na het bereiken&#13;
van de 65-jarige leeftijd door de pachter. Aldus komt het beginsel, dat de mobiliteit&#13;
van het grondverkeer vergroot moet worden, in het gedrang. Om dit bezwaar te ontgaan&#13;
en bovendien de regeling nog eenvoudiger en overzichtelijker te maken dan reeds sub 16 voorgesteld, kan als mogelijk tweede alternatief op het volgende&#13;
systeem gewezen worden:&#13;
Indien de pachter gedurende een lopende pachtperiode de leeftijd van 65 jaar&#13;
heeft bereikt of gedurende een volgende pachtperiode zal bereiken, eindigt - indien&#13;
de verpachter zulks wenst - de pachtverhouding bij het einde van het pachtjaar,&#13;
waarin de pachter 65 jaar wordt, of bij het einde van enig volgend pachtjaar. De verpachter&#13;
zal daartoe tenminste een jaar tevoren bij aangetekende brief of deurwaardersexploit&#13;
aan de pachter het einde van de pachtverhouding moeten aanzeggen.&#13;
Zijn partijen vervolgens alsnog bereid een nieuwe pachtovereenkomst aan te gaan,&#13;
dan is deze aan toetsing door de Grondkamer onderworpen, behalve ten aanzien van&#13;
de duur.&#13;
Door een dergelijke regeling zou uiteraard inbreuk gemaakt kunnen worden op het&#13;
geldende verlengingssysteem. Waar het geregelde onderwerp echter zelf al van dat&#13;
systeem afwijkt, kan ook een 'afwijkende' regeling in overweging worden genomen.</content><legacyfootnotes/><footnotes><footnote/></footnotes><auteurs>Vereniging voor Agrarisch Recht.</auteurs><published>1982-09-01 00:00:00</published><modified>1982-09-01 00:00:00</modified><editiondate>1982-09-01</editiondate><htmlpath>https://denhollander.info/artikel/6476</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2008</searchword><id>7591</id><udhid>UDH:TvAR/7591</udhid><titel>Pacht en erfrecht (I): reguliere pacht</titel><searchwords><searchword>TvAR 12/2008</searchword><searchword>UDH:TvAR/7591</searchword></searchwords><attachments><attachment><name>TAR2008_12Art2.pdf</name><extention>pdf</extention><url>https://denhollander.info/download/7073/ci</url></attachment></attachments><inleiding>1. Inleiding&#13;
De dood van de pachter of de verpachter doet de pacht niet&#13;
eindigen. Met deze woorden schept art. 7:366 lid 1 BW een&#13;
band tussen het reguliere pachtrecht en het erfrecht. Voor&#13;
de teeltpacht en de geliberaliseerde pacht heeft art. 7:398&#13;
lid 1 BW iets soortgelijks in petto. Deze bijdrage gaat in op&#13;
de band tussen pachten en erven, waarvan nieuwe civielrechtelijke&#13;
regels op respectievelijk 1 september 2007 en&#13;
1 januari 2003 in werking traden. In dit eerste deel komen&#13;
aan bod de gevolgen van het overlijden van de pachter voor&#13;
de reguliere pacht (nummers 1-5). Deel twee richt zich op&#13;
de (teeltpacht en de) geliberaliseerde pacht. Dat ik aan de&#13;
reguliere pacht evenveel aandacht besteed als aan de geliberaliseerde&#13;
vindt haar rechtvaardiging in de uitgebreidheid&#13;
van de regeling van art. 7:366 BW. Ik teken daarbij aan dat&#13;
dit in schril contrast staat tot de werkelijkheid: de reguliere&#13;
pacht speelt een steeds marginalere rol naast de geliberaliseerde&#13;
variant.1</inleiding><content>2. Hoofdlijnen regulier pachterfrecht&#13;
Dat als uitgangspunt geldt dat de pacht doorloopt na overlijden&#13;
van de pachter of verpachter, mag niet verbazen. In&#13;
algemene zin verklaart art. 6:249 BW dat de rechtsgevolgen&#13;
van een overeenkomst mede gelden voor de rechtverkrijgenden&#13;
onder algemene titel, tenzij uit de overeenkomst iets&#13;
anders voortvloeit.2 Toch kan niet worden volgehouden dat&#13;
het verscheiden van een der partijen bij de pacht de rechtsverhouding&#13;
geheel onberoerd laat.&#13;
Bij de dood van de verpachterzijn de gevolgen voor de&#13;
pacht minimaal. Zijn erfgenamen worden van rechtswege&#13;
medeverpachters. Deze geruisloze overgang vloeit thans&#13;
voort uit art. 4:182 lid 1 BW, bepalende dat met het overlijden&#13;
van de erflater zijn erfgenamen van rechtswege opvolgen&#13;
in zijn voor overgang vatbare rechten en in zijn bezit en&#13;
houderschap.3 Bij de verdeling van de nalatenschap van de&#13;
oorspronkelijke verpachter kunnen zij besluiten dat een of&#13;
meerderen van hen de rechten uit de pachtovereenkomst&#13;
verkrijgen. Omdat verkregen wordt onder algemene titel,&#13;
mist art. 7:361 BW (overgang pacht bij overdracht) hier&#13;
toepassing, met name ook het beperkende lid 3 (de verkrijger&#13;
wordt slechts gebonden door de bedingen die onmiddellijk&#13;
verband houden met het doen hebben van het gebruik&#13;
van de zaak tegen een door de pachter te betalen tegenprestatie).&#13;
4 Laat de verpachter maar één erfgenaam achter&#13;
of is zijn nalatenschap overeenkomstig art. 4:13 BW verdeeld&#13;
(zie nummer 5.2), dan wordt de enige erfgenaam respectievelijk&#13;
de langstlevende echtgenoot de verpachter.&#13;
Noch de reguliere pacht, noch de teeltpacht of de geliberaliseerde&#13;
pacht bevat een bijzondere wettelijke regel aangaande de gevolgen van het overlijden van de verpachter. Op die&#13;
gevolgen ga ik in het navolgende dan ook niet meer in.5&#13;
De dood van de pachter daarentegen doet meer pacht- en&#13;
erfrechtelijk stof opwaaien. Ook hier is de stelregel dat de&#13;
pacht voortgaat: de erfgenamen van de aanvankelijke pachter&#13;
treden als medepachters in zijn voetsporen. In die zin is&#13;
pacht allerminst een hoogstpersoonlijk recht; het is echter&#13;
wel een recht dat aan de persoon van de pachter eisen stelt.&#13;
Denkbaar is dat de opvolgers onder algemene titel van de&#13;
pachter niet aan deze eisen voldoen, in welk geval de verpachter&#13;
graag afscheid van hen neemt. Anderzijds komt het&#13;
dikwijls voor dat opvolgers zelf geen brood in de pacht zien&#13;
en gaarne zelf hun biezen wensen te pakken. Voor beide zijden&#13;
zijn er uitwegen.&#13;
De verpachter kan zich bijvoorbeeld tot de rechter wenden&#13;
met de vordering de medepachter die niet of niet meer persoonlijk&#13;
betrokken is bij de exploitatie van het gepachte, te&#13;
ontslaan uit de pacht (art. 7:365 lid 2 BW). Hij is er immers&#13;
bij gebaat het aantal pachters binnen de perken te&#13;
houden, aangezien de ‘versplinterende’ erfopvolging de po-tentiële indeplaatsgestelden (art. 7:363 BW) en medepachters&#13;
(art. 7:364 BW) in de regel als een olievlek uitbreidt.&#13;
Daarnaast staan de verpachter onder meer ten dienste de&#13;
ontbinding wegens wanprestatie (art. 7:376 BW), de opzegging&#13;
(art. 7:367 lid 1 BW) en de beëindiging met wederzijds&#13;
goedvinden (art. 7:367 lid 3 BW).6 De toelichting op&#13;
art. 7:366 BW noemt voorts de mogelijkheid dat de verpachter,&#13;
indien door de dood van de pachter een nieuwe,&#13;
onvoorziene situatie ontstaat, ontbinding van de pachtovereenkomst&#13;
vordert op grond van art. 6:258 BW. Dit lijkt mij&#13;
in de regel echter geen haalbare kaart voor de verpachter.7&#13;
Een beroep op het intreden van een onvoorziene omstandigheid&#13;
wordt slechts bij (hoge) uitzondering gehonoreerd.8&#13;
Deze middelen staan nagenoeg alle ook aan de pachter ter&#13;
beschikking. Zij wijken niet of nauwelijks af van hun pendant&#13;
uit de Pachtwet. Dat laatste geldt niet voor art. 7:366&#13;
leden 2 en 3 BW, op welke bepalingen ik mij in het navolgende&#13;
richt.&#13;
3. Parallel met het huurrecht&#13;
Allereerst echter nog enige opmerkingen die mede op lid 1&#13;
van art. 7:366 BW betrekking hebben. Blijkens de toelichting&#13;
op art. 7:366 BW is de bepaling ontleend aan het&#13;
huurrecht. Voor een heldere blik op de pacht ligt het om&#13;
die reden voor de hand een kijkje te nemen in Titel 7.4&#13;
BW, in het bijzonder bij art. 7:229 BW. De voorvader van&#13;
dat artikel, art. 1611 OBW, luidde al in 1838: ‘De huurovereenkomst&#13;
gaat geenszins te niet door den dood van den&#13;
verhuurder, noch door dien van den huurder.’ Daarin heeft&#13;
art. 7:229 BW per 1 augustus 2003 weinig verandering gebracht:&#13;
‘De dood van de huurder of de verhuurder doet de&#13;
huur niet eindigen.’ De tegenhanger bij de pacht is mutatis&#13;
mutandis gelijkluidend.&#13;
Volgens de regering is de continuïteit van de huurovereenkomst&#13;
na de dood van de huurder gerechtvaardigd, aangezien&#13;
mag worden aangenomen dat de huurovereenkomst in&#13;
de regel niet met het oog op de persoon van de huurder&#13;
wordt aangegaan. Dezelfde gedachte ligt ten grondslag aan&#13;
art. 7:221 BW, dat de huurder in beginsel de bevoegdheid&#13;
tot onderverhuren toekent.9 De vergelijking met pacht&#13;
loopt hier enigszins spaak. Bij pacht geldt namelijk een&#13;
zwaardere route: de pachter is niet dan met schriftelijke toestemming&#13;
van de verpachter bevoegd tot onderverpachting&#13;
(of de pachtovereenkomst zelf laat reeds onderverpachting&#13;
toe).10 De reden hiervan lijkt mij te liggen in het meer persoonlijke&#13;
karakter van het pachtrecht. Deze karaktertrek is&#13;
bij huur minder prominent aanwezig, behalve bij de huur&#13;
van woonruimte. Het moge daarom niet verwonderen dat&#13;
het bij die huurvorm aan de huurder niet is toegestaan het&#13;
gehuurde geheel of gedeeltelijk aan een ander in gebruik te&#13;
geven.11&#13;
In het navolgende kom ik nog een aantal malen terug op de&#13;
parallellen tussen pacht en huur. Meer nog dan onder het&#13;
oude pachtrecht loont het immers om de gelijkenissen tussen&#13;
beide rechtsfiguren te beschouwen. Men vergelijke de&#13;
volgende overweging:&#13;
‘De materie van de zesde paragraaf van Hoofdstuk I&#13;
Pachtwet [art. 20-35 PW aangaande de rechten en verplichtingen&#13;
van de pachter en de verpachter, WDK] isin belangrijke mate aangepast aan het nieuwe huurrecht.&#13;
Nu het huurrecht is gemoderniseerd en beter geordend,&#13;
verdient het aanbeveling daarvan over te&#13;
nemen hetgeen ook voor wat betreft de pachtovereenkomst,&#13;
als verbetering moet worden beschouwd. Dit&#13;
heeft ook invloed op de indeling van de stof. Deze is&#13;
thans verdeeld over de Afdelingen 6-8 die in de pas&#13;
lopen met de afdelingen 2-4 van titel 7.4 BW betreffende&#13;
de huurovereenkomst. Deze aanpak heeft niettot&#13;
gevolg dat het pachtrecht van voormelde paragraaf van&#13;
de pachtwet ook materieel verandert. Zoals uit de toelichting&#13;
bij de artikelen zal blijken komt het resultaat in&#13;
de regel neer op een betere inkleding van wat ook naar&#13;
huidig recht al uit de Pachtwet kan worden afgeleid.’12&#13;
Het is niet alles goud wat hier blinkt. Snijders wijst erop dat&#13;
het tot problemen leidt dat de regering twee doelstellingen&#13;
met elkaar tracht te verenigen, die moeilijk verenigbaar zijn:&#13;
enerzijds wenst men bijvoorbeeld de verlengingsregeling&#13;
van de Pachtwet te behouden zonder daarin principiële wijzigingen&#13;
aan te brengen, anderzijds wenst men de systematiek&#13;
en de formulering ervan in overeenstemming te brengen&#13;
met die van het huurrecht.13 Daarnaast, zo blijkt bijvoorbeeld&#13;
onder nummer 4 en 5, had de symmetrie op&#13;
sommige plaatsen zorgvuldiger tot uitdrukking moeten&#13;
worden gebracht. &#13;
4. Opzegging door erfgenamen (art. 7:366 lid 2 BW)&#13;
Indien de erfgenamen van de pachter niet bevoegd zijn het&#13;
gepachte aan een ander in gebruik te geven, kunnen zij gedurende&#13;
zes maanden na het overlijden van hun erflater de&#13;
overeenkomst op een termijn van ten minste zes maanden&#13;
bij exploot of aangetekende brief opzeggen.14 Aldus biedt&#13;
art. 7:366 lid 2 BW de erfgenamen een adempauze, waarbinnen&#13;
ze de pachtknoop moeten doorhakken. De halfjaarstermijn&#13;
is overigens geen onbekende in het erfrecht. Hij&#13;
geldt bijvoorbeeld tevens voor het verlengde woonrecht&#13;
(art. 4:28 BW), voor de aanspraak op het vruchtgebruik op&#13;
de woning (art. 4:29 BW) en voor de opeisbaarheid van&#13;
sommen ineens, legitieme porties en geldlegaten (art. 4:37,&#13;
art. 4:81 en 4:125 BW).&#13;
Tot aan de opzegging zijn de gezamenlijke erfgenamen&#13;
pachters en uit dien hoofde aansprakelijk voor de uit de&#13;
pachtverhouding voortvloeiende schulden. Een schuldeiser&#13;
van de nalatenschap – in dit geval de verpachter – heeft in&#13;
beginsel een verhaalsrecht op zowel de onverdeelde nalatenschap&#13;
als op de privévermogens der erfgenamen. Dit wordt&#13;
wel aangeduid met ‘dubbel recht van verhaal’.15 Een erfgenaam&#13;
is echter niet verplicht een schuld van de nala tenschap&#13;
ten laste van zijn eigen vermogen te vol doen, tenzij&#13;
hij zuiver aanvaardt (art. 4:184 lid 2 sub a BW). Door middel&#13;
van beneficiaire aanvaarding voorkomt de erfgenaam&#13;
derhalve ‘privéverhaal’ en laat hij slechts één route open&#13;
voor de verpachter, te weten die naar de nalatenschap. Ingevolge&#13;
art. 4:185 BW geldt overigens ook daar een adempauze:&#13;
gedurende drie maanden na het overlijden kan op&#13;
goederen van een nalatenschap die niet door alle erfgenamen&#13;
zuiver is aanvaard, geen verhaal worden genomen.&#13;
De vraag rijst of de opzegging van art. 7:366 lid 2 BW door&#13;
de erfgenamen gezamenlijk dient te geschieden of dat iedere&#13;
erfgenaam hier voor zich een keuze kan maken. Mij lijkt&#13;
dat laatste niet in het systeem van het artikel passen: op die&#13;
manier zouden op één na alle erfgenamen individueel kunnen&#13;
opzeggen, met als gevolg dat er één pachter overblijft&#13;
zonder dat de verpachter zich heeft kunnen laten horen.16&#13;
Lid 3 geeft de verpachter de mogelijkheid ‘redelijke bezwaren’&#13;
op tafel te leggen tegen een bij toedeling aangewezen&#13;
pachter, hetgeen dan over de band van lid 2 zou worden&#13;
omzeild. Op die manier zou lid 3 binnen de zesmaandstermijn&#13;
van lid 2 een dode letter worden. Was een individuele&#13;
opzeggingsbevoegdheid de bedoeling van de wetgever geweest,&#13;
dan had het in de rede gelegen lid 2 anders te redigeren&#13;
en wellicht een spiegelbeeldige variant van art. 7:369&#13;
BW te introduceren (verzet door de verpachter tegen een&#13;
opzegging).&#13;
Ten overvloede: een zeer rigoureuze stap die een erfgenaam&#13;
wel individueel kan nemen, is verwerping van de nalatenschap.&#13;
Tegen een wijziging in de samenstelling der pachters&#13;
door deze solitaire ‘opt out’, heeft de verpachter geen verweer.&#13;
17&#13;
Indien op de nalatenschap van de pachter de wettelijke&#13;
verdeling als bedoeld in art. 4:13 BW van toepassing is,&#13;
komt de opzeggingsbevoegdheid mijns inziens enkel aan de&#13;
langstlevende echtgenoot toe, hoewel dit niet uit de tekst&#13;
van art. 7:366 lid 2 BW blijkt. Ik vermoed dat hier sprake&#13;
is van een omissie. De huurrechtelijke variant, art. 7:229&#13;
lid 2 BW, bevat wel een voorziening met het oog op de wettelijke verdeling. Ik ga hierop nader in onder nummer&#13;
5.2.18&#13;
5. Toedeling door erfgenamen (art. 7:366 lid 3 BW)&#13;
5.1 Algemeen&#13;
Indien een pachter twee of meer erfgenamen nalaat, is de&#13;
verpachter verplicht zijn medewerking te verlenen aan de&#13;
toedeling van de rechten en verplichtingen van de overleden&#13;
pachter uit de pachtovereenkomst door de gezamenlijke erfgenamen&#13;
aan een of meer van hen, tenzij de verpachter&#13;
tegen een of meer van de aangewezenen redelijke bezwaren&#13;
heeft. Aldus art. 7:366 lid 3 BW, dat hiermee een regel introduceert&#13;
die onder het oude pachtrecht niet bestond.19&#13;
Over de redelijke bezwaren kom ik te spreken in nummer&#13;
5.6.&#13;
De kern van de bepaling bestaat uit de medewerkingsverplichting&#13;
van de verpachter. Wanneer de gezamenlijke erfgenamen&#13;
de rechten en plichten van de overleden pachter&#13;
uit de pachtovereenkomst toedelen aan een of meer van&#13;
hen, is sprake van een overgang van de rechtsverhouding&#13;
zoals geregeld art. 6:159 BW (contractsoverneming). Lid 1&#13;
van die bepaling herbergt de eis van medewerking: een partij&#13;
bij een overeenkomst kan haar rechtsverhouding tot de&#13;
wederpartij met medewerking van deze laatste overdragen&#13;
aan een derde bij een tussen haar en de derde opgemaakte&#13;
akte. Het is de medewerking aan de rechtshandeling die de&#13;
overgang bewerkstelligt, waartoe art. 7:366 lid 3 BW de&#13;
verpachter dwingt.20&#13;
Ik neem aan dat de toedeling met medewerking van de verpachter&#13;
een wijziging van de pachtovereenkomst behelst.&#13;
Op grond van art. 7:318 BW behoeft zij de goedkeuring&#13;
van de grondkamer.5.2 Wettelijke verdeling (I)&#13;
Naar mijn inschatting ontbreekt er in art. 7:366 lid 3 BW&#13;
een tweede zin, luidende ‘De eerste zin is niet van toepassing&#13;
indien de nalatenschap ingevolge artikel 13 van Boek&#13;
is verdeeld.’ Deze wettelijke verdeling heeft vat op de nalatenschap&#13;
van een erflater die een echtgenoot en een of meer&#13;
kinderenals erfgenamen achterlaat, tenzij bij uiterste wilsbeschikking&#13;
anders is voorgeschreven.21 De wettelijke verdeling&#13;
bestaat eruit dat de echtgenoot van rechtswege de goederen&#13;
van de nalatenschap verkrijgt en voor de voldoening&#13;
van de schulden van de nalatenschap moet zorg dragen.&#13;
Ieder van de kinderen verkrijgt als erfgenaam van rechtswege&#13;
een in beginsel niet-opeisbare geldvordering ten laste&#13;
van de echtgenoot, overeenkomend met de waarde van zijn&#13;
erfdeel.&#13;
Het erfgenaamschap van de kinderen omvat derhalve welbeschouwd&#13;
niet meer dan de positie van schuldeiser, hetgeen&#13;
de vraag rechtvaardigt of hier de woorden ‘verkrijging&#13;
als erfgenaam’ wel op hun plaats zijn. De langstlevende&#13;
echtgenoot is heer en meester: de ratio van de wettelijke&#13;
verdeling is het ‘ongestoord voortleven’ van de echtgenoot.&#13;
Mijns inziens is de facto sprake van enig erfgenaamschap&#13;
van de langstlevende. Het gaat daarom niet aan de regel&#13;
art. 7:366 lid 3 BW, die ziet op een contractuele verdeling&#13;
bij een pluraliteit van erfgenamen, doorgang te laten vinden&#13;
bij de wettelijke verdeling. Redelijke bezwaren van de verpachter&#13;
jegens de langstlevende echtgenoot zijn irrelevant.&#13;
De wettelijke verdeling dient gelijk te worden behandeld&#13;
met de situatie waarin de pachter één erfgenaam achterlaat:&#13;
art. 7:366 lid 3 BW mist in dat geval toepassing.&#13;
Ook de tekst van de bepaling biedt houvast voor deze zienswijze.&#13;
Van toedeling ‘door de gezamenlijke erfgenamen aan&#13;
een of meer van hen’ is immers bij een wettelijke verdeling&#13;
geen sprake. Het is de wet die toedeelt. Daarnaast ondersteunt&#13;
het huurrecht mijn visie. In het parallelle art. 7:229&#13;
lid 3 BW prijkt terecht de mededeling dat de hoofdregel&#13;
niet van toepassing is indien de nalatenschap ingevolge art.&#13;
4:13 BW is verdeeld. Ruim voor de inwerkingtreding van&#13;
het nieuwe erfrecht bracht een aanpassingswet de noviteit&#13;
van de wettelijke verdeling reeds onder in het ontwerp van&#13;
art. 7:229 lid 3 BW.24&#13;
5.3 Wettelijke verdeling (II): ongedaanmaking en&#13;
verwerping&#13;
Niet uit het oog mag worden verloren dat het bovenstaande&#13;
slechts geldt wanneer de wettelijke verdeling daadwerkelijk&#13;
doorgang vindt. Het moge niet verwonderen dat enkel de&#13;
langstlevende echtgenoot daarop invloed kan uitoefenen.&#13;
Die invloed vloeit ten eerste voort uit art. 4:18 BW, de zogeheten&#13;
ongedaanmaking. De echtgenoot kan binnen drie&#13;
maanden na het openvallen van de nalatenschap, door middel&#13;
van een verklaring bij notariële akte, binnen die termijn&#13;
gevolgd door inschrijving in het boedelregister, de wettelijke&#13;
verdeling ongedaan maken. Deze verklaring werkt&#13;
terug tot het tijdstip van het openvallen der nalatenschap.&#13;
Heeft men van deze – met veel haast gepaard gaande – mogelijkheid&#13;
gebruik gemaakt, dan ontstaat een onverdeeldheid&#13;
in de zin van Titel 3.7 BW. Een verdeling van de&#13;
‘pachtrechten’ valt vervolgens onmiskenbaar onder art.&#13;
7:366 lid 3 BW. Het ligt niet voor de hand dat de echtgenoot overgaat tot&#13;
deze ongedaanmaking met als doel een kind pachter te kunnen&#13;
laten worden na toedeling uit de onverdeeldheid. De&#13;
ongedaanmaking heeft immers daarvoor te verstrekkende&#13;
gevolgen: de echtgenoot geeft zijn alleenheerschappij op.26&#13;
Meer voor de hand ligt de route van de indeplaatsstelling&#13;
van art. 7:363 BW. Deze redenering gaat echter niet op&#13;
voor zover bij deze indeplaatsstelling andere criteria zouden&#13;
gelden (de rechter beslist naar billijkheid) dan bij de toedeling&#13;
in art. 7:366 lid 3 BW (geen medewerking verpachter&#13;
bij redelijke bezwaren). Ik kom daarop terug onder nummer&#13;
5.6.&#13;
Het spreekt voor zich dat de echtgenoot, ten tweede, ook&#13;
invloed op de toepasselijkheid van de wettelijke verdeling&#13;
kan uitoefenen door simpelweg te verwerpen. De resterende&#13;
erfgenamen, de kinderen, varen in dat geval bij de ‘pachtverdeling’&#13;
gewoon de haven van art. 7:366 lid 3 BW binnen.&#13;
5.4 Ouderlijke boedelverdeling&#13;
De testamentaire voorloper van de wettelijke verdeling is de&#13;
ouderlijke boedelverdeling van art. 1167 OBW. Deze uiterste&#13;
wilsbeschikking kon tot de invoering van het nieuwe&#13;
erfrecht gemaakt worden, hetgeen op grote schaal geschiedde.&#13;
Zij behoort thans niet meer tot de mogelijkheden,&#13;
omdat zij niet past in het gesloten stelsel dat Boek 4&#13;
BW erop na houdt.27 Onder oud recht gemaakte ouderlijke boedelverdelingen blijven evenwel geldig, ook wanneer de&#13;
nalatenschap na 1 januari 2003 openvalt.28&#13;
Het bijzondere aan de ouderlijke boedelverdeling is dat zij&#13;
het testateurs mogelijk maakte hun nalatenschap al vóór&#13;
hun overlijden te verdelen. De erfgenamen zijn aan die verdeling&#13;
gebonden.29 Men kan zich de vraag stellen of het&#13;
hierboven betoogde over de wettelijke verdeling tevens geldt&#13;
voor de ouderlijke boedelverdeling: mist art. 7:366 lid 3&#13;
BW hier eveneens toepassing?&#13;
Naar mijn indruk luidt het antwoord op deze vraag ontkennend.&#13;
30 De verdeling bij uiterste wil wordt aan de erfgenamen&#13;
toegerekend: in die zin vindt er een toedeling plaats&#13;
‘door de gezamenlijke erfgenamen aan een of meer van hen’&#13;
als bedoeld in art. 7:366 lid 3 BW. Daarnaast lijkt ook&#13;
enige onder de Pachtwet gewezen jurisprudentie van een&#13;
ontkennend antwoord uit te gaan, hoewel oud en nieuw&#13;
recht hier niet naadloos op elkaar aansluiten. Het Hof Arnhem&#13;
besliste in 1998 over een toedeling van een pachtrecht&#13;
op grond van een ouderlijke boedelverdeling:&#13;
‘[…] dat deze ouderlijke boedelverdeling onaantastbaar&#13;
is geworden omdat geen der erfgenamen de nietigheid&#13;
daarvan heeft ingeroepen. Wil een dergelijke toedeling&#13;
van een pachtrecht ook gelding krijgen ten opzichte van&#13;
de verpachter dan dient zijn instemming daarmee in&#13;
ieder geval te worden verkregen.&#13;
Vaststaat voorts dat […] verpachtster achteraf met de&#13;
toedeling van het pachtrecht […] heeft ingestemd. Een&#13;
dergelijke instemming achteraf moet worden aangemerkt&#13;
als een overeenkomst tussen haar als verpachtster&#13;
en de erfgenamen als ingevolge artikel 54, lid 1, van de&#13;
Pachtwet opvolgende pachters waarbij deze pachtverhouding&#13;
aldus wordt gewijzigd dat [...] pachtster in de&#13;
plaats treedt van de erfgenamen als mede-pachters,&#13;
zulks met ingang van de sterfdatum van de erflater&#13;
[…]. Deze pachtwijzigingsovereenkomst behoeft de&#13;
goedkeuring van de grondkamer ingevolge artikel 8, lid&#13;
1, van de Pachtwet.’31&#13;
Dat art. 7:366 lid 3 BW, en daarmee de redelijke bezwaren&#13;
van de verpachter, een rol spelen bij de ouderlijke boedelverdeling&#13;
en niet bij de wettelijke verdeling, maakt minder&#13;
verschil dan men prima facie zou denken. De erfgenaam&#13;
aan wie de pachtrechten krachtens de ouderlijke boedelverdeling&#13;
worden toegescheiden, behoort namelijk te allen&#13;
tijde tot de ‘kring’ van art. 7:363 BW, hetgeen de eventuele&#13;
bezwaren van de verpachter minder vlot ‘redelijk’ doet zijn&#13;
in de zin van art. 7:366 lid 3 BW.32&#13;
5.5 Legaat van pachtrecht&#13;
Wanneer een testateur zijn pachtrechten heeft gelegateerd,&#13;
dan vindt daarmee geen toedeling plaats in de zin van art.&#13;
7:366 lid 3 BW. Op de verpachter rust hier derhalve niet de&#13;
verplichting tot medewerking in de zin van die bepaling,&#13;
hetgeen een nadeel is voor de constructie met het legaat.&#13;
Toch kan de pachter-testateur zich van een legaat willen bedienen,&#13;
bijvoorbeeld omdat een legataris geen erfgenaam is:&#13;
een legataris heeft aldus voor het overige niets met de nalatenschap&#13;
van doen.&#13;
Naar mijn mening is het alleszins mogelijk dat de pachter zijn rechten legateert. Een andere mening is Rodrigues&#13;
Lopes toegedaan, met een beroep op Hof Arnhem 6 februari&#13;
1989, Agr.r.1990, 4332.33 Onder het oude erfrecht&#13;
moge zijn standpunt correct zijn geweest, gezien art. 1004&#13;
OBW, maar het huidige art. 4:117 lid 1 BW wijst in een&#13;
andere richting: ‘Een legaat is een uiterste wilsbeschikking&#13;
waarin de erflater aan een of meer personen een vorderingsrecht&#13;
toekent.’ Men vergelijke een uitspraak van Rechtbank&#13;
Haarlem van 13 juni 2007, waarin het legaat van de huur&#13;
van een woning mogelijk wordt geacht op grond van artikel&#13;
4:117 lid 1 BW.34&#13;
5.6 Redelijke bezwaren&#13;
Een cruciale functie in het ‘pachterfrecht’ van art. 7:366&#13;
BW vertolkt de zinsnede op het einde van lid 3: de verpachter&#13;
is niet verplicht tot medewerking aan de toedeling, indien&#13;
hij tegen de aangewezene(n) redelijke bezwaren heeft.&#13;
Het verbaast mij enigszins dat de wet zich over de invulling&#13;
van deze norm in stilzwijgen hult. De toelichting doet wel&#13;
een boekje open:&#13;
‘Het ligt voor de hand dat bij de vraag of de verpachter&#13;
‘redelijke bezwaren’ heeft in de zin van artikel 366,&#13;
derde lid, mede dient te worden gelet op de criteria van&#13;
de artikelen 363 en 364 voor het geval van pachtoverneming.&#13;
Ook de vraag of de erfgenaam aan wie de toedeling&#13;
plaats vindt, tot de in artikel 363 bedoelde kring&#13;
van personen behoort, is daarbij van belang.’35&#13;
Kortweg, de rechter die zich over de redelijke bezwaren&#13;
buigt, dient art. 7:363 BW analoog toe te passen. Een dergelijk&#13;
richtsnoer had wat mij betreft niet misstaan in art.&#13;
7:366 BW zelf.36 Overigens is daarmee de kous niet af: het&#13;
citaat hierboven schrijft voor dat medeop de criteria van&#13;
art. 7:363 BW dient te worden gelet. Er is dus meer, naar ik&#13;
vermoed: alle omstandigheden van het geval. Men vergelijke&#13;
de (vaste) rechtspraak over de billijkheidsbeslissing van&#13;
art. 54 lid 5 Pachtwet, zoals die bijvoorbeeld naar voren&#13;
komt in Hof Arnhem 13 januari 2004:&#13;
‘Bedoelde billijkheidsbeslissing houdt niet in een afweging&#13;
van de wederzijdse belangen, doch een beoordeling&#13;
aan de hand van alle relevante feiten en omstandigheden.&#13;
Een ontbinding als in dit verband aan de orde&#13;
grijpt bovendien tussentijds in in een lopende duurovereenkomst&#13;
waarbij zich ook andere - reguliere en&#13;
door de wet nader ingevulde - mogelijkheden tot beëindiging&#13;
voordoen. Een en ander brengt mee dat de verpachter&#13;
dusdanige feiten en omstandigheden zal moeten&#13;
stellen dat deze de slotsom rechtvaardigen dat het&#13;
billijker is de pachtovereenkomst te ontbinden dan deze&#13;
te laten doorlopen.’37&#13;
Het belangrijkste element op de weegschaal van de billijkheid&#13;
vloeit voort uit art. 7:363 lid 5 BW: de rechter wijst de&#13;
vordering af, indien de aangewezen pachter niet voldoende&#13;
waarborgen voor een behoorlijke bedrijfsvoering biedt. Ook&#13;
bij het huurrechtelijke art. 7:229 lid 3 BW wijst de toelichting&#13;
op ‘redelijke bezwaren gelegen in de financiële armslag&#13;
van de betreffende erfgenaam’.38 Overeenkomstig art. 7:363&#13;
lid 7 BW lijkt het mij mogelijk dat de rechter voorwaarden&#13;
verbindt aan zijn uitspraak. Het is voorts mogelijk een onwillige&#13;
verpachter te passeren met behulp van art. 3:300&#13;
BW.&#13;
Wanneer er ten tijde van het overlijden van een pachter&#13;
meerdere pachterswaren, moet ervoor worden gewaakt dat&#13;
de redelijke bezwaren van de verpachter niet een te machtig&#13;
wapen worden. De hierboven geciteerde uitspraak uit 2004&#13;
laat dat m.m. zien ten aanzien van de regeling van art. 54&#13;
lid 3 Pachtwet:&#13;
‘Indien er meerdere pachters zijn en één van hen overlijdt,&#13;
kan toepassing van artikel 54 lid 3 - in verband&#13;
met de zin en strekking van die bepaling - slechts leiden&#13;
tot ontbinding van de pachtovereenkomst met één of&#13;
meer van de erfgenamen van de overleden pachter en&#13;
niet ook tot ontbinding van de pachtovereenkomst met&#13;
de medepachter of medepachters van de overleden&#13;
pachter, ook niet wanneer deze medepachter of medepachters&#13;
tevens erfgenaam van de overleden pachter is&#13;
respectievelijk zijn.’39&#13;
Vertaald naar art. 7:366 lid 3 BW komt dit er mijns inziens&#13;
op neer dat de verpachter niet de gelegenheid te baat kan&#13;
nemen door de resterende medepachters van de overleden&#13;
pachter te bestrijden op grond van redelijke bezwaren, ook&#13;
niet voor zover de toedeling plaatsvindt aan een erfgenaam&#13;
van de overleden pachter die tevens reeds medepachter was.&#13;
Slechts de erfgenamen q.q. van de overleden pachter kunnen&#13;
de ‘aangewezenen’ zijn als bedoeld in het artikel.&#13;
Wordt vervolgd40</content><legacyfootnotes>* Prof. mr. W.D. Kolkman is hoogleraar Notarieel Recht aan de Rijksuniversiteit&#13;
Groningen.&#13;
1. Vergelijk de Raad van State in Kamerstukken II2005/06, 30 448, nr.&#13;
4, p. 2: ‘Te verwachten valt daarom dat er nog meer grijze pachtovereenkomsten&#13;
zullen worden aangegaan dan wel relatief kortdurende&#13;
pachtovereenkomsten op grond van artikel 397, eerste lid, waarvoor&#13;
geen recht op verlenging geldt. Daarmee zal ook de beoogde wettelijke&#13;
regeling van de pachtovereenkomst in het BW in feite aan belang&#13;
inboeten.’ Nog verder gaat Snijders, ‘Het wetsvoorstel Pacht; een&#13;
‘nieuwe’ titel in het BW?’, WPNR 6663 (2006), p. 320, stellende dat&#13;
het (toen nog) wetsvoorstel er in feite op neer komt dat de pacht als&#13;
financieringsinstrument van de landbouw zal ophouden te bestaan.&#13;
2. Uitgebreid hierover Verstappen, diss. KUN 1996, p. 47-51 en p. 174-&#13;
215.&#13;
3. Bij een wettelijke verdeling (art. 4:13 BW) is dat anders. Zie onder&#13;
nummer 5.2.&#13;
4. In gelijke zin Valk 2007 ( T&amp;C Nieuw Pachtrecht), art. 7:366 BW,&#13;
aant. 5.&#13;
5. Vergelijk de toelichting op de huurrechtelijke tegenhanger van art.&#13;
7:366 lid 1 BW, art. 7:229 lid 1 BW: ‘Voor wat betreft de dood van&#13;
de verhuurder spreekt de regel vanzelf.’ Zie MvT, Kamerstukken II&#13;
1997/98, 26 089, nr. 3, p. 36.&#13;
6. Aan de afzonderlijke bevoegdheid van de verpachter om ontbinding&#13;
van de pachtovereenkomst te vorderen (of voortzetting door een door&#13;
hem aan te wijzen pachter) bestaat geen behoefte meer, aldus MvT,&#13;
Kamerstukken II 2005/06, 30 448, nr. 3, p. 26.&#13;
7. In gelijke zin Harbers, Op herhaling: een nieuwe regeling voor de&#13;
pacht, Agr.r. 2006, p. 230.&#13;
8. MvA II, Parl. Gesch. Boek 6 BW, p. 974. In art. 7:326 lid 4 BW&#13;
(herziening pachtovereenkomst) en in art. 7:335 BW (wijziging tegenprestatie)&#13;
is een beroep op de imprévision expliciet uitgesloten.&#13;
9. Aldus MvT, Kamerstukken II1997/98, 26 089, nr. 3, p. 37.&#13;
10. Zie art. 7:355 BW en voorheen art. 32 Pachtwet.&#13;
11. Aldus wijkt art. 7:244 BW af van art. 7:221 BW. In zijn algemeenheid&#13;
echter kent de huur van woonruimte minder verwantschap met&#13;
de pacht dan de huur van bedrijfsruimte. Bij beide huurvarianten&#13;
heeft de wetgever art. 7:229 lid 1 BW, dat in principe van regelend&#13;
recht is, in een dwingender vorm gegoten. Zie respectievelijk art.&#13;
7:268 lid 8 BW (bij woonruimte kan van art. 7:229 leden 1 en 3 BW&#13;
niet worden afgeweken) en art. 7:291 lid 2 BW (bij bedrijfsruimte&#13;
kan er niet dan met goedkeuring van de rechter ten nadele van de&#13;
huurder van worden afgeweken).&#13;
12. MvT, Kamerstukken II 2005/06, 30 448, nr. 3, p. 18. Zie voor een&#13;
vergelijking tussen het nieuwe pachtrecht en het huurrecht bedrijfsruimte:&#13;
Kerpestein, Een kijkje over de schutting. Het nieuwe pachtrecht&#13;
vergeleken met het huurrecht bedrijfsruimte, Agr.r. 2008, nr. 3,&#13;
p. 105-117.&#13;
13. Snijders, Het wetsvoorstel Pacht; een ‘nieuwe’ titel in het BW?,&#13;
WPNR6663 (2006), p. 317.&#13;
14. Zie over het ‘in gebruik geven’ – dat wil zeggen: onderverpachten –&#13;
mijn opmerking onder nummer 3.&#13;
15. Vergelijk reeds Meijers, VPO I, p. 271. Zie ook Vegter, in: Quod licet&#13;
(Kleijn-bundel), p. 443 e.v.&#13;
16. Vergelijk Valk 2007 ( T&amp;C Nieuw Pachtrecht), art. 7:366 BW, aant.&#13;
3.&#13;
17. De verwerping werkt terug tot het ogenblik van het openvallen der&#13;
nala tenschap. Een aanvaarding of verwerping kan bovendien niet op&#13;
grond van benadeling van een schuld eiser worden vernietigd. Zie art.&#13;
4:190 lid 4 BW.&#13;
18. Zie ten aanzien van het huurrecht in het bijzonder noot 24.&#13;
19. Terzijde merk ik op dat de bepaling niet de juiste erfrechtelijke vocabulaire&#13;
hanteert, waar zij spreekt van een pachter die ‘erfgenamen nalaat’:&#13;
goederen laat je na, erfgenamen laat je achter.&#13;
20. De medewerking kan in iedere vorm geschieden. Art. 6:159 BW eist&#13;
niet dat de wederpartij aan de in dat artikel genoemde akte meewerkt,&#13;
hoewel er veel voor te zeggen is de medewerking op die manier te&#13;
laten plaatsvinden. Vergelijk Van Rijssen, diss. RUG 2006, p. 248-&#13;
251.&#13;
21. Ook stiefkinderen kunnen, gelijk eigen kinderen, in de wettelijke verdeling&#13;
worden betrokken. Zie art. 4:27 BW.&#13;
22. Zie Parl. Gesch. Boek 4 Inv., p. 1549 e.v.&#13;
23. Zie nummer 2 over de wegen die de verpachter wel kan bewandelen&#13;
teneinde de pachtovereenkomst met de langstlevende echtgenoot van&#13;
de pachter te beëindigen.&#13;
24. Zie Voorstel van Wet, Kamerstukken II1999/2000, 27 245, nr. 2, p.&#13;
20. Ook in lid 2 van art. 7:229 BW verscheen een dergelijke aanvulling.&#13;
Dezelfde bijstelling onderging het daarmee congruerende art.&#13;
7A:1632 OBW reeds, voor de periode van inwerkingtreding van het&#13;
nieuwe erfrecht tot die van het nieuwe huurrecht. Zie daarover MvT,&#13;
Kamerstukken II1999/2000, 27 245, nr. 3, p. 8 en 28.&#13;
25. Afgezien van het geval waarin alle kinderen verwerpen: de wettelijke&#13;
verdeling vindt dan geen doorgang, de echtgenoot is enig erfgenaam.&#13;
26. Het testament kan dit ondervangen door de echtgenoot bijvoorbeeld&#13;
te bekleden met een afwikkelingsbewind voor het geval er ongedaan&#13;
gemaakt wordt. Daarnaast kan de echtgenoot, voorafgaand aan de&#13;
ongedaanmaking, een verdeling met de kinderen overeenkomen&#13;
waarbij de kinderen hem onherroepelijke volmachten verstrekken ter&#13;
effectuering van de verdelingsafspraken. Dan kunnen de kinderen&#13;
vervolgens geen roet meer in het eten gooien. Dat kan van de verpachter&#13;
niet gezegd worden: art. 7:366 lid 3 BW staat hem ten dienste.&#13;
27. Zij is noch in het huidige Boek 4 BW geregeld, noch in de wet als zodanig&#13;
(dat wil zeggen als uiterste wilsbeschikking) aange merkt. Zie&#13;
art. 4:42 lid 1 BW.&#13;
28. Zulks vloeit voort uit art. 79 Overgangswet NBW.&#13;
29. Dikwijls bevat de uiterste wil echter een ‘tenzij-clausule’, op grond&#13;
waarvan de echtgenoot (al dan niet tezamen met de kinderen) kan bepalen&#13;
dat de door de erflater vastgestelde verdeling niet van toepassing&#13;
is. Zie HR 17 januari 1996, VN1996, p. 689, alsmede Besluit Staatssecretaris&#13;
van Financiën 12 augustus 2004, VN2004/44.18.&#13;
30. Zo ook Rodrigues Lopes, Pacht, p. 125.&#13;
31. Pachtkamer Hof Arnhem 15 september 1998, Agr.r.2000, 5041.&#13;
32. Zie nummer 5.6 over deze redelijke bezwaren en de rol van de ‘kring’&#13;
daarbij.&#13;
33. Pacht, p. 125.&#13;
34. LJNBA7339.&#13;
35. MvT, Kamerstukken II2005/06, 30 448, nr. 3, p. 26.&#13;
36. Vergelijk art. 7:364 lid 2 BW, dat daartoe wel een expliciete bepaling&#13;
bevat.&#13;
37. Pachtkamer Hof Arnhem 13 januari 2004, Agr.r.2005, 5301. Zie&#13;
ook Asser/Snijders 5-IIb, nr. 260.&#13;
38. MvT, Kamerstukken II1997/98, 26 089, nr. 3, p. 36-37.&#13;
39. Pachtkamer Hof Arnhem 13 januari 2004, Agr.r.2005, 5301. Zie tevens&#13;
Pachtkamer Hof Arnhem 26 maart 1984, Agr.r.1985, 3857.&#13;
40. Naar verwachting wordt het vervolg gepubliceerd in de uitgave van&#13;
februari 2009 van het Tijdschrift voor Agrarisch Recht.</legacyfootnotes><footnotes><footnote/></footnotes><auteurs>prof. mr. W.D. Kolkman</auteurs><published>2008-12-01 00:00:00</published><modified>2008-12-01 00:00:00</modified><editiondate>2008-12-01</editiondate><htmlpath>https://denhollander.info/artikel/7591</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1997</searchword><id>4897</id><udhid>UDH:TvAR/4897</udhid><titel>Van den Brink / Van Setten (TvAR 1997/4873)</titel><searchwords><searchword>TvAR 5/1997</searchword><searchword>TvAR 1997/4873</searchword><searchword>UDH:TvAR/4897</searchword></searchwords><attachments><attachment><name>1997_nr 5_Rechtspraak_4873.pdf</name><extention>pdf</extention><url>https://denhollander.info/download/4839/ci</url></attachment></attachments><inleiding>Pachtwet, art. 36, 115, 126, 146&#13;
&#13;
Onduidelijkheid in beschikking inzake het daarvan gewezen zijn door de kantonrechter dan wel door depachtkamer van het kantonge-recht. Omstandigheden waaruit volgt dat het laatste het geval is. Mitsdien stond hoger beroep open bij de pachtkamer van het hof. Niet blijkt dat is beslist door de kantonrechtervoorzitter en de twee deskundige leden; mitsdien eerste tussenbeschikking nietig en deswege ook de tweede tussenbeschikking die daarop voortbouwt. Volgt terugwijzing.&#13;
Pachtverlengingsge dingen dienen met bekwame spoed te worden behandeld, met als regel een mondelinge behandeling en, behoudens uitzonderingen, zonder tussenbeschikking(en). Welk tijdstip als begin van het seizoen moet worden aangemerkt, hangt af van de aard van het gebruik waarvoor is verpacht alsmede van de concrete omstandigheden van het geval zoals de grondsoort en het plaatselijk gebruik. In casu niet later dan begin maart.</inleiding><content>Beschikking in de zaak van:&#13;
Willem van den Brink,&#13;
wonende te Ede, appellant, procureur: mr.&#13;
D.M.H.M. van Dijk,&#13;
tegen&#13;
Marinus van Setten,&#13;
wonende te Ede, geïntimeerde, procureur: mr. J.M.J. Huver.&#13;
Het geding in eerste aanleg&#13;
Naar aanleiding van een door appellant aan de pachtkamer van het kantongerecht te Wage-ningen gericht verzoek tot verlenging van de tussen hem als pachter en geïntimeerde als ver-pachter bestaande en behoudens verlenging met ingang van het seizoen 1996 eindigende pachtovereenkomst met betrekking tot het perceel grasland, kadastraal bekend gemeente Ede, sectie E, nummer 144, groot 1.75.90 ha, zijn tussen partijen twee tussenbeschikkingen gegeven op 25 januari 1995 respectievelijk 28 februari 1996.&#13;
Het geding in hoger beroep&#13;
Pachter is bij op 26 maart 1996 ter griffie van het hof ingekomen beroepschrift in hoger be-roep gekomen van voormelde beschikkingen, met verzoek deze nietig te verklaren, althans appellant niet-ontvankelijk te verklaren in het door hem ingediende verlengingsverzoek, al-thans de tussen partijen vigerende pachtover-eenkomst te verlengen met de wettelijke duur van zes jaren, althans tot het jaar 2001, met ver-oordeling van geïntimeerde in de kosten van beide instanties.&#13;
Verpachter heeft bij op 25 april 1996 ter griffie van het hof ingekomen verweerschrift verweer gevoerd met conclusie tot referte met betrek-king tot grief I en voor wat betreft de overige grieven tot ongegrondverklaring van pachter in diens beroep, met bevestiging van de beschik-kingen, waarvan beroep, eventueel met verbe-tering van gronden, een en ander met veroor-deling van pachter in de proceskosten. Op 10 juni 1996 heeft in raadkamer van het hof een mondelinge behandeling van het hoger beroep plaats gehad, waarbij aanwezig waren pachter in persoon, bijgestaan door zijn procureur, alsmede verpachter in persoon, vergezeld van zijn echtgenote en bijgestaan door mr. B. Nijman van A &amp; S Partners in Juridische Dienstverlening B.V. te Wageningen. Van de zijde van partijen zijn ter zitting van het hof inlichtingen verstrekt, waarna de raadslieden de wederzijdse standpunten nader hebben toegelicht, zulks wat de raadsman van verpach-ter betreft mede aan de hand van pleitnotities.&#13;
Desgevraagd hebben beide raadslieden ver-klaard het op prijs te stellen dat het hof zo mo-gelijk de zaak zelf afdoet.&#13;
De grieven&#13;
De grieven luiden:&#13;
I. Ten onrechte is de op 25 januari 1995 gege ven beschikking gegeven en uitgesproken door de kantonrechter.&#13;
II. Ten onrechte is de pachtkamer van het kan tongerecht van oordeel, dat de wettelijke ter mijn van de pachtovereenkomst een aanvang heeft genomen met ingang van het seizoen 1990 en ten onrechte verbindt de pachtkamer daaraan de conclusie dat de overeenkomst tij dig is opgezegd.&#13;
III. Ten onrechte heeft de pachtkamer van het kantongerecht nagelaten het verlengingsver- zoek toe te wijzen en verpachter te veroordelen in de kosten van deze procedure.&#13;
De mondelinge behandeling&#13;
Ter zitting van het hof is - niet of onvoldoende weersproken - verklaard (zakelijk weergege-ven):&#13;
door pachter:&#13;
dat hij 60 jaar is, gehuwd is en drie kinderen heeft die allen het huis uit zijn en buiten de landbouw werken; dat hij zelf het diploma La-gere Landbouwschool bezit; dat hij een bedrijf exploiteert van ongeveer 8.50 ha, waarvan on-geveer 2.50 ha met de daarop staande gebou-wen zijn eigendom is en de rest wordt gepacht; dat van de pachtgrond ongeveer 3 ha wordt ge-pacht op jaarcontract; dat hij recentelijk nog ongeveer 2 ha op jaarcontract gepachte grond is kwijtgeraakt; dat alle grond wordt gebruikt als grasland; dat hij 18 stuks melkvee heeft, als-mede 10 stuks jongvee en 350 mestvarkens; dat hij beschikt over een grupstal met 28 veestan-den, twee varkensschuren met in totaal plaats voor 450 dieren en een wagenloods van onge-veer 7 x 12 meter; dat zijn melkquotum voor het melkprijsjaar 1996/1997 90.377 kilogram is met een vetgehalte van 4,17%; dat hij een mest-quotum heeft van 2828 kilogram fosfaat, waar-van 540 kilogram grondgebonden en 2288 niet-grondgebonden; dat hij geen bedrijfsopvolger heeft; dat het op zijn bedrijf betrekking heb-bende boekhoudoverzicht over 1995 nog niet&#13;
gereed is maar hij voor dat jaar ongeveer het-zelfde bedrijfsresultaat verwacht als waarvan in 1994 sprake was;&#13;
door verpachter:&#13;
dat hij 52 jaar is, gehuwd is en 2 zoons heeft, te weten Harmen die 31 jaar is, gehuwd is en drie kinderen heeft, alsmede André die 24 jaar en nog ongehuwd is; dat hij zelf het diploma van de Lagere Landbouwschool bezit en Harmen dat van de Middelbare Landbouwschool, ter-wijl André nog bezig is met zijn opleiding aan de Middelbare Landbouwschool; dat hij samen met zijn broer Jan en zijn zoon Harmen in een sinds 1 januari 1986 bestaande maatschap twee (op ongeveer 5 kilometer van elkaar gelegen) landbouwbedrijven exploiteert en dat zijn zoon André met ingang van 1 januari 1996 tot die maatschap is toegetreden; dat één van de bedrijven is gevestigd aan de Dr. W. Dreeslaan te Bennekom; dat hij daar zelf woont en bij dat bedrijf een oppervlakte grasland behoort van ongeveer 7.50 ha die nabij de gebouwen ligt en eigendom is van zijn broer Jan, alsmede 2.32.90 ha grasland die hij in mei 1995 heeft gekocht en die op ongeveer 2,5 kilometer van de gebou-wen is gelegen; dat op dat bedrijf 120 fokzeu-gen worden gehouden en voorts 7 schapen, een paard en een veulen; dat hij daar beschikt over een fokzeugenstal met plaats voor 120 dieren; dat de genoemde cultuurgrond wordt gebruikt voor het daarop weiden van jongvee (pinken) en het inkuilen van gras; dat het andere bedrijf is gevestigd aan de Maanderbroekweg te Ede en daar zijn zoon Harmen woont; dat dit be-drijf uit ongeveer 13.25 ha eigen grond (gras-land) bestaat; dat in dat bedrijf 42 stuks melk-vee worden gehouden alsmede 25 stuks jongvee en 90 fokzeugen; dat ter plaatse kan worden beschikt over een grupstal met 50 vee-standen en een fokzeugenstal met ruimte voor 90 dieren; dat zij een melkquotum hebben van 332.065 kilogram (melkprijsjaar 1996/1997) en een mestquotum van totaal ongeveer 6.000 ki-logram fosfaat; dat het bedrijf aan de Maander-broekweg winstgevend is en dat aan de Dr. W. Dreeslaan verlies oplevert, al gaat het de laatste tijd wat beter; dat het - op de beide bedrijven betrekking hebbende - boekhoudoverzicht over 1995 nog niet gereed is maar hij verwacht dat het bedrijfsresultaat in dat jaar beter is ge-&#13;
weest dan dat in 1994; dat het de bedoeling is om bij niet-verlenging van de onderhavige pachtovereenkomst de betreffende grond toe te voegen aan het bedrijf aan de Maander-broekweg; dat hij ten behoeve van wegaanleg ca. een gedeelte van zijn grond zal kwijtraken, te weten ongeveer 1.45 ha van de grond die thans al tot laatstgenoemd bedrijf behoort en ongeveer 0.45 ha van de grond in geschil; dat niet uitgesloten is dat het om nog grotere op-pervlakten zal gaan.&#13;
Beoordeling van het hoger beroep&#13;
1. De beschikking van 25 januari 1995, waarvan beroep, vermeldt in de aanhef: 'De kanton rechter te Wageningen ...' en aan het slot: 'Al dus gegeven ... door mr. ..., kantonrechter te Arnhem, ...'. In de rechtsoverwegingen 3 en 9 komen de volgende passages voor:'... meent de pachtkamer te moeten begrijpen ...', respectie- velijk '... informatie verstrekt aan de pachtka- mer ...', terwijl voorafgaande aan de woorden van het dictum staat vermeld: 'De pachtkamer van het kantongerecht:'.&#13;
2. Ter zitting van het hof is op grond van op dat punt eensluidende mededelingen van de we- derzijdse raadslieden gebleken dat de monde- linge behandeling, die bij de beschikking van 25 januari 1995 is bepaald, heeft plaats gehad ten overstaan van de pachtkamer van het kan tongerecht te Wageningen.&#13;
3. De beschikking van 28 februari 1996, waar van beroep, vermeldt in de aanhef wederom: 'De kantonrechter te Wageningen ...', maar spreekt in de rechtsoverwegingen 1,4 en 10 over 'de pachtkamer' en voorafgaande aan de woorden van het dictum over: 'De pachtkamer van het kantongerecht te Wageningen', terwijl aan het slot staat weergegeven: 'Aldus gegeven door de pachtkamer bij het kantongerecht te Wageningen, bestaande uit ...', waarna de drie namen van de leden van die pachtkamer wor- den vermeld.&#13;
In het onderdeel 'procesgang' verwijst de be-schikking naar die van 25 januari 1995.&#13;
4. Uit de in bovenstaande rechtsoverwegingen weergegeven feiten en omstandigheden kan naar het oordeel van het hof, ondanks de ver schillende aan de beide beschikkingen, waar van beroep, (met name aan de beschikking van 25 januari 1995) klevende formele gebreken,&#13;
worden afgeleid dat die beschikkingen feitelijk zijn gegeven door de pachtkamer van het kan-tongerecht en niet door de kantonrechter. Mitsdien stond van die beschikkingen hoger beroep open bij de pachtkamer van dit hof.&#13;
5. Uit de beschikking van 25 januari 1995, waarvan beroep, blijkt evenwel niet dat vol- daan is aan het bepaalde in artikel 115, lid 2, van de Pachtwet. Mitsdien blijkt uit die beschik- king ook niet dat is beslist, behalve door de kantonrechter-voorzitter, mede door de twee deskundige leden en deze omstandigheid brengt ingevolge het bepaalde in artikel 126, lid 2, van de Pachtwet mede dat de beschikking nietig is.&#13;
Voormelde nietigheid impliceert dat de be-schikking van 28 februari 1996, waarvan be-roep, die op de eerder gegeven beschikking voortbouwt, eveneens nietig is. Grief I treft mitsdien doel en de overige grieven behoeven geen bespreking.&#13;
6. Het is het hof gebleken dat de pachtkamer van het kantongerecht inmiddels - op 22 mei 1996 - een derde tussenbeschikking heeft gege- ven, welke - nog - niet aan het oordeel van het hof is onderworpen. Teneinde partijen niet de mogelijkheid te ontnemen ook daarvan in ho- ger beroep te komen, zal het hof ondanks het desbetreffende verzoek van partijen de zaak niet zelf afdoen doch deze terugwijzen naar de pachtkamer van het kantongerecht ter - ver- dere - behandeling en afdoening.&#13;
7. Ten overvloede overweegt het hof thans nog het volgende.&#13;
8. Aard en strekking van de op de behandeling van pachtverlengingszaken betrekking heb bende wetsartikelen in de Pachtwet brengen mee dat die behandeling met bekwame spoed dient te geschieden, zulks met in de regel een mondelinge behandeling na inleidend verzoek schrift en eventueel verweerschrift doch zon der verdere conclusies en, behoudens in duide- lijk daartoe aanleiding gevende gevallen, zonder tussenbeschikking, laat staan meerdere tussenbeschikkingen.&#13;
In casu is bij de behandeling van het onderha-vige verlengingsverzoek in prima aan een en ander niet voldaan nu die behandeling zonder aanwijsbare redenen reeds meer dan twee jaar duurt en daarin drie maal een tussenbeschik-king is gegeven.&#13;
9. Indien, zoals in dit geval, een pachtovereen- komst is aangegaan met ingang van het/een sei- zoen, moet voor de beantwoording van de vraag welk tijdstip daarmee geacht moet wor- den te zijn bedoeld, gekeken worden naar de aard van het gebruik waarvoor is verpacht als mede naar de concrete omstandigheden van het geval zoals de grondsoort en het plaatselijk ge- bruik in de gemeente c.q. regio waar(in) het pachtobject is gelegen, zulks uitgaande van normale weersomstandigheden.&#13;
Zulks doende, moet naar het oordeel van het hof worden geconcludeerd dat het begin van het seizoen voor de exploitatie van grasland in Ede niet later is dan omstreeks begin maart. Voor de litigieuze pachtovereenkomst moet derhalve als begintijdstip worden aangehou-den: omstreeks begin maart 1985. De omstan-digheid dat de rechtsvoorganger van verpach-ter in zijn bij de Centrale Grondkamer te Arnhem ingediende beroepschrift van 17 no-vember 1989 heeft betoogd dat van 1 mei 1985 moet worden uitgegaan, kan daaraan niet af-doen.&#13;
10. Nu de door het hof te geven beslissing niet te wijten is aan (één van de) partijen, noch in houdt dat daarbij één van hen (in overwegende mate) in het ongelijk wordt gesteld, acht het hof termen aanwezig de kosten van het hoger beroep tussen hen te compenseren des dat ie- dere partij de eigen kosten draagt.&#13;
Slotsom&#13;
De beschikkingen, waarvan beroep, moeten nietig worden verklaard met terugwijzing van de zaak naar de pachtkamer van het kantonge-recht en met compensatie van de kosten van het hoger beroep als hiervoor overwogen.&#13;
Beslissing&#13;
Het hof, beschikkende in hoger beroep: verklaart de beschikkingen van 25 januari 1995 en 28 februari 1996, waarvan beroep, nietig. Wijst de zaak terug naar de pachtkamer van het kantongerecht te Wageningen om deze met in-achtneming van 's hofs beslissing (verder) te behandelen en daarin te beslissen. Compenseert de in hoger beroep tussen par-tijen gevallen proceskosten des dat iedere partij de eigen kosten draagt.</content><legacyfootnotes/><footnotes><footnote/></footnotes><auteurs/><published>1997-05-01 00:00:00</published><modified>1995-05-23 00:00:00</modified><editiondate>1997-05-01</editiondate><htmlpath>https://denhollander.info/artikel/4897</htmlpath></article>
</articles></edition>
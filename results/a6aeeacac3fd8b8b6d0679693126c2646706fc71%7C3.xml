<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1989</searchword><id>7230</id><udhid>UDH:TvAR/7230</udhid><titel>'Johannes Josephus Lambertus Timmermans, / De gemeente Sint Michielsgestel' (TvAR 1989/4220)</titel><searchwords><searchword>TvAR 3/1989</searchword><searchword>TvAR 1989/4220</searchword><searchword>UDH:TvAR/7230</searchword></searchwords><attachments><attachment><name>1989_nr 3_Rechtspraak_4220.pdf</name><extention>pdf</extention><url>https://denhollander.info/download/6813/ci</url></attachment></attachments><inleiding>Pachtwet, art. 56&#13;
Ingevolge de pachtovereenkomst moet de&#13;
pachter de bij het aangaan van die overeenkomst&#13;
bestaande uit- en/of overwegen over&#13;
het gepachte zonder schadevergoeding gedogen.&#13;
Ten processe staat het bestaan van een&#13;
recht van overweg vast en de pachtkamer&#13;
van het kantongerecht heeft bij een bezichtiging&#13;
ter plaatse geconstateerd dat de&#13;
pachter de uitoefening van dat recht feitelijk&#13;
onmogelijk heeft gemaakt. Nu de&#13;
pachter gedurende de looptijd van de&#13;
pachtovereenkomst bij herhaling heeft&#13;
geweigerd zijn hierboven gemelde verplichting&#13;
na te komen, heeft de pachtkamer van&#13;
het kantongerecht terecht die wanprestatie&#13;
voldoende ernstig geacht om op grond daarvan&#13;
de pachtovereenkomst te ontbinden.</inleiding><content>Pachtkamer gerechtshof te Arnhem, arrest&#13;
d.d. 25 juli 1988&#13;
In de zaak van:&#13;
Johannes Josephus Lambertus Timmermans,&#13;
wonende te Gemonde, gemeente&#13;
Sint Michielesgestel, appellant, procureur:&#13;
mr. J.M.J. Huver&#13;
tegen&#13;
De gemeente Sint Michielsgestel, zetel houdende&#13;
te Sint Michielsgestel, geïntimeerde,&#13;
procureur: mr. D. Knottenbelt.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te 's-Hertogenbosch&#13;
gewezen tussenvonnis van 24 april&#13;
1987 en het tussen partijen door die pachtkamer&#13;
gewezen eindvonnis van 24 juli&#13;
1987, (...)&#13;
Overwegende:&#13;
Appellant, gedaagde in eerste aanleg, - hierna&#13;
ook te noemen: Timmermans - is bij exploit&#13;
van 21 augustus 1987 in hoger beroep&#13;
gekomen van beide voormelde vonnissen,&#13;
met gelijktijdige dagvaarding van geïntimeerde,&#13;
eiseres in eerste aanleg - hierna ook te&#13;
noemen: De Gemeente - voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd&#13;
het vonnis van 24 juli 1987, waarvan&#13;
beroep, te vernietigen en, opnieuw rechtdoende,&#13;
geïntimeerde alsnog niet-ontvankelijk&#13;
te verklaren in haar vordering, althans&#13;
aan geïntimeerde haar vordering alsnog&#13;
te ontzeggen als zijnde onbewezen en&#13;
ongegrond met veroordeling van geïntimeerde&#13;
in de kosten van beide instantiën. Bij memorie van antwoord is verweer gevoerd&#13;
met conclusie de vonnissen, waarvan&#13;
beroep, zo nodig onder verbetering en of&#13;
aanvulling der gronden te bevestigen, met&#13;
veroordeling van appellant in de kosten&#13;
van beide instantiën.&#13;
Partijen hebben vervolgens de stukken&#13;
aan het hof overgelegd voor het wijzen van&#13;
arrest.&#13;
De grieven.&#13;
De grieven luiden als volgt:&#13;
I. Ten onrechte overweegt de pachtkamer&#13;
dat appellant met ingang van 1 januari&#13;
1982 voor de duur van 6 jaar een weiland&#13;
groot 20 are, gelegen aan de Gemondseweg&#13;
te Sint Michielsgestel sectie D nr. 981 (ged.)&#13;
heeft gepacht.&#13;
II. Ten onrechte heeft de pachtkamer in&#13;
rechtsoverweging 2 overwogen dat appel&#13;
lant niet heeft betwist dat hij krachtens artikel&#13;
11 van de pachtovereenkomst verplicht&#13;
is over het gepachte doorgang te verlenen&#13;
aan de gebruiker van het overige gedeelte&#13;
van D 981, zijnde dit gedeelte sedert&#13;
22 augustus 1986 door de Gemeente verkocht&#13;
aan mej. H.A. Steenbakkers c.s.&#13;
III. Ten onrechte overweegt de pachtkamer&#13;
in rechtsoverweging 3 dat appellant&#13;
niet heeft betwist dat hij 'deze doorgang'&#13;
heeft versperd en dat, zoals de pachtkamer&#13;
op 4 mei 1987 is gebleken, deze versperringen&#13;
uit een mesthoop doch ook uit een&#13;
tweetal bomen bestonden.&#13;
IV. Ten onrechte overweegt de pachtkamer&#13;
in rechtsoverweging 5 dat appellant als&#13;
verontschuldiging voor het niet nakomen&#13;
van het bij de pachtovereenkomst bepaalde&#13;
aanvoert dat 'die doorgang' niet nodig was&#13;
wegens de mogelijkheid van een 'andere&#13;
uitweg' en de hinder die hij ondervond van&#13;
de vlak langs zijn woning rijdende zware&#13;
voertuigen. V. Ten onrechte overweegt de pachtkamer&#13;
in rechtsoverweging 6 dat de Gemeente&#13;
ervoor dient te zorgen dat voor Steenbakkers&#13;
de weg vrij is en de Gemeente niet behoeft&#13;
te dulden dat appellant de weg verspert,&#13;
omdat op het gepachte bij de verkoop&#13;
aan Steenbakkers een erfdienstbaarheid&#13;
van weg is gevestigd, ter plaatse waar&#13;
appellant reeds verplicht was doorgang te&#13;
verlenen.&#13;
VI. Ten onrechte ontbindt de pachtkamer&#13;
de pachtovereenkomst van partijen met ingang&#13;
van 1 september 1987 en veroordeelt&#13;
appellant in de proceskosten aan de zijde&#13;
van de Gemeente begroot op ƒ 121,-.&#13;
De ontvankelijkheid van het hoger beroep&#13;
Nu Timmermans geen grieven aanvoert tegen&#13;
het tussenvonnis van de pachtkamer&#13;
van het kantongerecht te 's-Hertogenbosch&#13;
van 24 april 1987, kan hij in zijn hoger beroep,&#13;
voorzover dit is gericht tegen dit vonnis,&#13;
niet worden ontvangen.&#13;
De vaststaande feiten&#13;
Als enerzijds gesteld en anderzijds erkend&#13;
dan wel niet of onvoldoende weersproken,&#13;
staat ten processe het navolgende vast:&#13;
- bij pachtovereenkomst van 5 oktober&#13;
1982 is door de Gemeente aan Timmer&#13;
mans verpacht een perceel weiland aan de&#13;
Gemondseweg te Sint Michielsgestel, kadastraal&#13;
bekend in die gemeente, sectie D,&#13;
nr. 981 gedeeltelijk, groot 0.20.00 ha;&#13;
- deze pachtovereenkomst werd aangegaan&#13;
voor de duur van zes jaar, ingaande 1&#13;
januari 1983 en tegen een pachtprijs van&#13;
ƒ 72,- in totaal per jaar;&#13;
- van de van deze pachtovereenkomst&#13;
deel uitmakende bepalingen luidt punt 11&#13;
als volgt: 'De pachter is verplicht om de bij&#13;
het aangaan dezer overeenkomst bestaande&#13;
uit- en/of overwegen over het gepachte&#13;
zonder schadevergoeding te gedogen.';&#13;
- bij notariële akte van 22 augustus&#13;
1986 heeft de Gemeente onder meer een ander&#13;
gedeelte van het perceel sectie D, nr.&#13;
981, in eigendom overgedragen aan H.A,&#13;
H.F., A.M. en R. Steenbakkers, allen wonende&#13;
te Gemonde, gemeente Sint Michielsgestel;&#13;
dit gedeelte ligt aan de ongeveer&#13;
noordwestelijke zijde van en grenst&#13;
aan het aan Timmermans verpachte perceel&#13;
weiland;&#13;
- bij genoemde notariële akte werd gevestigd&#13;
een erfdienstbaarheid van weg ten&#13;
behoeve van de door de Gemeente aan&#13;
Steenbakkers c.s. verkochte grond en ten&#13;
laste van het aan Timmermans verpachte&#13;
perceel weiland, zulks ter plaatse van de op&#13;
dit perceel langs de ongeveer noordoostelijke&#13;
grens daarvan gelegen uitweg naar de&#13;
Gemondseweg;&#13;
- Timmermans heeft op bedoelde uit&#13;
weg nabij de grens met het aan Steenbakkers c.s. verkochte gedeelte van perceel sectie&#13;
D, nr. 981, twee bomen geplant en een&#13;
mesthoop gedeponeerd.&#13;
Behandeling van het geschil in hoger beroep&#13;
(1) Aangezien Timmermans tegen het vonnis&#13;
van de pachtkamer (van het kantongerecht)&#13;
te 's-Hertogenbosch van 24 april&#13;
1987 geen grieven heeft aangevoerd, kan&#13;
hij in zijn tegen dat vonnis gerichte beroep&#13;
niet worden ontvangen.&#13;
(2) De Gemeente voert aan, dat Timmer&#13;
mans het gebruik van de uitweg door&#13;
Steenbakkers c.s. onmogelijk maakt door&#13;
het afsluiten daarvan met een hek, door het&#13;
daarop geplant hebben van twee bomen en&#13;
het daarop gedeponeerd hebben van een&#13;
mesthoop.&#13;
Dusdoende, aldus de Gemeente, handelt&#13;
hij in strijd met de tussen partijen bestaande&#13;
pachtovereenkomst, te weten met het in&#13;
punt 11 van die overeenkomst bepaalde.&#13;
Nu Timmermans ondanks sommaties van&#13;
de zijde van de Gemeente niet bereid is de&#13;
uitweg weer vrij te maken, vordert de Gemeente&#13;
ontbinding van de pachtovereenkomst.&#13;
Zij merkt daarbij nog op, dat ook&#13;
in 1983 reeds een pachtontbindingsprocedure&#13;
tussen partijen aanhangig is geweest&#13;
om dezelfde reden, welke procedure na toezegging&#13;
van Timmermans dat hij de gebruikers&#13;
van de achterliggende grond doorgang&#13;
zou verlenen is geroyeerd.&#13;
(3) Timmermans verzet zich tegen de gevorderde&#13;
pachtontbinding. Hij stelt dat&#13;
Steenbakkers c.s. de litigieuze uitweg niet&#13;
nodig hebben omdat zij ook langs andere&#13;
weg op hun grond kunnen komen. Voorts,&#13;
aldus Timmermans, heeft hij hinder van&#13;
het gebruik van de uitweg door derden, nu&#13;
die uitweg vlak langs zijn woning loopt en&#13;
daarvan gebruik wordt gemaakt met zware&#13;
tractoren en grote aanhangwagens, die bovendien&#13;
schade aan de bodem veroorzaken&#13;
zonder dat daarvoor vergoeding wordt betaald.&#13;
In hoger beroep voert Timmermans nog&#13;
aan, dat de erfdienstbaarheid van weg eerst&#13;
is gevestigd na de totstandkoming van de&#13;
tussen partijen bestaande pachtovereenkomst,&#13;
zodat hij op grond van het bepaalde&#13;
in punt 11 van die pachtovereenkomst, dat&#13;
slechts spreekt over bestaande uit- en/of&#13;
overwegen, niet gehouden is in te stemmen&#13;
met een gebruik van de uitweg door Steenbakkers&#13;
c.s.&#13;
(4) Grief I is op zichzelf gegrond, aangezien&#13;
de tussen partijen gesloten pachtovereenkomst&#13;
inderdaad is ingegaan op 1 januari&#13;
1983 en niet op 1 januari 1982.&#13;
Voor de beslissing in het onderhavige geschil&#13;
is deze omstandigheid evenwel irrelevant&#13;
en de gegrondheid van de eerste grief&#13;
kan dan ook niet leiden tot vernietiging van&#13;
het vonnis van 24 juli 1987.&#13;
(5) Ingevolge het in de tussen partijen&#13;
bestaande pachtovereenkomst bepaalde is&#13;
Timmermans gehouden 'de bij het aangaan&#13;
dezer overeenkomst bestaande uit- en/of&#13;
overwegen over het gepachte zonder schadevergoeding&#13;
te gedogen'. Deze verplichting&#13;
tot gedogen betreft dus die uit- en&#13;
overwegen over het gepachte, die bestonden&#13;
op 5 oktober 1982. Vaststaat derhalve,&#13;
dat hier niet onder valt de bij notariële akte&#13;
van 22 augustus 1986 gevestigde erfdienstbaarheid&#13;
van weg. Nu voorts niet is gesteld&#13;
noch anderszins is gebleken, dat Timmer&#13;
mans bij de vestiging van die erfdienstbaarheid&#13;
partij is geweest dan wel daarmede op&#13;
andere wijze heeft ingestemd (hij heeft onweersproken&#13;
het tegendeel aangevoerd),&#13;
kan het niet respecteren van meerbedoelde&#13;
erfdienstbaarheid niet worden aangemerkt&#13;
als een wanprestatie van Timmermans, die&#13;
ontbinding van de onderhavige pachtovereenkomst&#13;
rechtvaardigt.&#13;
(6) Vervolgens komt de vraag aan de orde&#13;
of sprake is van op 5 oktober 1982 reeds&#13;
bestaande uit- of overwegen uit anderen&#13;
hoofde.&#13;
In hoger beroep stelt Timmermans dat deze&#13;
vraag ontkennend moet worden beantwoord,&#13;
maar dit verweer kan hem niet baten&#13;
nu hij in eerste aanleg zonder meer het&#13;
bestaan van een recht van overweg heeft erkend.&#13;
Zo volgt uit de stelling bij conclusie&#13;
van antwoord, dat de eigenares van het&#13;
achterliggende perceelsgedeelte geen behoefte&#13;
heeft aan het gestelde in artikel 11&#13;
van de pachtovereenkomst, de erkenning&#13;
van het bestaan van een overweg en in nog&#13;
sterkere mate is daarvan sprake waar in dezelfde&#13;
conclusie gesproken wordt van het&#13;
gebruik maken van het recht neergelegd in&#13;
artikel 11 van de pachtovereenkomst. Bovendien&#13;
is in prima onweersproken aangevoerd dat een eerdere actie ter zake door de&#13;
Gemeente is gestaakt omdat Timmermans&#13;
toezegde ongestoorde toegang te zullen&#13;
verlenen.&#13;
Voorts staat in de ten processe overgelegde&#13;
brief van 18 november 1986 van de toenmalige&#13;
raadsman van Timmermans aan de&#13;
Gemeente onder meer, dat Timmermans&#13;
zich realiseert dat hij op grond van de door&#13;
hem met de Gemeente gesloten pachtovereenkomst&#13;
verplicht is over het door hem&#13;
gepachte gedeelte doorgang te verlenen&#13;
naar het achter zijn gedeelte gelegen gedeelte&#13;
van het betreffende kadastrale perceel.&#13;
Het bestaan van een recht van overweg&#13;
staat derhalve ten processe vast en Timmermans&#13;
kan hierop in hoger beroep niet zonder&#13;
meer terugkomen. Grief II is derhalve&#13;
ongegrond.&#13;
(7) Ook grief I I I faalt. Uit het proces&#13;
verbaal, dat is opgemaakt van de bezichtiging&#13;
ter plaatse door de pachtkamer van&#13;
het kantongerecht te 's-Hertogenbosch op&#13;
4 mei 1987, blijkt dat op de omstreden uit&#13;
weg nabij de grens met het achterliggende&#13;
perceelsgedeelte een mesthoop aanwezig is&#13;
van ongeveer vier bij vier meter en een&#13;
hoogte die oploopt tot ongeveer één meter,&#13;
alsmede dat daar twee bomen staan. Genoemde&#13;
obstakels, aldus het proces-verbaal,&#13;
maken het onmogelijk om met een&#13;
voertuig vanaf het achterliggende perceel&#13;
via de omstreden uitweg naar de Gemondseweg&#13;
te gaan. Ook in hoger beroep erkent&#13;
Timmermans dat hij de mesthoop op de betreffende&#13;
plaats heeft gedeponeerd en de&#13;
bomen daar heeft geplant (hij spreekt van&#13;
'twee palen die wortel hebben geschoten en&#13;
bescheiden zijn uitgelopen') en zijn verweer&#13;
dat de doorgang niet onmogelijk is gemaakt&#13;
doch slechts is bemoeilijkt, stuit af&#13;
op het door de pachtkamer van het kanton&#13;
gerecht bij voornoemde bezichtigingen geconstateerde,&#13;
afgezien nog van het feit, dat&#13;
ook een bemoeilijken van de overweg reeds&#13;
in strijd is met de in artikel 11 van de pachtovereenkomst&#13;
neergelegde verplichting.&#13;
(8) De eventuele omstandigheid, dat&#13;
Steenbakkers c.s. als gebruikers van het&#13;
achterliggende perceelsgedeelte de omstre&#13;
den overweg niet nodig hebben (wat daar&#13;
van overigens ook zij), laat onverlet dat&#13;
Timmermans die overweg heeft te gedogen.&#13;
Noch dat eventuele niet nodig hebben,&#13;
noch de eventuele hinder die Timmermans&#13;
van het gebruik van de overweg moge ondervinden&#13;
brengen daarin verandering.&#13;
Ook grief IV is daarom ongegrond.&#13;
(9) Zoals hierboven reeds overwogen,&#13;
staat ten processe vast dat sprake is van een&#13;
overweg die reeds bestond bij het aangaan&#13;
van de onderhavige pachtovereenkomst en&#13;
welke overweg Timmermans dient te gedogen&#13;
ook na en los van het vestigen van een&#13;
erfdienstbaarheid van weg bij notariële akte&#13;
van 22 augustus 1986. Zulks geldt uiteraard&#13;
evenzeer het recht van overweg zelve&#13;
als de plaats van die overweg. Nu Timmer&#13;
mans gedurende de looptijd van de onder&#13;
havige pachtovereenkomst bij herhaling&#13;
heeft geweigerd zijn uit artikel 11 van die&#13;
overeenkomst voortvloeiende verplichting&#13;
na te komen, heeft de pachtkamer van het&#13;
kantongerecht terecht die wanprestatie voldoende&#13;
ernstig geacht om op grond daar&#13;
van de tussen partijen bestaande pachtovereenkomst&#13;
te ontbinden.&#13;
Grief V faalt eveneens.&#13;
(10) Het vorenstaande brengt mede dat&#13;
ook de laatste grief ongegrond is: Timmer&#13;
mans is als verliezende partij terecht ver&#13;
oordeeld in de proceskosten.&#13;
Slotsom&#13;
Timmermans moet niet-ontvankelijk worden&#13;
verklaard in zijn beroep tegen het tussen&#13;
partijen door de pachtkamer van het&#13;
kantongerecht te 's-Hertogenbosch gewezen&#13;
vonnis van 24 april 1987 en het tussen&#13;
partijen gewezen vonnis van die pachtkamer&#13;
van 24 juli 1987 moet worden bekrachtigd,&#13;
met dien verstande evenwel dat het&#13;
hof termen aanwezig acht de datum met ingang&#13;
waarvan de onderhavige pachtovereenkomst&#13;
wordt ontbonden nader te bepalen&#13;
op 1 september 1988. Voorts moet Timmermans&#13;
als de in het ongelijk gestelde partij&#13;
worden veroordeeld in de kosten van het&#13;
hoger beroep.&#13;
Rechtdoende in hoger beroep&#13;
Verklaart Timmermans niet-ontvankelijk&#13;
in het door hem ingestelde hoger beroep tegen&#13;
het tussen partijen door de pachtkamer&#13;
van het kantongerecht te 's-Hertogenbosch&#13;
gewezen vonnis van 24 april 1987.&#13;
Bekrachtigt het tussen partijen door genoemde&#13;
pachtkamer gewezen vonnis van 24 juli 1987, waarvan beroep, behoudens&#13;
voor wat betreft de daarin vermelde datum&#13;
met ingang waarvan de onderhavige pachtovereenkomst&#13;
is ontbonden.&#13;
Bepaalt als datum met ingang waarvan&#13;
de onderhavige pachtovereenkomst zal zijn&#13;
ontbonden: 1 september 1988.&#13;
Veroordeelt Timmermans in de kosten van&#13;
het hoger beroep voorzover aan de zijde van&#13;
de Gemeente gevallen en tot heden begroot&#13;
op ƒ 300,- (driehonderd gulden) voor verschotten&#13;
en ƒ 1200,- (éénduizend en tweehonderd&#13;
gulden) voor salaris van de procureur.</content><legacyfootnotes/><footnotes><footnote/></footnotes><auteurs/><published>1989-03-01 00:00:00</published><modified>1989-03-01 00:00:00</modified><editiondate>1989-03-01</editiondate><htmlpath>https://denhollander.info/artikel/7230</htmlpath></article>
</articles></edition>
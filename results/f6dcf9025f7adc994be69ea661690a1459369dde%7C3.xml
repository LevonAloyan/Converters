<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2003</searchword><id>4408</id><udhid>UDH:TvAR/4408</udhid><titel>Van Gelder / Bevelander (TvAR 2003/5148)</titel><searchwords><searchword>TvAR 1/2003</searchword><searchword>TvAR 2003/5148</searchword><searchword>UDH:TvAR/4408</searchword></searchwords><attachments><attachment><name>2003_nr 1_Rechtspraak_5148.pdf</name><extention>pdf</extention><url>https://denhollander.info/download/4366/ci</url></attachment></attachments><inleiding>[Pachtwet art. 1]&#13;
&#13;
Voortzettingsbeding in maatschapscontract&#13;
geeft overblijvende maat recht op gebruik&#13;
van bepaalde door de andere maat in&#13;
gebruik ingebrachte onroerende zaken&#13;
tegen de voordien door de maatschap&#13;
betaalde tegenprestatie. Bieslookteelt is een&#13;
vorm van tuinbouw en dus landbouw. In&#13;
beginsel is sprake van een pachtovereenkomst.&#13;
Onvoldoende gebleken dat dit&#13;
gevolg door partijen niet was beoogd. In&#13;
tussenarrest wordt als vaststaand aangenomen&#13;
dat de pachtovereenkomst&#13;
betrekking heeft op bepaalde ruimtes van&#13;
de onroerende zaak en wordt voor het&#13;
overige aan partijen opgedragen hun&#13;
stellingen ten aanzien van het gebruik te&#13;
verduidelijken en hun bewijsaanbiedingen&#13;
te preciseren. In eindarrest wordt pacht ter&#13;
zake van sommige ruimtes alsnog aangenomen&#13;
en ter zake van andere niet, hetzij&#13;
omdat niet van alleengebruik van een vast&#13;
gedeelte daarvan kan worden gesproken,&#13;
hetzij omdat voor het gebruik van die&#13;
ruimtes geen tegenprestatie in de zin van&#13;
de Pachtwet is overeengekomen.</inleiding><content>ARREST IN DE ZAAK VAN:&#13;
Teunis van Gelder, wonende te Rotterdam,&#13;
appellant,&#13;
procureur: eerst mr. B. Peek, later&#13;
mr. J.C.N.B. Kaal,&#13;
tegen&#13;
Jacob Bevelander, wonende te Barendrecht,&#13;
geïntimeerde,&#13;
procureur: mr. B.J. Schadd.&#13;
1 De procedure in eerste aanleg&#13;
De pachtkamer van het kantongerecht te Rotterdam&#13;
heeft op 24 december 1998 en 12 mei&#13;
(het hof leest:) 1999 tussen appellant – verder&#13;
te noemen: Van Gelder – als eiser en geïntimeerde&#13;
– verder te noemen: Bevelander – als&#13;
gedaagde vonnissen gewezen. In die vonnissen&#13;
is een comparitie van partijen gelast&#13;
respectievelijk is de vordering van Van Gelder,&#13;
strekkende tot (primair) verklaring voor recht&#13;
dat tussen partijen een pachtovereenkomst&#13;
bestaat en (subsidiair) vastlegging van een&#13;
pachtovereenkomst tussen partijen, afgewezen&#13;
met veroordeling van Van Gelder in de&#13;
kosten van de procedure. Van het vonnis van&#13;
12 mei 1999 is een afschrift aan dit arrest&#13;
gehecht. Daarnaar wordt verwezen voor de&#13;
procesgang in eerste aanleg en de aan de&#13;
beslissing ten grondslag gelegde motivering.&#13;
2 De procedure in hoger beroep&#13;
2.1 Bij exploot van 8 juni 1999 is Van Gelder&#13;
in hoger beroep gekomen van het vonnis van&#13;
12 mei 1999 met dagvaarding van Bevelander&#13;
voor dit hof.&#13;
2.2 Bij memorie van grieven heeft Van Gelder&#13;
vijf grieven aangevoerd en toegelicht, bewijs&#13;
aangeboden en geconcludeerd dat het hof&#13;
genoemd vonnis zal vernietigen en, opnieuw&#13;
rechtdoende, de vordering van Van Gelder zal&#13;
toewijzen, kosten rechtens.&#13;
2.3 Bevelander heeft bij memorie van antwoord&#13;
verweer gevoerd, bewijs aangeboden&#13;
en geconcludeerd dat het hof Van Gelder in&#13;
zijn beroep niet-ontvankelijk zal verklaren,&#13;
althans het bestreden vonnis zal bekrachtigen,&#13;
waar nodig of wenselijk onder verbetering of&#13;
aanvulling der gronden, en Van Gelder zal&#13;
verwijzen in de kosten op het hoger beroep&#13;
gevallen.&#13;
2.4 Partijen hebben hun zaak ter zitting van&#13;
dit hof van 3 januari 2000 doen bepleiten, Van&#13;
Gelder door mr N.S. Commijs, advocaat te&#13;
Rotterdam, en Bevelander door mr D. Vermaat,&#13;
advocaat te Barendrecht, beiden mede&#13;
aan de hand van pleitnotities. Mr Commijs&#13;
heeft akte gevraagd van een aantal op voorhand&#13;
toegezonden producties. Ter zitting&#13;
hebben partijen de stukken aan het hof overgelegd&#13;
voor het wijzen van arrest.&#13;
2.5 Vervolgens hebben partijen zich enige tijd&#13;
beraden over een schikking, waarna zij bij&#13;
brieven van 19 april 2000 (Bevelander) respectievelijk&#13;
27 april 2000 (Van Gelder) aan het&#13;
hof te kennen hebben gegeven alsnog uitspraak&#13;
te wensen.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht overwogen op pagina 4: “Tot&#13;
die inbreng (in de maatschap, com) behoorde&#13;
wat Bevelander betreft een gedeelte van het&#13;
warenhuis, van de koelcel en van de schuur,&#13;
die hem in eigendom toebehoorden. Weliswaar&#13;
is in de maatschapsakte voorzien in huur&#13;
van deze bestanddelen tegen een bedrag van&#13;
ƒ 10,–/m2 resp tegen nader overeen te komen&#13;
bedragen, maar dat beding is opgenomen&#13;
onder het hoofd ‘inbreng’ en het is dan ook&#13;
kennelijk de bedoeling van partijen geweest&#13;
dat de ter beschikkingstelling van de onroerende&#13;
goederen apart als ‘inbreng’ werd&#13;
gewaardeerd en niet om een tegenprestatie&#13;
overeen te komen als bedoeld in art. 1 lid&#13;
sub d Pachtwet”.&#13;
II Ten onrechte overweegt de pachtkamer van&#13;
het kantongerecht op pagina 4: “Anders dan&#13;
Van Gelder in de stukken heeft doen voorkomen&#13;
blijkt uit zijn mededelingen bij de&#13;
mondelinge behandeling dat hij sedert het&#13;
einde van de maatschap op verzoek van Bevelander&#13;
geen vergoeding voor het gebruik van&#13;
de opstallen betaalt”.&#13;
III Ten onrechte heeft de pachtkamer van het&#13;
kantongerecht overwogen op pagina 4: “Onder&#13;
deze omstandigheden kan in het midden blijven&#13;
of er sprake was van agrarisch gebruik&#13;
door de maatschap van onroerende zaken die&#13;
door Bevelander in de maatschap waren ingebracht.”&#13;
IV Ten onrechte heeft de pachtkamer van het&#13;
kantongerecht overwogen op pagina 4: “Op&#13;
geen enkele wijze is immers aannemelijk&#13;
geworden, dat het de bedoeling van partijen is&#13;
geweest, dat Bevelander (een deel van) het&#13;
warenhuis, de schuur en de koelcel zou&#13;
afstaan ter exploitatie door en ten gunste van&#13;
Van Gelder.”&#13;
V Ten onrechte heeft de pachtkamer van het&#13;
kantongerecht overwogen op pagina 4: “De&#13;
maatschapsovereenkomst tussen partijen behelsde&#13;
dus niet tevens een pachtovereenkomst.&#13;
Daarmee is het lot van de vordering&#13;
bezegeld en moet deze worden afgewezen.”&#13;
4 De vaststaande feiten&#13;
4.1 Tussen partijen staat als enerzijds erkend&#13;
en anderzijds niet of onvoldoende betwist en&#13;
mede op grond van de in zoverre niet betwiste&#13;
inhoud van de overgelegde producties het&#13;
navolgende vast.&#13;
4.2 Bevelander is eigenaar van een warenhuis&#13;
met schuur inclusief koelcel en erf gelegen aan&#13;
de Koedood 14 te Barendrecht, kadastraal&#13;
bekend gemeente Barendrecht, sectie C, nummer&#13;
930.&#13;
4.3 Tussen partijen gold sedert 1 december&#13;
1989 een overeenkomst van maatschap onder&#13;
de naam “Begélook”. De maatschap was&#13;
gevestigd te Barendrecht en had ten doel de&#13;
uitoefening van een tuindersbedrijf (de teelt&#13;
van bieslook). Bedoelde maatschap was aangegaan&#13;
voor onbepaalde tijd. Het maatschapscontract&#13;
bevatte – voor zover hier van belang&#13;
– de volgende bepalingen:&#13;
“Inbreng:&#13;
Artikel 3:&#13;
Door ieder van de maten wordt in de maatschap&#13;
ingebracht zijn kennis, arbeidskracht en vlijt.&#13;
Verdere inbreng van geld, goederen of rechten&#13;
zomede terugneming van gedane inbreng, zal&#13;
slechts kunnen geschieden met toestemming&#13;
van beide maten, onverminderd het bepaalde&#13;
in artikel 4.&#13;
Warenhuis en schuur aan de Koedood wordt&#13;
van maat 1 gehuurd. Warenhuis à ƒ 10,– per&#13;
m2 per jaar. Schuur en koelcel tegen nader&#13;
overeen te komen prijs.&#13;
Energiekosten worden door maat 1 aan Begélook&#13;
berekend.&#13;
Artikel 4:&#13;
In onderling overleg kunnen door de maten&#13;
meer geld of andere zaken in de maatschap&#13;
worden ingebracht.&#13;
Ieder van de maten wordt voor zijn inbreng in&#13;
geld of goederen voor het bedrag of de in&#13;
onderling overleg toegekende waarde, in de&#13;
boeken van de maatschap op zijn privé-rekening&#13;
gekrediteerd.&#13;
(...)&#13;
Winstverdeling&#13;
Artikel 10&#13;
De winst of het verlies van de maatschap&#13;
wordt door de maten elk voor 50% gedragen.&#13;
Alvorens deze verdeling wordt toegepast, zullen&#13;
onderstaande vergoedingen aan de maten&#13;
worden toegekend:&#13;
a. Een arbeidsvergoeding welke jaarlijks in&#13;
onderling overleg zal worden vastgesteld.&#13;
b. Over de overige inbreng van elk der maten&#13;
een rente (...).&#13;
Einde van de maatschap&#13;
Artikel 11&#13;
De maatschap eindigt:&#13;
(...)&#13;
b. Door opzegging ingevolge het in artikel 2&#13;
bepaalde.&#13;
(...)&#13;
Voortzetting van het bedrijf van de maatschap&#13;
Artikel 13&#13;
Bij het eindigen van de maatschap op grond&#13;
van één der in artikel 11 genoemde gebeurtenissen&#13;
heeft de overblijvende maat het recht,&#13;
om de zaken van de maatschap, hetzij alleen,&#13;
hetzij met anderen voort te zetten, mits daartoe&#13;
zijn verlangens schriftelijk te kennen&#13;
gevende aan zijn andere maat (...) binnen twee&#13;
maanden na het eindigen van de maatschap.&#13;
De maat die aldus de zaken van de maatschap&#13;
voortzet is gerechtigd alle zaken van de maatschap&#13;
over te nemen of zich te doen toescheiden,&#13;
onder de verplichting om al haar schulden&#13;
voor zijn rekening te nemen en om aan de&#13;
andere maat, zijn rechtsvertegenwoordigers of&#13;
rechtverkrijgenden, de waarde van hun aandeel&#13;
in de maatschap en al hetgeen zij daarvan&#13;
blijkens de in artikel 12 genoemde balans te&#13;
vorderen mochten hebben uit te keren. Wanneer&#13;
deze maat aldus de zaken van de maat-&#13;
schap voortzet is hij, te zijner keuze, gerechtigd&#13;
om de onroerende zaken, tegen een in&#13;
onderling overleg vast te stellen waarde over&#13;
te nemen.”&#13;
4.4 Behalve de hier genoemde onroerende&#13;
zaken werden door de maatschap ook gebruikt&#13;
de aan Bevelander in eigendom toebehorende&#13;
vorkheftruck, pompwagen, waterpomp, gereedschap&#13;
en telefoon.&#13;
4.5 Bevelander heeft de overeenkomst per&#13;
1 januari 1998 opgezegd.&#13;
4.6 Van Gelder heeft het bedrijf van de maatschap&#13;
sedertdien voortgezet in de schuur, het&#13;
warenhuis en op het erf van Bevelander en is&#13;
gebruik blijven maken van de vorkheftruck,&#13;
de pompwagen, de waterpomp, de electriciteit,&#13;
het leidingwater, de kantine, de w.c., het&#13;
gereedschap en de telefoon.&#13;
5 Beoordeling van het geschil in&#13;
hoger beroep&#13;
5.1 Het onderhavige geschil betreft de vraag,&#13;
of tussen partijen sprake is van een pachtovereenkomst&#13;
met Van Gelder als pachter en&#13;
Bevelander als verpachter. De pachtkamer van&#13;
het kantongerecht heeft de vordering van Van&#13;
Gelder afgewezen op de grond dat niet aannemelijk&#13;
is geworden dat het de bedoeling is&#13;
geweest, dat Bevelander (een deel van) het&#13;
warenhuis, de schuur en de koelcel zou&#13;
afstaan ter exploitatie door en ten gunste van&#13;
Van Gelder. Het hof oordeelt evenwel anders.&#13;
Naar zijn oordeel duidt art. 13 van het maatschapscontract&#13;
er op, dat partijen zijn overeengekomen&#13;
dat bij het einde van de maatschap&#13;
de voortzettende maat – in dit geval&#13;
Van Gelder – het recht zou hebben, de “zaken&#13;
van de maatschap” – waartoe mede is te rekenen&#13;
het recht van gebruik van de in art. 3&#13;
bedoelde, door Bevelander ingebrachte onroerende&#13;
zaken – over te nemen tegen de verplichting&#13;
de daartegenover staande schuld&#13;
– zijnde de prijs die de maatschap aan Bevelander&#13;
betaalde – te betalen. In het onderhavige&#13;
geval komt dit erop neer dat partijen zijn&#13;
overeengekomen dat, ingeval de maatschap&#13;
zou eindigen en Van Gelder het door die&#13;
maatschap uitgeoefende bedrijf zou voortzetten,&#13;
Bevelander de door hem aan de maatschap&#13;
ter beschikking gestelde onroerende&#13;
zaken in gebruik zou laten aan (alleen) Van&#13;
Gelder met als tegenprestatie de voordien&#13;
door de maatschap betaalde prijs. Niet is&#13;
gesteld of gebleken dat Van Gelder vanaf&#13;
1 januari 1998 het gebruik van de onderscheiden&#13;
onroerende zaken heeft willen voortzetten&#13;
krachtens een andere titel dan art. 13 van&#13;
het maatschapscontract.&#13;
5.2 Voor het aannemen van een pachtovereenkomst&#13;
is vereist, dat het in gebruik afstaan van&#13;
de desbetreffende onroerende zaken geschiedt&#13;
ter uitoefening van de landbouw. Vaststaat,&#13;
dat het voortzettingsbeding ten doel had de&#13;
overblijvende maat in de gelegenheid te stellen,&#13;
het bedrijf van de maatschap voort te zetten.&#13;
Dit betekent dat de zaken zijn afgestaan&#13;
voor het tuindersbedrijf, meer in het bijzonder&#13;
de bieslookteelt. Bevelander heeft betwist&#13;
dat deze teelt kan worden aangemerkt als een&#13;
vorm van bodemcultuur, gelet op de teeltwijze,&#13;
waarbij het opkweken plaatsvindt op&#13;
kweektafels in potjes zonder aarde. Naar het&#13;
oordeel van het hof is hier echter sprake van&#13;
een vorm van tuinbouw. De tuinbouw is door&#13;
wetsduiding onder de in art. 1, lid 1 van de&#13;
Pachtwet gegeven definitie van “landbouw”&#13;
gebracht en dan is – evenmin als bij bijvoorbeeld&#13;
(intensieve) veehouderij – het niet meer&#13;
nodig te bepalen in hoeverre van daadwerkelijke&#13;
bodemcultuur sprake is. Reeds hierom&#13;
faalt het verweer van Bevelander, dat geen&#13;
sprake is van gebruik ter uitoefening van de&#13;
landbouw.&#13;
5.3 De uit art. 13 van het maatschapscontract&#13;
voortvloeiende verhouding tussen partijen&#13;
kan dus in beginsel als een (onder een inmiddels&#13;
vervulde opschortende voorwaarde gesloten)&#13;
pachtovereenkomst worden aangemerkt.&#13;
Daarvoor is niet van doorslaggevend belang,&#13;
of de in art. 3 van het maatschapscontract&#13;
gebruikte term “gehuurd” duidt op verpachting&#13;
van de onroerende zaken aan de maatschap&#13;
of dat daarmee louter op een inbreng&#13;
van gebruik wordt gedoeld.&#13;
5.4 Bevelander heeft er in zijn memorie van&#13;
antwoord op zichzelf terecht op gewezen, dat&#13;
de bewoordingen van een contract niet doorslaggevend&#13;
zijn voor zijn inhoud, maar dat&#13;
mede acht dient te worden geslagen op andere&#13;
factoren die op een andersluidende bedoeling&#13;
kunnen wijzen. Toegespitst op het onderhavige&#13;
geval komt zijn standpunt er vooral op neer,&#13;
dat Bevelander – gelet op de gevolgen – niet&#13;
geacht kan worden een deel van zijn bedrijf&#13;
aan een ander uit handen te hebben willen&#13;
geven na het einde van de maatschap (memorie&#13;
van antwoord, nr. 2.6). Daarmee is echter&#13;
geen bevredigende verklaring gegeven voor&#13;
het opnemen van art. 13 in het maatschapscontract.&#13;
In dat artikel is een grondslag gelegd&#13;
voor overname van de “zaken” van de maatschap,&#13;
ook door Van Gelder. Bevelander heeft&#13;
niet gewezen op enige verklaring of enige&#13;
gedraging van partijen uit de fase van het totstandkomen&#13;
van de maatschap welke erop&#13;
zou kunnen duiden, dat men er niet van is uitgegaan&#13;
– c.q. dat Van Gelder er niet op heeft&#13;
kunnen vertrouwen – dat, anders dan uit artikel&#13;
13 van de maatschapsakte volgt, bij het&#13;
einde van de maatschap de voortzettende&#13;
maat – ook indien dat Van Gelder zou zijn –&#13;
het gebruik van de aan de maatschap ten dienste&#13;
staande onroerende zaken zou kunnen&#13;
voortzetten. Een aanknopingspunt voor een&#13;
andere bedoeling kan overigens wèl worden&#13;
gevonden in de door Van Gelder als productie&#13;
bij pleidooi overgelegde getuigenverklaring&#13;
van A. van der Bijl, die heeft verklaard dat&#13;
art. 13 betrekking had op het overnemen van&#13;
de eigendom en niet van het gebruik, maar&#13;
Bevelander heeft zich in deze procedure niet&#13;
op een dergelijke uitleg van art. 13 beroepen.&#13;
5.5 Voor zover Bevelander zich erop beroept&#13;
dat Van Gelder geen vergoeding betaalt, overweegt&#13;
het hof dat dit aan het aannemen van&#13;
een pachtovereenkomst niet in de weg staat&#13;
indien het uitsluitend geschiedt op verlangen&#13;
van Bevelander zelf en niet op grond van een&#13;
nadere afspraak tussen partijen. Uit hetgeen&#13;
Bevelander in zijn memorie van antwoord&#13;
onder 3.1 (en conclusie van dupliek onder 1.6)&#13;
stelt leidt het hof af, dat hij vooralsnog inderdaad&#13;
betaling door Van Gelder afwijst.&#13;
5.6 Bevelander heeft zich nog tegen de gestelde&#13;
pachtovereenkomst verweerd met het argument&#13;
dat de maatschap geen vast gedeelte in&#13;
gebruik heeft gehad, doch dat het gebruik&#13;
wisselde naar gelang de behoefte van de maatschap&#13;
aan ruimte. Naar het oordeel van het&#13;
hof staat dit in het onderhavige geval niet aan&#13;
het aannemen van een pachtovereenkomst in&#13;
de weg. Aan de maatschapsakte kan een globale&#13;
aanwijzing voor een pachtobject worden&#13;
ontleend (warenhuis, schuur en koelcel) en ter&#13;
gelegenheid van de pleidooien voor dit hof is&#13;
door Bevelander in ieder geval erkend dat&#13;
bepaalde gedeelten van zijn onroerende zaken&#13;
ook feitelijk vast bij Begélook in gebruik zijn&#13;
geweest. In zoverre kan dan – ook al zal wellicht&#13;
nadere instructie nodig zal zijn alvorens&#13;
het object precies kan worden bepaald – van&#13;
een aanwijsbaar pachtobject worden gesproken.&#13;
5.7 Bevelander heeft bewijs aangeboden, maar&#13;
hij heeft geen feiten of omstandigheden&#13;
gesteld die, indien bewezen, wijziging zouden&#13;
brengen in hetgeen tot nu toe door het hof is&#13;
overwogen. Dit betekent, dat voor het vervolg&#13;
in ieder geval vaststaat dát er vanaf 1 januari&#13;
1998 sprake is van een pachtovereenkomst&#13;
met Bevelander als verpachter en Van Gelder&#13;
als pachter.&#13;
5.8 Van Gelder heeft bij inleidende dagvaarding&#13;
gesteld dat de pachtovereenkomst&#13;
betrekking heeft op circa 550 m2 kas/warenhuis&#13;
waarvoor een tegenprestatie van ƒ 10,–&#13;
per m2 per jaar is overeengekomen alsmede op&#13;
circa 220 m2 schuur inclusief koelcel en een&#13;
gedeelte van het erf waarvoor een tegenprestatie&#13;
in natura is betaald. Zijn vordering brengt&#13;
mee, dat het precieze pachtobject moet worden&#13;
bepaald. Het hof overweegt daarbij dat de&#13;
bewoordingen van de maatschapsakte niet&#13;
doorslaggevend zijn voor het overeengekomen&#13;
gebruik, doch dat – gelet op het feit dat&#13;
de maatschap gedurende vele jaren feitelijk&#13;
heeft bestaan en eventuele pachtrechten van&#13;
Van Gelder eerst bij het einde van die maatschap&#13;
kunnen zijn ontstaan – mede acht dient&#13;
te worden geslagen op de wijze waarop en de&#13;
mate waarin de diverse onroerende zaken&#13;
daadwerkelijk door Begélook zijn gebruikt.&#13;
5.9 Ter gelegenheid van de pleidooien voor dit&#13;
hof is met partijen gesproken over het gebruik&#13;
aan de hand van de gedetailleerde plattegrond&#13;
die als productie 2 bij conclusie van repliek in&#13;
het geding is gebracht en door Bevelander als&#13;
representatief voor de feitelijke situatie is&#13;
erkend. Die plattegrond is aan dit arrest gehecht.&#13;
Op de plattegrond is het standpunt van Van&#13;
Gelder over de door Begélook gebruikte&#13;
ruimtes weergegeven: de ruimtes met nummers&#13;
1, 3, 5, 7, 8, 9, 10 en 11 zouden uitsluitend&#13;
in gebruik zijn geweest bij Begélook, de&#13;
ruimtes met nummers 2, 4, 6, 13 en 14 in&#13;
medegebruik en de ruimtes genummerd 12 en&#13;
15 uitsluitend bij Bevelander. Bevelander heeft&#13;
bij de pleidooien erkend dat de ruimtes 5&#13;
(vriescel), 7 (tussenkap), en 8 (wateropslag) bij&#13;
Begélook in vast gebruik waren. Verder heeft&#13;
hij aangegeven dat ruimte 11 op een later tijdstip&#13;
eveneens min of meer vast door Begélook&#13;
werd gebruikt; het hof gaat er voorshands van&#13;
uit, dat hij hiermee bedoelt dat het gebruik in&#13;
feite (nagenoeg) geheel aan Begélook werd&#13;
gelaten. Ten slotte heeft Bevelander aangegeven&#13;
dat bij ruimte 10 de bieslookteelt van&#13;
Begélook prioriteit had. Het hof neemt voorshands&#13;
aan, dat hiermee wordt bedoeld dat die&#13;
ruimte in beginsel voor gebruik door Begélook&#13;
was bestemd.&#13;
Indien wordt uitgegaan van het door Bevelander&#13;
erkende gebruik en de juistheid van de op&#13;
de plattegrond weergegeven afmetingen, zou&#13;
het erkende gebruik – naar schatting – neerkomen&#13;
op een ruimte van circa (12.80 x 32) +&#13;
(6.40 x ca 12) = 490 m2 kas. Dit stemt grofweg&#13;
overeen met de oppervlakte “kas” die vermeld&#13;
staat op de overgelegde nota’s vanaf 1995 met&#13;
als huurprijs ƒ 10,– per m2. De op die nota’s&#13;
vermelde “tussenkap” met oppervlakte 32 m2&#13;
en huurprijs ƒ 20,– per m2 betreft kennelijk&#13;
ruimte nr. 7. Vooralsnog gaat het hof daarvan&#13;
uit.&#13;
Uit de overgelegde nota’s blijkt dat telkens&#13;
een bedrag wegens elektriciteit voor de koelcel&#13;
in rekening is gebracht, welk bedrag rechtstreeks&#13;
is afgeleid van de meterstanden. Dit&#13;
duidt erop, dat de hier bedoelde koelcel uitsluitend&#13;
bij Begélook in gebruik was. Voorshands&#13;
gaat het hof ervan uit, dat dit bedrag&#13;
alleen betrekking heeft op ruimte nr. 5 (op de&#13;
plattegrond aangeduid als “vriescel”) en niet&#13;
(mede) op ruimte nr. 4 (op de plattegrond&#13;
aangeduid als “koelcel Bevelander/Begélook”).&#13;
Wat betreft de overige door Van Gelder gestelde&#13;
onderdelen van het pachtobject – waaronder&#13;
de schuur en het erf – overweegt het&#13;
hof het volgende. Bevelander heeft gesteld dat&#13;
sprake is geweest van wisselend medegebruik&#13;
van die onderdelen tussen enerzijds hemzelf&#13;
en anderzijds de maatschap. Dit is, gelet op de&#13;
verhouding tussen partijen en het feit dat ook&#13;
Bevelander zelf een bedrijf uitoefende, zeker&#13;
niet onaannemelijk en wordt ondersteund&#13;
doordat niet – ook niet uit de overgelegde&#13;
jaarstukken – blijkt van een door Begélook&#13;
betaalde (vaste) tegenprestatie voor dit (mede)-&#13;
gebruik. Van Gelder heeft ook zelf in zijn&#13;
plattegrond aangegeven dat diverse ruimtes&#13;
bij Begélook in medegebruik waren. Het hof&#13;
is van oordeel dat, indien en voor zover daadwerkelijk&#13;
geen vaste gedeelten van deze ruimten&#13;
tegen een aan Bevelander verschuldigde&#13;
tegenprestatie aan Begélook ter beschikking&#13;
zijn gesteld – en dus in zoverre ook niet tegen&#13;
betaling aan Begélook volledige zeggenschap&#13;
over de exploitatie van die ruimtes is afgestaan&#13;
– in de onderhavige situatie geen sprake kan&#13;
zijn van een in Begélook ingebracht exclusief&#13;
gebruiksrecht dat als pachtrecht door Van&#13;
Gelder kon worden voortgezet. Hoogstens&#13;
zou dan kunnen worden geoordeeld, dat de&#13;
pacht van bepaalde onderdelen in redelijkheid&#13;
een zeker recht van medegebruik ten aanzien&#13;
van bepaalde andere ruimtes voor Van Gelder&#13;
met zich zou moeten brengen (bijvoorbeeld&#13;
het recht om via het erf het gepachte de bereiken).&#13;
In de omstandigheden van dit geval is&#13;
het echter aan Van Gelder om te bewijzen dat&#13;
in feite wèl vaste gedeelten van schuur, erf en&#13;
andere onderdelen aan Begélook was gelaten.&#13;
5.10 Het onder 5.9 overwogene mondt uit in&#13;
het volgende. Het hof neemt als vaststaand&#13;
aan, dat de pachtovereenkomst in ieder geval&#13;
betrekking heeft op de ruimtes genummerd 5,&#13;
7 en 8. Uitgangspunt is voorts dat de ruimtes&#13;
genummerd 10 en 11 eveneens tot het pachtobject&#13;
behoren; mogelijkerwijze zal Bevelander&#13;
in de gelegenheid worden gesteld tegenbewijs&#13;
te leveren. Wat betreft de ruimtes genummerd&#13;
1, 3 en 9 (waarvan door Van Gelder is gesteld&#13;
dat zij exclusief door Begélook werden&#13;
gebruikt) zou het aan Van Gelder zijn om te&#13;
bewijzen dat zij door Begélook exclusief werden&#13;
gebruikt tegen een voor dat gebruik afgesproken,&#13;
aan Bevelander verschuldigde vaste&#13;
tegenprestatie. Wat betreft de ruimtes genummerd&#13;
2, 4, 6, 13 en 14 (die volgens Van Gelder&#13;
zowel door Begélook als door Bevelander&#13;
werden gebruikt) zou eveneens op Van Gelder&#13;
de bewijslast rusten en wel van feiten of&#13;
omstandigheden waaruit volgt dat een afgebakend&#13;
gedeelte daarvan tegen een afgesproken,&#13;
aan Bevelander verschuldigde vaste tegenpres-&#13;
tatie door Begélook is gebruikt.&#13;
5.11 Het hof is van oordeel, dat de stellingen&#13;
van partijen nog onvoldoende op het onder&#13;
5.10 overwogene zijn toegespitst om hen reeds&#13;
nu tot bewijslevering toe te laten. Zij zullen&#13;
eerst in de gelegenheid worden gesteld bij&#13;
akte aan te geven of zij bewijs willen leveren,&#13;
van welke – in het licht van het boven overwogene&#13;
relevante – feiten en omstandigheden&#13;
zij bewijs aanbieden, en op welke wijze zij&#13;
bewijs willen leveren. Dit brengt voor Van&#13;
Gelder in ieder geval mee, dat hij nauwkeurig&#13;
dient aan te geven welk gebruik door Begélook&#13;
van de ruimtes genummerd 1, 3 en 9 is&#13;
gemaakt, welk vast gedeelte van de ruimtes&#13;
genummerd 2, 4, 6, 13 en 14 Begélook precies&#13;
in gebruik heeft gehad en welke tegenprestatie&#13;
voor het gebruik van de onderscheiden ruimtes&#13;
aan Bevelander is betaald. Bevelander zal&#13;
dienen aan te geven of hij iets wil stellen en&#13;
bewijzen – en zo ja, wat en hoe – dat afdoet&#13;
aan het uitgangspunt dat de ruimtes genummerd&#13;
10 en 11 tot het pachtobject behoren.&#13;
5.12 Teneinde een vlot verloop van het geding&#13;
te bevorderen dienen partijen gelijktijdig hun&#13;
aktes te nemen. Zij kunnen vervolgens gelijktijdig&#13;
op de akte van de wederpartij reageren.&#13;
Aan de hand van hetgeen partijen nader stellen&#13;
zal het hof beoordelen of voldoende&#13;
gepreciseerd bewijs is aangeboden en, indien&#13;
dit het geval is, één of beide partijen toelaten&#13;
tot bewijslevering.&#13;
6 De beslissing&#13;
Het hof, rechtdoende in hoger beroep,&#13;
verwijst de zaak naar de rol van 12 september&#13;
2000 voor het onder 5.11 omschreven doel;&#13;
houdt iedere verdere beslissing aan.&#13;
ARREST IN DE ZAAK VAN:&#13;
Teunis van Gelder, wonende te Rotterdam,&#13;
appellant,&#13;
procureur: mr. J.C.N.B. Kaal,&#13;
tegen&#13;
Jacob Bevelander, eerst wonende te Barendrecht,&#13;
thans te Achthuizen,&#13;
geïntimeerde,&#13;
procureur: mr. B.J. Schadd.&#13;
1 Voortzetting van de procedure in&#13;
hoger beroep&#13;
1.1 Naar aanleiding van het arrest van dit hof&#13;
van 15 augustus 2000 hebben beide partijen&#13;
ter rolle van 12 september 2000 een akte genomen.&#13;
Zij hebben geen gebruik gemaakt van de&#13;
in het arrest geboden mogelijkheid om op&#13;
elkaars stellingen te reageren.&#13;
1.2 Van Gelder heeft vervolgens de stukken&#13;
aan het hof overgelegd voor het wijzen van&#13;
arrest. Bevelander heeft gevraagd arrest te wijzen&#13;
op alleen het dossier van Van Gelder.&#13;
2 Voortzetting van de beoordeling&#13;
van het geschil in hoger beroep&#13;
2.1 In het tussenarrest van 15 augustus 2000 is&#13;
onder 5.10 als vaststaand aangenomen, dat de&#13;
pachtovereenkomst in ieder geval betrekking&#13;
heeft op de ruimtes genummerd 5, 7 en 8 op&#13;
de aan dat arrest gehechte kaart. Wat betreft&#13;
de ruimtes genummerd 10 en 11 is geoordeeld&#13;
dat zij behoudens door Bevelander te leveren&#13;
tegenbewijs eveneens tot het pachtobject&#13;
behoren. Met betrekking tot de ruimtes genummerd&#13;
1, 3 en 9 (waarvan door Van Gelder&#13;
is gesteld dat zij exclusief door Begélook werden&#13;
gebruikt) is geoordeeld, dat op Van Gelder&#13;
de bewijslast rust dat deze ruimtes door&#13;
Begélook exclusief werden gebruikt tegen een&#13;
aan Bevelander verschuldigde tegenprestatie.&#13;
Aangaande de ruimtes genummerd 2, 4, 6, 13&#13;
en 14 (die volgens Van Gelder zowel door&#13;
Begélook als door Bevelander werden gebruikt)&#13;
is geoordeeld dat ook hier op Van Gelder de&#13;
bewijslast rust en wel van feiten of omstandigheden&#13;
waaruit volgt dat een afgebakend&#13;
gedeelte daarvan tegen een aan Bevelander&#13;
verschuldigde tegenprestatie door Begélook is&#13;
gebruikt.&#13;
Voorts is geoordeeld, dat partijen in de gelegenheid&#13;
zouden worden gesteld bij akte aan te&#13;
geven of zij bewijs willen leveren, van welke&#13;
in dit opzicht van belang zijnde feiten en&#13;
omstandigheden zij bewijs aanbieden, en op&#13;
welke wijze zij bewijs willen leveren. Volgens&#13;
het arrest bracht dit voor Van Gelder in ieder&#13;
geval mee, dat hij nauwkeurig diende aan te&#13;
geven welk gebruik door Begélook van de&#13;
ruimtes genummerd 1, 3 en 9 is gemaakt, welk&#13;
vast gedeelte van de ruimtes genummerd 2, 4,&#13;
6, 13 en 14 Begélook precies in gebruik heeft&#13;
gehad en welke tegenprestatie voor het&#13;
gebruik van de onderscheiden ruimtes aan&#13;
Bevelander is betaald. Geoordeeld is dat Bevelander&#13;
zou kunnen aangeven of hij iets wil&#13;
stellen en bewijzen – en zo ja, wat en hoe –&#13;
dat afdoet aan het in het arrest verwoorde uitgangspunt&#13;
dat de ruimtes genummerd 10 en&#13;
11 tot het pachtobject behoren.&#13;
2.2 Wat betreft de als laatste genoemde ruimtes&#13;
– die genummerd 10 en 11 – heeft Bevelander&#13;
in zijn akte gesteld “niets aanvullends op&#13;
zijn stellingen aan te vullen of te wijzigen” te&#13;
hebben. Hij heeft niet aangegeven op dit punt&#13;
(tegen)bewijs te kunnen en willen leveren.&#13;
Het onder 5.11 van het vorige arrest overwogene&#13;
brengt dan mee, dat Bevelander niet&#13;
tot bewijslevering op dit punt behoeft te&#13;
worden toegelaten en dat de ruimtes 10 (verwarmde&#13;
kas) en 11 (koude kasopslag) tot het&#13;
pachtobject zullen worden gerekend.&#13;
2.3 Bevelander heeft in zijn akte nog gesteld&#13;
dat de ruimtes 5 en 8 buiten de pacht zouden&#13;
moeten blijven. Het hof heeft echter te dien&#13;
aanzien in het vorige arrest onder 5.10 reeds&#13;
zonder voorbehoud in andersluidende zin&#13;
beslist en het ziet geen aanleiding hierop terug&#13;
te komen.&#13;
2.4 Aangaande de ruimte genummerd 2&#13;
(schuur) heeft Van Gelder gesteld dat een&#13;
afgebakend gedeelte daarvan bij Begélook in&#13;
gebruik was, te weten het gedeelte dat nodig&#13;
was om de ruimtes 10 en 11 via tussenkap 7 te&#13;
bereiken. Het enkele door Bevelander toestaan&#13;
van het betreden van een gedeelte van de&#13;
schuur als toegang – dat in de periode waarin&#13;
de maatschap heeft bestaan door betrokkenen&#13;
ongetwijfeld als vanzelfsprekend werd ervaren&#13;
– rechtvaardigt echter nog niet de aanname&#13;
dat het gebruiksrecht van Begélook zich&#13;
mede uitstrekte tot een vast gedeelte van de&#13;
schuur; ook zonder het aannemen van een zo&#13;
vergaand gebruiksrecht is de verpachter verplicht&#13;
de pachter die toegang tot het gepachte&#13;
te verschaffen welke in redelijkheid van hem&#13;
kan worden gevergd. Voorts heeft Van Gelder&#13;
gesteld dat Begélook steeds een gedeelte van&#13;
de schuur in gebruik heeft gehad voor kuubkisten&#13;
en ander materiaal, doch dat dit op&#13;
wisselende plaatsen werd opgeslagen. Dit wisselende&#13;
feitelijke gebruik kan niet worden&#13;
beschouwd als een (overeengekomen) gebruik&#13;
van een vast gedeelte van de schuur, waarover&#13;
Begélook de volledige zeggenschap had. Al&#13;
met al is er, gelet op de door Van Gelder gegeven&#13;
nadere toelichting, geen plaats voor de&#13;
aanname dat de pachtovereenkomst mede op&#13;
de schuur betrekking heeft. Bewijslevering op&#13;
dit onderdeel is dan niet meer aan de orde.&#13;
2.5 Ook voor ruimte 4 (de koelcel) geldt, dat&#13;
– blijkens de nadere stellingen van Van Gelder&#13;
– geen sprake is geweest van gebruik van een&#13;
vast afgebakend gedeelte daarvan door Begélook,&#13;
doch bovenal van een in omvang wisselend&#13;
medegebruik in overleg met Bevelander.&#13;
De ruimtes 13 en 14 (kantine en toilet) werden&#13;
volgens de stellingen van Van Gelder&#13;
eveneens door (personeel van) zowel Begélook&#13;
als Bevelander gebruikt; ook die ruimtes&#13;
vallen dan buiten de pacht omdat geen sprake&#13;
is van het afstaan van de volledige zeggenschap&#13;
daarover. Overigens ligt het voor de&#13;
hand dat het pachtrecht van aanzienlijke&#13;
gedeelten van de bedrijfsruimte in redelijkheid&#13;
meebrengt dat door de pachter ook&#13;
gebruik kan worden gemaakt van een naast&#13;
die ruimten aanwezig toilet, alsmede dat Van&#13;
Gelder toegang heeft tot in de kantine opgestelde&#13;
apparatuur die voor de temperatuurregeling&#13;
van de door hem gepachte ruimtes&#13;
nodig is. Een verdergaand recht op gebruik&#13;
van de kantine volgt daaruit echter niet.&#13;
2.6 Ter zake van ruimte 6 – het erf – overweegt&#13;
het hof als volgt. De stellingen van Van&#13;
Gelder wijzen in de richting van een vast&#13;
gebruik van een vast gedeelte van het erf van&#13;
circa 100 m2 naast de toerit tot het erf, zulks&#13;
voor de opslag van 250 kuubkisten. Van Gelder&#13;
heeft van dit gebruik bewijs aangeboden.&#13;
Over de vraag of hij tot bewijslevering in de&#13;
gelegenheid zal worden gesteld zal hieronder&#13;
worden beslist. Wat betreft het naast ruimte 1&#13;
gelegen stuk erf dat volgens Van Gelder werd&#13;
gebruikt voor het parkeren van auto’s geldt&#13;
hetzelfde als onder 2.3 is overwogen voor de&#13;
toegang tot ruimtes 10 en 11: het ter plekke&#13;
parkeren kan als in redelijkheid nodig voor&#13;
de exploitatie van het gepachte worden beschouwd,&#13;
zodat daarvoor een redelijke ruimte&#13;
ter beschikking moet blijven, maar het enkele&#13;
feitelijke gebruik van een min of meer vast&#13;
stuk erf voor parkeerdoeleinden wijst er nog&#13;
niet op, dat dit stuk van het erf is meever-&#13;
pacht. Reeds hierom kan er niet van worden&#13;
uitgegaan dat dit gedeelte van het erf tot het&#13;
gepachte behoort.&#13;
2.7 Ruimte 1 betreft een gedeelte van het erf,&#13;
groot 56 m2, dat volgens Van Gelder uitsluitend&#13;
werd gebruikt voor de opslag van afgewerkte&#13;
pollen en snijafval afkomstig van de&#13;
bieslookteelt. Ruimtes 3 en 9 betreffen een&#13;
kennelijk in de grond gezette slibopvangbak&#13;
van Begélook – die eerst na beëindiging van&#13;
de maatschap in gebruik is genomen, maar&#13;
kennelijk door de maatschap is geplaatst – en&#13;
een petroleumtank van Begélook waarvan Van&#13;
Gelder naar het hof aanneemt beoogt te stellen&#13;
dat de ondergrond ervan ook tot het&#13;
gepachte behoort. Van Gelder heeft ter zake&#13;
bewijs aangeboden. Hieronder zal worden&#13;
beslist of hij tot bewijslevering zal worden&#13;
toegelaten.&#13;
2.8 Met betrekking tot de voor het gebruik&#13;
van bovengenoemde ruimtes overeengekomen&#13;
tegenprestatie, waarover in het vorige arrest&#13;
nadere inlichtingen zijn gevraagd, heeft Van&#13;
Gelder gesteld dat – naar het hof hem begrijpt&#13;
– bij het aangaan van de maatschap is afgesproken&#13;
dat Van Gelder een bestelauto zou&#13;
aanschaffen welke zowel door hem privé als&#13;
door Begélook zou worden gebruikt. Voorts&#13;
heeft hij gesteld dat Bevelander privé gebruik&#13;
maakte van de door Begélook bekostigde koffieautomaat.&#13;
Wat betreft de aanschaf van de&#13;
bestelauto overweegt het hof dat uit de stellingen&#13;
van Van Gelder volgt dat deze uitvloeisel&#13;
van een (extra) inbrengverplichting in de&#13;
maatschap voor Van Gelder is geweest en niet&#13;
een door die maatschap aan Bevelander&#13;
betaalde tegenprestatie voor het gebruik van&#13;
(onder andere) gedeelten van diens schuur en&#13;
erf heeft gevormd. Het ter beschikking stellen&#13;
van de bestelauto door Van Gelder aan Begélook&#13;
kan dan ook niet worden beschouwd als&#13;
tegenprestatie van Begélook jegens Bevelander&#13;
in de zin van artikel 1 van de Pachtwet.&#13;
Wat betreft het medegebruik van de koffieautomaat&#13;
door Bevelander privé overweegt&#13;
het hof, dat onvoldoende is gesteld om op&#13;
grond daarvan aannemelijk te achten dat&#13;
bedoeld medegebruik – wat daarvan op zichzelf&#13;
ook moge zijn – geschiedde als tegenprestatie&#13;
in de zin van de Pachtwet. Dit betekent,&#13;
dat ook van de ruimtes 1, 3 en 9 geen pacht&#13;
kan worden aangenomen en dat – naast hetgeen&#13;
reeds eerder dienaangaande is overwogen&#13;
– ook deze reden aan het aannemen&#13;
van pacht voor de overige ruimtes in de weg&#13;
staat. Het hof wijst er in dit verband nog op,&#13;
dat Van Gelder zelf in de inleidende dagvaarding&#13;
heeft gesteld dat voor 220 m2 schuur&#13;
een gedeelte van het erf een tegenprestatie&#13;
natura is betaald en zich niet op het standpunt&#13;
heeft gesteld dat het pachtobject onder gelijkblijvende&#13;
pachtprijs is vergroot met de hier&#13;
aan de orde zijnde ruimtes.&#13;
2.9 De bewijsaanbiedingen van Van Gelder&#13;
– die overigens in zeer algemene zin zijn&#13;
gedaan – worden gepasseerd, nu hetgeen&#13;
bewijzen wordt aangeboden niet kan leiden&#13;
tot honorering van zijn standpunt.&#13;
2.10 Wat betreft de olietank (ruimte nr.&#13;
overweegt het hof nog dat, indien de tank tijdens&#13;
het bestaan van de maatschap steeds met&#13;
instemming van Bevelander ter plekke heeft&#13;
gestaan, indien deze voor het bieslookbedrijf&#13;
nodig is en ook specifiek op deze plaats moet&#13;
staan voor een efficiënte bedrijfsvoering,&#13;
pachtovereenkomst ten aanzien van andere&#13;
ruimtes kán meebrengen dat Bevelander&#13;
redelijkheid het geplaatst zijn van die tank op&#13;
zijn erf moet dulden, echter zonder dat Van&#13;
Gelder daaraan dan een verdergaand gebruiksrecht&#13;
op de ondergrond – bijvoorbeeld indien&#13;
de tank zou worden verwijderd – kan ontlenen.&#13;
2.11 Uit hetgeen in het vorige arrest en in dit&#13;
arrest is overwogen volgt dat de grieven van&#13;
Van Gelder gegrond zijn wat betreft de verpachting&#13;
van de ruimtes 5, 7, 8, 10 en 11. Dit&#13;
geldt ook voor de gestelde pachtprijs van&#13;
ƒ 10,– per m2 kas/warenhuis, die uit de overgelegde&#13;
nota’s volgt en waartegen door Bevelander&#13;
onvoldoende verweer is gevoerd.&#13;
2.12 Het vonnis van 12 mei 1999 zal worden&#13;
vernietigd en Van Gelders primaire vordering&#13;
– gericht op een verklaring voor recht – zal&#13;
worden toegewezen, echter in een vorm&#13;
omvang als in het dictum te vermelden. Bevelander&#13;
wordt beschouwd als de in hoofdzaak&#13;
in het ongelijk gestelde partij en zal dientengevolge&#13;
worden veroordeeld in de kosten van&#13;
beide instanties.&#13;
3 De beslissing&#13;
Het hof, rechtdoende in hoger beroep,&#13;
vernietigt het vonnis van de pachtkamer van&#13;
het kantongerecht te Rotterdam van 12 mei&#13;
1999, waarvan beroep, en, opnieuw rechtdoende:&#13;
verklaart voor recht dat vanaf 1 januari 1998&#13;
tussen partijen een pachtovereenkomst bestaat&#13;
met Bevelander als verpachter en Van Gelder&#13;
als pachter, zulks betrekking hebbend op de&#13;
op de kaart bij het tussenarrest van 15 augustus&#13;
2000 aangegeven ruimtes genummerd 5, 7,&#13;
8, 10 en 11 van het perceel aan de Koedood te&#13;
Barendrecht, kadastraal bekend gemeente&#13;
Barendracht, sectie C, nummer 930, tegen een&#13;
pachtprijs van ƒ 10,– per m2 kas/warenhuis;&#13;
wijst af het meer of anders gevorderde;&#13;
veroordeelt Bevelander in de kosten van het&#13;
geding, aan de zijde van Van Gelder begroot&#13;
op ƒ 82,40 wegens kosten exploot, ƒ 160,–&#13;
wegens griffierecht en ƒ 4.000,– wegens salaris&#13;
in eerste aanleg en op ƒ 76,60 wegens kosten&#13;
exploot, ƒ 475,– wegens griffierecht en ƒ 5.100,–&#13;
wegens salaris tot op heden in hoger beroep.</content><legacyfootnotes/><footnotes><footnote/></footnotes><auteurs/><published>2003-01-01 00:00:00</published><modified>2003-01-01 00:00:00</modified><editiondate>2003-01-01</editiondate><htmlpath>https://denhollander.info/artikel/4408</htmlpath></article>
</articles></edition>
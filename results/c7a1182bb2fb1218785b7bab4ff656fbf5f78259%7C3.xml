<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1996</searchword><id>4965</id><udhid>UDH:TvAR/4965</udhid><titel>Hoekstra / Hervormde Gemeente Oudega (TvAR 1996/4832)</titel><searchwords><searchword>TvAR 9/1996</searchword><searchword>TvAR 1996/4832</searchword><searchword>UDH:TvAR/4965</searchword></searchwords><attachments><attachment><name>1996_nr 9_Rechtspraak_4832.pdf</name><extention>pdf</extention><url>https://denhollander.info/download/4906/ci</url></attachment></attachments><inleiding>Pachtwet, art. 25, Bs 1984, art. 16, BS 1993, art. 15, BW, art. 3:35&#13;
&#13;
De grond welke pachter heeft laten liggen heeft bijgedragen tot de toekenning van een melkquotum aan zijn rechtsvoorgangers. Met de grond hangt ook thans melkquotum samen. De mogelijkheid dat de verpachtster wellicht niet tijdig het melkquotum aan een opvolgende gebruiker ter beschikking kan stellen, regardeert de pachter niet. Nu echter de verpachtster in het kader van de pachtbeëindiging schriftelijk heeft verklaard ter zake van de ontbonden pachtovereenkomst niets meer van de pachter te vorderen te hebben, heeft zij naar de pachter toe het vertrouwen gewekt van haar aanspraak op melkquotum afstand te doen; over omstandigheden waaruit kan worden afgeleid dat de pachter zich van een beperkte strekking van de verklaring bewust moet zijn geweest, is niets gesteld.</inleiding><content>Arrest in de zaak van:&#13;
Pieter Hoekstra, wonende te Oudega, ge-meente Wymbritseradiel, appellant in princi-paal appel, geïntimeerde in incidenteel appel, procureur: mr. J.MJ. Huver,&#13;
tegen&#13;
De Hervormde Gemeente Oudega, gevestigd te Oudega, gemeente Wymbritseradiel, geïnti-meerde in principaal appel, appellante in inci-denteel appel, procureur: mr. P.C. Plochg.&#13;
Het geding in eerste aanleg&#13;
De pachtkamer van het kantongerecht te Sneek heeft op 16 februari 1994 tussen partij-en een vonnis gewezen, dat in fotocopie aan dit arrest wordt gehecht en naar de inhoud waarvan hier wordt verwezen.&#13;
Het geding in hoger beroep&#13;
Appellant in principaal appel - verder ook aan te duiden als Hoekstra - is bij exploit van 15 maart 1994 onder gelijktijdige dagvaarding van geïntimeerde - verder ook aan te duiden als de Hervormde gemeente - in hoger beroep gekomen van genoemd vonnis.&#13;
Bij memorie van grieven heeft Hoekstra tegen vorenbedoeld vonnis vijf grieven aan-gevoerd en geconcludeerd dat het hof dit von-nis zal vernietigen en, opnieuw rechtdoende, de Hervormde gemeente alsnog niet-ontvan-kelijk zal verklaren in haar vordering, althans haar deze vordering als ongegrond en/of on-bewezen zal ontzeggen, met veroordeling van de Hervormde gemeente in de kosten van bei-de instanties.&#13;
De Hervormde gemeente heeft bij memo-rie van antwoord, tevens incidentele memorie van grieven houdende verandering c.q. ver-meerdering van eis verweer gevoerd in het principaal appel en voorwaardelijk incidenteel appel ingesteld met conclusie:&#13;
I. Primair: dat het hof genoemd vonnis - voor zoveel nodig met wijziging en aanvul ling van gronden - zal bekrachtigen met ver oordeling van Hoekstra in de kosten van het hoger beroep;&#13;
II. Subsidiair: dat het hof genoemd vonnis zal vernietigen en, opnieuw rechtdoende, Hoekstra zal veroordelen om aan de Her vormde gemeente binnen 14 dagen na beteke ning van het arrest te voldoen een bedrag in contanten, gelijk aan de verkeerswaarde van 10 903 kg van het in geschil zijnde melkquo tum, te vermeerderen met de wettelijke rente over bedoeld bedrag te rekenen vanaf 28 fe bruari 1995, voor zoveel nodig op te maken bij staat en te vereffenen volgens de wet, zulks met bekrachtiging van het vonnis van de pachtkamer van het kantongerecht voor zo verre het betreft de daarbij uitgesproken kos- tenveroordeling, alsmede met veroordeling van Hoekstra in de kosten van het hoger be roep.&#13;
Hoekstra heeft vervolgens een memorie van antwoord in incidenteel appel genomen met conclusie dat het hof de Hervormde ge-meente in haar incidenteel appel niet-ontvan-kelijk zal verklaren, althans dat het inciden-teel appel wordt verworpen.&#13;
Tenslotte hebben partijen de stukken over-gelegd voor het wijzen van arrest.&#13;
De grieven&#13;
De grieven van Hoekstra luiden:&#13;
Grief I&#13;
Ten onrechte heeft de pachtkamer van het kantongerecht overwogen dat de juistheid van de stelling van Hoekstra, dat hij bij aanvang van de pachtverhouding tussen partijen per 5 maart 1995 geen weidegrond met quotum (be-doeld zal zijn: weidegrond zonder quotum) is gaan pachten, niet aannemelijk is gemaakt.&#13;
Grief ll&#13;
Ten onrechte heeft de pachtkamer van het kantongerecht van belang geacht voor de be-oordeling van de aan haar voorgelegde vorde-ring hetgeen is overwogen in overweging 4.4 van het vonnis vanaf 'de normale situatie...' tot het einde van deze overweging.&#13;
Grief lII&#13;
Ten onrechte heeft de pachtkamer van het kantongerecht overwogen zoals zij heeft ge-daan in overweging 4.5 van het bestreden vonnis.&#13;
Grief lV&#13;
Ten onrechte heeft de pachtkamer van het kantongerecht in overweging 4.6 van het be-streden vonnis overwogen dat bij de beëindi-ging van de pachtovereenkomst op 4 maart 1991 het toen op het kerkestuk rustende quo-tum moest overgaan op de Hervormde ge-meente, onder betaling door de Hervormde gemeente van een vergoeding aan Hoekstra en de primaire vordering, sub 2, van de Her-vormde gemeente toegewezen.&#13;
Grief V&#13;
Ten onrechte heeft de pachtkamer van het kantongerecht in het bestreden vonnis Hoek-stra veroordeeld om aan de Hervormde ge-meente over te dragen c.q. mee te werken aan overdracht aan de Hervormde gemeente van een heffingvrije hoeveelheid melk van 10 903 kg binnen 14 dagen na betekening van het vonnis, zulks op straffe van een dwangsom, omdat dit vonnis niet uitvoerbaar moet wor-den geacht.&#13;
De vaststaande feiten&#13;
In hoger beroep staan de volgende feiten als enerzijds mede aan de hand van bescheiden gesteld en anderzijds erkend dan wel niet of onvoldoende weersproken vast:&#13;
- De Hervormde gemeente heeft in febru-ari 1985 aan Hoekstra verpacht een perceel weiland gelegen onder Sandfirden, kadastraal bekend gemeente Heeg, sectie B, nummers 1213 en 1214, groot 3.31.90 ha voor een peri-ode van zes jaren, ingaande 5 maart 1985 en eindigende op 4 maart 1991. De overeen-&#13;
komst is goedgekeurd door de grondkamer voor Friesland op 6 mei 1985.&#13;
- Hoekstra had de desbetreffende grond vanaf mei 1984 feitelijk in gebruik. Pachters van die grond waren toen twee (oud)ooms van Hoekstra. Gelijktijdig met het in gebruik nemen van deze grond in mei 1984 heeft Hoekstra het bedrijf van zijn (oud)ooms over genomen door een overeenkomst van koop en verkoop en het aangaan van meerdere pachto vereenkomsten. Daarbij heeft Hoekstra zon der vergoeding het volledige op naam van zijn (oud)ooms staande melkquotum verkregen.&#13;
- Hoekstra heeft bij brief van 1 februari 1991 aan de Kerkvoogdij bericht dat hij het kerkland op het overeengekomen eindtijdstip zal opgeven, daarbij tevens aangevend een nieuwe overeenkomst te willen aangaan.&#13;
- Door voorzitter en secretaris is namens de Hervormde gemeente vervolgens een ver klaring gedagtekend 6 mei 1991 opgesteld, waarin is aangegeven dat zij de afstand van pachtrechten door Hoekstra aanvaardt. Aan het slot verklaart de Hervormde gemeente: 'De ondergetekenden verklaren dat de Kerk voogdij terzake van deze ontbonden pachto vereenkomst niets meer van de heer Pieter Hoekstra te vorderen heeft.'&#13;
- De Hervormde gemeente heeft de brief van Hoekstra en haar verklaring aan de grondkamer voor Friesland gezonden. De grondkamer heeft een en ander als beëindi gingsovereenkomst goedgekeurd in juni 1991. Het hoger beroep van Hoekstra tegen deze be schikking is door de Centrale Grondkamer verworpen.&#13;
- Hoekstra had ten tijde van de beëindi ging van de pacht 17.6 ha grond voor de melkveehouderij in gebruik (inclusief het ge pachte) en beschikte voor de heffingsperiode 1990/1991 over een heffingvrije hoeveelheid melk van 115 616 kg.&#13;
Beoordeling van het hoger beroep&#13;
1. De grieven van Hoekstra lenen zich voor&#13;
gezamenlijke behandeling.&#13;
2. Bij de beoordeling van de onderhavige kwestie dient voorop te staan dat sinds het ar-rest van 27 december 1994, Agr.recht 1995, 4771 vaste rechtspraak van dit hof is, dat als met bepaald land samenhangend melkquotum in beginsel alleen kan worden beschouwd quotum dat is verkregen dankzij de melkpro-duktie in het melkjaar 1983/1984 met behulp van aan die produktie dienstbaar land. Met ander land, dat de melkproducent later in&#13;
pacht heeft verkregen, gaat in beginsel geen gedeelte van dat melkquotum samenhangen omdat de exploitatie van dat land niet aan de toekenning van het melkquotum heeft bijge-dragen. Dit geldt behoudens bijzondere om-standigheden die tot in redelijkheid niet aanvaardbare gevolgen zouden leiden.&#13;
3. In het onderhavige geval staat vast dat het - door partijen als zodanig aangeduide - 'kerkestuk' heeft bijgedragen aan de toeken ning van een melkquotum aan de (oud)ooms van Hoekstra in april 1984. Vast staat tevens, dat Hoekstra het volledige melkquotum van zijn (oud)ooms heeft verkregen in mei 1984, het moment waarop hij hun gehele bedrijf overnam. Het kerkestuk heeft hij aanvankelijk in gebruik gehad terwijl zijn (oud)ooms nog pachters waren; in 1985 is hij zelf van dit stuk grond pachter geworden.&#13;
4. Onder de eerste Beschikking Superhef- fing uit 1984 was de binding tussen melkquo tum en grond van dien aard, dat het in een geval als het onderhavige niet mogelijk was melkquotum te verkrijgen zonder de daarbij behorende grond. De mogelijkheid voor Hoekstra om in dezelfde omvang als zijn (oud)ooms melk af te leveren zonder heffing verschuldigd te zijn was dus slechts aanwezig omdat hij tevens het gebruik van het ker- kestuk had. Daaraan doet niet af dat Hoekstra (nog) niet formeel pachter van dat stuk grond was, aangezien art. 16 onder 4d' van vorenbe- doelde beschikking hem de mogelijkheid bood om bij overname van een bedrijf hef fingvrije melk af te leveren terwijl de betrok ken grond, hoewel bij hem in gebruik, aan zijn (oud)ooms verpacht was. Toen Hoekstra vervolgens het kerkestuk in pacht kreeg, bleef de reeds aanwezige samenhang tussen het melkquotum en die grond dan ook in stand.&#13;
5. Gelet op het bovenstaande acht het hof het gegeven dat Hoekstra het kerkestuk in 1985 in pacht kreeg zonder dat zijn melkquo- tum veranderde niet van betekenis. Hij had toen immers die grond, waarmee sedert 1984 melkquotum was gaan samenhangen, reeds voor de melkveehouderij in gebruik. De sa- menhang tussen de kerkegrond en het daarbij behorende melkquotum is nadien tot het einde van de pacht niet verbroken.&#13;
6. Hieraan doet niet af dat de Hervormde gemeente destijds geen bezwaar heeft ge- maakt tegen de overgang van het gehele met het bedrijf van de (oud)ooms samenhangende melkquotum op Hoekstra nadat dit haar be- kend was geworden; de grond viel immers&#13;
niet aan de Hervormde gemeente terug, zodat zij op dat moment geen belang had bij enig protest. Voorts kan aan het nalaten van waar-debepaling van het melkquotum in 1985 op grond van punt 8 van de algemene pachtvoor-waarden reeds hierom in dit verband geen be-tekenis worden toegekend, omdat het melkquotum niet kan worden beschouwd als een 'zaak' als in die voorwaarden bedoeld.&#13;
7. De grieven I, II en III - wat er overigens zij van hun (gedeeltelijke) juistheid - kunnen Hoekstra mitsdien niet baten.&#13;
8. Blijkens haar toelichting strekt grief V ten betoge dat de gevorderde veroordeling niet kan worden toegewezen omdat een over gang van het melkquotum in 1994 gelet op het bepaalde in artikel 15, vierde lid, van de Beschikking Superheffing 1993 niet meer toe- laatbaar was. Deze grief faalt naar het oordeel van het hof reeds hierom, omdat in een geval als het onderhavige voor de beoordeling in het kader van voormeld art. 15, vierde lid be- slissend moet worden geacht of de desbetref- fende grond gedurende een periode van ten minste één jaar voorafgaande aan het einde van de pachtovereenkomst voor de melkvee houderij in gebruik is geweest. Een interpreta- tie als door Hoekstra voorgestaan zou tot het onaanvaardbare gevolg leiden, dat het voeren van een procedure over het melkquotum na het eindigen van de pachtovereenkomst tot gevolg zou kunnen hebben dat overgang van melkquotum op de verpachter - of, in een ge- val als het onderhavige, op een door de ver pachter aan te wijzen opvolgende melkvee- houder - niet meer mogelijk zou zijn.&#13;
De mogelijkheid dat de Hervormde ge-meente zich als niet-melkveehouder bij ver-krijging van melkquotum eventueel blootstelt aan administratieve sancties (art. 17 Beschik-king Superheffing 1993) of dat het quotum aan de Minister vervalt omdat de Hervormde gemeente niet aanstonds een melkveehouder beschikbaar heeft aan wie zij het quotum ter beschikking kan stellen zijn kwesties die Hoekstra niet regarderen en die niet kunnen afdoen aan zijn eventuele aansprakelijkheid jegens de Hervormde gemeente.&#13;
Het hof merkt bij dit alles nog op, dat Hoekstra in dit verband niet - laat staan met bewijsstukken gestaafd - heeft gesteld dat hij tevergeefs heeft getracht aan zijn veroordeling uit het bij voorraad uitvoerbare verklaarde vonnis van de pachtkamer van het kantonge-recht te voldoen.&#13;
9. De vierde grief is reeds gedeeltelijk in het bovenstaande aan de orde gekomen. Zij behoeft nog slechts bespreking voor zover daarin - voor het eerst in deze procedure - een beroep wordt gedaan op het onvoorwaar- delijk prijsgeven van de vordering door de Hervormde gemeente in haar verklaring van 6 mei 1991.&#13;
10. De voorzitter en secretaris hebben hun namens de Hervormde gemeente opgestelde verklaring besloten met de zin: 'De onderge- tekenden verklaren dat de Kerkvoogdij ter zake van deze ontbonden pachtovereenkomst niets meer van de heer Pieter Hoekstra te vor- deren heeft.' De betekenis van deze zin lijkt op het eerste gezicht duidelijk en van enig voorbehoud blijkt niets. Blijkens de door de Hervormde gemeente bij memorie van ant- woord overgelegde brief van mr. R. Mulder is de zojuist aangehaalde verklaring niet door de Hervormde gemeente zelf, maar door de grondkamer aan Hoekstra toegezonden. Het hof leidt hieruit bij gebreke van andersluiden de stellingen van de Hervormde gemeente af, dat de Hervormde gemeente de verklaring - en daarmee de bewuste zin - destijds niet na der aan Hoekstra heeft toegelicht. Dat deze zin wellicht slechts is opgenomen teneinde de verkrijging van goedkeuring van de beëindi- gingsovereenkomst door de grondkamer te bevorderen doet er niet aan af, dat hij naar buiten toe - en dus ook naar Hoekstra toe - alleszins de indruk kon wekken dat (mede) van een aanspraak op melkquotum werd afge- zien.&#13;
11. De Hervormde gemeente heeft aange- voerd dat Hoekstra de gewraakte zin niet zo heeft opgevat als thans door hem gesteld, aan gezien hij noch in correspondentie, noch in de procedure in eerste aanleg een beroep heeft gedaan op het prijsgeven van rechten door de Hervormde gemeente. Het hof overweegt hieromtrent, dat Hoekstra in de bedoelde brie- ven en in de procedure in eerste aanleg princi- pieel heeft ontkend dat de Hervormde ge- meente enig recht op melkquotum zou kunnen doen gelden. Het stond hem vrij in eerste in stantie alleen dit principiële standpunt in te nemen. Uit alleen de overgelegde brieven en Hoekstra's stellingen in eerste aanleg kan naar het oordeel van het hof nog niet worden afgeleid, dat hij de slotzin in de verklaring van 6 mei 1991 zou moet hebben begrepen als de Hervormde gemeente deze zou hebben be- doeld. De Hervormde gemeente heeft niet ge- steld dat zij Hoekstra reeds vóór het opstellen&#13;
van deze verklaring heeft geconfronteerd met haar aanspraak op melkquotum; zij heeft inte-gendeel, door te stellen dat de zaak zich 'des-tijds volledig concentreerde op het doen ein-digen van de pacht verhouding op zichzelf', de indruk gewekt dat zij eerst naderhand haar aanspraak op melkquotum heeft geuit. Nadere omstandigheden die afbreuk zouden kunnen doen aan het vertrouwen van Hoekstra zijn door de Hervormde gemeente niet gesteld.&#13;
12. Gelet op het bovenstaande in samen hang met de duidelijke en voorbehoudloze formulering van de onderhavige zin is het hof van oordeel, dat het de Hervormde gemeente in beginsel niet vrijstaat zich er op te beroe- pen dat zij haar aanspraak op melkquotum niet heeft willen prijsgegeven.&#13;
13. De Hervormde gemeente heeft in haar memorie van antwoord, tevens incidentele memorie van grieven in dit kader 'aanvul- lend' bewijs aangeboden, in het bijzonder door middel van getuigen (nr. 12 slot). Zij heeft gesteld dat haar verklaring alleen be- trekking had op 'de rechten en verplichtingen uit hoofde van de pachtovereenkomst sec, zo als o.m. inzake achterstalligheid pachtprijs en staat van onderhoud.' Zij heeft echter niets gesteld over feiten of omstandigheden ten tij de van het opstellen van de verklaring - bij- voorbeeld mededelingen van haar zijde richting Hoekstra - waaruit kan worden afge- leid dat Hoekstra zich van een beperkte strek king van haar verklaring bewust moet zijn geweest. Gelet hierop dient het bewijsaanbod als te vaag te worden gepasseerd.&#13;
14. Het vorenoverwogene brengt mee, dat de vierde grief deels terecht is voorgesteld en dat het vonnis waarvan beroep moet worden vernietigd. Het voorwaardelijk incidentele be- roep behoeft geen bespreking, aangezien de voorwaarde waaronder het is ingesteld niet is vervuld.&#13;
15. Nu het aspect op grond waarvan Hoek stra in het gelijk wordt gesteld eerst in hoger beroep is opgeworpen en zijn grieven voor het overige ongegrond zijn bevonden, ziet het hof aanleiding de kostenveroordeling in eerste aanleg in stand te laten.&#13;
Slotsom&#13;
Het vonnis van de pachtkamer van het kan-tongerecht zal worden vernietigd en de hoofd-vordering van de Hervormde gemeente zal alsnog worden afgewezen. De kostenveroor-deling in eerste aanleg blijft gehandhaafd. De Hervormde gemeente zal als de in het onge-&#13;
lijk gestelde partij in de kosten van de proce-dure in hoger beroep worden veroordeeld.&#13;
Beslissing&#13;
Het hof, rechtdoende in hoger beroep:&#13;
Vernietigt het vonnis waarvan beroep, be-houdens voor zover Hoekstra in de kosten van het geding is veroordeeld en, in zoverre op-nieuw rechtdoende:&#13;
Wijst de vorderingen van de Hervormde gemeente alsnog af;&#13;
Bekrachtigt het vonnis voor het overige;&#13;
Veroordeelt de Hervormde gemeente in de kosten van het hoger beroep, aan de zijde van Hoekstra begroot op f 1140 voor verschotten en f 2100 voor salaris van de procureur tot op heden in hoger beroep.</content><legacyfootnotes/><footnotes><footnote/></footnotes><auteurs/><published>1996-09-01 00:00:00</published><modified>1995-10-31 00:00:00</modified><editiondate>1996-09-01</editiondate><htmlpath>https://denhollander.info/artikel/4965</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3563</id><udhid>UDH:TvAR/3563</udhid><titel>Wetgeving en literatuur</titel><searchwords><searchword>TvAR 3/2004</searchword><searchword>UDH:TvAR/3563</searchword></searchwords><attachments><attachment><name>2004_nr 3_Wetgeving_Bezemer.pdf</name><extention>pdf</extention><url>https://denhollander.info/download/3581/ci</url></attachment></attachments><inleiding>Agrarisch milieubeleid&#13;
&#13;
Derde Actieprogramma Nitraatrichtlijn&#13;
Het derde Actieprogramma in het kader van de Nitraatrichtlijn is op 19 december 2003 naar de Europese Commissie gestuurd. Het Actieprogramma mag alleen maatregelen bevatten die volledig in overeenstemming zijn met de richtlijn en met het arrest van het Europese Hof van 2 oktober 2003; het actieprogramma gaat derhalve alleen in op het per 2006 in te voeren stelsel van gebruiksnormen, de voorgenomen AMvB inzake de minimumopslagcapaciteit op veehouderijbedrijven en de middelvoorschriften over het mestgebruik die zijn gesteld in het kader van de Code voor goede landbouwpraktijken. Het interimbeleid tot 2006 en de beschrijving van de derogatie zijn opgenomen in een apart document, getiteld ‘Interimprogramma 2004-2005’. In een brief van 19 december 2003 schrijft de staatssecretaris van VROM over de inhoud van het Actieprogramma, alsmede over de voorgenomen wijzigingen in de fosfaatnormering (TK 2003-2004, 26 729, nr. 61). Op aandringen van de diensten van de Commissie wordt de fosfaatnorm voor bouw- en braakland voor 2005, overeenkomstig de thans geldende norm uit de Meststoffenwet, gesteld op 20 kg fosfaat per ha in plaats van op 25 kg/ha. De verhoging van de norm die in het aanhangige wetsvoorstel was voorzien, wordt middels een nota van wijziging ongedaan gemaakt. In deze nota van wijziging zal bovendien worden voorzien in het handhaven van de verliesnormen voor 2003 op het niveau van 2002. Verder verschenen: Integrale aanpak Mestproblematiek, TK 2003-2004, 26 729, nr. 62 (verslag algemeen overleg over onder meer Derde actieprogramma Nitraatrichtlijn, 8 januari 2004).&#13;
&#13;
Evaluatie Meststoffenwet&#13;
Bij brief van 29 januari 2004 beschrijft de minister de inhoud en opzet van de Evaluatie Meststoffenwet 2004 (TK 2003-2004, 28 385, nr. 24). In de evaluatie wordt, terugkijkend (ex post evaluatie), de werking van de Mest¬stoffenwet tot nu toe beoordeeld en, vooruitkijkend (ex ante evaluatie), een aantal beleidsopties voor toekomstige regelgeving. De verschillende beleidsopties zullen worden beoordeeld op o.a. te verwachten milieueffecten, de gevolgen voor de verschillende sectoren en de gevolgen voor het nationale mestoverschot. Daarnaast vindt een ex ante evaluatie plaats van instrumenten voor het beperken van de totale productie van mest in Nederland (keuze mestafzetovereenkomsten – productierechten). Ook wordt met het oog op toekomstig beleid aandacht besteed aan de aanwijzing van fosfaatfixerende/fosfaatarme gronden; de problematiek van de fosfaatverzadigde gronden; de aanwijzing van de droge zandgronden (inclusief effecten van meetdiepte en denitrificatie). De eva¬luatieresultaten zullen op 15 april worden gepubliceerd.&#13;
&#13;
Meerjarenprogramma herijking VROM-regelgeving&#13;
Bij brief van 23 december 2003 heeft de minister van VROM het toegezegde Meerjarenprogramma herijking VROM-regelgeving gepresenteerd (TK 2003-2004, 29 383, nr. 1). Op 17 oktober 2003 hebben de bewindslieden van VROM hun voornemens bekend gemaakt met betrekking tot de herijking van de VROM-regelgeving. In het thans aangeboden Meerjarenprogramma wordt aan de hand van een globaal tijdschema zichtbaar gemaakt aan welke regelgevingsprojecten prioriteit wordt gegeven en welke in latere fasen zullen volgen. Er worden drie categorieën onderscheiden: bij de eerste categorie is al eerder begonnen of wordt in 2004 gestart, de tweede categorie behelst projecten die nog deze kabinetsperiode zullen starten, en met projecten in de derde categorie wordt pas na deze kabinetsperiode begonnen. Voorbeelden van voor de landbouw relevante projecten uit de eerste categorie zijn het wijzigen van de Wet ammoniak en veehouderij (zonering) en van de Wet stankemissie veehouderijen in landbouwontwikkelings- en verwevingsgebieden (geen invoering van een algemene wet stank en veehouderij en uitbreiding van de werkingssfeer van de bestaande stankwet), het intrekken van de regelingen met betrekking tot land- en tuinbouwfolies, het integreren van diverse 8.40-amvb’s in het in voorbereiding zijnde Besluit landbouwbedrijven, het wijzigen van het Besluit glastuinbouw (vermindering aantal rapportages), en, het integreren van alle toelatingscriteria voor (bestaande en nieuwe) gewasbeschermingsmiddelen integreren in één besluit. Voorts zal in 2004 worden gestart met het project ‘VROM-vergunning’, waarin nader vorm wordt gegeven aan een ontwikkelingsvergunning gericht op zowel de realisatie van een fysiek object als op het gebruik van dat object. Bij de VROM-vergunning worden in ieder geval de bouw-, aanleg- en milieuvergunning alsmede de planologische toetsing op basis van het bestemmingsplan betrokken.&#13;
Zie ook:&#13;
–	‘Herijking VROM-regelgeving: reacties’, Milieu &amp; Recht januari 2004/nr. 1, p. 1-28 (themanummer)&#13;
&#13;
Parlementaria&#13;
–	Begroting LNV 2004, TK 2003-2004, 29 200 XIV, nr. 65 (brief minister over Fysische Ionen Registratie (FIR)-systemen: om meer duidelijkheid te krijgen over de relatie mesttoediening en bodem, zal een beperkt aantal bedrijven ontheffing krijgen voor het emissiearm aanwenden van mest, 16 december 2003)&#13;
–	Wijziging van de Meststoffenwet in verband met de evaluatie 2002, TK 2003-2004, 28 971, nr. 8 (subamendement ter bevriezing stikstofverliesnormen 2003/2004 en kleine aanpassing 2005, i.v.m. uitspraak Europese Hof over onverenigbaarheid verliesnormenstelsel met Nitraatrichtljn, 18 december 2003)&#13;
–	Wijziging Meststoffenwet en Wet herstructurering varkenshouderij i.v.m. het schrappen van de tweede generieke korting aanbrengen van enkele praktische verbeteringen (28 818), Hand. EK 8 december 2003, nr. 10, p. 420 (behandeling wetsvoorstel)&#13;
–	Milieubeleid 2002-2006, TK 2003-2004, 28 663, nr. 12 (brief staatssecretaris ter aanbieding van de notitie ‘Erop of eronder, uitvoeringsnotitie emissieplafonds verzuring en grootschalige luchtverontreiniging 2003’, waarin de manier wordt beschreven waarop Nederland voornemens is te voldoen aan de emissieplafonds voor het jaar 2010 die de Europese Unie aan Nederland oplegt ter bestrijding van de verzuringproblematiek, waaronder ammoniak (NH3, plafond 128 kiloton), 24 december 2003); nr. 13 (brief staatssecretaris over de vernieuwing van het bodembeleid, 24 december 2003); nr. 14 (verslag algemeen overleg van 18 december 2003, over o.a. ‘Nederland in de EU: de Europese Milieuagenda’, 27 januari 2004)&#13;
–	Handhaving milieuwetgeving (22 343), Hand. TK 18 december 2003, nr. 39, p. 2879-2880 (debat n.a.v. een algemeen overleg op 16 december 2003 over de milieuhandhaving)&#13;
–	Wijziging hoofdstuk 18 Wet milieubeheer (handhavingsstructuur), TK 2003-2004, 29 285, nr. 5 (verslag, 27 ja¬nuari 2004)&#13;
&#13;
Wet- en regelgeving&#13;
–	Wijziging van de Meststoffenwet en de Wet herstructurering varkenshouderij i.v.m. schrappen tweede generieke korting, Stb. 2003, nr. 542&#13;
–	Inwerkingtreding Besluit van 28 november 2003 (Stb. 2003, 508) tot wijziging van het Besluit voorraden Meststoffenwet (voorraden overige organische meststoffen in heffingsgrondslag intermediairs), Stb. 2003, nr. 570 (inwerkingtreding m.i.v. 1 januari 2004)&#13;
–	Wijziging Richtlijn inzake bestuurlijke transactie milieudelicten, Stcrt. 23 december 2003, nr. 248&#13;
–	Regeling vrijstelling zilverthiosulfaat 2004, Stcrt. 24 december 2003, nr. 249 (vrijstelling voor het afleveren, het voorhanden of in voorraad hebben, het binnen Nederland brengen of het gebruiken van enkele gewasbeschermingsmiddelen op basis van de werkzame stof zilverthiosulfaat (STS))&#13;
–	Wijziging regelingen i.v.m. foutieve verwijzing naar Bestrijdingsmiddelenwet 1962, Stcrt. 8 januari 2004, nr. 4 (wijziging van de Regeling tijdelijke vrijstelling gewasbeschermingsmiddelen eerste kwartaal 2004 en de Regeling vrijstelling zilverthiosulfaat 2004)&#13;
–	Ontwerp-wijziging besluit glastuinbouw, Stcrt. 19 januari 2004, nr. 11 (het (ontwerp-)besluit voorziet in aanpassing van het op 1 april 2002 in werking getreden Besluit glastuinbouw aan resultaten uit overleg tussen de sector glastuinbouw, betrokken overheden en belangenorganisaties (Stuurgroep Glastuinbouw en Milieu) t.a.v.: het streven naar een rapportageverplichting met lagere lasten voor zowel glastuinbouwbedrijf als bevoegd gezag; recente inzichten ten aanzien van het bodembeschermingsbeleid; en, de uitvoeringspraktijk)&#13;
–	Herbenoemingen College voor de toelating van bestrijdingsmiddelen, Stcrt. 29 januari 2004, nr. 19&#13;
&#13;
Literatuur&#13;
–	L.P.J. Mertens, ‘Mestbeleid onderuit’, Land- en Tuinbouw Bulletin november/december 2003, nr. 11/12, p. 7-11 (bespreking van het Hof-arrest van 2 oktober 2003 en de reactie van de regering)&#13;
–	L.P.J. Mertens, ‘Korting varkensrechten terecht’, Land- en Tuinbouw Bulletin november/december 2003, nr. 11/12, p. 12 (korte bespreking van een uitspraak van de ABRvS van 1 oktober 2003)&#13;
–	L.F.M. Schrijen, Memo Agrarische milieuvergunning, Kluwer 2003, 600 p., ISBN 90 13 01135 7 (het Memo geeft beschrijvingen van algemene agrarische aspecten zoals emissie van ammoniak, stank, etc., agrarische bedrijfsvoering incl. huisvestingssystemen voor pluimvee, rundvee, varkens en overige dieren die direct in de vergunning inpasbaar zijn, relevante concrete milieuvoorschriften, en praktische hulpmiddelen als aanvraagformulieren, begrippenlijsten en berekeningen)&#13;
–	L. Smorenburg-van Middelkoop, ‘Jurisprudentiebespreking: Rechtsbescherming tegen incorrecte implementa¬tie van de Nitraatrichtlijn in Nederland’, Tijdschrift voor Omgevingsrecht december 2003/nr. 6, p. 213-218&#13;
–	W.L. Verweij, ‘Uit de praktijk: Lokale milieuaspecten en de milieuvergunning; Een interpretatie van de betekenis van milieubeheer’, Milieu &amp; Recht december 2003/nr. 12, p. 356-357&#13;
–	H.E. Woldendorp, ‘Tobben met de Nitraatrichtlijn’, Milieu &amp; Recht december 2003/nr. 12, p. 342-349 (n.a.v. het arrest van het Europese Hof wordt een overzicht gegeven van de ontwikkeling van het Nederlandse mestbeleid in de afgelopen 20 jaar; centraal staat de vraag wat de oorzaken zijn van het feit dat de Nederlandse regelgeving 10 jaar na het verstrijken van de implementatiedatum van de Nitraatrichtlijn op een aantal punten niet in orde blijkt te zijn)&#13;
&#13;
Jurisprudentie&#13;
–	HvJ EG 2 oktober 2003 (Nitraatrichtlijn; veroordeling Nederland; uitsluitend Minas-systeem in strijd met richtlijn; fosfaat- in plaats van stikstofnormen onterecht.), AB 31 januari 2004, nr. 38 (m.nt. Ch.W. Backes)&#13;
–	HR 21 maart 2003 (Nitraatrichtlijn; geen rechterlijk bevel tot formele wetgeving mogelijk indien EG-recht deze wetgeving dwingend vereist.), AB 31 januari 2004, nr. 39 (m.nt. Ch.W. Backes)&#13;
–	Vz. ABRvS 27 augustus 2003 (Wellicht gelden de normen van de Regeling stankemissie veehouderijen in landbouwontwikkelings- en verwevingsgebieden voor het gehele land.), Milieu &amp; Recht december 2003/nr. 12, nr. 136 (m.nt. D. van der Meijden)&#13;
–	ABRvS 15 januari 2003 (Revisievergunning pluimveehouderij. Geen ambtshalve toetsing aan IPPC-richtlijn.), Milieu &amp; Recht januari 2004/nr. 1, nr. 6 (m.nt. R.A.J. van Gestel onder nr. 8)&#13;
–	ABRvS 19 februari 2003 (Revisievergunning pluimveehouderij. Wel ambtshalve toetsing aan IPPC-richtlijn.), Milieu &amp; Recht januari 2004/nr. 1, nr. 7 (m.nt. R.A.J. van Gestel onder nr. 8)&#13;
–	ABRvS 11 juni 2003 (Milieuvergunning rundvee-, schapenhouderij en honden- en kattenpension. Honden- en kattenverblijf. Impulsvorming geluid. Akoestisch onderzoek.), JM 6 december 2003, nr. 133 (m.nt. N.K.J. Wiggers)&#13;
–	ABRvS 25 juni 2003 (Lozingenbesluit open teelt en veehouderij. Afdwingbaarheid melding Lozingenbesluit.), Milieu &amp; Recht december 2003/nr. 12, nr. 134 (m.nt. H.F.M.W. van Rijswick)&#13;
–	CBB 15 juli 2003 (Pluimveebedrijf met twee locaties; experiment valorisatie kippenmest; intrekking ontheffing uitbreidingsverbod tweede locatie; beleidsregels; ‘bedrijf’; niet in redelijkheid; zelf in de zaak vorzien.), AB 3 januari 2003, nr. 15 (m.nt. J.H. van der Veen)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3563</htmlpath></article>
</articles></edition>
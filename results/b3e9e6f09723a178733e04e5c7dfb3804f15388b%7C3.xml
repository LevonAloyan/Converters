<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2002</searchword><id>4657</id><udhid>UDH:TvAR/4657</udhid><titel>Pelgröm / De Groot-Kamerman (TvAR 2002/5132)</titel><searchwords><searchword>TvAR 11/2002</searchword><searchword>TvAR 2002/5132</searchword><searchword>UDH:TvAR/4657</searchword></searchwords><attachments><attachment><name>2002_nr 11_Rechtspraak_5132.pdf</name><extention>pdf</extention><url>https://denhollander.info/download/4602/ci</url></attachment></attachments><inleiding>[Pachtwet art. 71, 129; BW art. 3:309, 6:210&#13;
lid 2]&#13;
&#13;
Was de betaling door pachter, voor zover de&#13;
maximaal toelaatbare pachtprijs te boven&#13;
gaand, een vergoeding voor het melkquotum,&#13;
en zo ja, is deze terug te vorderen?&#13;
Pachtovereenkomst van 1984, in 1990&#13;
schriftelijk vastgelegd. Daarin opgenomen:&#13;
“De pachter heeft gedurende de duur van&#13;
de pachtoveenkomst het recht op levering&#13;
van de bij het gepachte behorende heffingvrije&#13;
hoeveelheid melk. Pachter doet (...) bij&#13;
het einde van de pachtovereenkomst&#13;
afstand van het recht op levering van de&#13;
dan aanwezig zijnde heffingvrije hoeveelheid&#13;
melk.”.&#13;
Hof:&#13;
– Aangenomen wordt dat de betalingen&#13;
door pachter mede zijn gedaan als tegenprestatie&#13;
voor de terbeschikkingstelling van&#13;
het melkquotum.&#13;
– In 1984 bracht verpachting zonder meer de&#13;
terbeschikkingstelling aan de pachter mee&#13;
van het met het verpachte samenhangende&#13;
melkquotum.&#13;
– Het bedrag, betaald boven de maximaal&#13;
toelaatbare pacht, moet in dit geval worden&#13;
beschouwd als een tegenprestatie,&#13;
bedongen en genoten krachtens een andere&#13;
overeenkomst, welke zodanig verband&#13;
houdt met de pachtovereenkomst, dat deze&#13;
betalingen moeten worden beschouwd als&#13;
bedongen krachtens een overeenkomst als&#13;
bedoeld in art. 71 lid 1 slotzin PW.&#13;
– De betalingen, voor zover gedaan in strijd&#13;
met de regelen ten aanzien van de hoogst&#13;
toelaatbare pachtprijs, bedoeld in art. 3 PW,&#13;
zijn daarom nietig.&#13;
– Terugvordering daarvan moet begrepen&#13;
worden geacht onder terugvordering van&#13;
“teveel betaalde pacht” in de zin van&#13;
art. 129 sub d PW.&#13;
– De Pachtrechter te dezer zake dus bevoegd&#13;
en de pachter ontvankelijk.&#13;
– Verjaringstermijn van 5 jaar ex art. 3:309&#13;
BW, ingegaan op het moment dat pachter&#13;
bekend moet zijn geweest met de mogelijkheid&#13;
tot terugvordering.&#13;
– In de omstandigheden van het onderhavige&#13;
geval staan redelijkheid en billijkheid&#13;
echter toewijzing van enige terugbetaling in&#13;
de weg.&#13;
– Art. 6:210 lid 2 BW niet van toepassing,&#13;
want de teruggevorderde vergoeding is een&#13;
prestatie die ongedaan kan worden&#13;
gemaakt.</inleiding><content>ARREST VAN 21 DECEMBER 1999 IN&#13;
DE ZAAK VAN:&#13;
Hendrik Johannes Pelgröm, wonende te Zwolle,&#13;
appellant,&#13;
procureur: mr P.C. Plochg,&#13;
tegen&#13;
Reintje de Groot-Kamerman, wonende te&#13;
Zwolle,&#13;
geïntimeerde,&#13;
procureur: mr J.M. Bosnak.&#13;
1 Het geding in eerste aanleg&#13;
Voor het procesverloop, de beslissing en de&#13;
gronden daarvoor in de procedure in eerste&#13;
aanleg wordt verwezen naar de inhoud van&#13;
het vonnis dat de pachtkamer van het kantongerecht&#13;
te Zwolle op 26 oktober 1998 tussen&#13;
partijen – hierna ook te noemen Pelgröm resp.&#13;
De Groot – heeft gewezen; van dit vonnis is&#13;
een fotocopie aan dit arrest gehecht.&#13;
2 Het geding in hoger beroep&#13;
2.1 Pelgröm heeft bij exploot van 23 november&#13;
1998 aan De Groot aangezegd van het&#13;
bovengenoemde vonnis in hoger beroep te&#13;
komen, met haar dagvaarding voor de pachtkamer&#13;
van dit hof.&#13;
2.2 Bij memorie van grieven heeft Pelgröm de&#13;
ondergenoemde grieven tegen het bestreden&#13;
vonnis aangevoerd en toegelicht, bewijs aangeboden&#13;
en geconcludeerd dat de pachtkamer&#13;
van het hof:&#13;
in conventie:&#13;
de vordering van De Groot zal afwijzen als&#13;
onbewezen en/of ongegrond en haar in de&#13;
kosten zal veroordelen;&#13;
in reconventie:&#13;
De Groot bij arrest, uitvoerbaar bij voorraad,&#13;
zal veroordelen om aan Pelgröm te betalen&#13;
een bedrag van ƒ 159.438,14, vermeerderd met&#13;
de wettelijke rente vanaf 11 mei 1998 en met&#13;
de kosten.&#13;
2.3 Bij memorie van antwoord heeft De Groot&#13;
verweer gevoerd en geconcludeerd dat de&#13;
pachtkamer van het hof Pelgröm in zijn hoger&#13;
beroep niet-ontvankelijk zal verklaren dan&#13;
wel de door hem tegen het aangevallen vonnis&#13;
aangevoerde grief/grieven ongegrond zal verklaren&#13;
met bekrachtiging van het aangevallen&#13;
vonnis, met veroordeling van Pelgröm in de&#13;
kosten van beide instanties.&#13;
2.4 Vervolgens hebben partijen hun stukken aan&#13;
het hof overgelegd voor het wijzen van arrest.&#13;
3 De grieven&#13;
Pelgröm heeft tegen de vonnissen waarvan&#13;
beroep grieven aangevoerd van de volgende&#13;
inhoud:&#13;
grief 1&#13;
De pachtkamer van het kantongerecht heeft&#13;
Pelgröm ten onrechte veroordeeld om&#13;
ƒ 2.790,86 aan De Groot te betalen.&#13;
grief 2&#13;
De pachtkamer van het kantongerecht heeft&#13;
de tegenvordering van Pelgröm ten onrechte&#13;
afgewezen.&#13;
4 De vaststaande feiten&#13;
Tegen de vaststelling van feiten door de pachtkamer&#13;
van het kantongerecht in rechtsoverweging&#13;
1 van het vonnis waarvan beroep zijn&#13;
geen grieven aangevoerd.&#13;
Mede op grond van de in hoger beroep gestelde&#13;
en niet of onvoldoende betwiste feiten zal&#13;
het hof in hoger beroep van de volgende feiten&#13;
uitgaan.&#13;
4.1 Pelgröm heeft sedert 1984 (aanvankelijk&#13;
van de vader van De Groot en nadien) van&#13;
De Groot enkele percelen los land in pacht,&#13;
kadastraal bekend gemeente Zwolle, sectie S,&#13;
nummers 220 en 260 (4.09.70 ha) en 221&#13;
(3.26.63 ha), tezamen groot 7.36.33 ha.&#13;
4.2 Een pachtovereenkomst met betrekking&#13;
tot het perceel nrs 220 en 260, ingaande per&#13;
1 mei 1988, is schriftelijk vastgelegd bij overeenkomst&#13;
d.d. 6 mei 1988 en goedgekeurd&#13;
door de grondkamer op 10 mei 1988. Een&#13;
pachtovereenkomst met betrekking tot het&#13;
perceel nr 221, ingaande 1 januari 1992, is&#13;
schriftelijk vastgelegd bij overeenkomst d.d.&#13;
12 maart 1990 en goedgekeurd door de grondkamer&#13;
op 13 maart 1990.&#13;
4.3 In deze beide pachtovereenkomsten is een&#13;
pachtprijs van ƒ 400,– per ha overeengekomen,&#13;
zodat volgens deze overeenkomsten in&#13;
totaal ƒ 1.638,80 en ƒ 1.307,– = ƒ 2.945,80 aan&#13;
pacht is verschuldigd.&#13;
4.4 Bij beschikking van de grondkamer d.d.&#13;
6 november 1997 is de hoogst toelaatbare&#13;
pachtprijs voor het perceel nrs. 220 en 260&#13;
met ingang van 1 mei 1997 vastgesteld op&#13;
ƒ 3.216,– per jaar.&#13;
Bij beschikking van de grondkamer van&#13;
2 oktober 1997 is een verzoek tot wijziging&#13;
van de overeengekomen pachtprijs voor perceel&#13;
nr 221 niet-ontvankelijk verklaard, zodat&#13;
de pachtprijs voor dit perceel ƒ 1.307,– is&#13;
gebleven.&#13;
4.5 In de pachtovereenkomst van 12 maart&#13;
1990 met betrekking tot perceel nr 221 is vastgelegd:&#13;
“Art. 3 Melkquotum.&#13;
De pachter heeft gedurende de duur van de&#13;
pachtovereenkomst het recht op levering van&#13;
de bij het gepachte behorende heffingvrije&#13;
hoeveelheid melk.&#13;
Pachter doet reeds nu voor alsdan bij het&#13;
einde van de pachtovereenkomst afstand van&#13;
het recht op levering van de dan aanwezig&#13;
zijnde heffingvrije hoeveelheid melk.&#13;
Pachter verplicht zich mede te werken aan de&#13;
tenaamstelling van het melkquotum bij het&#13;
einde van de pachtovereenkomst, op straffe&#13;
van een boete, groot tweehonderd twintig&#13;
duizend gulden (ƒ 220.000,–).”&#13;
4.6 Pelgröm heeft – zoals door hem onbetwist&#13;
is gesteld – sedert mei 1984 halfjaarlijks&#13;
bedragen aan (de vader van De Groot resp.)&#13;
De Groot betaald, zoals vermeld op de door&#13;
Pelgröm bij dupliek overgelegde lijst.&#13;
4.7 Uit door Pelgröm overgelegde betalingsbewijzen&#13;
blijkt dat Pelgröm aan De Groot&#13;
heeft betaald:&#13;
datum bedrag met vermelding&#13;
26.04.1994 ƒ 9.882,– “pacht 94”&#13;
26.10.1994 ƒ 9.882,– “pacht 94”&#13;
27.04.1995 ƒ 9.882,– “pacht 95”&#13;
23.10.1995 ƒ 9.882,– “pacht 95”&#13;
29.04.1996 ƒ 9.882,– “pacht 1996”&#13;
04.11.1996 ƒ 9.882,– “pacht 1996”&#13;
05.05.1997 ƒ 9.882,– “pacht 1997”&#13;
5 De beoordeling van het geschil in&#13;
hoger beroep&#13;
Grief 1&#13;
5.1 Deze grief bestrijdt de veroordeling in&#13;
conventie van Pelgröm tot betaling van&#13;
ƒ 2.790,86, met rente daarover.&#13;
Dit bedrag is samengesteld uit&#13;
1. pachtverhoging betreffende het perceel nrs&#13;
220 en 260 sedert 1 mei 1997;&#13;
2. ruilverkavelingsrente;&#13;
3. omslag waterschapslasten.&#13;
5.2 Pelgröm heeft – kort weergegeven – in&#13;
eerste instantie daartegen slechts het verweer&#13;
gevoerd dat hij reeds teveel pacht heeft&#13;
betaald. Dat verweer komt er in wezen op&#13;
neer, dat Pelgröm stelt deze bedragen, voor&#13;
zover verschuldigd, reeds te hebben betaald.&#13;
5.3 De pachtkamer van het kantongerecht&#13;
heeft dat verweer verworpen en de gevorderde&#13;
bedragen onder 1 t/m 3 vervolgens toegewezen,&#13;
omdat Pelgröm daartegen geen inhoudelijk&#13;
verweer heeft gevoerd.&#13;
5.4 Pelgröm heeft ook in hoger beroep tegen&#13;
de gevorderde bedragen onder 1 t/m 3 geen&#13;
inhoudelijk verweer gevoerd, behoudens dat&#13;
hij stelt dat nooit tussen hem en De Groot is&#13;
overeengekomen dat nieuwe pachtnormen&#13;
(lees: de pachtnormen 1995) zouden worden&#13;
doorberekend.&#13;
5.5 Het hof verwerpt dit verweer.&#13;
Krachtens art. 19 Pachtwet werd de pachtprijs&#13;
krachtens de Pachtnormen 1995 van rechtswege&#13;
herzien.&#13;
Uit art. 8 resp. art. 9 van het Pachtnormenbesluit&#13;
1995 vloeit voort dat de verpachter het&#13;
recht heeft de aldaar omschreven gedeelten&#13;
van de waterschapslasten en ruilverkavelingsrente&#13;
door te berekenen aan de pachter, ook&#13;
zonder afspraak daarover.&#13;
5.6 Tegen de afwijzing door de pachtkamer&#13;
van het kantongerecht van de door De Groot&#13;
gevorderde incassokosten is door De Groot&#13;
geen hoger beroep ingesteld, zodat deze afwijzing&#13;
thans niet meer aan de orde is.&#13;
5.7 De door de pachtkamer van het kantongerecht&#13;
aan De Groot in conventie toegewezen&#13;
bedragen zijn derhalve door Pelgröm aan&#13;
De Groot verschuldigd krachtens de pachtovereenkomst,&#13;
ook zonder nadere afspraken&#13;
daarover.&#13;
5.8 Grief 1 treft dus geen doel en wordt verworpen.&#13;
Grief 2&#13;
5.9 Deze grief stelt allereerst de vraag aan de&#13;
orde of de bedragen die Pelgröm méér aan De&#13;
Groot (en haar rechtsvoorganger, haar vader&#13;
H. Kamerman) heeft betaald dan de overeengekomen&#13;
pachtprijs, door Pelgröm onverschuldigd&#13;
zijn betaald.&#13;
5.10 Pelgröm stelt in dat verband dat deze&#13;
betalingen pachtsommen betreffen, die de&#13;
hoogst toelaatbare pachtprijzen te boven gin-&#13;
gen. De Groot stelt daarentegen, dat deze betalingen&#13;
overeengekomen tegenprestaties zijn&#13;
voor ingebruikgeving aan Pelgröm van het&#13;
met perceel nr 221 samenhangende melkquotum.&#13;
5.11 Met betrekking tot de vraag of de pachtrechter&#13;
bevoegd is tot beslissen over deze&#13;
reconventionele vordering, stelt het hof voorop,&#13;
dat de beslissing van de pachtkamer van&#13;
het kantongerecht (rechtsoverweging 10), dat&#13;
de pachtrechter te dezer zake bevoegd is, in&#13;
hoger beroep niet meer aan de orde is gesteld.&#13;
Het hof tekent daarbij overigens aan, dat het&#13;
deze beslissing van de pachtkamer van het&#13;
kantongerecht en de motivering daarvoor&#13;
onderschrijft.&#13;
5.12 De Groot heeft onbetwist gesteld, dat&#13;
haar vader, H. Kamerman, zijn melkveebedrijf&#13;
eind 1984 heeft gestaakt.&#13;
Zij heeft, eveneens onbetwist, gesteld (repliek&#13;
par. 3 en 5) dat zij, met medewerking van haar&#13;
vader, bij het aangaan van de pachtovereenkomst&#13;
met Pelgröm van 12 maart 1990 met&#13;
betrekking tot het perceel nr 221 het melkquotum,&#13;
samenhangende met dit perceel,&#13;
heeft doen overgaan op Pelgröm als de opvolgende&#13;
pachter/gebruiker van dit perceel.&#13;
Zulks stemt overeen met het onder de vaststaande&#13;
feiten aangehaalde art. 3 van die overeenkomst.&#13;
5.13 Het hof constateert hierbij, dat blijkens&#13;
de akte van 12 maart 1990 De Groot het&#13;
onderhavige perceel nr 221 toen heeft verpacht&#13;
aan Pelgröm en dat Pelgröm bij die akte&#13;
heeft verklaard dit in pacht van De Groot te&#13;
aanvaarden. Het hof begrijpt daaruit, dat dit&#13;
perceel tot 12 maart 1990 door haar vader,&#13;
H. Kamerman, en nadien door De Groot aan&#13;
Pelgröm verpacht is geweest.&#13;
5.14 Met betrekking tot de vraag of de door&#13;
Pelgröm teruggevorderde bedragen zijn betaald&#13;
als tegenprestatie voor het landbouwkundig&#13;
gebruik van de onderhavige percelen – zoals&#13;
Pelgröm aanvoert –, dan wel als een tegenprestatie&#13;
voor de terbeschikkingstelling van&#13;
het met het perceel nr 221 samenhangende&#13;
melkquotum – zoals De Groot stelt – overweegt&#13;
het hof het volgende.&#13;
5.15 De Groot heeft naar het oordeel van het&#13;
hof haar voormelde stellingname redelijk gemotiveerd&#13;
en onderbouwd.&#13;
Pelgröm heeft daarentegen deze stellingname&#13;
van De Groot niet, althans niet voldoende&#13;
gemotiveerd, bestreden.&#13;
5.16 Pelgröm heeft zelf aangevoerd jarenlang&#13;
méér te hebben betaald dan de overeengekomen&#13;
pachtprijs.&#13;
Pelgröm heeft op geen enkele manier aannemelijk&#13;
gemaakt, om welke reden hij gedurende&#13;
vele jaren bedragen, hoger dan de volgens&#13;
hem overeengekomen prijs voor het gebruik&#13;
van de grond, aan (de vader van) De Groot&#13;
zou hebben betaald, anders dan om de door&#13;
De Groot aangevoerde reden.&#13;
5.17 Evenmin heeft hij aanvaardbaar gemotiveerd&#13;
waarom hij jarenlang een hogere prijs&#13;
heeft betaald dan de voor de onderhavige percelen&#13;
maximaal toelaatbare pachtprijzen,&#13;
zulks ondanks het feit dat hij ermee bekend&#13;
was “dat hij al veel te veel betaalde nu de door&#13;
hem betaalde pachtprijs het maximum verre te&#13;
boven ging” (memorie van grieven blz 2).&#13;
5.18 Hij heeft in dit verband slechts aangevoerd&#13;
dat hij zodanige bedragen zou hebben&#13;
betaald “omdat hij het land niet kan en wil&#13;
missen” en “omdat hij het land niet kwijt wil&#13;
raken”. Hij heeft daarbij echter niet aangegeven&#13;
hoe deze motivering te rijmen zou kunnen&#13;
zijn met zijn uitdrukkelijke betwisting&#13;
dat sprake is geweest van enige andere overeenkomst&#13;
tussen partijen dan de bovengenoemde&#13;
pachtovereenkomsten van 1984, van&#13;
6 mei 1988 en 12 maart 1990.&#13;
5.19 Hij heeft de vordering tot terugbetaling&#13;
van z.i. teveel betaalde pacht – behoudens een&#13;
klein bedrag wegens omstreden verhoging op&#13;
grond van de pachtnormen 1995 – pas bij&#13;
repliek in reconventie ingesteld en, voor zover&#13;
uit de stukkken blijkt, terugbetaling van een&#13;
bedrag als thans teruggevorderd, voordien&#13;
nimmer aan de orde gesteld.&#13;
5.20 Ook in hoger beroep heeft hij – ondanks&#13;
de gemotiveerde verwerping van zijn standpunt&#13;
in eerste instantie – dit standpunt op&#13;
geen enkele wijze nader onderbouwd of toegelicht.&#13;
5.21 Het hof acht de betwisting door Pelgröm&#13;
van de door De Groot aangevoerde reden&#13;
voor deze betalingen dan ook zodanig onvoldoende&#13;
onderbouwd, dat het deze betwisting&#13;
passeert en als vaststaand aanneemt, dat de&#13;
betalingen door Pelgröm aan (de vader van)&#13;
De Groot mede zijn gedaan als een tegenprestatie&#13;
voor de terbeschikkingstelling van het&#13;
met het perceel nr 221 samenhangende melkquotum.&#13;
5.22 Vervolgens is de vraag of deze betalingen,&#13;
voor zover de maximaal toelaatbare pachtprijzen&#13;
voor de onderhavige percelen te boven&#13;
gaand, onverschuldigd zijn gedaan.&#13;
5.23 Art. 71 Pachtwet verklaart het bedingen&#13;
van een hogere tegenprestatie dan ingevolge&#13;
de Pachtwet is geoorloofd, nietig, en bepaalt&#13;
daarbij:&#13;
“Onder de tegenprestatie worden prestaties,&#13;
bedongen of genoten krachtens andere met de&#13;
pachtovereenkomst verband houdende overeenkomsten,&#13;
mede begrepen.”&#13;
5.24 Het hof is van oordeel dat de tussen partijen&#13;
overeengekomen tegenprestatie voor de&#13;
terbeschikkingstelling van het met perceel nr&#13;
221 samenhangende melkquotum in het onderhavige&#13;
geval moet worden beschouwd als een&#13;
prestatie, bedongen en genoten krachtens een&#13;
andere, met de pachtovereenkomst verband&#13;
houdende overeenkomst.&#13;
Daarbij acht het hof de volgende omstandigheden&#13;
van belang.&#13;
5.25 De terbeschikkingstelling van dit melkquotum&#13;
is overeengekomen in 1984 bij, althans&#13;
gelijktijdig met, de verpachting van de&#13;
onderhavige percelen.&#13;
De overdracht van het recht op levering van&#13;
dit quotum is ook vastgelegd in het bovenaangehaalde&#13;
art. 3 van de overeenkomst van&#13;
12 maart 1990. Daarbij is geen tegenprestatie&#13;
voor dit recht vastgelegd.&#13;
5.26 Volgens de in 1984 geldende regelingen&#13;
was melkquotum zodanig grondgebonden,&#13;
dat – behoudens een hier niet ter zake doende&#13;
uitzondering – overdracht van grond – waaronder&#13;
begrepen verpachting – zonder gelijktijdige&#13;
terbeschikkingstelling van het met deze&#13;
grond samenhangende quotum aan de pachter&#13;
niet mogelijk was. In die tijd bracht verpachting&#13;
van grond derhalve zonder meer een terbeschikkingstelling&#13;
aan de pachter van het&#13;
met deze grond samenhangende quotum met&#13;
zich mee. Het verhuren/verleasen van melkquotum&#13;
was toen niet mogelijk.&#13;
5.27 Volgens de ten tijde van het sluiten van&#13;
de overeenkomst van 12 maart 1990 geldende&#13;
regeling was het weliswaar mogelijk grond&#13;
over te dragen zonder overdracht van het&#13;
daarmee samenhangende melkquotum, maar&#13;
dat doet aan het bovenomschreven oordeel&#13;
van het hof niet af, nu het quotum in deze&#13;
overeenkomst, zoals boven overwogen, uitdrukkelijk&#13;
mee is overgedragen en die terbeschikkingstelling&#13;
mede met de pachtovereenkomst&#13;
verband hield.&#13;
5.28 Een nadere overeenkomst tussen partijen,&#13;
nadat in de Beschikking Superheffing 1988&#13;
zoals gewijzigd bij beschikking van 30 maart&#13;
1989 – met ingang van de heffingsperiode&#13;
1989/1990 – de mogelijkheid was geschapen&#13;
tot het tijdelijk terbeschikkingstellen van melkquotum&#13;
tegen een tegenprestatie, is gesteld&#13;
noch gebleken.&#13;
5.29 Het bovenstaande moet leiden tot de&#13;
conclusie dat de betalingen door Pelgröm aan&#13;
(de vader van) De Groot, dienen te worden&#13;
beschouwd als onderdeel van de tegenprestatie&#13;
krachtens de pachtovereenkomst en dat zij&#13;
derhalve, voor zover de telkenjare maximaal&#13;
toelaatbare pachtprijs voor de percelen nrs&#13;
220, 260 en 221 te boven gaand, vallen onder&#13;
het verbod van art. 71 Pw en dus onverschuldigd&#13;
betaald zijn, en in beginsel in aanmerking&#13;
komen voor terugvordering.&#13;
5.30 Alvorens te beslissen omtrent het eventueel&#13;
door De Groot aan Pelgröm terug te&#13;
betalen bedrag heeft het hof behoefte aan&#13;
nadere inlichtingen van partijen.&#13;
Het zal Pelgröm in de gelegenheid stellen het&#13;
hof daaromtrent bij akte ter rolle in te lichten.&#13;
5.31 Het hof verzoekt Pelgröm in ieder geval&#13;
gedocumenteerd over de volgende punten&#13;
inlichtingen aan het hof te verstrekken:&#13;
– Is de pachtovereenkomst van 1984 betreffende&#13;
de percelen nrs 220, 260 en 221 schriftelijk&#13;
vastgelegd en goedgekeurd door de grondkamer?&#13;
– Overlegging wordt verzocht van de pachtovereenkomst&#13;
van 1 mei 1988 betreffende het&#13;
perceel nrs 220 en 260, en van de beschikkingen&#13;
waarbij deze pachtovereenkomst en die&#13;
van 12 maart 1990 betreffende perceel nr 221&#13;
zijn goedgekeurd.&#13;
– Wanneer en onder welke titel is H. Kamerman&#13;
door De Groot opgevolgd als verpachter&#13;
van het perceel nrs 220 en 260?&#13;
– Op welke percelen heeft de beschikking van&#13;
het Ministerie van Landbouw en Visserij van&#13;
13 december 1994 betreffende overdracht aan&#13;
Pelgröm van 5.23 ha grond met 119.684 kg&#13;
melk (prod. 1 bij dupliek in reconventie)&#13;
betrekking?&#13;
– Wat zijn volgens Pelgröm de maximaal toelaatbare&#13;
pachtprijzen voor de onderhavige&#13;
percelen over de jaren, waarvoor Pelgröm&#13;
terugbetalingen vordert?&#13;
5.32 De Groot zal daarna in de gelegenheid&#13;
worden gesteld bij antwoord-akte ter rolle te&#13;
reageren.&#13;
5.33 Het hof zal iedere verdere beslissing aanhouden&#13;
tot nadien.&#13;
6 De beslissing in hoger beroep&#13;
De pachtkamer van het hof, rechtdoende in&#13;
hoger beroep:&#13;
in reconventie:&#13;
verwijst de zaak naar de rol van 25 januari&#13;
2000 voor uitlating door Pelgröm als hierboven&#13;
bepaald in rechtsoverwegingen 5.30 en&#13;
5.31;&#13;
in conventie en reconventie:&#13;
houdt iedere verdere beslissing aan.&#13;
ARREST VAN 5 SEPTEMBER 2000&#13;
1 Verloop van het geding in hoger&#13;
beroep&#13;
1.1 Het hof verwijst naar het in deze zaak op&#13;
21 december 1999 gewezen tussenarrest,&#13;
waarbij aan Pelgröm is verzocht zich ter rolle&#13;
uit te laten.&#13;
1.2 Ingevolge dit arrest heeft Pelgröm zich&#13;
uitgelaten en een aantal producties in het&#13;
geding gebracht, waarop De Groot bij antwoord-&#13;
akte heeft gereageerd.&#13;
1.3 Vervolgens hebben partijen ter zitting van&#13;
het hof op 26 juni 2000 hun standpunten doen&#13;
bepleiten, Pelgröm door mr R.K.E. Buysrogge,&#13;
advocaat te Zwolle en De Groot door mr&#13;
H.M. van Eerten, advocaat te IJsselstein, beiden&#13;
mede aan de hand van overgelegde pleitnotities.&#13;
Ter zitting is mr Buysrogge tevens akte verleend&#13;
van overlegging van een viertal (reeds&#13;
bij brief van 8 juni 2000 aan het hof en de&#13;
wederpartij toegezonden) producties en hebben&#13;
partijen in persoon het hof nadere inlichtingen&#13;
verstrekt.&#13;
1.4 Tenslotte hebben partijen de stukken&#13;
wederom aan het hof overgelegd voor het wijzen&#13;
van arrest.&#13;
2 De verdere beoordeling van het&#13;
geding in hoger beroep&#13;
2.1 Het hof handhaaft hetgeen het in het&#13;
arrest van 21 december 1999 heeft overwogen&#13;
en beslist.&#13;
3 Bevoegdheid en ontvankelijkheid&#13;
3.1 De Groot heeft gesteld dat de pachtkamer&#13;
van het hof niet bevoegd is tot beslissing op&#13;
de vordering van Pelgröm in reconventie.&#13;
Daaromtrent overweegt het hof het volgende.&#13;
3.2 In zijn arrest van 21 december 1999 heeft&#13;
het hof beslist, dat de betalingen van Pelgröm&#13;
aan H. Kamerman resp. De Groot, voor zover&#13;
de maximaal wettelijk toegestane pachtprijs&#13;
voor perceel 221 (en de percelen 220 en 260) te&#13;
boven gaand, zijn gedaan als een tegenprestatie&#13;
voor de terbeschikkingstelling van het met het&#13;
perceel 221 samenhangende melkquotum.&#13;
3.3 In dat arrest is tevens overwogen en beslist&#13;
dat deze tegenprestatie moet worden beschouwd&#13;
als een prestatie, bedongen en genoten&#13;
krachtens een met de pachtovereenkomst&#13;
voor perceel 221 verband houdende overeenkomst,&#13;
als bedoeld in art. 71 Pachtwet.&#13;
3.4 Pelgröm stelt als grondslag voor zijn vordering&#13;
(een verplichting tot) terugbetaling van&#13;
pachtsommen, welke zijn betaald boven de&#13;
hoogst toelaatbare pachtprijs – dus onverschuldigd&#13;
zijn betaald –. Dat betreft een zaak,&#13;
die betrekkelijk is tot een pachtovereenkomst,&#13;
welke behoort tot de bevoegdheid van de&#13;
pachtrechter (art. 128 Pachtwet).&#13;
3.5 Vervolgens is aan de orde, of Pelgröm kan&#13;
worden ontvangen in zijn vordering.&#13;
De pachtkamer van het hof beantwoordt deze&#13;
vraag bevestigend.&#13;
3.6 Deze vordering betreft in wezen de terugbetaling&#13;
van bedragen, door hem betaald&#13;
krachtens een overeenkomst, die zodanig verband&#13;
houdt met een pachtovereenkomst, dat&#13;
deze betalingen moeten worden beschouwd&#13;
als bedongen krachtens een overeenkomst als&#13;
bedoeld in artikel 71, lid 1, slotzin van de&#13;
Pachtwet, en daarom nietig zijn voor zover in&#13;
strijd met “de regelen ten aanzien van de&#13;
hoogst toelaatbare pachtprijs”, bedoeld in&#13;
art. 3 Pachtwet.&#13;
3.7 Een dergelijke (terug)vordering moet&#13;
– hoewel in strikte zin geen sprake is van&#13;
terugvordering van ten titel van pacht betaalde&#13;
bedragen – naar het oordeel van het hof&#13;
wel begrepen worden geacht onder “terugvordering&#13;
van teveel betaalde pacht” in de zin&#13;
van art. 129 sub d Pachtwet.&#13;
3.8 De te geven beslissing omtrent de terugvordering&#13;
kan ook slechts berusten op daaraan&#13;
voorafgaande beslissingen van de pachtrechter&#13;
over de toepassing van de laatstbedoelde regelingen&#13;
en de daaraan ten grondslag liggende&#13;
pachtovereenkomst.&#13;
3.9 Het bovenstaande moet leiden tot de conclusie&#13;
dat de pachtkamer van het hof bevoegd&#13;
is tot het beslissen op de reconventionele vordering&#13;
en dat Pelgröm in zijn vordering te&#13;
dier zake ontvankelijk is.&#13;
4 Verjaring&#13;
4.1 De Groot heeft bij haar antwoordakte na&#13;
tussenarrest een beroep gedaan op verjaring&#13;
van de vordering van Pelgröm in reconventie&#13;
tot terugbetaling van de onverschuldigde betalingen,&#13;
voor zover door Pelgröm gedaan vóór&#13;
20 mei 1993. Pelgröm betwist dit.&#13;
Ten aanzien daarvan overweegt het hof het&#13;
navolgende.&#13;
4.2 Pelgröm betwist op zichzelf niet dat de&#13;
verjaringstermijn van 5 jaar, als neergelegd in&#13;
art. 3:309 BW, op de onderhavige vordering van&#13;
toepassing is. Hij stelt echter dat de in die wetsbepaling&#13;
genoemde verjaringstermijn van vijf&#13;
jaren in het onderhavige geval niet is begonnen&#13;
vóór mei 1998, omdat hij pas toen met het&#13;
bestaan van zijn vordering bekend is geworden.&#13;
4.3 Het hof acht het volstrekt ongeloofwaardig&#13;
dat Pelgröm, agrariër van beroep, zich niet&#13;
in ieder geval vóór 1993 (maar pas in 1998)&#13;
zou hebben gerealiseerd dat een wettelijk&#13;
maximum gold voor de door hem voor het&#13;
gebruik van perceel 221 te betalen pachtprijs,&#13;
zoals hij stelt, en dat zijn daar bovenuit gaande&#13;
betalingen dus onverschuldigd waren.&#13;
Daarbij zij aangetekend dat hij steeds heeft&#13;
aangevoerd dat deze laatstbedoelde betalingen&#13;
niet werden gedaan als tegenprestatie voor&#13;
terbeschikkingstelling van melkquotum maar&#13;
als pachtprijs (welke stelling door het hof&#13;
overigens in zijn arrest van 21 december 1999&#13;
is verworpen).&#13;
4.4 Voorts heeft Pelgröm met betrekking tot&#13;
de door De Groot bij dupliek in reconventie&#13;
overgelegde beschikking van het Ministerie&#13;
van Landbouw en Visserij van 13 december&#13;
1984 zelf gesteld (akte van 25 januari 2000,&#13;
onder 1d) dat deze het gehele melkquotum&#13;
van H. Kamerman behelst, “dat hij aan twee&#13;
pachters verpachtte”.&#13;
Uit dit laatste valt op zijn minst af te leiden&#13;
dat Pelgröm de terbeschikkingstelling aan&#13;
hem van het met perceel 221 samenhangende&#13;
melkquotum (middels overdracht daarvan voor&#13;
de duur van het pachtcontract) beschouwde&#13;
als het “pachten” van dat quotum.&#13;
4.5 Pelgröm heeft geen aanvaardbare redenen&#13;
aangevoerd, waarom hij in verband met&#13;
het gebruik van perceel 221 en het daarmee&#13;
samenhangende melkquotum, jarenlang hogere&#13;
bedragen aan H. Kamerman resp. De Groot&#13;
heeft betaald dan de voor het landbouwkundige&#13;
gebruik wettelijk maximaal toegestane&#13;
pachtprijs. Hij heeft als reden daarvoor&#13;
slechts aangevoerd: “omdat hij bang was het&#13;
land te verliezen durfde hij er niets aan te&#13;
doen of problemen te maken” (pleitnota&#13;
par. 3).&#13;
Ook ter zitting van het hof heeft Pelgröm,&#13;
desgevraagd, geen nadere redenen voor de&#13;
hoogte van de door hem aan H. Kamerman&#13;
resp. De Groot betaalde bedragen en voor de&#13;
tussentijdse wijzigingen daarin kunnen geven.&#13;
4.6 Afgezien van het feit dat de in de voorgaande&#13;
overweging aangehaalde motivering&#13;
van Pelgröm op zichzelf reeds reden kan&#13;
geven om aan te nemen dat Pelgröm zich&#13;
toentertijd wel degelijk heeft gerealiseerd dat&#13;
hij aan deze betalingen “iets kon doen” en&#13;
daarover “problemen kon maken” maar er de&#13;
voorkeur aan gaf dat om hem moverende&#13;
redenen niet te doen, wordt de gestelde onwetendheid&#13;
van Pelgröm te meer ongeloofwaardig,&#13;
nu ter zitting van het hof door&#13;
Pelgröm desgevraagd is verklaard – en door&#13;
De Groot bevestigd – dat de (vele) wijzigingen,&#13;
die in de loop der jaren door Pelgröm&#13;
zijn gebracht in zijn betalingen aan H. Kamerman&#13;
resp. De Groot (zoals blijkend uit prod. 4&#13;
bij dupliek) steeds zijn verricht na persoonlijk&#13;
overleg en het maken van afspraken daarover&#13;
tussen partijen.&#13;
Daarbij verdient aandacht dat Pelgröm zelf&#13;
aanvoert (onder meer pleitnota 26 juni 2000&#13;
par. 2) dat de overeengekomen pachtprijs&#13;
sedert 1984 tot 1994 niet is gewijzigd.&#13;
4.7 Ter zitting van het hof is door partijen&#13;
eensluidend verklaard, dat in 1993 tussen hen&#13;
een bespreking heeft plaatsgevonden, waarin&#13;
Pelgröm heeft geweigerd in te gaan op een&#13;
voorstel van De Groot tot het apart op papier&#13;
zetten van de afspraak over de terbeschikkingstelling&#13;
van de melkproductierechten en&#13;
de daarvoor verschuldigde tegenprestatie. De&#13;
Groot heeft te dezer zake ter zitting bewijs&#13;
aangeboden.&#13;
4.8 Uit de beide door De Groot bij pleidooi&#13;
overgelegde notariële akten van 6 mei 1994 tot&#13;
levering van melkproductierechten c.a. door&#13;
Pelgröm blijkt onomstotelijk, dat Pelgröm&#13;
zich in ieder geval toen goed bewust was van&#13;
– kort gezegd – de waarde van melkquotum&#13;
en de toenmalige mogelijkheden tot overdracht&#13;
daarvan.&#13;
Het hof acht het volstrekt ongeloofwaardig&#13;
dat Pelgröm toentertijd niet eveneens op de&#13;
hoogte zou zijn geweest van (de niet-rechtsgeldigheid&#13;
van) de door hem in 1984 met H.&#13;
Kamerman gemaakte afspraken over de overeengekomen&#13;
tegenprestatie voor de terbeschikkingstelling&#13;
van melkquotum. De stelling van&#13;
Pelgröm, dat hij niet vóór 1998 met het&#13;
bestaan van zijn vordering tot terugbetaling&#13;
bekend is geworden, kan dus niet als juist&#13;
worden aanvaard.&#13;
4.9 Er zijn ook geen feiten gesteld of gebleken&#13;
die erop zouden kunnen wijzen dat Pelgröm&#13;
ooit enige betaling aan De Groot onder protest&#13;
heeft verricht.&#13;
4.10 Het hof neemt op deze gronden aan dat&#13;
Pelgröm reeds in 1984 – althans in ieder geval&#13;
reeds vóór 1993, toen de waarde van melkquotum&#13;
algemeen bekend was en verleasen&#13;
daarvan reeds enkele jaren was toegestaan en&#13;
veelvuldig werd toegepast – bekend was met&#13;
de wettelijke maximering van de door hem te&#13;
betalen pachtprijs en met de mogelijkheid van&#13;
terugvordering van de door hem op grond&#13;
van de afspraken in 1984 en volgende jaren&#13;
aan H. Kamerman c.q. De Groot betaalde&#13;
bedragen, voor zover de hoogst toelaatbare&#13;
pachtprijs te boven gaand.&#13;
4.11 Pelgröm heeft zijn vordering tot terugbetaling&#13;
ingesteld (bij wijze van vermeerdering&#13;
van eis) bij zijn conclusie van repliek in&#13;
reconventie d.d. 11 mei 1998.&#13;
De vordering van Pelgröm tot terugbetaling&#13;
van bedragen, die door hem vóór 11 mei 1993&#13;
zijn betaald aan H. Kamerman of De Groot,&#13;
is derhalve verjaard. Dat De Groot, zoals zij&#13;
stelt, pas op 20 mei 1998 kennis heeft genomen&#13;
van genoemde conclusie, acht het hof&#13;
– wat daar overigens van zij – in dit verband&#13;
niet van belang. De bekendheid van haar procesvertegenwoordiger&#13;
met deze conclusie&#13;
moet aan haar worden toegerekend.&#13;
5 De verdere beoordeling van grief 2&#13;
5.1 De Groot heeft aangevoerd dat Pelgröm&#13;
het onverschuldigd door hem aan haar betaalde&#13;
niet kan terugvorderen op grond van het in&#13;
art. 6:210 lid 2 BW bepaalde:&#13;
“Sluit de aard van de prestatie uit dat zij ongedaan&#13;
wordt gemaakt, dan treedt, voor zover&#13;
dit redelijk is, vergoeding van de waarde van&#13;
de prestatie op het ogenblik van ontvangst&#13;
daarvoor in de plaats, indien de ontvanger&#13;
door de prestatie is verrijkt, indien het aan&#13;
hem is toe te rekenen dat de prestatie is verricht,&#13;
of indien hij erin had toegestemd een&#13;
tegenprestatie te verrichten.”&#13;
Dit artikel mist toepassing, nu de aard van de&#13;
prestatie, waarvan terugbetaling wordt gevorderd&#13;
– te weten: de vergoedingen voor terbeschikkingstelling&#13;
van melkquotum, voor zover&#13;
onverschuldigd – immers niet uitsluit dat zij&#13;
ongedaan wordt gemaakt.&#13;
5.2 Het hof is echter van oordeel dat de redelijkheid&#13;
en billijkheid een toewijzing van de&#13;
terugvordering van (enig deel van) de laatstbedoelde&#13;
vergoeding in de weg staan.&#13;
5.3 Het hof stelt daarbij voorop ervan uit te&#13;
gaan, dat partijen niet hebben beoogd met&#13;
hun afspraak in 1984 tot overdracht van het&#13;
melkquotum voor de duur van de pacht tegen&#13;
een periodieke vergoeding een niet-rechtsgeldige&#13;
overeenkomst te sluiten.&#13;
Niet is gesteld, gebleken of aannemelijk geworden,&#13;
dat partijen ten tijde van het maken&#13;
van die afspraak hebben geweten dat een&#13;
zodanige overeenkomst nietig was.&#13;
5.4 In 1984 was het naar de toen geldende&#13;
regeling een verpachter weliswaar niet toegestaan&#13;
voor het bij verpachting van grond op&#13;
de pachter mee overgaande melkquotum een&#13;
periodieke tegenprestatie van de pachter te&#13;
bedingen, doch wel om betaling ineens van&#13;
een bedrag ter hoogte van de overeen te&#13;
komen waarde te bedingen.&#13;
5.5 Door De Groot is gemotiveerd gesteld&#13;
(antwoordakte d.d. 22 februari 2000, blz 3)&#13;
dat de hoogte van de door partijen overeengekomen&#13;
vergoeding niet uitsteeg boven de&#13;
marktwaarde van de te beschikking gestelde&#13;
melkproductierechten. Pelgröm heeft dat niet&#13;
betwist, zodat ervan moet worden uitgegaan&#13;
dat ook Pelgröm de door hem betaalde (en&#13;
door partijen in de loop van de tijd meermalen&#13;
aangepaste) vergoeding steeds als een&#13;
juiste vergoeding voor de terbeschikkingstelling&#13;
van het melkquotum heeft beschouwd.&#13;
5.6 De Groot heeft in 1993 aan Pelgröm voorgesteld&#13;
een (toen inmiddels rechtsgeldig mogelijk&#13;
geworden) leaseovereenkomst tot terbeschikkingstelling&#13;
van het melkquotum en&#13;
de vergoeding daarvoor te sluiten, welk voorstel&#13;
door Pelgröm is afgewezen.&#13;
Pelgröm is echter – ook nadien – blijven betalen.&#13;
Deze periodieke betalingen door Pelgröm&#13;
hebben, naar het hof ambtshalve bekend is, de&#13;
ten tijde van die betalingen gebruikelijke&#13;
leaseprijs niet overschreden.&#13;
5.7 Niet in geschil is dat Pelgröm de hem&#13;
overgedragen heffingvrije melkproductierechten&#13;
in feite sedert 1984 in zijn bedrijf steeds&#13;
heeft geëxploiteerd, zodat Pelgröm alle jaren&#13;
nadien van het door De Groot opgebouwde&#13;
melkquotum heeft geprofiteerd.&#13;
5.8 De aard van de prestatie van De Groot&#13;
– de terbeschikkingstelling van melkquotum –&#13;
kan uit de aard der zaak niet ongedaan worden&#13;
gemaakt. Door terugbetaling aan Pelgröm&#13;
van de tegenprestatie zou deze naar het oordeel&#13;
van het hof derhalve onredelijk worden&#13;
verrijkt.&#13;
5.9 Het bovenoverwogene moet leiden tot de&#13;
conclusie dat ook de reconventionele vordering&#13;
van Pelgröm tot terugbetaling van hetgeen&#13;
hij (na 11 mei 1993) aan De Groot heeft&#13;
betaald, moet worden afgewezen.&#13;
Grief 2 treft dus geen doel.&#13;
5.10 Nu de bewijsaanbiedingen van ieder van&#13;
partijen niet kunnen leiden tot een andere&#13;
beslissing dan de onderhavige, worden deze&#13;
gepasseerd.&#13;
6 Slotsom&#13;
6.1 Beide grieven zijn verworpen. Het vonnis&#13;
waarvan beroep moet dus zowel in conventie&#13;
als in reconventie worden bekrachtigd, met&#13;
veroordeling van Pelgröm in de kosten van&#13;
het geding in hoger beroep als de daarin in het&#13;
ongelijk gestelde partij.&#13;
7 Beslissing&#13;
Het gerechtshof, rechtdoende in hoger beroep:&#13;
bekrachtigt het vonnis waarvan beroep;&#13;
veroordeelt Pelgröm in de kosten van het&#13;
geding in hoger beroep in conventie en reconventie,&#13;
welke kosten tot heden aan de zijde&#13;
van De Groot worden begroot op ƒ 440,– aan&#13;
verschotten en ƒ 10.850,– aan procureurssalaris.</content><legacyfootnotes/><footnotes><footnote/></footnotes><auteurs/><published>2002-11-01 00:00:00</published><modified>2000-08-29 00:00:00</modified><editiondate>2002-11-01</editiondate><htmlpath>https://denhollander.info/artikel/4657</htmlpath></article>
</articles></edition>
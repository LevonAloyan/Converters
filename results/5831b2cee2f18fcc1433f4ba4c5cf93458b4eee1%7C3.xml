<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2007</searchword><id>3970</id><udhid>UDH:TvAR/3970</udhid><titel>Van Ruijven / Van der Zalm c.s. (TvAR 2007/5405)</titel><searchwords><searchword>TvAR 9/2007</searchword><searchword>TvAR 2007/5405</searchword><searchword>UDH:TvAR/3970</searchword></searchwords><attachments><attachment><name>TvAR_2007_9-jurisprudentie.pdf</name><extention>pdf</extention><url>https://denhollander.info/download/3944/ci</url></attachment></attachments><inleiding>&lt;p&gt;[Pw, art. 25] Vordering tot schadevergoeding in verband met het niet in goede staat ter beschikking stellen van gepacht tuinland met glasopstanden aan het einde van de pacht. De verplichting tot ter beschikking stellen in goede staat kan naar haar aard slechts worden nagekomen op het tijdstip waarop de pacht eindigt. Bij niet nakomen is de pachter zonder ingebrekestelling in verzuim. Na comparitie wordt vordering op aantal punten onvoldoende onderbouwd geoordeeld en volgt bewijslevering ter zake van gestelde tekortkoming en schade in verband met niet opleveren hogedrukpomp. Bewijs wordt ontoereikend geacht, zodat de vordering ook in zoverre wordt afgewezen. Vordering pachters tot vergoeding van buitengerechtelijke kosten alsnog afgewezen.&lt;/p&gt;</inleiding><content>&lt;p&gt;Arrest van 1 februari 2004 in de zaak van: Georgius Adrianus Maria van Ruijven, wonende te Wateringen, gemeente Westland, appellant, procureur: mr. J.M.J Huver, tegen: 1. de vennootschep onder firma fa. D. &amp;amp; M. van der Zalm, gevestigd te Naaldwijk, 2. Dennis Martinus van der Zalm, wonende te Naaldwijk, 3. Marcus Jacobus Leonardus van der Zalm, wonende te Poeldijk, gemeente Naaldwijk, ge&amp;iuml;ntimeerden, procureur: mr. J.H. van Vliet. 1. De procedure in eerste aanleg De pachtkamer van de rechtbank te &amp;lsquo;s-Gravenhage, sector kanton, locatie Delft heeft op 1 oktober 2002 en 3 december 2002 vonnissen gewezen tussen appellant (verder te noemen: Van Ruijven) als gedaagde en ge&amp;iuml;ntimeerden (verder noemen: Van der Zalm c.s.) als eisers. Van beide vonnissen is een afschrift aan dit arrest gehecht. Naar die vonnissen wordt verwezen voor de procesgang in eerste aanleg, de in die instantie genomen beslissing en de gronden daarvoor. 2. De procedure in hoger beroep 2.1. Bij exploot van 24 december 2002 is Van Ruijven in hoger beroep gekomen van beide onder 1 genoemde vonnissen met dagvaarding van Van der Zalm c.s. voor dit hof. 2.2. Bij memorie van grieven heeft Van Ruijven tegen die vonnissen vier grieven aangevoerd en toegelicht, heeft hij bewijs aangeboden en heeft hij geconcludeerd dat het hof die vonnissen zal vernietigen en opnieuw recht doende - naar het hof begrijpt - de volledige vordering van Van der Zalm c.s. zal afwijzen met hun veroordeling in de kosten van de procedure in beide instanties. 2.3. Van der Zalm c.s. hebben bij memorie van antwoord verweer gevoerd, hebben bewijs aangeboden en hebben geconcludeerd dat het hof al dan niet onder aanvulling van gronden de bestreden vonnissen zal bekrachtigen, met veroordeling van Van Ruijven in de kosten van (het hof leest:) het hoger beroep. 2.4. Hierna hebben partijen de stukken aan het hof overgelegd voor het wijzen van arrest. 3. De vaststaande feiten 3.1. Tussen partijen staat als van de ene zijde gesteld en van de andere zijde is erkend dan wel niet of onvoldoende is betwist en mede op grond van de in zoverre niet betwiste inhoud van overgelegde producties, het navolgende vast. 3.2. Op grond van een ongedateerde &amp;lsquo;exploitatieovereenkomst&amp;rsquo; heeft Van Ruijven aan Van der Zalm c.s. per 1 februari 2000 tegen vergoeding ter beschikking gesteld een perceel tuinland met glasopstand en toebehoren te Naaldwijk groot 12.535 m2, kadastraal bekend gemeente Naaldwijk, sectie D nr. 9075. 3.3. Op 24 maart 2000 hebben Van der Zalm c.s. ten behoeve van Van Ruijven een bankgarantie gesteld voor een bedrag van maximaal f 10.000,- tot zekerheid voor de nakoming van de verplichtingen van Van der Zalm c.s. jegens van Ruijven uit hoofde van de onder 3.2 bedoelde overeenkomst. 3.4. Partijen hebben vervolgens een ongedateerde &amp;lsquo;be&amp;euml;indigingsovereenkomst&amp;rsquo; gesloten, krachtens welke de onder 3.2 bedoelde overeenkomst per 1 juli 2001 wordt be&amp;euml;indigd. In de overeenkomst is onder meer bepaald dat de onroerende zaak door Van der Zalm c.s. leeg en ontruimd ter vrije beschikking aan Van Ruijven zal worden gesteld en dat Van Ruijven na lege oplevering aan Van der Zalm zal betalen een bedrag van f 3.966,67. Deze overeenkomst is op 27 april 2001 goedgekeurd door de Grondkamer Zuidwest. 3.5. Van der Zalm c.s. hebben het gepachte per 1 juli 2001 verlaten. 3.6. Bij brief van 2 juli 2001 heeft Van Ruijven de door Van der Zalm c.s. gestelde bankgarantie ingeroepen. Van Ruijven heeft aan de bank aangegeven dat Van der Zalm c.s. met ingang van 1 juli 2001 zijn vertrokken en in verzuim zijn ter zake van het nakomen van enkele verplichtingen waarvoor de totale kosten f 15.000,- bedragen. 3.7. Van Ruijven heeft de opstallen gesloopt. 4. Beoordeling van het geschil in hoger beroep 4.1. Grief I is gegrond. De verplichting van een pachter om de zaak aan het einde van de pacht in goede staat ter beschikking van zijn verpachter te stellen is een verplichting die naar haar aard slechts kan worden nagekomen op het tijdstip waarop de pacht eindigt. Bij niet nakoming is de pachter zonder ingebrekestelling in verzuim (vgl. HR 27 november 1998, NJ1999, 380 bij huur). Dit brengt mee dat Van Ruijven in beginsel direct schadevergoeding wegens niet nakoming van deze verplichting kan vorderen en het uitbrengen van een ingebrekestelling niet was vereist. 4.2. Van Ruijven heeft bedragen van f 10.000,- (bankgarantie) en f 3.966,67 (verrekening van het op grond van de be&amp;euml;indigingsovereenkomst aan Van der Zalm c.s. over te maken bedrag) opge&amp;euml;ist, daartoe stellende dat Van der Zalm c.s. op de volgende punten toerekenbaar zijn tekortgeschoten in de nakoming van hun onder 4.1 bedoelde verplichting: (a) zij hebben de teeltruimte niet schoon en ontruimd achtergelaten; (b) zij hebben de regeninstallatie gedemonteerd en incompleet achtergelaten; (c) zij hebben een grote hoeveelheid potgrond achtergelaten; (d) zij hebben bij de aanvang van de pacht aanwezige bestrating verwijderd; (e) zij hebben een hogedrukpomp meegenomen. Van Ruijven stelt in verband met een en ander een schade te hebben geleden ten belope van f 15.000,-. 4.3. Van der Zalm c.s. voeren gemotiveerd verweer. Zij hebben in de eerste plaats aangevoerd dat Van Ruijven bij het overhandigen van de sleutels geen enkele opmerking heeft gemaakt. In de tweede plaats hebben zij aangevoerd dat Van Ruijven de opstallen direct na ontruiming heeft doen slopen en dus geen schade zou hebben geleden door het niet schoon en ontruimd opleveren daarvan. In de derde plaats betwisten Van der Zalm c.s. de gestelde tekortkomingen, daartoe stellende: (a) dat zij de teeltruimte wel degelijk schoon en ontruimd hebben achtergelaten; (b) dat zij hun eigen regeninstallatie hebben meegenomen; (c) dat zij slechts 2 m3 potgrond hebben achtergelaten, welke potgrond zij niet konden afvoeren doordat Van Ruijven de toegang belemmerde terwijl de potgrond bovendien eenvoudig over de grond kon worden uitgespreid; (d) de grond was onverhard bij de aanvang van de pacht en Van der Zalm c.s. hebben alleen voor eigen rekening aangebrachte stelconplaten afgevoerd; (e) dat zij geen hogedrukpomp hebben verwijderd, doch deze hebben achtergelaten in de koelcel. Van der Zalm c.s. voeren ten slotte aan, dat de gestelde schade onvoldoende is onderbouwd. 4.4. De bewijslast ten aanzien van de gestelde tekortkomingen van Van der Zalm c.s. rust op Van Ruijven, die zich op de rechtsgevolgen van deze tekortkomingen beroept. Ook de hoogte van de schade dient door Van Ruijven aannemelijk te worden gemaakt. Van Ruijven heeft ter zake bewijs aangeboden. Voorafgaande aan het verstrekken van een eventuele bewijsopdracht wenst het hof echter met partijen van gedachten te wisselen over enkele aspecten van hun geschil en een schikking te beproeven. Daartoe zal een comparitie worden gelast. Ter comparitie zullen in ieder geval ter sprake komen: &amp;ndash; de gang van zaken bij de ter beschikkingstelling van het verpachte aan Van Ruijven; &amp;ndash; de diverse gestelde tekortkomingen en de bewijsmogelijkheden die Van Ruijven ter zake heeft; &amp;ndash; of/in hoeverre de gestelde schade daadwerkelijk is geleden; &amp;ndash; de bewijsbaarheid van de schade. Ook zal worden gepoogd een regeling in der minne te bewerkstelligen. 4.5. In afwachting van de comparitie zal iedere verdere beslissing worden aangehouden. 5. De beslissing Het hof, recht doende in hoger beroep, bepaalt dat partijen (Van Ruijven in persoon en Van der Zalm c.s. verte genwoordigd door iemand die van de zaak op de hoogte en tot het geven van de verlangde inlichtingen in staat is en hetzij be voegd hetzij speciaal schriftelijk ge volmachtigd is tot het aangaan van een schikking) tezamen met hun raadslieden zullen verschij nen voor het tot raadsheer- com missaris benoemde lid van het hof mr. A.H.T. Heisterkamp en de raad ing. L.L.M. de Lorijn, die daartoe zit ting zullen houden in het paleis van justitie aan de Walburgstraat 2-4 te Arnhem op een nader door deze te bepalen dag en tijdstip, zulks tot het geven van in lich tingen als onder 4.4 is aangege ven en opdat kan wor den onderzocht of partijen het op een of meer punten met elkaar eens kunnen worden; bepaalt dat de verhinderdagen van partijen en hun advoca - ten in de maanden maart, april en mei 2005 zullen worden opgegeven op de rolzitting van 15 februari 2005, ambtshalve peremptoir, waarna dag en uur van de comparitie (ook indien voormelde opgave van een of meer van partijen ontbreekt) door de raadsheer-commissa ris zullen worden vastgesteld en alsdan in beginsel geen uitstel in verband met verhinderingen zal worden ver leend; houdt iedere verdere beslissing aan. Arrest van 12 juli 2005 1. Voortzetting van de procedure in hoger beroep 1.1. Ter uitvoering van het tussenarrest van dit hof van 1 februari 2005 (het arrest is abusievelijk gedagtekend 1 februari 2004) heeft op 15 april 2005 een comparitie van partijen plaatsgevonden. Het daarvan opgemaakte proces-verbaal bevindt zich bij de stukken. Een schikking is niet tot stand gekomen. 1.2. Van Ruijven heeft vervolgens bij akte na tussenarrest enkele stukken in het geding gebracht. 1.3. Van der Zalm c.s. hebben bij akte gereageerd op de door Van Ruijven in het geding gebrachte producties en hebben aan hun zijde eveneens nieuwe producties in het geding gebracht.. 1.4. Hierna hebben partijen wederom de stukken aan het hof overgelegd voor het wijzen van arrest. 2. Voortzetting van de beoordeling van het geschil in hoger beroep 2.1. Het hof verwijst naar zijn onder 1 bedoelde arrest (hierna: het tussenarrest) en volhardt bij hetgeen in dat arrest is overwogen en beslist. 2.2. Van Ruijven heeft ter comparitie verklaard dat hij van de kassensloper minder geld heeft gekregen in verband met de diverse klachten die hij in deze procedure heeft verwoord. Hij heeft bij akte overgelegd: &amp;ndash; een opdrachtbevestiging van Debets-Schalke B.V. voor &amp;lsquo;het uitvoeren van demonteer en afvoerwerkzaamheden op het bedrijf achter Boslaan 15&amp;rsquo; voor een vergoeding van f 28.000,-, gedagtekend 1 juni 2001; &amp;ndash; een brief van Debets-Schalke B.V., gedagtekend 2 juli 2001, waarin wordt aangegeven dat met Van Ruijven een minderprijs van f 15.000,- is overeengekomen in verband met de in deze procedure geuite klachten (object achter Boslaan 15 is niet ontruimd en schoon, opslag ligt nog vol met potgrond, hogedrukpomp is niet aanwezig, beregeningsinstallatie is her en der doorgezaagd en er ontbreken vitale onderdelen, bestrating bij toegang bedrijfsruimte is verwijderd); &amp;ndash; een eindafrekening van Debets-Schalke B.V., gedagtekend 4 oktober 2001, waarin onder meer het bedrag van f 15.000,- in mindering is gebracht op het aanvankelijk overeengekomen bedrag van f 28.000,-. 2.3. Van der Zalm c.s. hebben, met diverse argumenten onderbouwd, aangevoerd dat sprake is van stukken die louter ten behoeve van deze procedure zijn opgesteld. Het hof is van oordeel dat, mede gelet op deze betwisting van de schade door van der Zalm c.s., niet zonder meer van de juistheid van deze stukken kan worden uitgegaan. Daar komt bij, dat Van Ruijven voor het eerst ter gelegenheid van de comparitie in hoger beroep het standpunt heeft ingenomen dat de eerder in deze procedure overgelegde offertes niet hebben geleid tot het verrichten van de daarin aangegeven werkzaamheden voor de aangegeven prijs, doch alleen hebben gediend om de aannemelijkheid van het schadebedrag te toetsen. Van de huidige motivering van de schade &amp;ndash; een aftrekpost op een aanbod van Debets- Schalke B.V. &amp;ndash; is niet eerder in de procedure melding gemaakt, hoewel de bij akte van 26 april 2005 overgelegde stukken gelet op hun dagtekening reeds voor de inleidende dagvaarding voorhanden moeten zijn geweest en Van der Zalm c.s. bij repliek reeds hebben verzocht om bewijsstukken, c.q. een factuur van de kosten ten laste van Van Ruijven. 2.4. Wat betreft de gestelde tekortkomingen van Van der Zalm c.s. en de daaruit voortvloeiende schade overweegt het hof, deels in het verlengde van het bovenstaande, voorts als volgt. (a) Schoon en ontruimd achterlaten. Van Ruijven heeft ter comparitie verklaard dat dit geen zelfstandige klacht is, zodat dit punt geen afzonderlijke bespreking behoeft. (b) Potgrond.Van Ruijven heeft in eerste aanleg de kosten van het verwijderden van de achtergebleven potgrond gevorderd. Ter comparitie heeft hij echter verklaard dat de potgrond ter plekke is achtergebleven. Hij heeft gesteld dat de klacht van de kassensloper met de potgrond verband hield omdat deze zei dat hij er &amp;lsquo;last van had&amp;rsquo;. Dit laatste staat niet alleen op gespannen voet met de aanvankelijke grondslag van de ge&amp;euml;iste schadevergoeding, maar is bovendien te vaag om te kunnen dienen als grondslag voor bepaling van enig schadebedrag. Uit de bij dupliek overgelegde foto&amp;rsquo;s wordt de gestelde hinder ook niet aannemelijk, de offerte van AW Grondverzet (productie 3 bij conclusie van dupliek) ten spijt. Zeker in dit stadium van de procedure had van Van Ruijven meer duidelijkheid mogen worden verwacht. Gelet hierop zal het hof de vraag of Van der Zalm c.s. in dit opzicht zijn tekortgeschoten in het midden laten omdat de gestelde schade als onvoldoende onderbouwd heeft te gelden. (c) Bestrating.Van Ruijven heeft gesuggereerd dat Van der Zalm c.s. bestrating met een bepaalde restwaarde hebben afgevoerd (memorie van grieven, nr. 16, tweede stip). Van der Zalm c.s. hebben hiertegen aangevoerd dat zij zelf de aan het einde van de pacht aanwezige stelconplaten hadden aangebracht. Nu Van Ruijven ter comparitie heeft verklaard dat er oorspronkelijk straatstenen lagen, neemt het hof aan dat hij niet (langer) betwist dat de aan het einde van de pacht aanwezige stelconplaten door Van der Zalm c.s. zijn aangeschaft en gelegd. Van Ruijven heeft verder ter comparitie verklaard niet tegen de sloper te hebben gezegd dat de stelconplaten van de pachters waren. Dit maakt het voor de hand liggend dat een eventuele aftrek op de vergoeding door de kassensloper in verband met de bestrating verband hield met de waarde van die stelconplaten, die echter aan de pachters toebehoorden. In zoverre is dan ook geen schade geleden. Voor het overige heeft Van Ruijven tegengestelde standpunten ingenomen over de aard van de oorspronkelijk aanwezige bestrating (memorie van grieven nr. 15, verklaring ter comparitie) en heeft hij &amp;ndash; tegenover het andersluidende standpunt van Van der Zalm c.s. &amp;ndash; on- voldoende onderbouwd gesteld dat sprake is geweest van een verharding die enige waarde vertegenwoordigde. Dat Debets-Schalke B.V. van de onverharde toegang een op geld waardeerbare hinder bij het slopen heeft ondervonden is niet dan wel onvoldoende onderbouwd gesteld. Ook op dit punt kan dus in het midden blijven of Van der Zalm c.s. zijn tekortgeschoten in hun verplichting tot het in behoorlijke staat opleveren van het gepachte. (d) Beregeningsinstallatie.Van Ruijven heeft weliswaar aangevoerd dat de beregeningsinstallatie bedrijfsklaar moest worden opgeleverd, maar hij heeft tegen de achtergrond van de op handen zijnde sloop &amp;ndash; waarvan, naar hij moet hebben geweten, Van der Zalm c.s. op de hoogte waren &amp;ndash; niet voldoende onderbouwd aangegeven welk redelijk belang hiermee was gediend. Van der Zalm c.s. hebben verklaard dat zij alleen een voor eigen kosten aangebrachte uitbreiding hebben verwijderd en meegenomen. Van Ruijven heeft weliswaar indirect gesuggereerd dat zij wezenlijke onderdelen van de originele installatie hebben verwijderd, maar van enige onderbouwing is geen sprake. Ook de bij dupliek overgelegde prijsopgave vermeldt slechts dat de installatie &amp;lsquo;gedemonteerd&amp;rsquo; was en niet dat er onderdelen ontbraken. Niet kan worden uitgesloten dat de kassensloper de installatie inclusief de door Van der Zalm c.s. aangebrachte onderdelen heeft bezichtigd en zijn waardering van de te slopen kas mede daarop heeft gebaseerd. Al met al is de gestelde tekortkoming op dit punt onvoldoende onderbouwd, zodat ter zake geen schadevergoeding verschuldigd is. (e) Hogedrukpomp. Partijen blijven op dit punt van mening verschillen. In het tussenarrest is reeds overwogen dat de bewijslast ten aanzien van de gestelde tekortkomingen van Van der Zalm c.s. op Van Ruijven rust en dat Van Ruijven de hoogte van de gestelde schade aannemelijk dient te maken. Van Ruijven heeft ook bewijs aangeboden. Het hof zal hem op deze punten tot bewijslevering toelaten. 2.5. De slotsom luidt, dat Van Ruijven zal worden toegelaten te bewijzen dat Van der Zalm c.s. zijn tekortgeschoten in hun verplichting tot oplevering van de hogedrukpomp aan Van Ruijven en dat Van Ruijven tevens aannemelijk zal moeten maken welke schade hij in verband hiermee heeft geleden. 3. De beslissing Het hof, recht doende in hoger beroep, laat Van Ruijven toe tot de in rechtsoverweging 2.5 van dit arrest bedoelde bewijslevering; bepaalt dat, voor zover Van Ruijven dat bewijs door middel van getuigen wenst te leveren, het verhoor van deze getuigen zal ge schieden ten overstaan van het tot raadsheer-commissaris benoemde lid van het hof mr. A.H.T. Heisterkamp en de raad ing. L.L.M. de Lorijn, die daartoe zitting zullen houden in het paleis van justitie aan de Walburg straat 2-4 te Arnhem en wel op een nader door de raadsheer-commissaris vast te stellen dag en tijdstip; bepaalt dat het aantal voor te brengen getuigen alsmede de verhinderda gen van partijen, van hun advocaten en van de getuigen in de maanden september en oktober 2005 zullen worden opgegeven op de rolzitting van 9 augustus 2005, ambt s halve pe remp toir, waarna dag en tijdstrip van de verhoren (ook indien voor melde opgave van een of meer van partijen ontbreekt) door de raadsheer-commissaris zullen worden vastge steld en in beginsel geen uitstel in verband met verhinderingen zal worden ver leend; houdt iedere verdere beslissing aan. Dit arrest is gewezen door mrs. Heisterkamp, Valk en Van den Dungen en de raden ing. De Lorijn en ir. Duenk en is uitgesproken in tegenwoor digheid van de griffier ter openbare terechtzitting van 12 juli 2005. Arrest van 13 juni 2006 1. Voortzetting van de procedure in hoger beroep 1.1. Ter uitvoering van het tussenarrest van dit hof van 12 juli 2005 is op 19 december 2005 een getuigenverhoor gehouden. Het daarvan opgemaakte proces-verbaal bevindt zich bij de stukken. 1.2. Van der Zalm c.s. hebben afgezien van contra-enqu&amp;ecirc;te. 1.3. Hierna hebben partijen andermaal de stukken aan het hof overgelegd voor het wijzen van arrest. 2. Voortzetting van de beoordeling van het geschil in hoger beroep 2.1. Het hof verwijst naar zijn onder 1 bedoelde arrest (hierna: het tussenarrest) alsmede naar het tussenarrest van 1 februari 2005 en volhardt bij hetgeen in die arresten is overwogen en beslist. 2.2. In het tussenarrest is Van Ruijven toegelaten te bewijzen dat Van der Zalm c.s. zijn tekortgeschoten in hun verplichting tot oplevering van de hogedrukpomp aan Van Ruijven en is geoordeeld dat Van Ruijven tevens aannemelijk zal moeten maken welke schade hij in verband hiermee heeft geleden. 2.3. Van Ruijven heeft als getuigen doen horen zichzelf, Dennis Martinus van der Zalm (ge&amp;iuml;ntimeerde sub 2) en Marcus Jacobus Leonardus van der Zalm (ge&amp;iuml;ntimeerde sub 3). 2.4. Hoewel Van Ruijven in de memorie van grieven (nr. 13) een gespecificeerd bewijsaanbod had gedaan heeft hij, naast zichzelf, geen getuigen voorgebracht die hebben verklaard dat de hogedrukpomp niet is opgeleverd. Ook de sloper, die tegen Van Ruijven zou hebben gezegd dat de pomp weg was, heeft niet als getuige doen horen. De beide getuigen Van der Zalm hebben verklaard dat zij de hogedrukpomp in de koelcel hebben achtergelaten, zodat in hun verklaringen geen bewijs ten gunste van Van Ruijven is gelegen. Schriftelijk bewijs ontbreekt. Gelet op een en ander leidt reeds de regel van artikel 164 lid 2 van het Wetboek van Burgerlijke Rechtsvordering over de bewijskracht van de verklaring van een partijgetuige tot het oordeel dat Van Ruijven niet is geslaagd in de levering van het bewijs. 2.5. Ten overvloede overweegt het hof dat Van Ruijven in zijn getuigenverklaring vaag is over de plek waar hij de pomp v&amp;oacute;&amp;oacute;r het einde van de pacht heeft zien staan, dat zijn verklaring niet geheel uitsluit dat hij de pomp bij zijn bezoek na afloop van de pacht over het hoofd heeft gezien, dat bij ontbreken van een verklaring van de sloper niet kan worden uitgesloten dat die sloper de pomp heeft meegenomen en dat Van Ruijvens verklaring op het punt van de geleden schade geheel oncontroleerbaar is. Mede gezien de verklaringen van de beide getuigen Van der Zalm zou ook een inhoudelijke beoordeling van de verklaringen &amp;ndash; dat wil zeggen los van de regel van artikel 164 lid 2 van het Wetboek van Burgerlijke Rechtsvordering &amp;ndash; aanleiding geven tot het oordeel dat het bewijs niet is geleverd. 2.6. Schadevergoeding in verband met het niet opleveren van de hogedrukpomp is dus niet toewijsbaar. In het tussenarrest is reeds geoordeeld dat Van Ruijven zijn stellingen wat betreft de overige tekortkomingen en daaruit voortvloeiende schade onvoldoende heeft onderbouwd. Dit brengt met zich dat de gegrondheid van grief 1 Van Ruijven niet kan baten en dat grief 2 faalt. 2.7. Grief 3 betreft de buitengerechtelijke kosten. Van der Zalm c.s. volstaan in hun memorie van antwoord met een verwijzing naar het gestelde in hun conclusie van repliek onder nr. 21. Het hof is van oordeel dat daarin onvoldoende steun kan worden gevonden voor het oordeel dat sprake is geweest van buitengerechtelijke werkzaamheden die meer hebben omvat dat een enkele aanmaning en/of als voorbereiding van de onderhavige procedure hebben te gelden. Van der Zalm c.s. hebben geen deugdelijke specificatie van verrichte werkzaamheden of van het gevorderde bedrag in het geding gebracht. De enkele aanduiding dat &amp;lsquo;omstandig overleg&amp;rsquo; heeft plaatsgevonden volstaat als toelichting niet. Van der Zalm c.s. hebben op dit punt nog bewijs aangeboden, maar zij hebben &amp;ndash; hoewel Van Ruijven op specificatie had aangedrongen in de memorie van grieven, nr. 20 slotzin &amp;ndash; deugdelijke onderbouwing van hun vordering achterwege gelaten. Voor bewijslevering is dan geen plaats. Grief 3 is mitsdien gegrond. 2.8. Grief 4 is een restgrief en deelt in het lot van de overige grieven. 2.9. De slotsom luidt, dat het vonnis waarvan beroep met wijziging van gronden zal worden bekrachtigd, met dien verstande dat het in eerste aanleg toegewezen bedrag wegens buitengerechtelijke kosten (&amp;euro; 663,00) niet voor toewijzing in aanmerking komt. 2.10.Ondanks de gegrondheid van de grieven 1 en 3 beschouwt het hof Van Ruijven als de in hoger beroep in het ongelijk gestelde partij. Hij zal dan ook worden veroordeeld in de kosten van deze instantie. 3. De beslissing Het hof, recht doende in hoger beroep, bekrachtigt met wijziging van gronden de tussen partijen gewezen vonnissen van de pachtkamer van de rechtbank te &amp;rsquo;s-Gravenhage, sector kanton, locatie Delft, van 1 oktober 2002 en 3 december 2002, waarvan beroep, met dien verstande dat het toegewezen bedrag in hoofdsom wordt gewijzigd van &amp;euro; 7.000,80 in &amp;euro; 6.337,80, waartoe het vonnis van 3 december 2002 alleen in zoverre wordt vernietigd; veroordeelt Van Ruijven in de kosten van het hoger beroep, aan de zijde van Van der Zalm c.s. tot op heden begroot op &amp;euro; 193,- wegens griffierecht en &amp;euro; 1.896,- wegens salaris.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-09-01 00:00:00</published><modified>2017-06-12 12:47:30</modified><editiondate>2007-09-01</editiondate><htmlpath>https://denhollander.info/artikel/3970</htmlpath></article>
</articles></edition>
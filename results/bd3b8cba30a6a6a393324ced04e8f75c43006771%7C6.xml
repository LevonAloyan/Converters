<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2018</searchword><id>15161</id><udhid>UDH:TvAR/15161</udhid><titel>Fosfaatrechten in de juridische en fiscale praktijk</titel><searchwords><searchword>TvAR 10/2018</searchword><searchword>UDH:TvAR/15161</searchword></searchwords><attachments><attachment><name>19998.pdf</name><extention>pdf</extention><url>https://denhollander.info/download/19998/ci</url></attachment></attachments><inleiding>&lt;p&gt;De invoering van het stelsel van verhandelbare fosfaatrechten -in het kielzog van het fosfaatreductieplan 2017- heeft juristen en fiscalisten in de landbouw in de afgelopen periode flink bezig gehouden. In dit artikel wil ik ingaan op de overdracht van fosfaatrechten, &amp;lsquo;los&amp;rsquo; of in het kader van bedrijfsoverdracht. Deze overdrachten vinden, veelal fiscaal gedreven, niet altijd rechtstreeks plaats, maar via samenwerkingsverbanden tussen (toekomstige) overdrager en overnemer en via lease-constructies.&lt;br /&gt;Achtereenvolgens zal worden ingegaan op de fiscaal-juridische gevolgen van mogelijkheden bij verkoop van fosfaatrechten. Daarna zal worden ingezoomd op de civiel-juridische en bestuursrechtelijke aspecten die daarbij aan de orde komen.&lt;/p&gt;</inleiding><content>&lt;h3&gt;1. Fosfaatrechten binnen de fiscale winstbepaling&lt;/h3&gt;&#13;
&lt;p&gt;Al vanaf het voorjaar 2017 heeft de Vereniging van accountants- en belastingadviesbureaus &amp;lsquo;VLB&amp;rsquo; samen met de belastingdienst in de Werkgroep fosfaatrechten de fiscale implicaties van het fosfaatreductieplan 2017 en de invoering van het stelsel van fosfaatrechten in kaart gebracht. De uitkomst daarvan is neergelegd in een document met 41 vragen en antwoorden, te vinden op www.belastingdienst.nl/landbouw. In juridische zin is hier sprake van beleidsregels waar een belastingplichtige zich krachtens de algemene beginselen van behoorlijk bestuur op kan beroepen.&lt;/p&gt;&#13;
&lt;p&gt;De vragen 11 tot en met 34 zien op het stelsel van fosfaatrechten.&lt;/p&gt;&#13;
&lt;p&gt;Bedrijfsmiddel en boekwaarde&lt;/p&gt;&#13;
&lt;p&gt;De aan een melkveehouder toegekende fosfaatrechten vormen voor hem in beginsel een &lt;span class="italic"&gt;bedrijfsmiddel&lt;/span&gt; (vraag 12). Dat bedrijfsmiddel moet bij toekenning worden geactiveerd op de fiscale balans voor de aanschaffingskosten; deze zijn voor de initieel toegekende rechten nihil (vraag 11).&lt;/p&gt;&#13;
&lt;p&gt;Wel wordt in vraag 22 onderkend dat v&amp;oacute;&amp;oacute;r 2018 in de praktijk al betaald is voor referentieaantallen. Deze referentieaantallen hadden derhalve in het economisch verkeer al een waarde. Naar de mening van de VLB dient een betaling voor referentieaantallen in ieder geval ten dele te worden toegerekend aan de in 2018 toegekende fosfaatrechten. Een ander deel van het &amp;lsquo;offer&amp;rsquo; voor de referentieaantallen is mogelijk toe te rekenen aan de fosfaatreductie in 2017. Dat zal per geval moeten worden beoordeeld.&lt;/p&gt;&#13;
&lt;p&gt;Fosfaatrechten kunnen derhalve een boekwaarde hebben door aankoop van de rechten of door aankoop van referentieaantallen v&amp;oacute;&amp;oacute;r 2018.&lt;/p&gt;&#13;
&lt;p&gt;In de vragen 13, 15, 16 en 18 komt naar voren dat niet in alle gevallen toegekende fosfaatrechten kwalificeren als bedrijfsmiddel. In het antwoord op vraag 13 wordt duidelijk dat de belastingdienst van mening is dat als fosfaatrechten direct na toekenning worden verkocht, fiscaalrechtelijk geen sprake is van een bedrijfsmiddel, maar van &lt;span class="italic"&gt;voorraad&lt;/span&gt;. De rechten zijn dan immers niet duurzaam in het eigen bedrijf aangewend. Dat zou met name betekenen dat de verkoper de boekwinst niet kan opnemen in een &lt;span class="italic"&gt;herinvesteringsreserve&lt;/span&gt; (zie hierna). De belastingdienst wil geen standaard-minimumtermijn noemen waarbinnen de rechten wel binnen het eigen bedrijf moeten zijn aangewend (vraag 16); dat is aan de inspecteur in elk individueel geval. &amp;lsquo;Snelle verkopers&amp;rsquo; die de boekwinst willen opnemen in een herinvesteringsreserve, zullen zich derhalve tot de inspecteur moeten wenden.&lt;/p&gt;&#13;
&lt;p&gt;De VLB is van mening dat de toegekende fosfaatrechten feitelijk-economisch kunnen worden gezien als een juridische omzetting en concretisering van referentieaantallen die feitelijk al vanaf 2 juli 2015 betekenis hadden en ook van betekenis zijn geweest binnen het fosfaatreductieplan 2017. Zo bezien, zouden in 2018 toegekende fosfaatrechten direct kwalificeren als bedrijfsmiddel.&lt;/p&gt;&#13;
&lt;p&gt;Het is afwachten of deze kwestie op enig moment bij de belastingrechter zal belanden.&lt;/p&gt;&#13;
&lt;p&gt;Ondernemingsvermogen&lt;/p&gt;&#13;
&lt;p&gt;Fosfaatrechten kunnen niet behoren tot het fiscale priv&amp;eacute;vermogen, net zoals dat ook gold voor melkquotum. Dit is gebaseerd op het arrest van de Hoge Raad van 18 februari 1998:&lt;/p&gt;&#13;
&lt;blockquote&gt;&amp;lsquo;Gelet op de voor 1992 en volgende jaren geldende communautaire en Nederlandse voorschriften met betrekking tot de melkquotering, is, in een geval als het onderhavige, waarin een melkveehouder zijn melkproductie heeft gestaakt, de aanspraak van die melkveehouder op het eerder door hem ge&amp;euml;xploiteerde melkquotum dermate onzeker dat de redelijkheid zich ertegen verzet dat het melkquotum ter gelegenheid van die staking naar het priv&amp;eacute;-vermogen van de melkveehouder overgaat&amp;rsquo;.[2]&lt;/blockquote&gt;&#13;
&lt;p&gt;Afschrijving&lt;/p&gt;&#13;
&lt;p&gt;De belastingdienst stelde zich aanvankelijk op het standpunt dat zolang de regeling geen einddatum zou hebben, ook geen afschrijving op fosfaatrechten mogelijk is. Die datum is er uiteindelijk wel gekomen met de brief van de minister van Landbouw Natuur en Voedselkwaliteit van 20 december 2017, waarin de minister schrijft:&lt;/p&gt;&#13;
&lt;blockquote&gt;&amp;lsquo;Ik zie het uitgeven van varkens-, pluimvee- en fosfaatrechten als een tijdelijk middel om het uiteindelijke doel, een duurzame balans tussen de productie van dierlijke mest en de beschikbare afzetruimte (zowel binnen als buiten de Nederlandse landbouw), zo spoedig mogelijk te bereiken. Het duurt zomaar 10 jaar voordat we daar komen. Met inachtneming van het voorgaande, is mijn stellige verwachting dat 1 januari 2028 is aan te merken als einddatum van deze rechten. Dit betekent dat fosfaatrechten, varkens- en pluimveerechten fiscaal afschrijfbaar zijn&amp;rsquo;.&lt;/blockquote&gt;&#13;
&lt;p&gt;En dat wordt verder bevestigd in het antwoord op vraag 20. Er kan lineair tijdsevenredig worden afgeschreven tot 1 januari 2028 (vraag 21). De afschrijvingstermijn kan wijzigen als de rechten ook na 1 januari 2028 blijven bestaan, zo wordt daar wel aan toegevoegd.&lt;/p&gt;&#13;
&lt;p&gt;Herinvesteringsreserve&lt;/p&gt;&#13;
&lt;p&gt;Voor de fiscale praktijk is voorts van groot belang of bij verkoop van fosfaatrechten de boekwinst kan worden opgenomen in een herinvesteringsreserve.[3] Aldus kan directe belastingheffing over de boekwinst worden voorkomen. De herinvesteringsreserve kan worden afgeboekt op de aanschaffings- of voortbrengingskosten van bedrijfsmiddelen waarin, uiterlijk in het derde boekjaar na het boekjaar van verkoop, wordt geherinvesteerd. De vorming en afboeking van een herinvesteringsreserve leidt tot &lt;span class="italic"&gt;uitstel&lt;/span&gt; van belastingheffing. De uitgestelde belastingheffing vindt alsnog plaats doordat op het bedrijfsmiddel waarin wordt geherinvesteerd, minder of niet kan worden afgeschreven.&lt;/p&gt;&#13;
&lt;p&gt;Omdat op fosfaatrechten binnen tien jaar kan worden afgeschreven, kan een bij verkoop van fosfaatrechten gevormde herinvesteringsreserve doorgaans alleen worden afgeboekt op bedrijfsmiddelen die ook binnen tien jaar plegen te worden afgeschreven (vraag 19).[4]&lt;/p&gt;&#13;
&lt;p&gt;Hiervoor werd al gewezen op het standpunt van de belastingdienst dat fosfaatrechten fiscaal geen bedrijfsmiddel vormen als ze direct na toekenning worden doorverkocht. Bij die verkoop kan de winst dan ook niet worden opgenomen in een herinvesteringsreserve.&lt;/p&gt;&#13;
&lt;p&gt;In de vragen 15 en 18 wordt nog een andere situatie genoemd waarin toepassing van de herinvesteringsreserve niet mogelijk is. Dit betreft de situatie waarin de fosfaatrechten direct na toekenning worden verleasd aan een andere melkveehouder. Dan zijn de fosfaatrechten aan te merken als vermogensrechten die ter belegging worden aangehouden. Dergelijke vermogensrechten zijn op grond van lid 7 van art. 3.54 van de Wet inkomstenbelasting 2001 (Wet IB) voor de toepassing van de herinvesteringsreserve evenmin aan te merken als bedrijfsmiddel.&lt;/p&gt;&#13;
&lt;p&gt;Verkoop van alle fosfaatrechten zal doorgaans betekenen dat ten minste een gedeelte van de agrarische onderneming wordt gestaakt. In vraag 23 wordt vastgesteld dat als er nog een ander gedeelte van de onderneming resteert -bijvoorbeeld jongveeopfok of akkerbouw-, een ter zake van de verkoop van fosfaatrechten gevormde herinvesteringsreserve kan worden afgeboekt op de aanschaffings- of voortbrengingskosten van investeringen binnen een dergelijke resterende tak van de onderneming. Het is niet mogelijk de herinvesteringsreserve &amp;lsquo;over de ondernemingsgrens heen&amp;rsquo;, derhalve binnen een nieuwe of andere onderneming, af te boeken.&lt;/p&gt;&#13;
&lt;p&gt;Art. 3.64 Wet IB (&amp;lsquo;Doorschuiving bij staking&amp;rsquo;) voorziet wel in de mogelijkheid van afboeking van de herinvesteringsreserve binnen een andere of nieuwe onderneming, maar dan alleen als de oorspronkelijke, agrarische onderneming, &lt;span class="italic"&gt;geheel&lt;/span&gt; wordt gestaakt. Dit laatste zal niet altijd het geval zijn.[5]&lt;/p&gt;&#13;
&lt;h3&gt;2. Fiscale gevolgen van en mogelijkheden bij rechtstreekse verkoop van fosfaatrechten&lt;/h3&gt;&#13;
&lt;p&gt;De meerwaarde van fosfaatrechten en daarmee de te realiseren fiscale boekwinst bij verkoop is zowel in relatieve als absolute zin hoog. De fosfaatrechten van een gemiddeld melkveebedrijf hebben al gauw een waarde van 1,5 &amp;agrave; 2 miljoen euro of meer. Die waarde zal bij verkoop van de rechten of een gedeelte ervan tot de fiscale winst moeten worden gerekend.&lt;/p&gt;&#13;
&lt;p&gt;Voor zover het inkomen inclusief de winst hoger is dan &amp;euro; 68.508 geldt in de inkomstenbelasting thans een tarief van 51,95%. Na aftrek van 14% MKB-winstvrijstelling is het nettotarief feitelijk 44,67%.&lt;/p&gt;&#13;
&lt;p&gt;De koper van de rechten kan de aanschaffingskosten lineair afschrijven tot nihil tot 1 januari 2028.&lt;/p&gt;&#13;
&lt;p&gt;Koopsomsplitsing&lt;/p&gt;&#13;
&lt;p&gt;Indien de fosfaatrechten verkocht worden als onderdeel van de overdracht van een geheel bedrijf (buiten bedrijfsopvolging in familiekring) tussen derden, speelt nog de vraag welk gedeelte van de totale koopsom moet worden toegerekend aan de fosfaatrechten. Dit betreft de problematiek van de koopsomsplitsing.&lt;/p&gt;&#13;
&lt;p&gt;Het feit dat een goed op zichzelf een bepaalde marktwaarde heeft, wil nog niet zeggen dat bij overdracht van een complex van zaken partijen ook altijd tot een prijs komen die overeenkomt met die marktwaarde. Zo is het denkbaar dat als het complex van zaken en rechten voor het grootste gedeelte bestaat uit een areaal landbouwgrond -het kostbaarste deel van het complex-, partijen het eens worden over de prijs van dat areaal en van de gebouwen en overeenkomen dat de andere, minder kostbare zaken en rechten voor een -ten opzichte van de individuele marktwaarde- relatief lage prijs of zelfs voor nihil mee overgaan.&lt;/p&gt;&#13;
&lt;p&gt;De Hoge Raad overwoog dienaangaande in het arrest van 3 maart 1996:&lt;/p&gt;&#13;
&lt;blockquote&gt;&amp;lsquo;Op de Inspecteur lag immers de taak te bewijzen dat de in werkelijkheid door partijen betaalde prijzen afweken van de bedragen die waren neergelegd in de voormelde koopovereenkomst. Voorts is niet begrijpelijk dat aan het door de Inspecteur overgelegde staatje van verkoopprijzen van complete melkveebedrijven in de R, volgens welk staatje in het merendeel van de gevallen (-&amp;hellip;-) de prijzen ruimschoots boven f 50 000 per ha. lagen, een aanwijzing kan worden ontleend dat de prijs van de grond in het onderhavige geval slechts het door de Inspecteur in aanmerking genomen bedrag heeft belopen&amp;rsquo;.[6]&lt;/blockquote&gt;&#13;
&lt;p&gt;Met andere woorden: het gaat niet om de (objectieve) marktwaarde van het betreffende onderdeel van het complex, maar om welke prijs de betreffende partijen bij de betreffende transactie feitelijk zijn overeengekomen. Het is aan de inspecteur om te bewijzen dat de in de akte genoemde verkoopprijzen voor de verschillende onderdelen van het complex niet weergeeft hetgeen partijen feitelijk zijn overeengekomen. Dit vergt inzicht in de wijze waarop de onderhandelingen zijn gevoerd en hoe de prijsvorming in het betreffende geval daadwerkelijk heeft plaatsgevonden. Dat is voorwaar geen makkelijke opgaaf voor de inspecteur, maar de rechtspraak heeft al wel laten zien dat al te opzichtig &amp;lsquo;geschuif&amp;rsquo; bij de verdeling van de koopsom over de onderdelen kan worden aangepakt. Daarbij wil een taxatie van de objectieve marktwaarde van een onderdeel toch nog wel eens helpen om aannemelijk te maken dat partijen dit niet in werkelijkheid kunnen zijn overeengekomen.&lt;/p&gt;&#13;
&lt;p&gt;Stakingslijfrente&lt;/p&gt;&#13;
&lt;p&gt;De eerste manier om bij een rechtstreekse verkoop iets te doen aan de hoge belastingdruk is het aankopen van een &amp;lsquo;stakingslijfrente&amp;rsquo; of een storting op een bankspaarrekening. In art. 3.129 Wet IB is geregeld dat winst behaald met of bij staking van een onderneming -of een gedeelte ervan- kan worden omgezet in een stakingslijfrente tot bepaalde maximumbedragen. Vanaf vijf jaar voor het tijdstip van het bereiken van de AOW-leeftijd bedraagt dit maximum &amp;euro; 443.059. In de tien jaar daarvoor &amp;euro; 221.537. Aldus kan de ondernemer de bij bedrijfsbe&amp;euml;indiging vrijkomende middelen aanwenden voor omzetting in een oudedagsvoorziening en sluit de belastingheffing daarbij aan: de storting kan in aftrek worden gebracht op de stakingswinst waar tegenover over de toekomstige lijfrente-uitkeringen normaal belasting verschuldigd zal zijn.&lt;/p&gt;&#13;
&lt;p&gt;Aldus wordt door omzetting in een lijfrente het belastingtarief waartegen de winst moet worden afgerekend, verlaagd en wordt nog een voordeel gerealiseerd doordat het afgestorte lijfrentekapitaal niet belastbaar is in &amp;lsquo;box 3&amp;rsquo;.&lt;/p&gt;&#13;
&lt;p&gt;Sinds 2008 is het ook mogelijk om in plaats van een lijfrenteverzekering bij een verzekeraar het kapitaal te storten op een &amp;lsquo;bankspaarrekening&amp;rsquo;.&lt;/p&gt;&#13;
&lt;p&gt;De wet stelt bepaalde beperkingen aan ingangsdatum, einddatum en omvang van de jaaruitkeringen.&lt;/p&gt;&#13;
&lt;p&gt;&amp;lsquo;Gedeelte van een onderneming&amp;rsquo;&lt;/p&gt;&#13;
&lt;p&gt;De opbrengst van fosfaatrechten kan ook worden omgezet in een stakingslijfrente als niet de gehele onderneming wordt gestaakt maar als de verkoop verband houdt met staking van een gedeelte van de onderneming. In de rechtspraak is geduid wanneer sprake is van staking van een gedeelte van een onderneming. De in dit verband belangrijkste vormen ervan zijn de volgende:&lt;/p&gt;&#13;
&lt;ul&gt;&#13;
&lt;li class="streepjes"&gt;overdracht van een gedeelte van een onderneming dat een zekere &lt;span class="italic"&gt;zelfstandigheid&lt;/span&gt; in het geheel van de onderneming bezit,&lt;/li&gt;&#13;
&lt;li class="streepjes"&gt;overdracht van een ondernemingsgedeelte dat naar zijn aard een &lt;span class="italic"&gt;zelfstandige onderneming&lt;/span&gt; kan vormen, en&lt;/li&gt;&#13;
&lt;li class="streepjes"&gt;duurzame belangrijke &lt;span class="italic"&gt;inkrimping&lt;/span&gt; van de onderneming.[7]&lt;/li&gt;&#13;
&lt;/ul&gt;&#13;
&lt;p&gt;De Hoge Raad maakt hierbij de volgende kanttekening:&lt;/p&gt;&#13;
&lt;blockquote&gt;&amp;lsquo;Wel is vereist dat niet in onmiddellijke samenhang met die staking zodanig gelijksoortige activiteiten zijn ge&amp;euml;ntameerd dat de onderneming, economisch gezien, dezelfde is gebleven&amp;rsquo;.[8]&lt;/blockquote&gt;&#13;
&lt;p&gt;Meer specifiek zijn voorts van belang de arresten van de Hoge Raad van 11 juni 1997 en van 15 juli 1998.[9] Daarin kwam de Hoge Raad tot het oordeel dat de verkoop van het gehele melkquotum leidde tot de staking van een zelfstandig onderdeel van de onderneming en derhalve tot staking van een gedeelte van de onderneming. In het besluit van 13 oktober 2010, onderdeel 6, overweegt de staatssecretaris op basis daarvan:&lt;/p&gt;&#13;
&lt;blockquote&gt;&amp;lsquo;Gelet op deze uitleg van de Hoge Raad is het niet bezwaarlijk als een geheel quotum wordt overgedragen, de overdracht aan te merken als staking van een zelfstandig deel van de onderneming.&amp;rsquo;[10]&lt;/blockquote&gt;&#13;
&lt;p&gt;Deze interpretatie van het arrest is begrijpelijk. Een geheel van rechten vormt weliswaar op zichzelf geen onderneming, maar vervreemding ervan zal binnen de onderneming doorgaans leiden tot staking van ten minste een gedeelte van de onderneming nu die verkoop belangrijke gevolgen heeft voor de productieruimte.&lt;/p&gt;&#13;
&lt;p&gt;Als een &lt;span class="italic"&gt;gedeelte&lt;/span&gt; van de fosfaatrechten wordt verkocht, zal men het doorgaans van de categorie &amp;lsquo;duurzame belangrijke inkrimping&amp;rsquo; moeten hebben om te komen tot staking van een gedeelte van een onderneming. De term &amp;lsquo;belangrijk&amp;rsquo; wordt in dit verband wel uitgelegd als &amp;lsquo;voor 30% of meer&amp;rsquo;.[11] Daarbij wordt uiteraard naar het geheel van de activiteiten van de onderneming gekeken.&lt;/p&gt;&#13;
&lt;h3&gt;3. Alternatieven voor rechtstreekse verkoop&lt;/h3&gt;&#13;
&lt;p&gt;De hoge belastingdruk bij verkoop en de relatief vaak beperkte ruimte om de opbrengst van fosfaatrechten om te zetten in een stakingslijfrente leiden ertoe dat in de praktijk gezocht wordt naar alternatieven voor rechtstreekse verkoop. Het doel van die alternatieven is primair het voorkomen van directe fiscale afrekening bij de verkoper tegen het toptarief in de inkomstenbelasting. Daarnaast kan een alternatieve wijze van overdracht een financieringsvoordeel betekenen voor de koper. Verkoper en koper kunnen derhalve een gezamenlijk belang hebben bij het zoeken naar alternatieve vormen van overdracht.&lt;/p&gt;&#13;
&lt;p&gt;Met deze alternatieven wordt fiscaal het volgende beoogd:&lt;/p&gt;&#13;
&lt;ul&gt;&#13;
&lt;li class="streepjes"&gt;&amp;lsquo;geruisloze doorschuiving&amp;rsquo; van de fosfaatrechten.&lt;br /&gt;Verkoper en koper gaan dan ten minste drie jaar met elkaar een samenwerkingsverband aan, ook wel: de &amp;lsquo;fosfaatmaatschap&amp;rsquo;; of&lt;/li&gt;&#13;
&lt;li class="streepjes"&gt;gespreide betaling en fiscale afrekening van de fosfaatrechten.&lt;br /&gt;Dit wordt vormgegeven met wat in de praktijk wel &amp;lsquo;lease&amp;rsquo; van fosfaatrechten wordt genoemd.&lt;/li&gt;&#13;
&lt;/ul&gt;&#13;
&lt;p&gt;Hierna zal nader worden ingegaan op beide mogelijkheden.&lt;/p&gt;&#13;
&lt;h4&gt;3.1. De &amp;lsquo;fosfaatmaatschap&amp;rsquo;&lt;/h4&gt;&#13;
&lt;p&gt;Natuurlijk kunnen een (aspirant-) verkoper en een (aspirant-) koper ervoor kiezen om eerst voor langere tijd te gaan samenwerken in een maatschap of vennootschap onder firma. De ouder wordende melkveehouder zonder opvolger kan dan gaan samenwerken met een melkveehouder die verder wil groeien.&lt;/p&gt;&#13;
&lt;p&gt;Maar de invoering van het stelsel van fosfaatrechten heeft er ook toe geleid dat melkveehouders een samenwerkingsverband aangaan teneinde na minimaal drie jaar de fosfaatrechten fiscaal geruisloos te kunnen overdragen aan een van hen: de &amp;lsquo;fosfaatmaatschap&amp;rsquo; of &amp;lsquo;fosfaat-v.o.f.&amp;rsquo; (hierna: &amp;lsquo;fosfaatmaatschap&amp;rsquo;).&lt;/p&gt;&#13;
&lt;p&gt;Geruisloze doorschuiving; art. 3.63 Wet IB&lt;/p&gt;&#13;
&lt;p&gt;De fosfaatmaatschappen zijn ge&amp;euml;nt op de doorschuiffaciliteit van art. 3.63 Wet IB. Deze faciliteit kan worden toegepast &amp;lsquo;&lt;span class="italic"&gt;indien de over te dragen onderneming gedurende de 36 maanden die onmiddellijk voorafgaan aan het tijdstip van de overdracht deel uitmaakte van een samenwerkingsverband met degene die de onderneming gaat voortzetten&lt;/span&gt;&amp;rsquo;, aldus het vierde lid van art. 3.63. In dat geval &amp;lsquo;&lt;span class="italic"&gt;wordt voor het bepalen van de uit de onderneming in het kalenderjaar van overdracht genoten winst de onderneming (,..,) geacht niet te zijn gestaakt, mits zowel de belastingplichtige als degene die de onderneming voortzet dit bij de aangifte van de belastingplichtige verzoeken&lt;/span&gt;&amp;rsquo; (lid 1). Dit geacht &amp;lsquo;niet te zijn gestaakt&amp;rsquo; betekent concreet dat de overdrager niet over de stille reserves van de over te dragen zaken fiscaal hoeft af te rekenen, waar tegenover de koper op zijn fiscale balans verder moet met de (lage) boekwaarden op de balans van de verkoper. Dit zal betekenen dat als aldus fosfaatrechten geruisloos worden doorgeschoven, de koper ervan niet op deze rechten zal kunnen afschrijven.&lt;/p&gt;&#13;
&lt;p&gt;Het &amp;lsquo;doorgaan met de oude boekwaarde&amp;rsquo; betekent allerminst dat de &lt;span class="italic"&gt;prijs&lt;/span&gt; voor de over te dragen goederen gelijk is aan die boekwaarde. Partijen zullen ook bij geruisloze doorschuiving in beginsel normaal onderhandelen over de prijs. Wel zal op de prijs een korting worden aangebracht, de &lt;span class="italic"&gt;belastinglatentie&lt;/span&gt;. Het voordeel van niet-afrekenen voor de verkoper en het nadeel voor de koper van het niet kunnen afschrijven moeten immers tussen partijen worden verrekend. Dat kan voor beide partijen dan nog steeds voordeliger zijn dan directe verkoop met fiscale afrekening, omdat het nadeel van de koper -het gemis aan afschrijving- zich pas geleidelijk aan in de loop der jaren voordoet, zodat de belastinglatentie feitelijk tenminste de contante waarde is van het toekomstige jaarlijkse belastingnadeel voor de koper. De belastinglatentie bedraagt in de praktijk vaak 25% &amp;agrave; 35% van de stille reserve en is onderdeel van de onderhandelingen tussen partijen.&lt;/p&gt;&#13;
&lt;p&gt;Inbreng&lt;/p&gt;&#13;
&lt;p&gt;Doorgaans zal de ene partij fosfaatrechten inbrengen in het samenwerkingsverband, eventueel met vee of andere bedrijfsmiddelen, en zal de andere vennoot zijn onderneming inbrengen. In de praktijk zal bijna altijd de ene partij als vennoot toetreden tot een bestaand samenwerkingsverband van de andere partij (bijvoorbeeld een bestaande man-vrouw-maatschap of een ouders-kind-maatschap). Dat is &amp;lsquo;beide kanten op&amp;rsquo; denkbaar. In die situatie vindt geen afroming van de fosfaatrechten plaats.[12]&lt;/p&gt;&#13;
&lt;p&gt;Ingebracht kunnen worden de juridische eigendom of gerechtigdheid, alleen de economisch eigendom of alleen het gebruik en genot. Ook als de fosfaatrechten bij aanvang worden overgeschreven op de andere, bestaande entiteit, kunnen partijen bepalen dat in economische zin de rechten geheel blijven toekomen aan de bestaande rechthebbende. Fiscaal is dan nog geen sprake van een gehele of gedeeltelijke overdracht van de rechten. Komen partijen overeen dat de fosfaatrechten al wel worden ingebracht in het samenwerkingsverband, al dan niet alleen in economische zin, dan zal fiscale afrekening over een gedeelte van de meerwaarde in de fosfaatrechten op dat moment voorkomen kunnen worden door een &lt;span class="italic"&gt;voorbehoud van de stille reserves&lt;/span&gt; in de fosfaatrechten door de inbrenger. Vervolgens kan afgesproken worden in welke verhouding de verdere waardeveranderingen van de fosfaatrechten tussen de vennoten worden verdeeld, met daarbij wel de kanttekening dat een &lt;span class="italic"&gt;waardedaling&lt;/span&gt; van de rechten ten laste gaat van de door de inbrenger voorbehouden stille reserve.&lt;/p&gt;&#13;
&lt;p&gt;Voor de latere toepassing van art. 3.63 bij ontbinding van de maatschap of vennootschap onder firma maakt dit alles niet uit: de geruisloze doorschuiving ziet op al hetgeen de ene vennoot dan aan (aandeel in) stille reserves overdraagt aan de andere vennoot.&lt;/p&gt;&#13;
&lt;p&gt;Samenwerkingsverband&lt;/p&gt;&#13;
&lt;p&gt;In de inkomstenbelasting geldt het subjectieve ondernemingsbegrip. Niet het samenwerkingsverband is het subject van de heffing, maar de vennoten afzonderlijk, bij wie het aandeel in de winst uit de (objectieve) onderneming belast wordt.&lt;/p&gt;&#13;
&lt;p&gt;Het is dan ook bijzonder dat hier in de wet het woord samenwerkingsverband wordt genoemd.&lt;/p&gt;&#13;
&lt;p&gt;In de wetsgeschiedenis wordt over dit begrip verder weinig gezegd, behoudens het noemen van de bekende samenwerkingsverbanden: maatschap, vennootschap onder firma en commanditaire vennootschap. Wel is in het besluit van 24 mei 2004 bevestigd dat ook een ondermaatschap als samenwerkingsverband in de zin van art. 3.63 kan worden aangemerkt.[13] Daarbij wordt wel aangetekend dat niet gezegd kan worden dat de ondermaat van de ene vennoot in de hoofdmaatschap in een samenwerkingsverband zit met de andere vennoot in de hoofdmaatschap.&lt;/p&gt;&#13;
&lt;p&gt;Voor ondermaten en commanditaire vennoten is voorts nog van belang dat zij na drie jaar samenwerking hun aandeel in de onderneming wel kunnen doorschuiven naar de vennoot in de hoofdmaatschap casu quo de beherend vennoot of vennoten, maar er kan niet naar hem zelf worden doorgeschoven. De verkrijger dient immers &lt;span class="italic"&gt;ondernemer&lt;/span&gt; te zijn in de zin van art. 3.4 Wet IB, dat wil zeggen dat hij rechtstreeks verbonden wordt voor verbintenissen betreffende de onderneming.&lt;/p&gt;&#13;
&lt;p&gt;Het begrip samenwerkingsverband komt ook voor in art. 3.41 Wet IB, alwaar de &lt;span class="italic"&gt;kleinschaligheidsinvesteringsaftrek&lt;/span&gt; is geregeld. Voor de bepaling van het percentage investeringsaftrek dient een vennoot of maat niet slechts naar zijn aandeel in de investeringen te kijken, maar de investeringen van het samenwerkingsverband als geheel in aanmerking te nemen, aldus het derde lid.&lt;/p&gt;&#13;
&lt;p&gt;Tijdens de parlementaire behandeling is aangegeven dat van een samenwerkingsverband sprake is in de situatie waarin een (objectieve) onderneming &lt;span class="italic"&gt;voor rekening van&lt;/span&gt; meer dan &amp;eacute;&amp;eacute;n persoon of lichaam wordt gedreven, derhalve ongeacht of de vennoot of maat &lt;span class="italic"&gt;ondernemer&lt;/span&gt; is in de zin van art. 3, lid 4, of &lt;span class="italic"&gt;medegerechtigde&lt;/span&gt; in de zin van art. 3.3, lid 1, onderdeel a. Wet IB. Ook als maar voor een heel klein percentage de onderneming mede voor rekening en risico van een persoon wordt gedreven, lijkt derhalve sprake te zijn van een samenwerkingsverband. Omdat met de fiscaal gedreven fosfaatmaatschappen de grenzen nogal eens zullen worden opgezocht, is het desalniettemin aan te bevelen dat het aandeel van elke vennoot in het samenwerkingsverband substantieel is.&lt;/p&gt;&#13;
&lt;p&gt;Overnamebeding&lt;/p&gt;&#13;
&lt;p&gt;Een ander belangrijk aandachtspunt betreft het overnamebeding dat bij fosfaatrechten doorgaans wordt opgenomen voor na ommekomst van de duur van de maatschap.&lt;/p&gt;&#13;
&lt;p&gt;Partijen zullen doorgaans de neiging hebben om waardeveranderingen van de fosfaatrechten maar in beperkte mate nog van invloed te doen zijn op de prijs waartegen na minimaal drie jaar de fosfaatrechten worden overgedragen aan de koper.&lt;/p&gt;&#13;
&lt;p&gt;Dat dreigt op gespannen voet te staan met het feit dat fiscaal van belang is of een bedrijfsmiddel in economische zin is vervreemd. Iemand blijf economisch (en daarmee fiscaal) eigenaar of rechthebbende zolang het volle risico van de waardeveranderingen en het risico van tenietgaan bij hem liggen.[14] Gaat het belang bij de waardeveranderingen over op een ander, dan is in fiscale zin sprake van vervreemding en dient de overdrager fiscaal af te rekenen over de stille reserve in het betreffende goed. Dat kan bijvoorbeeld aan de orde zijn bij huurkoop: als de omvang van de huurkooptermijnen vast staat en niet meer be&amp;iuml;nvloed kan worden door waardeveranderingen van het goed, dient de huurverkoper &amp;lsquo;vooraan de rit&amp;rsquo; fiscaal af te rekenen.[15] Economisch is dan sprake van verkoop met afbetaling in termijnen. Gespreide winstneming is dan alleen nog mogelijk in geval van niet volwaardige koopkracht van de huurkoper en een re&amp;euml;le kans dat het goed economisch terugkeert in handen van de huurverkoper.&lt;/p&gt;&#13;
&lt;p&gt;Ook bij &lt;span class="italic"&gt;lease&lt;/span&gt; van bedrijfsmiddelen is fiscaal van doorslaggevend belang wie de (primaire) economisch eigenaar is van het betreffende goed (daarover hierna meer).&lt;/p&gt;&#13;
&lt;p&gt;In het geval van de fosfaatmaatschappen zal ervoor gewaakt moeten worden dat niet feitelijk het gehele economisch belang (waardeveranderingen en risico van tenietgaan) is overgegaan op de andere vennoot. Er zal een bepaalde mate van waarderisico bij de primaire rechthebbende moeten blijven.&lt;/p&gt;&#13;
&lt;p&gt;De vennoten kunnen ervoor kiezen om de fosfaatrechten (economisch) in te brengen in het samenwerkingsverband en overeen te komen dat verdere waardeveranderingen grotendeels toekomen aan de toekomstige overnemer van de rechten, zodat de latere overnameprijs nog maar in beperkte mate be&amp;iuml;nvloed wordt. Als de fosfaatrechten echter tijdens de duur van de samenwerking in waarde dalen en ze zijn ingebracht met voorbehoud van stille reserves, helpt deze verdeling niet, omdat &lt;span class="italic"&gt;waardedaling&lt;/span&gt; ten laste van de door de inbrenger voorbehouden stille reserve komt.&lt;/p&gt;&#13;
&lt;p&gt;Partijen zullen deze &amp;lsquo;downside&amp;rsquo; ook willen beperken.&lt;/p&gt;&#13;
&lt;p&gt;De praktijk zoekt derhalve naar zodanige formuleringen van de na drie jaar te betalen prijs dat het economisch belang bij de rechten gedurende de duur van de maatschap nog in betekenende mate bij de eerste rechthebbende blijft. Zo kan er gewerkt worden met call- of putopties, waarbij de ene partij na het eindigen van de maatschap het recht krijgt om de fosfaatrechten tegen een bepaalde prijs te kopen of de andere partij om de rechten tegen een bepaalde prijs te verkopen. Ook een combinatie van beide is mogelijk.&lt;/p&gt;&#13;
&lt;p&gt;Uit de melkquotumperiode, toen op vergelijkbare wijze gewerkt werd met &amp;lsquo;melkmaatschappen&amp;rsquo;, komt de uitspraak van Gerechtshof Arnhem-Leeuwarden van 28 januari 2014.[16] In deze zaak was het melkquotum wel geregistreerd op het andere melkveebedrijf, maar had de belanghebbende de economisch eigendom behouden en dat ingebracht in een vennootschap onder firma onder voorbehoud van stille reserves. Hij deelde vervolgens voor 20% in de (positieve) waardeveranderingen van het melkquotum. Drie jaar na aanvang van de vennootschap had belanghebbende het recht om het melkquotum tegen een vastgestelde prijs aan te bieden aan andere vennoot (put-optie).&lt;/p&gt;&#13;
&lt;p&gt;Het hof komt tot de conclusie dat belanghebbende niet het volledige economisch belang heeft overgedragen. Het wijst er daarbij op dat slechts sprake is van een aanbiedings&lt;span class="italic"&gt;recht&lt;/span&gt; en niet van een aanbiedingsplicht, dat belanghebbende voor 20% belang heeft bij positieve waardeontwikkeling van het melkquotum en tot het tijdstip dat hij zijn aanbiedingsrecht kan uitoefenen het volledige risico van waardedaling en tenietgaan loopt. De v.o.f. heeft volgens het hof realiteitsgehalte en er is geen sprake van een schijnhandeling.&lt;/p&gt;&#13;
&lt;p&gt;Onderneming of gedeelte van een onderneming&lt;/p&gt;&#13;
&lt;p&gt;Lid 3 van art. 3.63 bepaalt dat in het verband van de betreffende doorschuifregeling onder &amp;lsquo;onderneming&amp;rsquo; ook wordt verstaan een &amp;lsquo;gedeelte van een onderneming&amp;rsquo;. Op het begrip gedeelte van een onderneming ben ik al ingegaan bij het bespreken van de mogelijkheid om stakingswinst om te zetten in een &lt;span class="italic"&gt;stakingslijfrente&lt;/span&gt;. Daarbij is gewezen op de arresten van 11 juni 1997 en van 15 juli 1998 en van het daarop gebaseerde besluit van 13 oktober 2010 waarin de staatssecretaris aangeeft dat bij verkoop van alle productierechten van een soort zonder meer sprake is van staking van een zelfstandig deel van de onderneming. Daar wordt vervolgens aan toegevoegd:&lt;/p&gt;&#13;
&lt;blockquote&gt;&amp;lsquo;De overdracht van een geheel quotum kan daarmee rechtstreeks onder de werking van genoemde artikelen worden gebracht. Als een geheel quotum wordt overgedragen aan twee of meer verkrijgers is het voor de toepassing van de artikelen 3.59, 3.62 en 3.63 van de Wet IB 2001 niet nodig dat hetgeen overgedragen wordt voor de verkrijgers van het quotum een (gedeelte van een) onderneming vormt. Voor de verkrijger is het in dat geval slechts van belang dat het overgedragen (gedeelte van het) quotum tot diens ondernemingsvermogen behoort en duurzaam in de onderneming wordt aangewend.&amp;rsquo;&lt;/blockquote&gt;&#13;
&lt;p&gt;Hieruit volgt dat niet alleen voor de verkoper de overdracht van een geheel aan productierechten staking van een gedeelte van zijn onderneming betekent, maar ook dat een dergelijke overdracht aan te merken is als overdracht van een gedeelte van een onderneming in de zin van onder meer art. 3.63.&lt;/p&gt;&#13;
&lt;p&gt;Dit is een tamelijk ruimhartige interpretatie van de arresten van de Hoge Raad.&lt;/p&gt;&#13;
&lt;p&gt;Ook met de arresten in de hand zou verdedigd kunnen worden dat overdracht van de rechten &amp;lsquo;sec&amp;rsquo; niet per definitie leidt tot overdracht van een gedeelte van onderneming en dat daarbij toch alle omstandigheden van het geval in aanmerking zouden moeten worden genomen.&lt;/p&gt;&#13;
&lt;p&gt;In het geval van overdracht na ten minste drie jaar fosfaatmaatschap zal dit alles doorgaans niet tot problemen hoeven te leiden bij de toepassing van de doorschuifregeling. Doordat men de onderneming in het samenwerkingsverband exploiteert, zal ook de latere overdrager van de fosfaatrechten een belang krijgen in (in ieder geval een deel van) de andere vermogensbestanddelen van de onderneming. Als de maatschap eindigt, worden dan niet alleen de fosfaatrechten (of een aandeel daarin) overgedragen, maar ook dit belang in andere vermogensbestanddelen van de onderneming. Dit geheel zal doorgaans zeker aan te merken zijn als (subjectieve) onderneming of &amp;lsquo;gedeelte van een onderneming&amp;rsquo;.&lt;/p&gt;&#13;
&lt;p&gt;In het verband van het begrip onderneming dient er ook nog op gewezen te worden dat bij inbreng van fosfaatrechten in een samenwerkingsverband de vraag kan rijzen of de inbrenger daarmee zijn bestaande onderneming (melkveebedrijf) voortzet of dat hij feitelijk zijn bestaande onderneming opsplitst in een gedeelte dat hij in het verband van de fosfaatmaatschap voortzet met een derde en een gedeelte -een andere tak van de onderneming, bijvoorbeeld het houden van jongvee of vleesvee of akkerbouw- dat hij geheel voor eigen rekening en risico blijft exploiteren.&lt;/p&gt;&#13;
&lt;p&gt;In het algemeen wordt aangenomen dat vanuit het subjectieve ondernemingsbegrip en de verwantschap tussen de verschillende (agrarische) activiteiten van een dergelijke splitsing niet snel sprake is. En dat is maar goed ook, want als geconstateerd zou moeten worden dat vanaf enig moment dezelfde subjecten niet &amp;eacute;&amp;eacute;n maar twee ondernemingen zouden exploiteren, zou mogelijk sprake zijn van een onttrekking van bepaalde vermogensbestanddelen (met name de fosfaatrechten) aan de bestaande onderneming en inbreng daarvan in de nieuwe onderneming. Een dergelijke &amp;lsquo;sfeerovergang&amp;rsquo; zou tussentijdse fiscale afrekening over de stille reserves in die bestanddelen met zich meebrengen.&lt;/p&gt;&#13;
&lt;p&gt;De praktijk zal zich er wel mee redden, maar dient zich hier wel rekenschap van te geven.&lt;/p&gt;&#13;
&lt;h4&gt;3.2. &amp;lsquo;Lease&amp;rsquo; van fosfaatrechten&lt;/h4&gt;&#13;
&lt;p&gt;Gaat het bij fosfaatmaatschappen om het uiteindelijk geruisloos doorschuiven van de fosfaatrechten -derhalve geen afrekening bij de verkoper en daar tegenover gemis aan afschrijvingen bij de koper-, bij wat in de praktijk genoemd wordt &amp;lsquo;lease&amp;rsquo; van fosfaatrechten is het fiscale doel: gespreide afrekening. Als de opbrengst van de fosfaatrechten niet in een keer wordt belast bij de verkoper, kan meestal een tariefsvoordeel worden gerealiseerd.&lt;/p&gt;&#13;
&lt;p&gt;Daarnaast wordt voorkomen dat de netto-opbrengst van de fosfaatrechten bij de verkoper jaarlijks in &amp;lsquo;box 3&amp;rsquo; in aanmerking wordt genomen. Voor spaargeld is box 3 op dit moment een &amp;lsquo;dure box&amp;rsquo; met een heffing van al gauw 1,3% belasting over het vermogen op 1 januari.&lt;/p&gt;&#13;
&lt;p&gt;Voorts kan door verleasing de verkoop van fosfaatrechten min of meer worden omgezet in een (tijdelijke) inkomensvoorziening of oudedagsvoorziening. Daarmee kan het een alternatief zijn voor een stakingslijfrente of een aanvulling daarop zijn.&lt;/p&gt;&#13;
&lt;p&gt;Vormgeving&lt;/p&gt;&#13;
&lt;p&gt;Verleasing wordt over het algemeen vormgegeven door de rechten te laten registreren op naam van de leasende partij (de lessee). Opgemerkt wordt dat deze overschrijving kan leiden tot 10% afroming van de fosfaatrechten. Ook hier behoudt de eerste rechthebbende (de lessor) de economisch eigendom en gaat hij deze tegen een jaarlijkse vergoeding ter beschikking stellen aan de lessee.&lt;/p&gt;&#13;
&lt;p&gt;Na een bepaald aantal jaren eindigt de lease en heeft de lessee een kooprecht (call-optie) al dan niet in combinatie met een aanbiedingsrecht (put-optie) voor de lessor.&lt;/p&gt;&#13;
&lt;p&gt;Vermogensetikettering; ondernemingsvermogen&lt;/p&gt;&#13;
&lt;p&gt;Ook als naast de verleasing van fosfaatrechten geen activiteiten meer resteren die zijn aan te merken als onderneming in fiscale zin, blijven de verleasde fosfaatrechten fiscaal behoren tot het &lt;span class="italic"&gt;ondernemingsvermogen&lt;/span&gt;, zodat een fiscale afrekening over de rechten in verband met staking van de onderneming niet aan de orde komt. Voor het melkquotum heeft de Hoge Raad dit met zoveel woorden geoordeeld in het eerder genoemde arrest van 18 februari 1998.[17]&lt;/p&gt;&#13;
&lt;p&gt;De regelgeving inzake de fosfaatrechten is weliswaar geheel door Nederland zelf ontworpen en tot wetgeving gebracht, maar algemeen wordt aangenomen dat ook de aanspraak op fosfaatrechten dermate onzeker is dat overbrenging naar het priv&amp;eacute;vermogen in strijd is met de &amp;lsquo;grenzen der redelijkheid&amp;rsquo; die gelden bij de vermogensetikettering in de winstsfeer. Bovendien hebben de fosfaatrechten uiteraard indirect ook een Europese dimensie in verband met het behouden van de derogatie.&lt;/p&gt;&#13;
&lt;p&gt;Economisch belang&lt;/p&gt;&#13;
&lt;p&gt;Net als bij de fosfaatmaatschappen is het ook bij lease van fosfaatrechten cruciaal dat niet het gehele economisch belang feitelijk al over gaat op de lessee. Ik wijs in de eerste plaats dan ook op hetgeen ik daarover bij de fosfaatmaatschappen heb gezegd.&lt;/p&gt;&#13;
&lt;p&gt;Juridisch valt er veel te zeggen over de verschillen tussen huurkoop, lease en koop op afbetaling. Fiscaal is echter telkens bepalend bij wie het economisch belang bij het goed rust, het risico van waardeveranderingen en tenietgaan. Alleen als het volledig economisch belang feitelijk is overgegaan op de gebruiker (huurkoper, lessee), is fiscaal sprake van vervreemding en dient de vervreemder fiscaal ineens af te rekenen over de gerealiseerde meerwaarde van de fosfaatrechten, met de contante waarde van de termijnbetalingen als opbrengst. Dan is sprake van financial lease. Uitstel van winstneming is dan alleen nog mogelijk als de gebruiker onvoldoende solvabel is en er een gerede kans is dat hij uiteindelijk niet zal kunnen betalen.&lt;/p&gt;&#13;
&lt;p&gt;Leasebesluit&lt;/p&gt;&#13;
&lt;p&gt;In het besluit van 15 november 1999, het Leasebesluit, heeft de staatssecretaris duidelijkheid willen geven over wanneer sprake is van financial lease en wanneer sprake is van operational lease en wie derhalve fiscaal als eigenaar van een goed heeft te gelden.[18] Bij lease van fosfaatrechten zal men deze aldus willen vormgeven dat sprake is van operational lease. De lessor houdt dan nog een economisch belang bij het goed, waardoor het sluiten van de lease-overeenkomst niet geldt als vervreemding. Dat economisch belang wordt in het leasebesluit genoemd: &amp;lsquo;positief en/of negatief restwaarderisico&amp;rsquo;. De lessee wordt fiscaal volgens het besluit pas aangemerkt als eigenaar, indien hij feitelijk &amp;lsquo;nagenoeg het volledige economisch belang&amp;rsquo; bij het lease-object heeft.&lt;/p&gt;&#13;
&lt;p&gt;Hoewel het leasebesluit niet is geschreven met het oog op (mede) een typisch object als fosfaatrechten, bevat het besluit wel elementen aan de hand waarvan een lease van fosfaatrechten aldus kan worden ingericht dat sprake is van operational lease, waarbij in aanvang nog geen sprake is van vervreemding in fiscale zin.&lt;/p&gt;&#13;
&lt;p&gt;Het voert te ver om in deze bijdrage het Leasebesluit uitvoerig door te nemen. Wel kunnen de volgende, belangrijke elementen worden genoemd om te komen tot de conclusie dat nog sprake is van voldoende positief en/of negatief restwaarderisico:&lt;/p&gt;&#13;
&lt;ul&gt;&#13;
&lt;li class="streepjes"&gt;Een re&amp;euml;le inschatting vooraf van de restwaarde van het object na ommekomst van de leaseperiode. Bij fosfaatrechten is dat uiteraard erg moeilijk, maar wellicht kan de door de minister uitgesproken verwachting dat het stelsel van fosfaatrechten tot 1 januari 2028 zal bestaan, een aanknopingspunt bieden.&lt;/li&gt;&#13;
&lt;li class="streepjes"&gt;De vaste leaseperiode dient niet langer te zijn dan 85% van de verwachte economische levensduur van de fosfaatrechten.&lt;/li&gt;&#13;
&lt;li class="streepjes"&gt;Geen afdekking van het restwaarderisico voor een bedrag van minimaal 7,5% van de fiscale kostprijs. Met elk jaar dat de leaseperiode langer duurt dan vijf jaren wordt dit percentage verhoogd met 0,5%-punt.&lt;/li&gt;&#13;
&lt;li class="streepjes"&gt;Bij fosfaatrechten kan in dit verband onder de fiscale kostprijs waarschijnlijk worden verstaan: de waarde in het economisch verkeer van de rechten ten tijde van het overeenkomen van de lease.&lt;/li&gt;&#13;
&lt;/ul&gt;&#13;
&lt;p&gt;Verder zijn de vragen en antwoorden in het besluit van 20 juli 2001 voor de praktijk behulpzaam.[19]&lt;/p&gt;&#13;
&lt;p&gt;Inmiddels heeft de belastingdienst richting de VLB bevestigd dat de uitgangspunten uit het Leasebesluit inderdaad ook kunnen worden gehanteerd bij lease van fosfaatrechten. Daarmee is de lease fiscaal te plooien tot een operational lease waarbij de belastingheffing aansluit bij de termijnbetalingen en de vervreemding na ommekomst van de leaseperiode op basis van de voor dan overeengekomen optierechten.&lt;/p&gt;&#13;
&lt;h3&gt;4. Slot&lt;/h3&gt;&#13;
&lt;p&gt;Fosfaatrechten zijn ook fiscaal voor de melkveehouder een bijzonder fenomeen. De rechten zijn in 2018 om niet toegekend op basis van referentiegegevens van zijn bedrijf en hebben direct een aanzienlijke marktwaarde. Dat leidt bij verkoop van de fosfaatrechten in veel gevallen tot belastingheffing tegen het hoogste tarief. Daarom is de vraag naar alternatieven voor directe verkoop groot.&lt;/p&gt;&#13;
&lt;p&gt;In de praktijk wordt gewerkt met &amp;lsquo;fosfaatmaatschappen&amp;rsquo; en &amp;lsquo;lease&amp;rsquo; van fosfaatrechten teneinde te komen tot een vervreemding met doorschuiving van de fiscale claim casu quo tot gespreide heffing.&lt;/p&gt;&#13;
&lt;p&gt;In beide gevallen is cruciaal bij wie in de tussentijd het economisch belang bij de rechten ligt, het risico van waardeveranderingen en tenietgaan. Het gaat mis als feitelijk dit belang direct bij het aangaan van de overeenkomsten feitelijk nagenoeg geheel bij de wederpartij is komen te liggen.&lt;/p&gt;&#13;
&lt;p&gt;Dit vraagt veel nauwkeurigheid bij het formuleren van met name de prijs waartegen na ommekomst van de duur van de overeenkomsten de rechten kunnen worden overgenomen.&lt;/p&gt;&#13;
&lt;p&gt;Voeg daarbij alle bestuursrechtelijke en civielrechtelijke aspecten van de fosfaatrechten bij het aangaan van samenwerkingsverbanden en bij overdracht en lease (zie de andere bijdragen in dit blad), en het mag duidelijk zijn dat de advisering van marktpartijen bij dit alles een multidisciplinaire aangelegenheid is die veel vraagt van de betrokken adviseurs.&lt;/p&gt;</content><legacyfootnotes/><footnotes><footnote>1 André Verduijn is fiscalist bij Countus accountants? + adviseurs te Zwolle.</footnote><footnote>2 HR 18 februari 1998, nr. 33 091, ECLI:NL:HR:1998:AA2448, &lt;span class="italic"&gt;BNB&lt;/span&gt; 1998/152.</footnote><footnote>3 Art. 3.54 van de Wet inkomstenbelasting 2001.</footnote><footnote>4 Art. 3.54, lid 3 en lid 4 Wet IB.</footnote><footnote>5 Zie voor een recent voorbeeld hiervan de uitspraak van Hof ’s-Hertogenbosch van 18 mei 2018, nrs. 17/00159 en 17/00160, ECLI:NL:GHSHE:2018:2192.</footnote><footnote>6 HR 3 maart 1996, nr. 30 890, ECLI:NL:HR:1996:AA1902, &lt;span class="italic"&gt;BNB&lt;/span&gt; 1996/110.</footnote><footnote>7 HR 16 oktober 1985, nr. 23 025, ECLI:NL:HR:1985:AW8175, &lt;span class="italic"&gt;BNB&lt;/span&gt; 1985/320.</footnote><footnote>8 HR 16 oktober 1985, nr. 23 025, ECLI:NL:HR:1985:AW8175, &lt;span class="italic"&gt;BNB&lt;/span&gt; 1985/320.</footnote><footnote>9 HR 11 juni 1997, nr. 31 891, ECLI:NL:HR:1997:BI5843 en 15 juli 1998, nr. 33 468, ECLI:NL:HR:1998:AA2342.</footnote><footnote>10 Besluit van 13 oktober 2010, nr. DGB2010/1981M, &lt;span class="italic"&gt;Stcrt.&lt;/span&gt; 2010, 16586.</footnote><footnote>11 Hof ’s-Gravenhage 23 augustus 1991, nr. 5371/90, &lt;span class="italic"&gt;V-N&lt;/span&gt; 1992, p. 209 en 11 mei 1992, nr. 89/1195, FED 1992/581 en Hof Leeuwarden 22 december 1995, nr. 94/0836, &lt;span class="italic"&gt;V-N&lt;/span&gt; 1996, p. 1096.</footnote><footnote>12 Zie de bijdrage van Verbakel-Van Bommel elders in dit blad.</footnote><footnote>13 Besluit van 24 mei 2004, nr. CPP2004/1225M, BNB 2004/302, onderdeel B, vraag 3.</footnote><footnote>14 HR 19 oktober 1955, nr. 12 407, ECLI:NL:HR:1955:AY2586, &lt;span class="italic"&gt;BNB&lt;/span&gt; 1955/377.</footnote><footnote>15 HR 7 juni 1961, nr. 14 564, ECLI:NL:HR:1961:AX8246, &lt;span class="italic"&gt;BNB &lt;/span&gt;1961/314.</footnote><footnote>16 Gerechtshof Arnhem-Leeuwarden 28 januari 2014, nr. 12/00007, ECLI:NL:GHARL:2014:867.</footnote><footnote>17 Zie noot 2.</footnote><footnote>18 Besluit Staatssecretaris van Financiën van 15 november 1999, nr. AFZ99/3262 M, &lt;span class="italic"&gt;Stcrt.&lt;/span&gt; 225, &lt;span class="italic"&gt;BNB&lt;/span&gt; 2000/66, gewijzigd bij besluit van 27 juni 2001 nr. RTB2001/2423, &lt;span class="italic"&gt;VN&lt;/span&gt; 2001/37.28.</footnote><footnote>19 Besluit van 20 juli 2001, nr. BWBR0012712.</footnote></footnotes><auteurs>mr. A. Verduijn RB</auteurs><published>2018-10-08 09:03:36</published><modified>2019-01-09 11:00:53</modified><editiondate>2018-10-08</editiondate><htmlpath>https://denhollander.info/artikel/15161</htmlpath></article>
</articles></edition>
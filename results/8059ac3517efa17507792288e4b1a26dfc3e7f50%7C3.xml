<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1995</searchword><id>6007</id><udhid>UDH:TvAR/6007</udhid><titel>Communautair kwekersrecht: de eindstreep (bijna) bereikt</titel><searchwords><searchword>TvAR 2/1995</searchword><searchword>UDH:TvAR/6007</searchword></searchwords><attachments><attachment><name>1995_nr 2_Artikel_Kooij.pdf</name><extention>pdf</extention><url>https://denhollander.info/download/5816/ci</url></attachment></attachments><inleiding>INLEIDING&#13;
Op 1 september 1994 is Verordening nr. 2100/94 inzake het communautaire kwekersrecht&#13;
in werking getreden.1 Alhoewel deze historische gebeurtenis niet onmiddellijk de volledige&#13;
toepasselijkheid van de regeling en het functioneren van de daarin genoemde centrale&#13;
instantie tot gevolg heeft (zie daarover het slot van deze bijdrage), loont het de moeite&#13;
om, vooruitlopend op het moment waarop dit wèl het geval zal zijn, te bezien wat de&#13;
nieuwe verordening zoal te bieden heeft.&#13;
Het ontwerp voor deze verordening bracht ik een paar jaar geleden in dit tijdschrift ter&#13;
sprake.2 Toen is reeds aandacht besteed aan de voorgeschiedenis, de considerans en de&#13;
globale opzet van de verordening; ook werd toen op een aantal opvallende bepalingen ingegaan&#13;
met betrekking tot het object van bescherming, de materiële beschermingsvoorwaarden,&#13;
de inhoud van de bescherming en de beperkingen van het recht van de kweker&#13;
en kwamen enkele verschillen tussen dit ontwerp en het ontwerp voor het Internationaal&#13;
Verdrag tot bescherming van kweekprodukten (hierna: UPOV-Verdrag) aan de orde.&#13;
Deze bijdrage vormt een vervolg op het artikel uit 1991: een aantal zaken behoeft niet opnieuw&#13;
behandeld te worden, tenzij er zich inmiddels veranderingen hebben voorgedaan;&#13;
daarnaast zal ik zoveel mogelijk de zojuist genoemde volgorde aanhouden. &#13;
</inleiding><content>HOOFDLIJNEN VAN DE VERORDENING&#13;
Voorgeschiedenis&#13;
Het eerste voorstel voor de onderhavige verordening werd op 6 september 1990 door de&#13;
Commissie ingediend.3 Het Economisch en Sociaal Comité bracht hierover een overwegend&#13;
positief advies uit op 18 december van hetzelfde jaar.4 Op 19 maart 1991 werd de&#13;
nieuwe tekst van het UPOV-Verdrag in Genève vastgesteld, hetgeen het lot van de ontwerp-&#13;
verordening vanzelfsprekend beïnvloedde.5 Het Europese Parlement diende een&#13;
twintigtal amendementen in6, grotendeels op voorspraak van haar Commissie juridische&#13;
zaken en rechten van de burger die haar verslag (rapporteur: Bandrés Molet) op 23 januari 1992 had ingediend.7 Bij dit verslag was gevoegd het advies van de Commissie landbouw,&#13;
visserij en plattelandsontwikkeling (rapporteur: Verbeek), die zich wederom8 kritisch&#13;
uitliet over de relatie tussen kwekersrecht, octrooirecht en biotechnologie. Zij&#13;
bepleitte, ten einde de rol van het octrooirecht op het terrein van de levende materie zoveel&#13;
mogelijk terug te dringen, een onmiddellijk moratorium in de EG op het verlenen&#13;
van octrooien op planten en dieren en delen daarvan. Tevens bepleitte zij internationale&#13;
honorering van het boerenrecht (het zogenaamde farmer's privilege) en schaarde zij zich&#13;
achter de door de verordening in het vooruitzicht gestelde versterking van het kwekersrecht.&#13;
Uit een en ander vloeide een aantal eigen amendementen voort, die voor zover van&#13;
belang hierna nog ter sprake zullen komen.&#13;
Naar aanleiding van het advies van het Europese Parlement kwam de Commissie vervolgens&#13;
met een gewijzigd voorstel over de brug.9 De Raad van de Europese Unie stelde&#13;
de verordening op 27 juli 1994 vast.&#13;
Considerans van de verordening&#13;
Het opvallendste verschil tussen de voorlopige en de definitieve considerans van de verordening&#13;
is, dat de Raad als juridische grondslag voor deze regeling niet, zoals de Commissie,&#13;
art. 43 van het EG-Verdrag (betreffende het gemeenschappelijk landbouwbeleid)&#13;
aanwijst, en ook niet, zoals het Europese Parlement voorstelde, art. 100A (betreffende het&#13;
geleidelijk tot stand brengen van de interne markt), maar zich genoodzaakt ziet de zaak op&#13;
te hangen aan (de kapstok van) art. 235, dat de Raad bevoegd verklaart tot het nemen van&#13;
passende maatregelen, indien het, in het kader van de gemeenschappelijke markt, noodzakelijk&#13;
blijkt om een der doelstellingen van de Gemeenschap te verwezenlijken terwijl het&#13;
Verdrag niet in de daartoe vereiste bevoegdheden voorziet.&#13;
De eerste overwegingen van de considerans leggen dan ook niet meer de nadruk op de&#13;
stelling, dat het bij voortduring kweken van verbeterde planterassen een essentiële voorwaarde&#13;
is voor een grotere produktiviteit van de landbouw, en dat maatregelen om deze&#13;
activiteit te bevorderen moeten worden gestimuleerd. Thans staat voorop, dat planterassen&#13;
specifieke problemen met zich meebrengen ten aanzien van de eventueel toepasselijke regeling&#13;
betreffende industriële eigendom, dat de bescherming van planterassen op communautair&#13;
niveau niet geharmoniseerd is, en dat het daarom passend is een communautaire&#13;
regeling in het leven te roepen die weliswaar naast de nationale regelingen zal bestaan,&#13;
maar het niettemin mogelijk maakt industriële eigendomsrechten toe te kennen die in de&#13;
hele Gemeenschap geldig zijn. De tenuitvoerlegging en toepassing van de verordening zal&#13;
geschieden door een centrale instantie met rechtspersoonlijkheid, het Communautair Bureau&#13;
voor Planterassen. Op grond van één besluit van dit bureau (naar aanleiding van één&#13;
daartoe strekkende aanvrage) zal een kweker voor zijn nieuwe ras bescherming kunnen&#13;
verkrijgen in de gehele Gemeenschap. Globale opzet van de verordening&#13;
De onderverdeling van de verordening in delen, hoofdstukken en artikelen is vrijwel dezelfde&#13;
als in het voorstel uit 1990. Vijf artikelen zijn toegevoegd, waarvan de meest in het&#13;
oog springende zijn: art. 14, betreffende het farmer's privilege (daarover aanstonds meer)&#13;
en art. 74, dat het mogelijk maakt rechtstreeks in beroep te gaan bij het Hof van Justitie&#13;
van de EG tegen beslissingen van het bureau ter zake van de verlening van dwanglicenties.&#13;
Voor het overige zij verwezen naar hetgeen over de globale opzet van de regeling is&#13;
opgemerkt in Agrarisch recht 1991, p. 63-65; voor zover het aldaar gestelde inmiddels&#13;
wezenlijk veranderd is, komt het hierna nog ter sprake.&#13;
ENKELE ONDERDELEN NADER BESCHOUWD&#13;
Object van bescherming&#13;
Overeenkomstig de reeds in de considerans van het voorstel uit 1990 geuite (en thans herhaalde)&#13;
wens om zoveel mogelijk rekening te houden met bestaande internationale regelingen&#13;
zoals het UPOV-Verdrag en het Europees Octrooiverdrag (EOV), wordt het&#13;
voorwerp van de communautaire bescherming in art. 5, lid 2 Verordening (hierna: Vo.),&#13;
conform art. 1, onder (vi) UPOV-Verdrag, als volgt omschreven:&#13;
'2. In deze verordening wordt onder "ras" verstaan een plantengroep binnen een botanische&#13;
taxon van de laagst bekende rang, welke groep ongeacht de vraag of volledig wordt&#13;
voldaan aan de voorwaarden voor het verlenen van een kwekersrecht kan worden:&#13;
- gedefinieerd aan de hand van de expressie van de eigenschappen, die het resultaat is van&#13;
een bepaald genotype of een combinatie van genotypen;&#13;
- onderscheiden van elke andere plantengroep op grond van de expressie van ten minste&#13;
een van bovengenoemde eigenschappen, en&#13;
- beschouwd als een eenheid, gezien zijn geschiktheid om onveranderd te worden vermeerderd.'&#13;
De onnodig ingewikkelde definitie van het begrip ras in het ontwerp (vergelijk Agrarisch&#13;
recht 1991, p. 66) is hierdoor gelukkig komen te vervallen. Duidelijker is nu ook, dat een&#13;
groep van planten een ras kan vormen, zonder dat tevens voldaan is aan de vereisten voor&#13;
het verkrijgen van kwekersrecht. Een nadere uitleg van een deel van deze definitie vinden&#13;
we nog in het derde lid:&#13;
'3. Een plantengroep bestaat uit volledige planten of plantedelen voor zover die delen volledige&#13;
planten kunnen voortbrengen. Volledige planten en plantedelen worden hierna&#13;
"componenten" genoemd.'&#13;
Anders dan in het ontwerp treffen we hier niet meer de term 'individuen' aan; daarvoor in&#13;
de plaats wordt nu gesproken over 'componenten'; ik kom op deze term verderop nog terug.&#13;
Beschermingsvoorwaarden&#13;
De materiële voorwaarden voor bescherming, zoals we die ook uit het UPOV-Verdrag en&#13;
onze eigen Zaaizaad- en Plantgoedwet (ZWP) kennen (onderscheidbaarheid, homogeniteit, bestendigheid en nieuwheid) worden uitgewerkt in (achtereenvolgens) art. 7 t/m 10&#13;
Vo. Het definitieve art. 7 luidt als volgt:&#13;
' 1. Een ras wordt als onderscheidbaar aangemerkt, indien het door de uitingsvorm van de&#13;
eigenschappen, die voortvloeit uit een bijzonder genotype of een combinatie van genotypen,&#13;
duidelijk te onderscheiden is van elk ander ras waarvan het bestaan op de overeenkomstig&#13;
het bepaalde in artikel 51 vastgestelde datum van indiening van de aanvraag&#13;
algemeen bekend is.&#13;
2. Het bestaan van een ander ras wordt met name als algemeen bekend beschouwd, indien&#13;
op de overeenkomstig artikel 51 vastgestelde datum van indiening van de aanvraag:&#13;
a) in de Gemeenschap, in een Staat of in een intergouvernementele organisatie die op dit&#13;
gebied bevoegd is, voor dat ras reeds een kwekersrecht bestaat of het ras in een officieel&#13;
rassenregister is opgenomen;&#13;
b) voor dat ras reeds een aanvraag voor het verlenen van een kwekersrecht of tot opneming&#13;
ervan in een officieel rassenregister is ingediend, mits de aanvraag intussen is ingewilligd.&#13;
In de krachtens artikel 114 op te stellen uitvoeringsbepalingen kunnen als voorbeelden&#13;
andere gevallen worden genoemd voor [lees m.i.: van] wat als algemeen bekend moet&#13;
worden beschouwd'.&#13;
Belangrijkste verschil met de tekst van het ontwerp: er wordt niet meer verlangd, dat&#13;
het duidelijke onderscheid (zie lid 1) zich moet manifesteren in 'ten minste één belangrijke&#13;
eigenschap'. De considerans merkt weliswaar op, dat voor het verlenen van het communautaire&#13;
kwekersrecht de belangrijkste eigenschappen van het ras moeten worden&#13;
geëvalueerd, maar voegt daaraan toe, dat deze eigenschappen niet noodzakelijkerwijze&#13;
verband moeten houden met het economisch belang ervan. Met andere woorden: ook een&#13;
eigenschap van een plant die uitsluitend voor de identificatie van nut is, kan in het kader&#13;
van het onderzoek naar de onderscheidbaarheid in aanmerking genomen worden. In verband&#13;
hiermede kan het element 'belangrijke eigenschap' in de definitie van onderscheidbaarheid&#13;
gemist worden. In dezelfde zin luidt art. 7 UPOV-Verdrag.&#13;
In art. 8 Vo. wordt de homogeniteit gedefinieerd:&#13;
'Een ras wordt als homogeen aangemerkt indien het, behoudens de variatie die mag worden&#13;
verwacht van de bijzonderheden die eigen zijn aan de vermeerdering ervan, voldoende&#13;
homogeen is in de uitingsvorm van de relevante eigenschappen die in aanmerking&#13;
worden genomen bij het onderzoek van de onderscheidbaarheid, alsmede van andere eigenschappen&#13;
die voor de rasbeschrijving worden gebruikt.'&#13;
De laatste zinsnede ('alsmede ... gebruikt') is nieuw, en lijkt een nuttige toevoeging. In&#13;
essentie komt het artikel overeen met art. 8 UPOV-Verdrag, al is de (in beide bepalingen&#13;
voorkomende) tautologie weinig fraai ('Een ras wordt als homogeen aangemerkt indien&#13;
het (...) voldoende homogeen is') en bevat het een vertaalfout: in de Engelse versie van de&#13;
verordening ontbreekt het woord 'relevante' (eigenschappen).&#13;
De bestendigheid komt in art. 9 aan bod:&#13;
'Een ras wordt als bestendig aangemerkt, indien de uitingsvorm van de eigenschappen die&#13;
in aanmerking worden genomen bij het onderzoek van de onderscheidbaarheid, alsmede&#13;
van alle andere eigenschappen die voor de rasbeschrijving worden gebruikt, onveranderd&#13;
blijven [lees m.i.: blijft] na achtereenvolgende vermeerderingen of, in het geval van een&#13;
bijzondere vermeerderingscyclus, aan het eind van elke cyclus van dien aard.' In het ontwerp kwam nog de bepaling voor, dat van de bestendigheid van het ras mocht&#13;
worden uitgegaan, tenzij uit het (veld)onderzoek een aanwijzing voor het tegendeel zou&#13;
voortvloeien. Omdat men hiervan kennelijk in UPOV-verband is teruggekomen (vergelijk&#13;
thans art. 9 UPOV-Verdrag), is deze regel ook in art. 9 Vo. geschrapt. Het woordje 'alle'&#13;
(andere eigenschappen) hoort ofwel in art. 8 én art. 9 te staan, ofwel in geen van beide: de&#13;
Engelse versie is op dit punt namelijk gelijkluidend ('as well as any others used for the&#13;
variety description').&#13;
In art. 10 Vo. vinden we de nieuwheidseis; de hoofdregel staat in het eerste lid: '1. Een&#13;
ras wordt als nieuw aangemerkt, indien op de overeenkomstig artikel 51 vastgestelde&#13;
datum van indiening van de aanvraag nog geen componenten of oogstmateriaal van het ras&#13;
door of met toestemming van de kweker in de zin van artikel 11, aan derden zijn&#13;
verkocht of anderszins afgestaan, met het oog op exploitatie van het ras:&#13;
a) eerder dan één jaar vóór bovengenoemde datum, op het grondgebied van de Gemeen&#13;
schap;&#13;
b) eerder dan vier jaar of, in het geval van bomen of wijnstokken, eerder dan zes jaar vóór&#13;
bovengenoemde datum, buiten het grondgebied van de Gemeenschap.'&#13;
De regeling is vrijwel identiek aan die van art. 6, lid 1 UPOV-Verdrag. Gelukkig is alsnog&#13;
de zinsnede 'door of met toestemming van de kweker' toegevoegd (vergelijk Agrarisch&#13;
recht 1991, p. 69). De kweker 'in de zin van artikel 11' is overigens de persoon die&#13;
het ras heeft gekweekt of ontdekt en ontwikkeld, of zijn rechtverkrijgende.&#13;
In de leden 2 en 3 van art. 10 Vo. wordt, nog wat uitvoeriger dan destijds in het ontwerp,&#13;
aangegeven in welke gevallen het afstaan van componenten (zie hiervóór, ad art. 5,&#13;
lid 3 Vo.) of oogstmateriaal al dan niet nieuwheidsschadelijk is. Nieuw is in dit verband&#13;
de bepaling (in lid 2), dat afstand van componenten als daar beschreven de nieuwheid&#13;
schaadt, indien deze componenten herhaaldelijk worden gebruikt bij de voortbrenging&#13;
van hybriden en indien er afstand plaatsvindt van componenten of oogstmateriaal van hybriden.&#13;
Ten aanzien van het 'afstaan' geldt tenslotte hetzelfde als ten aanzien van het 'afgeven'&#13;
in het ontwerp: het huidige Nederlandse recht is op dit punt strenger, daar reeds het loutere&#13;
te koop aanbieden (zonder feitelijke afgifte van rasmateriaal) de verlening van kwekersrecht&#13;
frustreert (vergelijk Agrarisch recht 1991, p. 70).&#13;
Inhoud van de bescherming&#13;
De bescherming, die de houder van een communautair kwekersrecht geniet, is in art. 13&#13;
Vo. duidelijker onder woorden gebracht dan in het ontwerp, en bovendien op enkele punten&#13;
uitgebreid. De kern van de bij uitsluiting aan de houder van het recht toekomende bevoegdheden&#13;
staat in leden 1 en 2:&#13;
'1. Een communautair kwekersrecht heeft als rechtsgevolg dat de houder of houders ervan,&#13;
hierna "de houder" genoemd, bevoegd is, respectievelijk zijn, om de in lid 2 genoemde&#13;
handelingen te verrichten.&#13;
2. Onverminderd het bepaalde in de artikelen 15 en 16, is de toestemming van de houder&#13;
vereist voor de volgende handelingen met betrekking tot componenten, of oogstmateriaal&#13;
van het beschermde ras, welke componenten of oogstmateriaal hierna alle "materiaal"&#13;
worden genoemd: a) voortbrengen of vermenigvuldigen (vermeerdering), b) het conditioneren ten behoeve van de vermeerdering,&#13;
c) te koop aanbieden,&#13;
d) verkopen of op andere wijze in de handel brengen,&#13;
e) uitvoeren uit de Gemeenschap,&#13;
f) invoeren in de Gemeenschap,&#13;
g) opslaan voor een van de hierboven onder a) tot en met f) genoemde doeleinden.&#13;
De houder kan aan zijn toestemming voorwaarden en beperkingen verbinden.'&#13;
De opsomming in het tweede lid is letterlijk ontleend aan art. 14, lid 1 UPOV-Verdrag,&#13;
afgezien uiteraard van de verwijzing onder e) en f) naar de Gemeenschap.&#13;
Leden 3 en 4 werken het in lid 2 bepaalde nader uit, en wel op UPOV-conforme wijze:&#13;
voor oogstmateriaal is lid 2 slechts van toepassing als de houder van het kwekersrecht&#13;
geen redelijke mogelijkheid gehad heeft om zijn recht met betrekking tot de genoemde&#13;
componenten uit te oefenen (zo ook art. 14, lid 2 UPOV-Verdrag); en in de uitvoeringsbepalingen&#13;
kan worden vastgesteld dat lid 2 ook geldt voor produkten die rechtstreeks zijn&#13;
verkregen uit materiaal van het beschermde ras, tenzij (ook hier) de rechthebbende een redelijke&#13;
mogelijkheid heeft gehad om zijn recht reeds met betrekking tot genoemd materiaal&#13;
uit te oefenen (vergelijk art. 14, lid 3 UPOV-Verdrag).&#13;
Uit het UPOV-Verdrag (art. 14, lid 5) is ook overgenomen de regeling betreffende afgeleide&#13;
rassen (zie voor het - op dit punt ongelukkige - ontwerp nog Agrarisch recht&#13;
1991, p. 72-73). De belangrijkste passages volgen hieronder (leden 5 en 6 van art. 13&#13;
Vo.):&#13;
'5. De leden 1 tot en met 4 zijn eveneens van toepassing met betrekking tot: a) rassen die in&#13;
wezen afgeleid zijn van het ras waarvoor een communautair kwekersrecht is verleend,&#13;
wanneer dit ras niet zelf een in wezen afgeleid ras is,&#13;
C).&#13;
6. Voor de toepassing van lid 5, onder a), wordt een ras aangemerkt als in wezen afgeleid&#13;
van een ander ras, hierna "oorspronkelijke ras" te noemen, wanneer:&#13;
a) het hoofdzakelijk is afgeleid van het oorspronkelijke ras of van een ras dat zelf hoofd&#13;
zakelijk is afgeleid van het oorspronkelijke ras,&#13;
b) het op grond van het bepaalde in artikel 7 te onderscheiden is van het oorspronkelijke&#13;
ras, en&#13;
c) het, afgezien van de afwijkingen die voortvloeien uit de afleidingshandeling, het [sic]&#13;
in wezen overeenkomt met het oorspronkelijke ras voor wat betreft de expressie van de&#13;
eigenschappen, die voortvloeit uit het genotype of [de] combinatie van genotypen van het&#13;
oorspronkelijke ras.'&#13;
Op de diplomatieke conferentie in Genève in maart 1991, waar de nieuwste tekst van het&#13;
UPOV-Verdrag werd vastgesteld, is, toen de tekst van art. 14, lid 5 eenmaal was geaccepteerd,&#13;
afgesproken dat in UPOV-verband gewerkt zou gaan worden aan concrete richtlijnen&#13;
voor de toepassing ervan. De verdragstekst geeft immers niet aan, wanneer er - om&#13;
maar eens iets te noemen - sprake is van een 'hoofdzakelijk' afgeleid ras. Inderdaad zijn&#13;
er de afgelopen jaren enige aanzetten gedaan om tot een nadere afbakening te komen.10&#13;
Steeds is bij die gelegenheden echter opgemerkt, dat het toch in de eerste plaats de belanghebbenden&#13;
zelf zijn, die zullen moeten proberen onderling tot overeenstemming te komen indien zich gevallen als hier bedoeld voordoen. Het verdrag is overigens nog niet&#13;
in werking getreden, laat staan de daaraan aangepaste nationale wetgevingen van de Lid-&#13;
Staten, zodat het ook nog te vroeg is om een oordeel te vellen over de (on)toereikendheid&#13;
van de regeling betreffende afgeleide rassen. De toekomst zal moeten leren of er (ook) in&#13;
het kader van het communautaire kwekersrecht mee te leven valt. In art. 13, lid 7 Vo.&#13;
worden eventuele nadere uitvoeringsbepalingen in het vooruitzicht gesteld.&#13;
Beperkingen van het recht van de kweker&#13;
Met betrekking tot de reeds in Agrarisch recht 1991, p. 73-74 besproken beperkingen van&#13;
het recht van de kweker, zoals destijds neergelegd in art. 14 (handelingen in de particuliere&#13;
sfeer, handelingen voor experimentele doeleinden enz.) en art. 15 (uitputting van het&#13;
kwekersrecht) kan worden volstaan met de opmerking dat deze bepalingen in de definitieve&#13;
versie (respectievelijk art. 15 en 16 Vo.) geen noemenswaardige wijzigingen hebben&#13;
ondergaan.&#13;
Geheel nieuw is echter art. 14 Vo., dat het farmer's privilege tot onderwerp heeft. In&#13;
art. 13, lid 4 van het voorstel uit 1990 stond, dat aan 'kwekers van vermeerderingsmateriaal'&#13;
(eigenlijk dus: telers) toestemming verleend zou kunnen worden om uit materiaal&#13;
(van een beschermd ras uiteraard) verkregen oogstmateriaal op hun eigen bedrijf te planten.&#13;
Een dergelijke toestemming zou alleen gegeven mogen worden met inachtneming&#13;
van de voorwaarden die in communautair verband nader zouden moeten worden vastgesteld.&#13;
Het Economisch en Sociaal Comité was er voorstander van, de vrijstelling voor de&#13;
landbouw concreet in de verordening te definiëren. Ook het Europese Parlement voelde&#13;
daar veel voor; de eerder genoemde Commissie landbouw, visserij en plattelandsontwikkeling&#13;
stelde in een van haar amendementen zelfs voor, in dit verband expliciet over 'de&#13;
rechten van de landbouwers' te spreken. De Commissie heeft gemeend voor een groot&#13;
deel aan de wensen van het Parlement tegemoet te kunnen komen; zij was echter van mening&#13;
dat, anders dan het Parlement had voorgesteld, niet volledig kon worden uitgesloten&#13;
dat landbouwers voor het gebruik maken van de vrijstelling een vergoeding zouden moeten&#13;
betalen, al zou deze vergoeding aanzienlijk lager moeten zijn dan de royalty's die de&#13;
kweker in rekening brengt aan licentiehouders. Een en ander heeft geresulteerd in een uitvoerige&#13;
bepaling in de verordening. Art. 14, lid 1 Vo. luidt als volgt: '1. Onverminderd&#13;
artikel 13, lid 2, worden landbouwers met het oog op de bescherming van de&#13;
landbouwproduktie gemachtigd om voor vermeerderingsdoeleinden in het veld, op hun&#13;
eigen bedrijf het produkt te gebruiken van de oogst die zij hebben verkregen door&#13;
aanplanting op hun eigen bedrijf van teeltmateriaal van een ras, hybriden of kunstmatig&#13;
verkregen rassen uitgezonderd, dat onder een communautair kwekersrecht valt.' Bij wijze&#13;
van hoofdregel geldt het farmer's privilege dus in het communautaire kwekersrecht, zij het&#13;
uitsluitend in de landbouw.11 Sterker nog: in lid 2 treffen we een uitputtende opsomming&#13;
aan van de landbouwgewassen waarvoor het in lid 1 bepaalde geldt. Genoemd worden&#13;
achtereenvolgens een aantal voedergewassen (kekers, gele lupinen, luzerne, velderwten, Alexandrijnse- en Perzische klaver, veldbonen, voederwikke, en, voor&#13;
Portugal, Italiaans raaigras), een aantal granen (haver, gerst, rijst, kanariegras, rogge, triticale,&#13;
tarwe, durumtarwe en spelt), vervolgens aardappelen, en tenslotte enkele olie- en vezelhoudende&#13;
gewassen (koolzaad, raapzaad en lijnzaad met uitzondering van vlas).&#13;
In het derde lid worden uitvoeringsbepalingen in het vooruitzicht gesteld, die beogen&#13;
de rechtmatige belangen van de kweker en van de landbouwer te beschermen. De daartoe&#13;
aan te wenden criteria worden alvast op een rijtje gezet. Het betreft onder meer de volgende:&#13;
'- voor zover noodzakelijk voor de behoeften van het bedrijf van de landbouwer, mag&#13;
voor dit bedrijf geen kwantitatieve beperking gelden;&#13;
- het oogstprodukt mag door de landbouwer zelf of via voor hem verrichte diensten worden&#13;
verwerkt voor aanplanting, onverminderd bepaalde beperkingen die de Lid-Staten in&#13;
zake de organisatie van de verwerking van het oogstprodukt kunnen opleggen, met name&#13;
om ervoor te zorgen dat het produkt vóór verwerking identiek is aan het produkt na ver&#13;
werking;&#13;
- kleine landbouwers hoeven geen vergoeding aan de houder te betalen;'&#13;
(volgt een aantal criteria om te bepalen wie als kleine landbouwers beschouwd worden) '-&#13;
andere landbouwers moeten aan de houder een billijke vergoeding betalen die aanmerkelijk&#13;
lager is dan het bedrag dat in rekening wordt gebracht voor het in licentie produceren van&#13;
teeltmateriaal van hetzelfde ras in hetzelfde gebied; deze billijke vergoeding kan in de loop&#13;
van de tijd in hoogte variëren, waarbij rekening wordt gehouden met de mate waarin voor&#13;
het betrokken ras gebruik wordt gemaakt van de afwijking bedoeld in lid 1;' (volgt nog een&#13;
aantal criteria met betrekking tot het toezicht op de naleving van deze regeling en de&#13;
verstrekking van informatie aan de kwekers door landbouwers, loonwerkers en bepaalde&#13;
officiële instanties).&#13;
ENKELE VERSCHILLEN TUSSEN HET UPOV-VERDRAG EN DE VERORDENING&#13;
In Agrarisch recht 1991, p. 74-75, werd op een aantal opvallende verschillen tussen de&#13;
twee toenmalige ontwerpteksten gewezen. Door tal van wijzigingen aan beide kanten is,&#13;
zo bleek hiervóór al, duidelijk meer uniformiteit bereikt. Gebleven zijn de volgende verschillen:&#13;
a) de duur van de bescherming is in art. 19 UPOV-Verdrag vastgesteld op minimaal 20&#13;
jaar, of ingeval van bomen en wijnstokken minimaal 25 jaar, vanaf het moment van verlening;&#13;
art. 19 Vo. bepaalt deze periode op 25 jaar, of ingeval van bomen en wijnstokken 30&#13;
jaar, te rekenen vanaf het einde van het kalenderjaar waarin het kwekersrecht werd verleend,&#13;
terwijl de Raad deze perioden voor specifieke geslachten of soorten met maximaal&#13;
5 jaar kan verlengen. Aangezien het UPOV-Verdrag slechts minimumtermijnen noemt, is&#13;
de tekst van de verordening niet met het verdrag in strijd.&#13;
b) bij de regeling van het recht van voorrang bepaalt art. 11, lid 3 UPOV-Verdrag dat de&#13;
kweker/aanvrager gedurende 2 jaar na afloop van de voorrangstermijn de gelegenheid&#13;
heeft de aanvullende bescheiden en het materiaal te verschaffen, die door de wetten van&#13;
de desbetreffende staat verlangd worden; de verordening (art. 52) kent een dergelijke faciliteit&#13;
niet. c) het verbod van dubbele bescherming is uit het UPOV-Verdrag verwijderd; art. 92 Vo.&#13;
daarentegen bepaalt, dat voor een ras waarvoor een communautair kwekersrecht is verleend,&#13;
geen nationaal kwekersrecht noch een octrooi verleend mag worden; de verordening&#13;
beoogt met deze bepaling, in navolging van het EOV, de octrooiering voor&#13;
planterassen als zodanig te verbieden, aldus de considerans in de voorlaatste overweging.&#13;
De meergenoemde Commissie landbouw, visserij en plattelandsontwikkeling heeft tevergeefs&#13;
in een van haar amendementen de regel bepleit, dat voor geen enkel materiaal dat de&#13;
genetische identiteit van een ras vormt, octrooi mag worden verleend, dus ook niet voor&#13;
planten of plantedelen. Gezien de rechtsontwikkeling, met name in het kader van het&#13;
EOV, was dit standpunt op het moment dat het naar voren werd gebracht reeds een gepasseerd&#13;
station, uitgaande althans van de rechtspraak van het Europees Octrooibureau.12&#13;
Vanzelfsprekend regelt de verordening overigens veel meer dan het verdrag, dat immers&#13;
niet beoogt een allesomvattende regeling van het kwekersrecht te verschaffen, maar zich&#13;
beperkt tot een aantal - door de aangesloten landen in acht te nemen - min of meer algemene&#13;
regels en beginselen. Een tweetal opvallende bepalingen in de verordening, waarover&#13;
het verdrag zich niet uitlaat, noem ik hier nog:&#13;
- in aansluiting op de (wèl in het verdrag opgenomen) regel in art. 17, lid 1 Vo., dat&#13;
een ieder verplicht is (kort gezegd) in het handelsverkeer de rasbenaming te gebruiken,&#13;
bepaalt art. 17, lid 2 Vo. dat wanneer het handelingen betreft met betrekking tot enig ander&#13;
materiaal van het ras dan componenten daarvan, dus bijvoorbeeld oogstmateriaal, een&#13;
ieder gehouden is van de rasbenaming kennis te geven op grond van andere wettelijke bepalingen&#13;
of op verzoek van een overheidsinstantie, de verwerver of een andere persoon&#13;
met een rechtmatig belang;&#13;
- op grond van art. 94, lid 1 Vo. kan een ieder die verzuimt de in art. 17, lid 1 Vo. bedoelde&#13;
rasbenaming correct te gebruiken, dan wel nalaat de in art. 17, lid 2 Vo. bedoelde&#13;
relevante informatie te verstrekken, door de houder van het kwekersrecht in rechte woren&#13;
aangesproken met het oog op beëindiging van de inbreuk en/of betaling van een passende&#13;
vergoeding of zelfs, in enkele in art. 94, lid 2 Vo. genoemde situaties,&#13;
schadevergoeding.&#13;
Ik vind het verrassend en verheugend tegelijk, dat deze bepalingen in de verordening&#13;
zijn opgenomen. Verrassend, omdat het optreden tegen het onjuist (of zelfs helemaal niet)&#13;
gebruik maken van de rasbenaming in ieder geval in ons land13 tot nog toe uitsluitend een&#13;
strafrechtelijke aangelegenheid was; vergelijk art. 96 jo. 80 ZPW. Verheugend, omdat&#13;
vanaf nu, althans in Europees verband, dus ook een civielrechtelijke actie ingesteld kan&#13;
worden (al is het even wennen, dat in deze context van 'inbreuk' gesproken wordt!). Van&#13;
de handhaving in rechte is op dit punt sinds de inwerkingtreding van onze wet betrekkelijk&#13;
weinig terechtgekomen; in sommige sectoren wordt de officiële rasbenaming nog altijd&#13;
veelvuldig genegeerd, c.q. aan de in plaats daarvan gehanteerde merknaam&#13;
ondergeschikt gemaakt.14 Hopelijk draagt de nieuwe regeling iets bij aan het door zorgvuldig&#13;
en consequent gebruik van de rasbenaming doorzichtiger maken van de markt. ENIGE ALGEMENE KRITIEK OP TEKST EN VORMGEVING VAN DE VERORDENING&#13;
Alhoewel uit het voorgaande duidelijk moge zijn geworden, dat de verordening inhoudelijk&#13;
gezien veel goeds en nuttigs te bieden heeft, is er naar mijn mening toch ook aanleiding&#13;
om enkele kritische kanttekeningen te plaatsen bij de wijze waarop een en ander&#13;
uiteindelijk officieel gestalte heeft gekregen. De verordening in haar geheel maakt op mij&#13;
namelijk, jammer genoeg, een nogal rommelige indruk als gevolg van onder meer vertaalfouten,&#13;
inconsequent gebruik van in de verordening zélf gedefinieerde begrippen,&#13;
grammaticale en andere slordigheden en 'lelijke' formuleringen. Ik geef van elk van deze&#13;
minpunten een paar voorbeelden.&#13;
Vertaalfouten kwamen we al tegen bij de bespreking van de art. 7, 8 en 9 Vo. (betreffende&#13;
onderscheidbaarheid, homogeniteit respectievelijk bestendigheid). Ook de opschriften&#13;
van de hoofdstukken en de artikelen in Deel I (Algemene bepalingen) en Deel II&#13;
(Materieel recht) laten te wensen over. Terwijl de Engelse tekst consequent spreekt over&#13;
'Community plant variety rights', bedient de Nederlandse tekst zich soms (en dus niet&#13;
consequent) van de term 'communautair kwekersrecht', soms van de woorden 'communautaire&#13;
bescherming voor kweekprodukten', óók in de artikelen zélf, trouwens. Zou men&#13;
in een aantal gevallen nog kunnen volhouden, dat dit niet stoort (bijvoorbeeld bij art. 11:&#13;
'Aanspraak op communautaire bescherming voor kweekprodukten'), in tenminste één geval&#13;
is deze terminologie zonder meer verwarrend: in de titel van art. 13 ('Bevoegdheden&#13;
van de houder van een recht op communautaire bescherming voor kweekprodukten en&#13;
verboden handelingen') wijst 'houder' in de richting van een reeds verleend kwekersrecht,&#13;
maar duidt 'recht op ... bescherming' ten onrechte slechts de aanspraak op bescherming&#13;
aan. Men had er beter aan gedaan, de kopjes te handhaven die in het ontwerp uit&#13;
1990 werden gebruikt en ook in de eigenlijke tekst van de verordening alleen het begrip&#13;
'communautair kwekersrecht' te hanteren.&#13;
Dan het inconsequente, en mede daardoor verwarrende, gebruik van in de regeling zélf&#13;
opgevoerde definities.15 Art. 5, lid 3, tweede zin, Vo. luidt: 'Volledige planten en plantedelen&#13;
worden hierna "componenten" genoemd'. Uit de context waarin deze omschrijving&#13;
is geplaatst (in de zin ervóór wordt gesproken over volledige planten of plantedelen 'voor&#13;
zover die delen volledige planten kunnen voortbrengen') leid ik af dat 'componenten' hetzelfde&#13;
beoogt aan te geven als het in ZPW en UPOV-Verdrag voorkomende begrip&#13;
teeltmateriaal. Art. 13, lid 2 Vo. (zie hiervóór) introduceert vervolgens de term 'materiaal'&#13;
als verzamelnaam voor componenten en oogstmateriaal. Tot zover is er niets aan de hand,&#13;
al zou het alom vertrouwde begrip 'teeltmateriaal' in plaats van 'componenten' mijn&#13;
voorkeur gehad hebben (en duikt het in art. 14 Vo. toch twee keer op!). In art. 16, onder&#13;
b) Vo. echter wordt het verschil tussen de twee definities uit het oog verloren: de tekst&#13;
spreekt over 'uitvoer van componenten (...) tenzij het uitgevoerde materiaal bestemd is&#13;
voor verbruiksdoeleinden'. En in art. 88, lid 3 Vo. maakt men het helemaal gortig: 'Indien&#13;
voor de voortbrenging van materiaal van het ras bij voortduring materiaal van bepaalde&#13;
componenten moet worden gebruikt ...' (cursiveringen toegevoegd). Het lijkt erop alsof&#13;
'materiaal' soms niet in de gedefinieerde betekenis wordt gebruikt, maar in een algemenere,&#13;
aan het spraakgebruik ontleende betekenis. Anderzijds is men in art. 116, leden 1 en 4 Vo.&#13;
weer van het gebruik van de verzamelterm 'materiaal' afgestapt ('componenten van het&#13;
ras dan wel oogstmateriaal'). Hoe dit ook zij, de schoonheidsprijs verdient de verordening op dit punt niet. Ook het verschil tussen het in art. 11 Vo. gedefinieerde begrip 'kweker'&#13;
(zie hiervóór ad art. 10 Vo.) en het in art. 13, lid 1 Vo. geïntroduceerde enkelvoudige&#13;
begrip 'houder' (als aanduiding voor één of meer rechthebbenden) is elders uit het oog&#13;
verloren; vergelijk bijvoorbeeld art. 14 ('houders') en art. 99 ('houder van een oorspronkelijk&#13;
ras' moet zijn: 'houder van een communautair kwekersrecht voor een oorspronkelijk&#13;
ras' of: 'kweker van een oorspronkelijk ras').&#13;
Grammaticale en andere slordigheden bevat de verordening helaas eveneens ruim voldoende.&#13;
Ook als we de hiervóór soms al gesignaleerde drukfouten, verkeerde voorzetsels,&#13;
fouten met lidwoorden, verkeerde werkwoordsvormen (enkelvoud in plaats van meervoud,&#13;
of andersom) en dergelijke buiten beschouwing laten, blijft er nog genoeg over. Zo&#13;
bijvoorbeeld in art. 74 ('beslissing', lees: beslissingen), art. 98, lid 2 ('overeenstemming&#13;
lid 1', lees: overeenkomstig lid 1) en art. 116 (lid 1: 'overgedaan', lees: afgestaan; lid 4:&#13;
'is artikel 14, lid 3, vierde streepje, niet van toepassing', lees: is artikel 14, lid 3, zesde&#13;
streepje, niet van toepassing; eveneens lid 4: de aanhef van dit lid sluit grammaticaal niet&#13;
goed aan bij één van de daaropvolgende liggende streepjes van een opsomming). Volstrekt&#13;
onnodig is verder de fout, die in art. 96 Vo. gemaakt wordt. Het luidt, voor zover&#13;
hier van belang: 'Vorderingen (...) verjaren drie jaar na het tijdstip waarop het communautaire&#13;
kwekersrecht uiteindelijk is verleend en de houder kennis heeft gekregen van de&#13;
betrokken handeling (...)' (cursivering toegevoegd). Hier worden, anders dan in het ontwerp,&#13;
naast elkaar twee tijdstippen genoemd die echter geenszins hoeven samen te vallen,&#13;
elkaar zelfs tot op zekere hoogte uitsluiten: het zal toch niet de bedoeling zijn dat de houder,&#13;
die vier jaar na de verlening van het kwekersrecht kennis heeft gekregen van de betrokken&#13;
handeling, geen actie meer kan instellen?&#13;
De verordening bevat tenslotte een aantal 'lelijke' passages, waarin men ernaar gestreefd&#13;
heeft zoveel mogelijk alternatieven in één volzin te proppen. Zie bijvoorbeeld het&#13;
al genoemde art. 13, lid 1: 'Een communautair kwekersrecht heeft als rechtsgevolg dat de&#13;
houder of houders ervan, hierna ' 'de houder' genoemd, bevoegd is, respectievelijk zijn,&#13;
om de in lid 2 genoemde handelingen te verrichten'. De kroon spant art. 116, lid 4, slot:&#13;
'gedurende welke het/de eventuele nationale kwekersrecht(en) dat/die het langst&#13;
heeft/hebben gegolden ...'.&#13;
Of de oorzaken van dit alles in de Brusselse werkdruk, in het noodzakelijke streven&#13;
naar compromissen, of nog weer elders gezocht moeten worden, weet ik niet; maar spijtig&#13;
vind ik het wel.&#13;
CONCLUSIE; SLOTOPMERKINGEN&#13;
De thans definitief geworden Verordening inzake het communautaire kwekersrecht is op&#13;
vrijwel alle materieelrechtelijke onderdelen in overeenstemming met de tekst van het&#13;
UPOV-Verdrag. Zij zal ongetwijfeld in een behoefte gaan voorzien. Helaas heeft de nieuwe&#13;
regeling het echter zonder 'finishing touch' moeten stellen: op tekst en vormgeving is&#13;
nogal wat aan te merken.&#13;
Dat de verordening op 1 september 1994 in werking is getreden, wil niet zeggen dat zij&#13;
ook al meteen 'operationeel' is. Op grond van art. 118 Vo. zijn de art. 1, 2, 3, 5 tot en met&#13;
29 en 49 tot en met 106 (in hoofdzaak: het materiële recht en bepalingen betreffende de&#13;
procedure voor het bureau) van toepassing met ingang van 27 april 1995. Het Communautair Bureau voor Planterassen moet (dan ook) worden opgericht op een zodanig tijdstip&#13;
dat het vanaf die datum zijn taken uit hoofde van de verordening kan vervullen (art.&#13;
117 Vo). Onder andere Cambridge en Wageningen zijn nog 'in de race'.&#13;
Tenslotte wordt op dit moment (november 1994) nog gewerkt aan de afronding van de&#13;
tekst van een omvangrijke uitvoeringsverordening, die blijkens art. 114 Vo. met name bepalingen&#13;
zal dienen te omvatten die de betrekkingen omschrijven tussen het bureau en de&#13;
onderzoeksbureaus, organen en eigen diensten, bepalingen aangaande de bevoegdheden&#13;
van de raad van bestuur en van de voorzitter van het bureau, en bepalingen inzake de beroepsprocedures.&#13;
Hieronder volgt het naschrift op het artikel van mr. P.A.C.E. van der Kooij over het communautaire&#13;
kwekersrecht.&#13;
Naschrift&#13;
De kritiek op de kwaliteit van de tekst en vormgeving van de verordening is terecht; een&#13;
en ander is onder meer veroorzaakt door het feit dat de negen taalversies van de verordening&#13;
niet in de groep juristen-linguïsten zijn gecontroleerd. Inmiddels wordt aan een corrigendum&#13;
gewerkt en heeft de Commissie in dit kader de Lid-Staten verzocht daarvoor de&#13;
gegevens aan te leveren. Omdat de Commissie een inhoudelijke discussie over de verordening&#13;
wil voorkomen zal dit corrigendum beperkt blijven tot evidente (vertaalfouten;&#13;
een correctie van de door mr. Van der Kooij genoemde definities lijkt dan ook niet haalbaar.&#13;
Opgemerkt zij dat de door Nederland ingediende lijst maar liefst 119 punten bevat.&#13;
De door mr. Van der Kooij gesignaleerde fouten zullen daarin alsnog worden meegenomen.&#13;
Wat de kandidaat-vestigingsplaatsen voor het Communautair Bureau voor Planterassen&#13;
betreft zij vermeld dat naast Wageningen en Cambridge nog vijf andere steden in de race&#13;
zijn, te weten: Angers, Hannover, Alicante, Thessaloniki en Luxemburg. Voorts wordt&#13;
ook Wenen genoemd.&#13;
mw. mr. R. den Bremer&#13;
Ministerie Landbouw, Natuurbeheer en Visserij</content><legacyfootnotes>1. Verordening van de Raad van 27 juli 1994, Pb. EG d.d. 1 september 1994, nr. L 227, p. 1 e.v.&#13;
2. Het voorstel voor een EG-verordening inzake het kwekersrecht, Agrarisch recht 1991, p. 61-76.&#13;
3. Pb. EG d.d. 28 september 1990, nr. C 244, p. 1 e.v.; doc.nr. COM (90), 347 def.&#13;
4. Pb. EG d.d. 8 maart 1991, nr. C 60, p. 45 e.v.&#13;
5. UPOV, Geneva, doc.nr. DC/91/138; Trb. 1993, 153 (Nederlandse tekst).&#13;
6. Pb. EG d.d. 16 maart 1992, nr. C 67, p. 148 e.v. en Pb. EG d.d. 23 november 1992, nr. C 305, p. 55 e.v.&#13;
7. Doc.nr. A3-0027/92 (PE 150.462/def.).&#13;
8. Zie ook het advies van deze commissie met betrekking tot de ontwerp-richtlijn inzake de wettelijke bescherming&#13;
van biotechnologische uitvindingen, doe. nr. A3-0126/92 (PE 156.257/def.), p. 64 e.v. Pb. EG d.d.&#13;
9. 23 april 1993, nr. C 113, p. 7 e.v.; doc.nr. COM (93) 104/def.&#13;
10. Vgl. bijv. doc.nr. CAJ/29/2, UPOV, Geneva, d.d. 10 september 1991 en doc.nr. CAJ/29/6, UPOV, Geneva,&#13;
d.d. 21 oktober 1991. Zie ook Lange, Abgeleitete Pflanzensorten und Abhangigkeit nach dem revidierten&#13;
UPOV-Übereinkommen, GRUR Int. 1993, p. 137 e.v.&#13;
11. Ter vergelijking: in art. 15, lid 2 UPOV-Verdrag staat dat de Lid-Staten de bevoegdheid hebben aan landbouwers&#13;
een dergelijk privilege te verlenen; de conferentie in 1991 heeft hieraan in een 'Aanbeveling' toegevoegd,&#13;
dat een aldus in het nationale recht geïntroduceerd farmer's privilege niet verder mag gaan dan&#13;
voorheen op het grondgebied van de desbetreffende staat gebruikelijk was, waarbij het echter zowel om de&#13;
landbouw- als om de tuinbouwsector kan gaan.&#13;
12. Vgl. bijv. de beschikkingen van zijn Kamer van Beroep d.d. 26 juli 1983, GRUR Int. 1984, p. 302 e.v.&#13;
(Ciba Geigy) en d.d. 10 november 1988, GRUR Int. 1990, p. 629 e.v. (Lubrizol). Zie ook de toelichting&#13;
van de Commissie bij het gewijzigde voorstel, doc.nr. COM (93) 104/def.&#13;
13. Zie echter in andere zin § 37, onder (1) van het Duitse Sortenschutzgesetz.&#13;
14. Vgl. Van der Kooij, Bescherming van planten via het merkenrecht?, IER 1993, p. 41 e.v.&#13;
15. Zie voor soortgelijke onvolkomenheden in het ontwerp: Agrarisch recht 1991, p. 71-72.&#13;
</legacyfootnotes><footnotes><footnote/></footnotes><auteurs>mr. P.A.C.E. van der Kooij</auteurs><published>1995-02-01 00:00:00</published><modified>1994-07-21 00:00:00</modified><editiondate>1995-02-01</editiondate><htmlpath>https://denhollander.info/artikel/6007</htmlpath></article>
</articles></edition>
<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2013</searchword><id>10310</id><udhid>UDH:TvAR/10310</udhid><titel>Windturbines op het land. Milieuregels en vergunningplichten op een rij</titel><searchwords><searchword>TvAR 1/2013</searchword><searchword>UDH:TvAR/10310</searchword></searchwords><attachments><attachment><name>TvAR2013_01_03_Windturbines.pdf</name><extention>pdf</extention><url>https://denhollander.info/download/8862/ci</url></attachment></attachments><inleiding>In het regeerakkoord ‘Bruggen slaan’ heeft het kabinet Rut­te-Asscher de ambitie geuit om in 2020 een aandeel duur­zame energie van 16% te realiseren1, waar het vorige kabi­net van VVD en CDA nog aansloot bij de verplichting op grond van de Europese richtlijn voor hernieuwbare energie (2009/28/EG) om in 2010 in 14% van de Nederlandse ener­giebehoefte op duurzame wijze te voorzien.2 In 2010 be­droeg het aandeel ‘hernieuwbare energie’ nog slechts 4% van het nationale energieverbruik. Er moeten dus nog grote stappen worden gemaakt. In het laatste Energierapport dat het Ministerie van Economische Zaken (met toen nog in de naam: Landbouw en Innovatie) op 10 juni 2011 heeft uitge­bracht, is voor het bereiken van de energiedoelstelling een belangrijke rol toebedeeld aan windenergie, zowel op land als op zee.3&#13;
Waar de bouw van offshore windparken nog achterblijft, zijn windturbines op land in opkomst. De initiatieven gaan niet alleen uit van grote energiebedrijven, maar ook van sa­menwerkingsverbanden van particulieren of (agrarische) ondernemingen, die de opgewekte energie deels voor ei­gen gebruik inzetten en deels leveren aan het openbare net.4 De opmars is mede te danken aan de Stimuleringsregeling Duurzame Energie (SDE), die voorziet in subsidies op de productie van duurzame energie door het kostprijsverschil met de ‘grijze’ elektriciteitsprijs te compenseren. Die subsi­die kan in de huidige regeling pas worden aangevraagd na­dat de vergunning voor de bouw van de productie-installatie is verleend.5 En dat is voor windturbines op land geen ge­makkelijke opgave.&#13;
Afhankelijk van de omvang van het project en de lokale om­standigheden gelden verschillende vergunningplichten, bij­behorende regels en onderzoeksverplichtingen. De wet- en regelgeving is complex en versnipperd. Dat kan door poten­tiële initiatiefnemers als een belemmering worden ervaren. Om de daadwerkelijke realisering van windturbines te sti­muleren heeft de wetgever de laatste jaren stappen gezet om te komen tot vereenvoudiging en uniformering van de toe­passelijke regels en versnelling van procedures.6 Deze bij­drage is bedoeld om, aan de hand van een beschrijving van de algemene regels en de vergunningsregimes, aandachts­punten te formuleren voor een ieder die overweegt om windturbines te bouwen of erin te investeren, in het bijzon­der bij een agrarisch bedrijf. Welke regels gelden voor alle windturbines? Voor welke activiteiten moet een omgevings­vergunning worden verleend? En zijn er nog andere vergun­ningen of toestemmingen nodig? Welke regels gelden voor het verkrijgen van die vergunning?&#13;
</inleiding><content>In het kort&#13;
In hoofdlijn geldt dat de bouw van windturbines moet pas­sen binnen het bestemmingsplan en dat daarvoor ten minste een omgevingsvergunning voor bouwen nodig is in de zin van art. 2.1 lid 1 onder a van de Wet algemene bepalingen omgevingsrecht (hierna: Wabo).7 Biedt het vigerende be­stemmingsplan geen ruimte, dan is ofwel een herziening van het bestemmingsplan nodig, dan wel een omgevingsvergun­ning om gronden en bouwwerken in strijd met het bestem­mingsplan te gebruiken, de evenknie van de voormalige art. 19 WRO-vrijstelling en het latere projectbesluit.8&#13;
Voor alle windturbines geldt een set van algemene regels voor beveiliging en onderhoud, slagschaduw en lichtschit­tering, geluidhinder en externe veiligheid. Deze regels zijn opgenomen in het Besluit algemene regels voor inrichtingen milieubeheer (hierna: Barim) en de bijbehorende Regeling (hierna: Rarim). Recent zijn nieuwe regels opgenomen in het Besluit en de Regeling algemene regels ruimtelijke orde­ning (hierna: Barro en Rarro) over de hoogte van windturbi­nes in verband met mogelijke verstoring van de werking van radarstations.&#13;
Afhankelijk van de omvang en de potenti&amp;#12539;e milieueffec­ten op de omgeving, kunnen windturbines een vergunning­plichtige inrichting vormen. Is dat het geval, dan dient de omgevingsvergunning ook te worden aangevraagd voor het oprichten van een inrichting; de voormalige milieuvergun­ning.9 In die vergunning kunnen aanvullende voorschriften worden opgenomen. Sinds 1 april 2011 kan in veel gevallen worden volstaan met een lichtere variant, de zogenoemde ‘omgevingsvergunning beperkte milieutoets’.10 &#13;
In verband met de verstoring van beschermde soorten kan een ontheffing op grond van de Flora- en faunawet (hier­na: Ffw) of een vergunning op grond van de Natuurbescher­mingswet 1998 (hierna: Nbw) zijn vereist. Die kunnen wor­den ge&amp;#12539;tegreerd in een omgevingsvergunning in de vorm van een zogenoemde verklaring van geen bedenkingen. &#13;
Voor een windproject van ten minste 10 windturbines of een gezamenlijk vermogen van ten minste 15 MW geldt een verplichting om te beoordelen of een milieueffectrap­port (hierna: MER) moet worden opgesteld (hierna: m.e.r.- beoordelingsplicht). Dit ter voorbereiding van het bestem­mingsplan, de omgevingsvergunning voor afwijken van het bestemmingsplan of het oprichten van een inrichting. In­dien het bevoegd gezag beslist dat een MER moet worden gemaakt, dan moet voor het project een omgevingsvergun­ning voor de oprichting van een inrichting worden verleend. Voor het MER gelden bepaalde procedurele en inhoudelij­ke eisen. De milieu-informatie die in het onderzoek aan bod komt, kan echter ook niet ontbreken in de ruimtelijke onder­bouwing van het bestemmingsplan of de omgevingsvergun­ning, ook als geen MER is vereist. Is een Nbw-vergunning vereist, dan kan de passende beoordeling in het MER wor­den ge&amp;#12539;tegreerd. &#13;
Planologie &#13;
Bestemmingsplan of omgevingsvergunning &#13;
Voor de bouw van windturbines is een expliciete regeling vereist in een bestemmingsplan. Het opwekken van ener­gie met een windturbine kan niet worden aangemerkt als een agrarische activiteit en past daarom niet binnen een agra­rische bestemming.11 Ook is het niet toegestaan om voor windturbines in het bestemmingsplan een regeling te treffen om (zogenoemd: ‘binnenplans’) af te wijken van de bouw-en gebruiksvoorschriften. Volgens vaste jurisprudentie is een binnenplanse afwijking (voorheen: vrijstelling of ontheffing) alleen toegestaan voor ondergeschikte onderdelen van het bestemmingsplan. De bestuursrechter vond dat daarvan geen sprake van was bij het oprichten van twee windturbines met een hoogte van 115 meter, gezien de omvangrijke en ingrij­pende gevolgen voor zowel de directe omgeving als daar­buiten.12 Is een project nog onvoldoende concreet om een directe bouwtitel op te nemen, dan kan ervoor worden geko­zen om een wijzigingsbevoegdheid in het bestemmingsplan op te nemen. Daarvoor geldt, evenals voor een rechtstreek­se bouwtitel, dat op het moment van vaststelling van het be­stemmingsplan aannemelijk moet zijn dat binnen de planpe­riode behoefte bestaat aan het project en dat het binnen die periode zal worden gerealiseerd.13 &#13;
Als een windturbine niet past binnen het geldende bestem­mingsplan, staan er in principe twee routes open. Ten eer­ste kan de gemeenteraad worden gevraagd om een herzie­ning van het bestemmingsplan die de realisering van een of meer windturbines alsnog mogelijk maakt.14 In plaats daar­van kan een omgevingsvergunning worden gevraagd om (zogenoemd: ‘buitenplans’) van het bestemmingsplan af te wijken. In beide gevallen is het aan het bevoegd gezag om te beoordelen of de bouw van windturbines ruimtelijk inpas­baar is en niet in strijd is met ‘een goede ruimtelijke orde­ning’.15 De route via de omgevingsvergunning is aantrekke­lijk, omdat de belemmering in het planologisch regime kan worden weggenomen parallel aan het traject waarin voor di­verse andere activiteiten een vergunning wordt verleend en in dat geval maar één rechtsbeschermingsprocedure open­staat voor het gehele project. De wetgever heeft geen eisen gesteld aan het type of de omvang van projecten waarvoor met een omgevingsvergunning mag worden afgeweken van het bestemmingsplan. &#13;
Zowel bij het vaststellen van een bestemmingsplan als bij het verlenen van een omgevingsvergunning om daarvan bui­tenplans af te wijken voor een project, is het aan het be­voegd gezag om af te wegen of het medewerking wil ver­lenen. Die afweging komt bij plannen voor windturbines nogal eens onder druk te staan door lokaal verzet van om­wonenden. De wetgever heeft de realisering van de energie­doelstellingen daarom niet geheel willen overlaten aan het lokale bestuur en heeft – met de introductie van de Crisis-en herstelwet op 31 maart 2010 - voorzien in een regierol met ‘doorzettingsmacht’ voor het provinciebestuur. &#13;
Provinciaal inpassingsplan &#13;
Provinciale staten hebben voor windprojecten tussen 5 MW en 100 MW de bevoegdheid om een provinciaal inpassings­plan vast te stellen, die zij moeten inzetten als een ‘bestem­mingsplan op aanvraag’ voor zo’n windproject door de ge­meenteraad is afgewezen.16 Die verplichting geldt alleen niet indien de realisatienorm voor windenergie in de betref­fende provincie, die nog bij AMvB zal worden vastgesteld, al is behaald.17 Met het opnemen van deze expliciete be­voegdheid in de Elektriciteitswet 1998 heeft de wetgever uitgesproken dat een provinciaal belang aanwezig is bij de realisering van windparken tussen de 5 MW en 100 MW. De discussie over de vraag of provinciale staten bevoegd zijn om een inpassingsplan vast te stellen, in plaats van de ge­meenteraad, is hiermee op voorhand beslecht. Dit zegt ove­rigens niet dat het omgekeerde geldt voor kleinschalige pro­jecten met een lager opgesteld vermogen. Provinciale staten zouden hun algemene bevoegdheid op grond van de Wro om een inpassingsplan vast te stellen, kunnen inzetten door de aanwezigheid van provinciale belangen bij minder dan 5 MW expliciet te motiveren.18 &#13;
Provinciale coördinatie &#13;
Bij de bouw van windturbines vanaf 5 MW tot 100 MW19 geldt voor gedeputeerde staten een verplichting om de pro­vinciale coördinatieregeling uit de Wro toe te passen op alle vergunningen, ontheffingen en verklaringen van geen beden­kingen die maar vereist kunnen zijn. Alle besluiten, waaron­der een omgevingsvergunning om van het bestemmingsplan af te wijken, worden tezamen voorbereid en bekendgemaakt en volgen dezelfde voorbereidings- en beroepsprocedure. De bevoegdheid van het gemeentelijke bevoegd gezag is uit­geschakeld.20 Deze coördinatieregeling biedt vooral voorde­len als een windproject op bezwaren stuit en men verwacht dat tegen alle besluiten zal worden opgekomen. Daarom is ook bepaald dat gedeputeerde staten kunnen afzien van deze regeling als redelijkerwijs niet valt te verwachten dat de be­sluitvorming daardoor in betekenende mate zal versnellen of daaraan anderszins aanmerkelijke voordelen zijn verbon­den.21 &#13;
Deze bevoegdheden maken duidelijk dat de wetgever een grote rol voor de provincies ziet weggelegd bij het beha­len van de doelstelling voor duurzame energie. Dat betekent echter niet dat iedere initiatiefnemer zonder meer met succes de provincie kan aanzoeken voor zijn windproject. Dit blijkt uit een recente uitspraak van de Afdeling bestuursrecht­spraak van de Raad van State (hierna: de Afdeling) over de afwijzing van provinciale staten van Overijssel van een ver­zoek om een provinciaal inpassingsplan vast te stellen dat de oprichting van windturbines mogelijk moest maken. De Af­deling oordeelde dat de verplichting om een inpassingsplan vast te stellen alleen betrekking heeft op de toepassing van de bevoegdheid als zodanig en niet op de locatie, vorm of op andere inhoudelijke afwegingen, zodat ‘provinciale sta­ten nog steeds een uit een oogpunt van een goede ruimtelij­ke ordening acceptabele beslissing zullen moeten nemen’.22 Provinciale staten zijn volgens de wetgever wél gehouden om zo nodig een alternatieve locatie te zoeken en om daar­voor dan een inpassingsplan vast te stellen.23 Eenzelfde uit­leg ligt voor de hand als het gaat om het al dan niet verlenen van een omgevingsvergunning voor afwijking van het be­stemmingsplan, waarbij gedeputeerde staten moeten beoor­delen of het project ‘niet in strijd is met een goede ruimte­lijke ordening’. Een initiatiefnemer vergroot zijn kansen op medewerking door in te zetten op een locatie die in het pro­vinciaal beleid al is aangegeven als zoeklocatie of voorkeur­slocatie en waarvoor in zoverre al een groot deel van die in­houdelijke afweging is gemaakt. Verschillende provincies hanteren in hun ruimtelijke verordening (ook wel omge­vingsverordening genoemd) algemene regels voor de loca­ties van windturbines.24 &#13;
De regierol die de wetgever heeft toebedeeld aan het pro­vinciebestuur, wordt op dit moment op opmerkelijke wij­ze ingevuld door provinciale staten van Noord-Holland. In deze provincie wordt een verbod op nieuwe windturbines op land opgenomen in de Provinciale Ruimtelijke Verordening Structuurvisie. In afwachting van de wijziging van de veror­dening hebben provinciale staten op 9 juli 2012 een voorbe­reidingsbesluit genomen, waarmee voor alle bouwaanvragen voor solitaire windturbines en windparken een aanhoudings­plicht in het leven is geroepen.25 Het verbod zet een streep door alle windprojecten op land die nog in ontwikkeling zijn. Alleen voor het windplan Wieringermeer, waarvoor de rijkscoördinatieregeling wordt toegepast, is een uitzondering gemaakt.26 &#13;
Algemene regels voor alle windturbines &#13;
Barim en Rarim &#13;
Op 1 januari 2011 is het ‘Besluit van 14 oktober 2010 tot wijziging van het Besluit algemene regels voor inrichtin­gen milieubeheer en het Besluit omgevingsrecht (wijziging milieuregels windturbines)’ in werking getreden. Sindsdien gelden voor alle windturbines en windparken de algeme­ne regels die in het Barim en Rarim zijn opgenomen voor beveiliging en onderhoud, het voorkomen of beperken van slagschaduw, lichtschittering en geluidhinder en externe vei­ligheid. Deze regels gelden ook als voor een windpark een omgevingsvergunning ‘beperkte milieutoets’ of voor de op­richting van een inrichting nodig is.27 De wetgever vond het wenselijk om zoveel mogelijk alle windturbines op land on­der het beoordelingsregime van het Barim te brengen. Dit met het oog op de bekorting van de tijdsduur die gemoeid is met het daadwerkelijk realiseren van windturbinepro­jecten.28 Deze wetgevingsoperatie sluit dan ook aan bij de doelstelling van de Crisis- en herstelwet om de realisering van windprojecten te versnellen. &#13;
Geluidhinder &#13;
Voor een windturbine geldt een geluidnorm van 47 dB Lden als gewogen jaargemiddelde en 41 dB Lnight voor de nachtpe­riode. Dit zijn immissienormen, die moeten worden gehaald ter plaatse van gevoelige gebouwen – woningen - of terrei­nen. Dat betekent dat de geluidemissie van alle windturbi­nes in de omgeving gezamenlijk aan de norm moet voldoen. Het voorschrift is uitsluitend gericht op zogenoemd equiva­lent geluid; piekgeluiden worden niet meegerekend. De re­geling kent geen toeslag voor tonaal of impulsachtig geluid. Het karakteristieke geluid van windturbines is meegenomen bij de keuze voor de normstelling.29 &#13;
Bij de melding die moet worden gedaan als de windturbi­ne wordt opgericht, moet een akoestisch onderzoek worden overgelegd waaruit blijkt dat aan deze geluidsnormen wordt voldaan.30 In het Rarim is voorgeschreven welke gegevens het akoestisch rapport moet bevatten en volgens welke re­kenmethode moet worden gewerkt. De Handleiding meten en rekenen industrielawaai mag niet worden toegepast voor windturbines.31 Ook de circulaire Beoordeling geluidhinder windturbines is komen te vervallen. &#13;
Als overschrijding van de norm dreigt door cumulatie van geluid van andere turbines of naburige andere windprojec­ten, dan kunnen lagere normen worden vastgesteld (‘maat­werkvoorschriften’).32 Dit kan ook in verband met ‘bijzon­dere lokale omstandigheden’. De wetgever dacht hierbij bijvoorbeeld aan stiltegebieden.33 &#13;
Slagschaduw en lichtschittering &#13;
De slagschaduw en lichtschittering die optreden door het draaien van de molenwieken wordt door omwonenden als hinderlijk ervaren. Als zich een gevoelig object – veelal een woning – op een afstand van minder dan 12 maal de rotor­diameter van de wieken bevindt, dan moet de windturbine worden uitgerust met een automatische stilstandvoorziening. De turbine moet automatisch worden afgeschakeld indien meer dan 17 dagen per jaar gedurende meer dan 20 minuten per dag slagschaduw optreedt op gevels waarin zich ramen bevinden.34 Om lichtschittering zo veel mogelijk te voorko­men of te beperken moeten niet reflecterende materialen of coatinglagen worden toegepast.35 Ook op deze punten kun­nen strengere maatwerkvoorschriften worden vastgesteld.36 &#13;
Externe veiligheid &#13;
Om risico’s op ongevallen voor de omgeving te voorkomen, bij het afbreken van de wieken van een windturbine, is het wenselijk om minimale afstanden aan te houden tussen zo­genoemde (beperkt) kwetsbare objecten37 en windturbines. Daarom zijn in het Barim normen vastgesteld voor het zoge­noemde plaatsgebonden risico: de kans per jaar dat een per­soon die onafgebroken en onbeschermd op die plaats zou verblijven, overlijdt als rechtstreeks gevolg van een onge­woon voorval. In het Barim is de mogelijkheid opgenomen om in de Rarim vaste afstanden op te nemen, waarbij er­van wordt uitgegaan dat wordt voldaan aan de normen voor het zogenoemde plaatsgebonden risico. Die vaste afstanden kent de Rarim op dit moment nog niet. Zodra die vaste af­standen zijn vastgesteld, moeten ze in acht worden genomen en hoeft geen specifieke risicoanalyse meer te worden uitge­voerd. Vooralsnog moet echter per specifieke situatie een be­rekening worden gemaakt, die uitmondt in contouren rond de windturbine waarbuiten het plaatsgebonden risico aan de normen voldoet. Dit gebeurt aan de hand van het Hand­boek Risicozonering Windturbines van Senter Novem (janu­ari 2005), dat ook wordt gehanteerd bij de planologische in­passing van windturbines. Binnen de contouren kunnen geen (beperkt) kwetsbare objecten aanwezig zijn, met uitzonde­ring van objecten die onderdeel uitmaken van de inrichting zelf, zoals een agrarisch bedrijf met woning.38 &#13;
In het Barim en de Rarim zijn geen regels opgenomen over het zogenoemde groepsrisico dat evenzeer van windturbines kan uitgaan. Dat risico ziet op de cumulatieve kansen per jaar dat ten minste 10, 100 of 1000 personen overlijden als rechtstreeks gevolg van hun aanwezigheid in het invloeds­gebied van een inrichting en een ongewoon voorval bin­nen die inrichting. Volgens de wetgever ligt het wel voor de hand dat op dit aspect wordt ingegaan bij het ruimtelijke be­sluit, in het kader van de vereiste ‘goede ruimtelijke onder­bouwing’.39 &#13;
Meldplicht &#13;
Om het bevoegd gezag in staat te stellen te controleren of aan de regels in het Barim en de Rarim wordt voldaan, be­staat een meldplicht voor degene die de windturbine(s) op­richt. Deze melding moet ten minste vier weken tevoren worden gedaan. Dat is ook het moment dat het akoestisch onderzoek moet worden overgelegd. Deze melding kan worden gedaan via de Activiteitenbesluit Internet Module (AIM)40, waarop gemeenten, provincies, waterschappen en het ministerie van I&amp;M zijn aangesloten. Met deze ICT-tool kan ook worden gecontroleerd welke voorschriften uit het Barim en Rarim van toepassing zijn en of een omgevings­vergunning (beperkte milieutoets) nodig is, waarover hierna meer. Het is de bedoeling dat de AIM op termijn wordt ge&amp;#12539;­tegreerd in het Omgevingsloket Online (OLO), waarmee de omgevingsvergunning digitaal kan worden aangevraagd en verwerkt. &#13;
Radarverstoring en vliegverkeer &#13;
Windturbines kunnen gezien hun hoogte verstoringen op­leveren van het detectiegebied van radarstations voor mili­tair luchtverkeer. Daarom is recent in de Rarro vastgelegd dat binnen radarverstoringsgebieden, die een omvang heb­ben van 75 kilometer vanaf de top van de radarantenne, een maximale hoogte geldt voor de tippen van de wieken. Die maximale hoogte verschilt per gebied en bedraagt tussen 89 en 136 meter.41 Voor windturbines met een grotere hoog­te moet bij de voorbereiding van het bestemmingsplan een beoordeling worden gemaakt van de mate waarin het rad­arbeeld wordt verstoord door die windturbines. Dat rapport moet worden overgelegd aan de minister van Defensie, die de toereikendheid van het rapport en de aanvaardbaarheid van de gevolgen van de windturbine voor de werking van de radar beoordeelt aan de hand van referentiewaarden.42 &#13;
Ook de aanwezigheid van een burgerluchthaven kan hoog­tebeperkingen met zich brengen uit het oogpunt van vlieg­veiligheid. Die hoogtebeperkingen zijn neergelegd in het Besluit en de Regeling burgerluchthavens en zijn recht­streeks van toepassing zodra een luchthavenbesluit op grond van de Wet luchtvaart is vastgesteld.43 Is dat nog niet het geval, dan moet dit aspect worden beoordeeld bij het ruimtelijke besluit dat de windturbines mogelijk maakt, in het kader van de vereiste ‘goede ruimtelijke onderbou­wing’.44 &#13;
Vergunningplichtige windturbineparken &#13;
De hiervoor beschreven wijziging van het Besluit omge­vingsrecht (hierna: Bor) en het Barim op 1 april 2011, was er niet alleen op gericht om zoveel mogelijk windturbines op land onder algemene regels te brengen, maar ook om deze zoveel mogelijk vergunningvrij te maken.45 Dit laatste wil zeggen dat in principe geen omgevingsvergunning voor het oprichten van een inrichting, de voormalige milieuvergun­ning, is vereist en dat alleen de algemene regels in het Barim en het Rarim gelden, die hiervoor zijn beschreven. Tegelij­kertijd is een nieuwe ‘lichte’ vergunningplicht geïntrodu­ceerd voor ‘activiteiten die van invloed kunnen zijn op de fysieke leefomgeving’. Eén van deze activiteiten is de op­richting van een windturbinepark van ten minste 10 turbines of een gezamenlijk vermogen van ten minste 15 MW, waar­voor op grond van het Besluit milieueffectrapportage de ver­plichting geldt om te beoordelen of een milieueffectrapport moet worden gemaakt (hierna: m.e.r.-beoordelingsplicht).46 Dit type vergunning voor deze activiteit mag alleen worden geweigerd indien het bevoegd gezag heeft beslist dat een MER moet worden gemaakt. Bovendien mogen aan deze vergunning geen voorschriften worden verbonden.47 Deze omgevingsvergunning – die ook wel ‘omgevingsvergunning beperkte milieutoets’ wordt genoemd - is dus niet meer dan een ‘kale’ toestemming, die het bevoegd gezag in staat stelt om de m.e.r.-beoordeling te toetsen en zich uit te laten over de noodzaak van een MER. Zodra het bevoegd gezag heeft beslist dat een MER moet worden gemaakt, of de aanvra­ger dat vrijwillig heeft besloten, ontstaat een ‘gewone’ ver­gunningplicht.48 Het systeem komt er dus op neer dat wind­parken alleen nog als inrichting vergunningplichtig zijn als daarvoor een m.e.r.-beoordelingsplicht geldt, in welk geval ten minste een omgevingsvergunning beperkte milieutoets is vereist. Alleen als het bevoegd gezag of de initiatiefnemer zelf besluit een MER te (laten) maken, moet nog een uitge­breide omgevingsvergunning voor de oprichting van een in­richting worden aangevraagd. Aan deze vergunning kunnen wél specifieke voorschriften worden verbonden, die gelden naast de algemene regels in het Barim en het Rarim.49 &#13;
Tot 1 januari 2013 kon een landbouwinrichting waarop al­leen de algemene regels in het Besluit landbouw milieube­heer van toepassing waren, vergunningplichtig worden als één of meer windturbines onderdeel van de inrichting wer­den.50 Sinds die datum is het Besluit landbouw milieube­heer vervallen en zijn de landbouwinrichtingen in de zin van dit besluit onder de werking van het Barim gebracht. Daarmee is ook deze vergunningplicht komen te verval­len.51 &#13;
Beschermde soorten &#13;
Windturbines kunnen leiden tot verstoring van beschermde soorten, waarbij in het bijzonder de aandacht uitgaat naar de dodelijke aanvaringen van vogels en vleermuizen. Voor de beoordeling van die effecten geldt primair het toetsingska­der van de Ffw en, onder omstandigheden, ook de Nbw, als het gaat om vogels waarvoor een gebied is aangewezen als Natura 2000-gebied. &#13;
De Flora- en faunawet verbiedt het - al dan niet opzette­lijk – doden van beschermde soorten. Voor het verlenen van ontheffing voor vogels en vleermuizen geldt een strikt toetsingskader, dat grotendeels voortvloeit uit de Europe­se Vogelrichtlijn (79/409/EEG en 2009/147/EG) en Habi­tatrichtlijn (92/43/EEG).52 Omdat de Vogelrichtlijn alleen het opzettelijk doden van vogels verbiedt en het verbod in de Flora- en faunawet verder strekt, legt de Vogelricht­lijn geen beperkingen op voor de mogelijkheden om ont­heffing te verlenen. Voor de zwaar beschermde vleermuizen geldt, evenals voor alle soorten van bijlage IV van de Ha­bitatrichtlijn, dat geen ontheffing mag worden verleend met het oog op een belang dat niet wordt genoemd in de Habita­trichtlijn. Zo’n belang is bijvoorbeeld het belang van de uit­voering van werkzaamheden in het kader van ruimtelijke inrichting of ontwikkeling, dat wordt genoemd in het Vrij­stellingsbesluit bij de Ffw en daarom in de praktijk veelvul­dig - maar in strijd met de Habitatrichtlijn - als grondslag voor ontheffing is gebruikt.53 De Habitatrichtlijn biedt wél ruimte om ontheffing te verlenen in verband met ‘dwingen­de redenen van groot openbaar belang met inbegrip van re­denen van sociale of economische aard, en voor het mili­eu wezenlijke gunstige effecten’.54 Om deze redenen zag de Afdeling bestuursrechtspraak van de Raad van State niet in dat voor vier windparken in de Noordoostpolder geen ont­heffing kon worden verleend. Kennelijk acht de Afdeling de realisatie van een windpark dus een dwingende reden van groot openbaar belang. In haar uitspraak van 25 februari 2009 over windturbines in de Eemshaven en de Emmapol­der, oordeelde de Afdeling al dat in zijn algemeenheid niet kan worden gezegd dat het opwekken van duurzame ener­gie geen dwingende reden van groot openbaar belang kan zijn.55 &#13;
Een ontheffing voor de bouw van windturbines behoort dus tot de mogelijkheden, ook bij zwaar beschermde soorten. De initiatiefnemer kan ervoor kiezen om deze ontheffing los van de andere benodigde vergunningen aan te vragen, of om deze te laten ‘aanhaken’ bij de omgevingsvergun­ning.56 In dat geval moet de omgevingsvergunning ook wor­den aangevraagd voor overtreding van verboden in de Ffw. Die vergunning kan pas worden verleend indien de minis­ter of staatssecretaris van Economische Zaken, die bevoegd is een ontheffing onder de Ffw te verlenen, een zogenoem­de verklaring van geen bedenkingen heeft afgegeven.57 Aan de omgevingsvergunning kunnen voorschriften worden ver­bonden ter bescherming van flora en fauna, die anders in een Ffw-ontheffing waren opgenomen.58 &#13;
Hetzelfde systeem geldt als sprake is van een vergunning­plicht op grond van de Nbw.59 Die situatie doet zich ech­ter minder snel voor. Om te beoordelen of windturbines een significant negatief effect hebben op vogelsoorten waarvoor een Natura 2000-gebied is aangewezen, mag worden aan­gesloten bij het zogenoemde 1%-criterium: indien het aan­tal dodelijke aanvaringsslachtoffers minder dan 1% bedraagt van de jaarlijkse natuurlijke sterfte in het betrokken Natu­ra 2000-gebied, dan is er geen aantoonbaar effect op de po­pulatieomvang en daarom geen sprake van significante ne­gatieve effecten.60 In dat geval kan een vergunning worden verleend en dus ook een verklaring van geen bedenkingen, als het gaat om een omgevingsvergunning. &#13;
Is gekozen voor een bestemmingsplanherziening in plaats van een omgevingsvergunning voor het project, dan moet ook al in het kader van het bestemmingsplan worden beoor­deeld of de Ffw-ontheffing redelijkerwijs kan worden ver­leend en of het bestemmingsplan in zoverre uitvoerbaar is.61 De Ffw-ontheffing hoeft nog niet te zijn verleend op het mo­ment dat het bestemmingsplan wordt vastgesteld. Kan het plan effecten hebben op een Natura 2000-gebied, dan moet de zogenoemde habitattoets zowel worden doorlopen bij de vaststelling van het bestemmingsplan als bij de vergunning­verlening.62 Dit dubbele werk kan worden voorkomen door toepassing van de provinciale coördinatieregeling of het aanhaken bij de omgevingsvergunning. &#13;
Aanleg van de kabel en de aansluiting op het net &#13;
De windturbines zullen ten slotte nog moeten worden aan­gesloten op het (openbare) net. Voor de (graaf)werkzaam­heden voor het leggen van de kabel kan een vergunning (ook wel genoemd: aanlegvergunning) zijn vereist op grond van het vigerende bestemmingsplan. Dit is het geval als de werkzaamheden plaatsvinden op gronden met landschap­pelijke of natuurwaarden (bovengronds) of archeologische waarden (ondergronds), waarvoor een beschermingsregeling in het plan is opgenomen. Als voor de aanleg gemeentelij­ke of provinciale wegen worden gekruist of opengebroken, kan een vergunning in de zin van art. 2.2 van de Wabo zijn vereist. Loopt de aansluiting van de turbines op het net over gronden die in eigendom zijn van derden, dan kan op grond van de Belemmeringenwet Privaatrecht een gedoogplicht worden opgelegd indien met die eigenaren geen overeen­stemming kan worden bereikt. In art. 9g van de Elektrici­teitswet 1998 is de aanleg of uitbreiding van een windtur­binepark met een opgesteld vermogen vanaf 5MW, voor de toepassing van de Belemmeringenwet Privaatrecht, van rechtswege aangemerkt als een openbaar werk van alge­meen nut.63 &#13;
Aandachtspunten voor de aanvraag &#13;
Concreet bouwplan &#13;
Indien wordt gekozen voor een omgevingsvergunning voor bouwen, in combinatie met een vergunning om van het be­stemmingsplan af te wijken, dan geldt volgens vaste juris­prudentie dat het project in de mate van concreetheid moet zijn te onderscheiden van de normering neergelegd in een bestemmingsplan.64 De vergunning moet dus worden ge­vraagd voor een concreet bouwplan. Omdat de stand der techniek bij windturbines in hoog tempo voortschrijdt, kan in de loop van het vergunningstraject of nadien behoef­te bestaan aan wijzigingen in het bouwplan wat betreft type windturbine en de afmetingen daarvan. De Afdeling staat toe dat hiermee rekening wordt gehouden bij het indienen van de aanvraag: een bouwplan voor een windturbinepark met vier windturbines, waarin een bandbreedte voor de as­hoogte was aangehouden tussen de 85 m en 105 m en ver­der alleen een maximale tiphoogte van 150 m was bepaald, was een voldoende concreet omschreven bouwvoornemen.65 Daarmee komt de Afdeling tegemoet aan een sterke behoef­te in de praktijk. &#13;
Onlosmakelijke samenhang &#13;
Het uitgangspunt van de Wabo is dat de aanvrager voor alle vergunningplichtige activiteiten één omgevingsvergunning kan vragen (‘één loket-gedachte’), maar daarnaast ook de mogelijkheid heeft om een project dat bestaat uit verschil­lende activiteiten, op te knippen in verschillende deelver­gunningen. Op deze keuzevrijheid bestaat een voor de prak­tijk belangrijke uitzondering. Art. 2.7 lid 1 Wabo bepaalt dat de aanvrager van een omgevingsvergunning die betrek­king heeft op een activiteit die behoort tot verschillende ca­tegorieën activiteiten als bedoeld in de artikelen 2.1 en 2.2 Wabo, een aanvraag moet indienen die betrekking heeft op elk van die activiteiten. &#13;
Het gaat hier om zogenoemde ‘onlosmakelijke activiteiten’ of een ‘onlosmakelijke samenhang’ tussen de activiteiten. Is hiervan sprake, maar ziet de aanvraag niet op alle onlos­makelijk verbonden activiteiten, dan moet de aanvrager in de gelegenheid worden gesteld om de aanvraag aan te vul­len. Dit hoeft vooralsnog alleen niet als het gaat om bouwen in afwijking van het bestemmingsplan. In dat geval wordt de aanvraag van rechtswege tevens aangemerkt als een aan­vraag van een vergunning voor gebruik in strijd met het be­stemmingsplan.66 Blijft de aanvulling van de aanvraag uit, dan moet de aanvraag buiten behandeling worden gesteld.67 Dit geldt ongeacht of de omgevingsvergunning kan worden verleend voor de wél aangevraagde activiteiten. De discus­sie over de onlosmakelijkheid kan tot een behoorlijke ver­traging leiden. Dit risico kan op voorhand worden voorko­men door de omgevingsvergunning aan te vragen voor alle activiteiten. &#13;
Onderzoeksverplichtingen &#13;
Gelet op de uiteenlopende type vergunningen die nodig kun­nen zijn voor de bouw van één of meer windturbines, en de algemene regels die voor alle windturbines gelden, moet bij de voorbereiding van het ruimtelijke besluit een scala aan onderwerpen de revue passeren. Allereerst de onderwerpen waarvoor concrete regels gelden: slagschaduw en lichtschit­tering, geluidhinder, externe veiligheid, vliegverkeersvei­ligheid, beschermde soorten. Bij een ruimtelijk besluit mag de onderbouwing van de locatiekeuze en eventuele alterna­tieven niet ontbreken. De invloed op het landschap speelt hierbij ook een rol. De eerdergenoemde provinciale veror­deningen kunnen ook regels bevatten voor de landschappe­lijke inpassing van windturbines en de onderlinge afstanden tussen turbines. Die afstanden kunnen ook relevant zijn ter voorkoming van onderlinge windafvang (‘zog’) en het bij­behorende opbrengstverlies.68 &#13;
Deze onderwerpen moeten worden belicht in het voorbe­reidend onderzoek voor het bestemmingsplan of de omge­vingsvergunning om daarvan af te wijken (ruimtelijke on­derbouwing) en vereisen de inschakeling van onafhankelijke deskundigen. Gaat het om een particulier initiatief, dan wil (en mag) het bevoegd gezag de onderzoeksverplichting en de bijbehorende kosten afwentelen op de initiatiefnemer. &#13;
De onderzoekslast bij de realisering van windturbines is aanzienlijk verlicht met de wijziging van het Besluit mili­eueffectrapportage (hierna: Besluit m.e.r.) op 1 april 2011. Sindsdien geldt de m.e.r-beoordelingsplicht alleen nog voor de oprichting van een windturbinepark dat bestaat uit ten minste drie windturbines en in beginsel pas vanaf een geza­menlijk vermogen van 15 MW of bij tien windturbines of meer.69 Pas als het bevoegd gezag op basis hiervan beslist dat een MER moet worden gemaakt, dient de desbetreffende procedure uit de Wet milieubeheer te worden doorlopen ter voorbereiding op het bestemmings- of inpassingsplan of de omgevingsvergunning voor afwijking van het bestemmings­plan. Gaat het om een plan dat zogenoemde significante ef­fecten kan hebben voor habitats en soorten waarvoor een Natura 2000-gebied is aangewezen, dan moet alleen daarom al een MER worden gemaakt. Dit naast de zogenoemde pas­sende beoordeling die op grond van de Nbw moet worden gemaakt.70 De aanwezigheid van een Natura 2000-gebied binnen de invloedssfeer van de geplande windturbines ver­groot de onderzoeklast dus aanzienlijk. &#13;
&#13;
&#13;
&#13;
&#13;
&#13;
</content><legacyfootnotes>* Mr. I.M. van der Heijden is werkzaam als advocaat bij Van der Feltz advocaten te Den Haag.&#13;
1. Regeerakkoord VVD – PvdA 29 oktober 2012, Bruggen slaan (Kamerstukken II 2012/13, 33410, nr. 15).&#13;
2. Regeerakkoord VVD-CDA 7 oktober 2010, Vrijheid en verantwoordelijkheid (Kamerstukken II 2010/11, 32417, nr. 15, p. 12).&#13;
3. Energierapport 2011, Ministerie van Economische Zaken, Landbouw en Innovatie, 1 juni 2011, p. 23-27.&#13;
4. Zie: D.N. Heeger, De coöperatie en collectieve zelfopwek­king van duurzame energie, Vennootschap &amp; Onderneming 2012/2, p. 29 e.v.&#13;
5. Vgl. art. 56 lid 2, aanhef en onder e, van het Besluit stimulering duurzame energieproductie. Bij de aanvraag moet de voor de productie-installatie verleende vergunning krachtens de Wet algemene bepalingen omgevingsrecht, de Wet beheer rijkswaterstaatswerken, hoofdstuk 6, paragraaf 6, van het Waterbesluit of de Mijnbouwwet worden over­gelegd.&#13;
6. Vanaf een opgesteld vermogen van 5MW zijn de proce­durele bepalingen in afdeling 2 van de Crisis- en herstel­wet van toepassing op alle besluiten die nodig zijn om windturbines te realiseren; vgl. art. 1.1 lid 1 onder a jo. bijlage I, categorie 1.1 van de Crisis- en herstelwet en ABRvS 26 oktober 2011, LJN BU1628 , r.o. 2.9.3 (AB 2012/6 en JB 2011/274). In deze wet zijn enkele speci­fieke, van de Awb afwijkende bepalingen opgenomen die met name gelden voor de beroepsprocedure.&#13;
7. Naast de toetsing aan het bestemmingsplan gaat bij het verlenen van een omgevingsvergunning voor bouwen voor windturbines de aandacht uit naar welstandaspecten. De levering van duurzame energie kan worden aangevoerd als motivering om af te wijken van een negatief welstandsad­vies, aldus ABRvS 3 november 2010, LJN BO2701.&#13;
8. Art. 2.1 lid 1 onder c en art. 2.12 lid 1 onder a, 3? Wabo. Een alternatief hiervoor is een verzoek om herziening van het bestemmingsplan door de initiatiefnemer (art. 3.9 Wet ruimtelijke ordening).&#13;
9. Art. 2.1 lid 1 onder e Wabo. &#13;
10. Art. 2.1 lid 1 onder i Wabo. De vergunningplichtige aci­viteiten ‘die van invloed kunnen zijn op de leefomgeving’ zijn opgenomen in art. 2.2a van het Besluit omgevings­recht. &#13;
11. ABRvS 1 augustus 2007, LJN BB0768, r.o. 2.4.1. &#13;
12. ABRvS 19 november 2008, LJN BG4693, r.o. 2.17.1 &#13;
13. Zie bijvoorbeeld ABRvS 27 april 2011, LJN BQ2654, r.o. 2.4. &#13;
14. Sinds de inwerkingtreding van de Wet ruimtelijke ordening (hierna: Wro) op 1 juli 2008 staat tegen de afwijzing van een ‘bestemmingsplan op aanvraag’ (art. 3.9 Wro) bezwaar en beroep open. Het besluit tot afwijzing staat niet langer op de zogenoemde negatieve lijst bij art. 8:5 Awb. De rechtsgang is wel anders dan bij een (wél vastgesteld) bestemmingsplan: bezwaar bij de raad, beroep op de recht­bank en hoger beroep op de Afdeling bestuursrechtspraak van de Raad van State. &#13;
15. Art. 3.1 lid 1 Wro en art. 2.12 lid 1, onder a, 3º Wabo. &#13;
16. Art. 9e lid 1 van de Elektriciteitswet 1998. Daarna is de gemeenteraad tien jaar lang niet bevoegd om voor die gronden een bestemmingsplan vast te stellen. &#13;
17. Art. 9e lid 2, lid 5 en lid 6 van de Elektriciteitswet 1998. &#13;
18. Aldus R.J.J. Aerts in ‘De Crisis- en herstelwet. De wind in de rug voor het realiseren van windturbineparken!?’, Nederlands Tijdschrift voor Energierecht 2012, nr. 2, p. 61, voetnoot 19. &#13;
19. Vanaf een opgesteld vermogen van 100 MW is de rijks­coördinatieregeling van toepassing (art. 9b lid 1 onder a Elektriciteitswet 1998). &#13;
20. Art. 9f lid 1 en 2 Elektriciteitswet 1998, in samenhang met art. 1 Uitvoeringsbesluit rijkscoördinatieregeling energie-infrastructuurprojecten. Het gaat dan met name om de volgende besluiten: de omgevingsvergunning voor bouwen, uitvoeren van werkzaamheden (aanleggen), afwij­kend gebruik van het bestemmingsplan, het oprichten van een inrichting, monumenten en/of slopen, de ‘aanhakende’ verklaring van geen bedenkingen op grond van de Nbw of de Ffw, een vergunning of ontheffing op grond van die wetten en de watervergunning. &#13;
21. Art. 9f lid 6, aanhef en onder a, Elektriciteitswet 1998. &#13;
22. ABRvS 19 december 2012, LJN BY6671, r.o. 3.6. De Af­deling ontleende deze uitleg aan de wetgeschiedenis van de Crisis en herstelwet (Kamerstukken II 2009/2010, 32 127, nr. 3, p. 62). &#13;
23. Aldus de Memorie van Toelichting op de Crisis- en herstel­wet (Kamerstukken II, 2010/11, 32588, nr. 3, p. 6). &#13;
24. Verordening ruimte Noord-Brabant (art. 3.9 en 11.12), Provinciale Ruimtelijke Verordening Structuurvisie van de provincie Noord-Holland (art. 32), Omgevingsverordening Overijssel 2009 (art. 2.15), Verordening Romte Fryslân 2011 (art. 10.1), Provinciale Omgevingsverordening Drenthe (art. 3.30) en Provinciale Ruimtelijke Verordening Zeeland (art. 2.21). &#13;
25. Stcrt. 2012, 14 734 (Voorbereidingsbesluit wind op land Noord-Holland). &#13;
26. Provinciale staten motiveren dit besluit met de stelling dat de provincie Noord-Holland haar bijdrage aan de nationale doelstelling voor windenergie al heeft geleverd. &#13;
27. Vgl. art. 1.4 lid 3 onder a van het Barim: alle regels in hoofdstuk 3 van het Barim zijn van toepassing op in­richtingen type C als bedoeld in bijlage 1 van het Besluit omgevingsrecht, zoals windturbines (categorie 20.1 onder a, 1º). &#13;
28. Stb. 2010, 749 (NvT), p. 6. &#13;
29. Bijlage 4 bij de Rarim, Inleiding. &#13;
30. Vgl. art. 1.11 lid 10 van het Barim. &#13;
31. Vgl. art. 1.11 lid 13 van het Barim, art. 3.14a t/m 3.14e van de Rarim en het Reken- en meetvoorschrift windturbines in bijlage 4. &#13;
32. Dit is bijvoorbeeld gedaan bij Windpark Neeltje Jans. Zie: ABRvS 21 november 2012, LJN BY3691. &#13;
33. Stb. 2010, 749 (NvT), p. 8. Deze gebieden worden aange­wezen op grond van de provinciale milieuverordening. &#13;
34. Vgl. art. 3.12 lid 1 van de Rarim. &#13;
35. Vgl. art. 3.13 lid 1 van de Rarim. &#13;
36. Vgl. art. 3.12 lid 2 en 3.13 lid 1 van de Rarim. &#13;
37. Vgl. art. 1.1 lid 1 van het Barim. Hierin is aangesloten bij de definities van beperkte kwetsbare objecten en kwetsbare objecten in het Besluit externe veiligheid inrichtingen. Kwetsbare objecten zijn onder meer: woningen, zieken­huizen, scholen en kampeer- en andere recreatieterreinen bestemd voor het verblijf van meer dan 50 personen gedu­rende meerdere aaneengesloten dagen. Beperkt kwetsbare objecten zijn onder meer: verspreid liggende woningen, woonschepen en woonwagens van derden met een dicht­heid van maximaal twee per hectare, dienst- en bedrijfswo­ningen van derden, kampeerterreinen en bedrijfsgebouwen. &#13;
38. Stb. 2010, 749 (NvT), p. 16. Art. 3.15a lid 1 en 2 van het Barim spreken daarom van het plaatsgebonden risico voor een ‘buiten de inrichting’ gelegen (beperkt) kwetsbaar object. &#13;
39. Stb. 2010, 749 (NvT), p. 9 &#13;
40. De AIM is te vinden op de website aim.vrom.nl. Voor meer informatie: www.infomil.nl/.onderwerpen/integrale/activi­teitenbesluit/activiteitenbesluit-2. &#13;
41. Vgl. art. 2.4 lid 2 Rarro, bijlage 8.4 en bijlage 10. &#13;
42. Vgl. art. 2.5 en 2.6 Rarro. &#13;
43. Een luchthavenbesluit geldt als voorbereidingsbesluit in de zin van de Wro en staat in die hoedanigheid in de weg aan het verlenen van een omgevingsvergunning voor bouwen (art. 8.8 lid 2 Wet luchtvaart). &#13;
44. ABRvS 14 december 2011, LJN BU7930, TBR 2012/107. &#13;
45. Het van toepassing verklaren van algemene regels op bepaalde typen inrichtingen brengt niet per definitie mee dat deze ook niet langer vergunningplichtig zijn. Er zijn een groot aantal categorieën van inrichtingen waarvan be­paalde aspecten zijn geregeld in algemene regels en andere niet of die alleen tot een bepaalde omvang onder algemene regels vallen. &#13;
46. Vgl. art. 2.1 lid 1 onder i Wabo, in samenhang met art. 2.2a, aanhef en onder a Besluit omgevingsrecht. &#13;
47. Vgl. art. 5.13a en 513b lid 1 Besluit omgevingsrecht. &#13;
48. In dat geval is art. 7.18 van de Wet milieubeheer van toe­passing en geldt daarom de aanwijzing in art. 2.2a Besluit omgevingsrecht niet. De aanvrager moet in eerste instantie een aanvraag op grond van art. 2.1 lid 1 onder i Wabo in­dienen. Als het bevoegd gezag naar aanleiding van die aan­vraag beslist dat een MER moet worden opgesteld, of als de aanvrager heeft verklaard dat hij een MER maakt, moet hij alsnog een vergunning op grond van art. 2.1 lid 1 onder e Wabo aanvragen (ABRvS 2 mei 2012, LJN BW4511, BR 2012/137. &#13;
49. De verplichte en facultatieve voorschriften zijn opgenomen in paragraaf 5.2 van het Besluit omgevingsrecht. &#13;
50. Art. 3 lid 1, aanhef en onder p Besluit landbouw milieube­heer in samenhang met het Besluit omgevingsrecht, bijlage I, onderdeel B, onderdeel 1, aanhef en onder b. Zie bijv. ABRvS 14 november 2007, LJN BB7831. &#13;
51. Art. II, onderdeel E, nr. 2, onder b, van het Besluit van 14 september 2012 tot wijziging van het Besluit algemene re­gels voor inrichtingen milieubeheer (agrarische activiteiten in het Besluit algemene regels voor inrichtingen milieu­beheer), Stb. 2012, 441. Dit besluit is op 1 januari 2013 in werking getreden (Stb. 2012, 643). &#13;
52. Art. 75 lid 5 en 6 Flora- en faunawet. &#13;
53. ABRvS 13 mei 2009, LJN BI3701, JM 2009, 90 (Park Brederode). &#13;
54. ABRvS 8 februari 2012, LJN BV3215, JM 2012/53 (rijksinpassingsplan Windenergie langs de dijken van de Noordoostpolder en uitvoeringsbesluiten), r.o. 2.33.5. &#13;
55. ABRvS 25 februari 2009, LJN BH4011, BR 2009, 115. &#13;
56. Vgl. art. 75c lid 1 in samenhang met art. 75b lid 2 Ffw. &#13;
57. Vgl. art. 75d lid 1 Ffw. &#13;
58. Vgl. art. 75e Ffw. &#13;
59. Vgl. art. 46-47d Nbw. &#13;
60. ABRvS 8 februari 2012, LJN BV3215, JM 2012/53, r.o. 2.41.3, in navolging van ABRvS 1 april 2009, LJN BH9250, JM 2009/75. Een vergunning voor 4 windturbi­nes nabij de Natura 2000-gebieden ‘Weerribben’ en ‘De Wieden’ kon daarom worden verleend. &#13;
61. Zie ook op dit punt ABRvS 8 februari 2012, LJN: BV3215, JM 2012/53, r.o. 2.33.3. &#13;
62. Vgl. art. 19j lid 1 Nbw. &#13;
63. Dit naar analogie van windturbineparken waarop de rijkscoördinatieregeling van toepassing is (art. 3.36c Wet ruimtelijke ordening). &#13;
64. ABRvS 2 mei 2007, LJN BA4163 (art. 19 WRO-vrij­stelling) en ABRvS 1 september 2010, LJN BN5725, AB 2010/262 (projectbesluit). &#13;
65. ABRvS 28 september 2011, LJN BT2817, AB 2012/92. Deze uitspraak staat volgens annotator M.A.M. Dieperink haaks op het standpunt van de wetgever in de Memorie van Toelichting op de Crisis- en herstelwet. &#13;
66. Vgl. art. 2.10 lid 2 Wabo. Met de ‘Wijziging van de Crisis-en herstelwet en diverse andere wetten in verband met het permanent maken van de Crisis- en herstelwet en het aanbrengen van enkele verbeteringen op het terrein van het omgevingsrecht’ zal echter aan art. 2.7 Wabo worden toe­gevoegd dat, indien één van de onlosmakelijke activiteiten een activiteit is als bedoeld in art. 2.1 lid 1, onder c Wabo [afwijken van het bestemmingsplan, IH], voor die activiteit voorafgaand aan en los van de overige onlosmakelijke activiteiten een aanvraag om een omgevingsvergunning kan worden ingediend. Het wetsvoorstel (33.135) ligt op dit moment bij de Eerste Kamer. &#13;
67. ABRvS 3 oktober 2012, LJN BX8977, M en R 2012/156, r.o. 4.2. Aldus ook de Memorie van Toelichting op de Wabo in: Kamerstukken II 2008/09, 31953, nr. 3, p. 43-45. &#13;
68. Zie bijvoorbeeld ABRvS 18 juli 2012, LJN BX1880, r.o. 5.2.5. &#13;
69. De drempelwaarden in de bijlage van het Besluit m.e.r. mogen echter niet absoluut worden toegepast, maar nage­gaan moet worden of andere factoren als bedoeld in bijlage III bij de Europese MER-richtlijn aanleiding kunnen geven om toch een m.e.r.-beoordeling of een MER te maken. Zie HvJ 15 oktober 2009, Commissie tegen Nederland (C-255/08) en art. 2 lid 5 en lid 6 Besluit m.e.r. Een belangrijke factor is de ligging nabij Natura 2000-gebied. Zie bijv. ABRvS 6 mei 2012, LJN: BW5961, en in het bijzonder voor windturbines: Vz. ABRvS 4 februari 2011, LJN BP3350. &#13;
70. Art. 7.2a lid 1 Wet milieubeheer in samenhang met art. 19j lid 2 Natuurbeschermingswet 1998. &#13;
</legacyfootnotes><footnotes><footnote/></footnotes><auteurs>mr. I.M. van der Heijden&#13;
</auteurs><published>2013-01-01 00:00:00</published><modified>2013-01-01 00:00:00</modified><editiondate>2013-01-01</editiondate><htmlpath>https://denhollander.info/artikel/10310</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4830</id><udhid>UDH:TvAR/4830</udhid><titel>Nijboer / LNV (TvAR 1999/4967)</titel><searchwords><searchword>TvAR 7/8/1999</searchword><searchword>TvAR 1999/4967</searchword><searchword>UDH:TvAR/4830</searchword></searchwords><attachments><attachment><name>1999_nr 78_Rechtspraak_4967.pdf</name><extention>pdf</extention><url>https://denhollander.info/download/4772/ci</url></attachment></attachments><inleiding>Beschikking superheffing SLOMdeelnemers&#13;
art. 2 leden 5 en 6,&#13;
art. 9 lid 1; Vo. (EEG) nr. 857/84&#13;
art. 3bis lid 3; Vo. (EEG) nr.&#13;
1546/88 art. 3bis lid 3&#13;
&#13;
Melkquotum SLOM-deelnemer. Criteria omtrent&#13;
hervatten vanaf het oorspronkelijke&#13;
SLOM-bedrijf. Ruwvoer vanaf oorspronkelijke&#13;
bedrijf, aanleg melktank en grasland, niet&#13;
voldoende. Vertrouwensbeginsel niet geschonden.</inleiding><content>Uitspraak in de zaak van:&#13;
A. Nijboer, wonende te Ane, appellant,&#13;
tegen&#13;
de Minister van Landbouw, Natuurbeheer en&#13;
Visserij, zetelend te ’s-Gravenhage, verweerder.&#13;
1. Het verloop van de procedure&#13;
Op 25 april 1995 heeft het College van appellant&#13;
een beroepschrift ontvangen, waarbij&#13;
beroep is ingesteld tegen een besluit van verweerder&#13;
van 15 maart 1995.&#13;
Bij voormeld besluit heeft verweerder beslist&#13;
op het bezwaar dat appellant heeft gemaakt&#13;
tegen het besluit van verweerder, te zijnen&#13;
aanzien genomen op grond van de Beschikking&#13;
superheffing SLOM-deelnemers (verder:&#13;
de BSD).&#13;
Verweerder heeft op 20 juli 1995, onder overlegging&#13;
van de op de zaak betrekking hebbende&#13;
stukken, een verweerschrift ingediend,&#13;
strekkende tot ongegrondverklaring van het&#13;
beroep.&#13;
Appellant heeft bij brief van 5 september&#13;
1995, met bijlage, een repliek ingediend.&#13;
Het College heeft bij brieven van 13 oktober&#13;
1996 partijen medegedeeld dat de behandeling&#13;
van het beroep in deze zaak en die van het&#13;
beroep in de zaak, geregistreerd onder nummer&#13;
94/1944/060/198, gevoegd zijn.&#13;
Nadat het College partijen had uitgenodigd te&#13;
verschijnen ter zitting op 8 januari 1997, heeft&#13;
appellant op 30 december 1996 het College&#13;
nog enkele stukken doen toekomen.&#13;
Op 8 januari 1997 heeft het onderzoek ter zitting&#13;
plaatsgevonden, waarbij appellant en verweerder&#13;
bij monde van hun gemachtigden&#13;
hun standpunt hebben toegelicht.&#13;
Voor het doen van uitspraak heeft het College&#13;
de behandeling van de gevoegde zaken weer&#13;
gesplitst.&#13;
2. De grondslag van het geschil&#13;
2.1. Artikel 3bis, derde lid, van Verordening&#13;
(EEG) nr. 857/84 van de Raad, zoals laatstelijk&#13;
gewijzigd bij Verordening (EEG) nr.&#13;
1639/91 van 13 juni 1991, PB nr. L 150/35 van&#13;
15 juni 1991, luidt – voor zover hier van&#13;
belang – als volgt:&#13;
“– 3. Indien de producent binnen twee jaar, te&#13;
rekenen vanaf 29 maart 1989, of, in het in de&#13;
laatste alinea van lid 1 bedoelde geval, vanaf&#13;
1 juli 1991 en op voorwaarde dat de geldigheidsduur&#13;
van de regeling inzake de extra&#13;
heffing wordt verlengd, ten genoegen van de&#13;
bevoegde instantie kan bewijzen dat hij de&#13;
rechtstreekse verkoop en/of leveringen daadwerkelijk&#13;
heeft hervat en dat deze rechtstreekse&#13;
verkoop en/of deze leveringen tijdens de&#13;
laatste twaalf maanden tenminste 80% van de&#13;
voorlopige referentiehoeveelheid hebben&#13;
bedragen, wordt de specifieke referentiehoeveelheid&#13;
hem definitief toegewezen.”&#13;
Artikel 3bis, derde lid, van Verordening&#13;
(EEG) nr. 1546/88 van de Commissie, zoals&#13;
laatstelijk gewijzigd bij Verordening (EEG)&#13;
nr. 2061/91 van 12 juli 1991, PB nr. L 187/35&#13;
van 13 juli 1991, luidt, voor zover hier van&#13;
belang, als volgt:&#13;
“– 3. De producent levert de bevoegde instantie,&#13;
overeenkomstig door de Lidstaat vast te&#13;
stellen voorschriften, vóór 29 maart 1991 of,&#13;
naar gelang van het geval, vóór 1 juli 1993, het&#13;
bewijs dat hij sedert minstens twaalf maanden&#13;
de rechtstreekse verkoop en/of levering van&#13;
melk heeft hervat. (...).”&#13;
Artikel 2, vijfde lid, van de BSD, zoals laatstelijk&#13;
gewijzigd bij beschikking van 11 september&#13;
1991, Stcrt. 1991, nr. 176, en voor zover&#13;
hier van belang gelijkluidend aan artikel 2,&#13;
vijfde lid, eerste volzin, van de voor genoemde&#13;
datum geldende BSD, luidt als volgt:&#13;
“De specifieke referentiehoeveelheid wordt&#13;
voorlopig toegewezen voor een periode die&#13;
eindigt uiterlijk op 29 maart 1991 dan wel,&#13;
indien de aanvraag voor een specifieke referentiehoeveelheid&#13;
pas na 1 juli 1991 kon worden&#13;
ingediend uiterlijk op 30 juni 1993.”&#13;
Artikel 2, zesde lid, van de BSD, zoals gewijzigd&#13;
bij beschikking van 11 september 1991,&#13;
Stcrt. 1991 nr. 176, en voor zover hier van&#13;
belang gelijkluidend aan artikel 2, vijfde lid,&#13;
tweede volzin, van de voor genoemde datum&#13;
geldende BSD, luidt – voor zover hier van&#13;
belang – als volgt: “De definitieve toewijzing&#13;
van de totale voorlopige specifieke referentiehoeveelheid&#13;
vindt alleen plaats indien de producent&#13;
in de in het vijfde lid bedoelde periodes&#13;
de (...) leveringen daadwerkelijk heeft hervat&#13;
en daarin gedurende een periode van&#13;
twaalf opeenvolgende maanden tenminste 80%&#13;
van de voorlopig toegewezen specifieke referentiehoeveelheid&#13;
heeft geproduceerd. Indien&#13;
de producent in de in het vijfde lid bedoelde&#13;
periodes gedurende twaalf opeenvolgende&#13;
maanden minder dan 80% van de voorlopig&#13;
toegewezen referentiehoeveelheid heeft geproduceerd&#13;
is de definitieve toewijzing gelijk&#13;
aan de daadwerkelijk (...) geleverde hoeveelheid.”&#13;
Artikel 9, eerste lid, van de BSD, zoals gewijzigd&#13;
bij beschikking van 11 september 1991,&#13;
Stcrt. 1991, nr. 176, luidt – voor zover hier van&#13;
belang – als volgt:&#13;
“– 1. Definitieve toewijzing van de specifieke&#13;
referentiehoeveelheid vindt plaats als voldaan&#13;
is aan het bepaalde in artikel 2, zesde lid, en de&#13;
producent dit verklaart in een daartoe voorgeschreven&#13;
verklaring.”&#13;
2.2. Op grond van de gedingstukken en het&#13;
onderzoek ter terechtzitting staan de volgende&#13;
feiten en omstandigheden ten processe vast.&#13;
– Appellant heeft een zogenoemde SLOMovereenkomst&#13;
gesloten met de Stichting Ontwikkelings-&#13;
en Saneringsfonds voor de Landbouw,&#13;
waarbij hij zich heeft verbonden om&#13;
gedurende de periode van 13 januari 1981 tot&#13;
en met 13 januari 1986 geen melk- of zuivelprodukten,&#13;
afkomstig van zijn bedrijf, te leveren.&#13;
– Verweerder heeft bij besluit van 27 juli 1989&#13;
geweigerd appellant op grond van de BSD een&#13;
specifieke referentiehoeveelheid voorlopig toe&#13;
te wijzen.&#13;
– Nadat appellant hiertegen een bezwaarschrift&#13;
had ingediend en, hangende de behandeling&#13;
daarvan, aan de Voorzitter van het College&#13;
had verzocht om het treffen van een&#13;
voorlopige voorziening, heeft deze bij uitspraak&#13;
van 30 december 1991 bij wege van&#13;
voorlopige voorziening bepaald dat verweerder&#13;
appellant moest behandelen als ware aan&#13;
deze een voorlopige specifieke referentiehoeveelheid&#13;
van 51.691 kg toegewezen.&#13;
– Verweerder heeft bij besluit van 26 april&#13;
1994 aan appellant een voorlopige specifieke&#13;
referentiehoeveelheid van 51.691 kg toegewezen.&#13;
– Verweerder heeft bij brief van 8 september&#13;
1994 appellant medegedeeld dat hij, gelet op&#13;
het rapport van de Algemene Inspectie Dienst&#13;
van verweerders ministerie (hierna: AID) met&#13;
nummer 1442/94/0008, niet in aanmerking&#13;
komt voor een definitieve toewijzing van een&#13;
specifieke referentiehoeveelheid op grond van&#13;
de BSD en dat zijn voorlopige toewijzing&#13;
komt te vervallen.&#13;
– Appellant heeft tijdig een bezwaarschrift&#13;
tegen dat besluit ingediend.&#13;
– Bij het bestreden besluit heeft verweerder&#13;
op dat bezwaarschrift beslist.&#13;
3. Het bestreden besluit&#13;
Verweerder heeft, samengevat, zijn bestreden&#13;
besluit doen steunen op onder meer de volgende&#13;
overwegingen.&#13;
Er is, gelet op voormeld rapport van de AID,&#13;
geen sprake van een zelfstandige bedrijfsvoering&#13;
door appellant, omdat het dagelijkse toezicht&#13;
en de werkzaamheden nagenoeg geheel&#13;
aan Doldersum – een maat van de maatschap&#13;
Jurjens-Doldersum die stalruimte aan appellant&#13;
had verpacht – waren overgelaten.&#13;
Tevens is er, gelet op voormeld rapport van de&#13;
AID, geen sprake van een produktiehervatting&#13;
vanaf het oorspronkelijk SLOM-bedrijf.&#13;
Weliswaar is geconstateerd dat gewas van de&#13;
SLOM-gronden is gebruikt voor vervoedering&#13;
aan de koeien en dat geen ander ruwvoer&#13;
is gevoerd, maar overigens zijn in het geheel&#13;
geen produktiemiddelen van het oorspronkelijke&#13;
SLOM-bedrijf ingezet.&#13;
4. Het standpunt van appellant&#13;
Appellant heeft, samengevat, het volgende&#13;
naar voren gebracht.&#13;
Appellant heeft het oorspronkelijke SLOMbedrijf&#13;
zodanig ingezet dat voldaan is aan de&#13;
eis dat de melkproduktie moet zijn hervat&#13;
vanaf het oorspronkelijke SLOM-bedrijf. Hij&#13;
heeft niet alleen op de oorspronkelijke&#13;
SLOM-gronden gewassen verbouwd voor het&#13;
melkvee, ook werden de melkkoeien van appellant&#13;
onder zijn eigen mestquotum gebracht&#13;
en op zijn dierentellingskaart voor de mestboekhouding&#13;
vermeld, waardoor appellant&#13;
verantwoordelijk was voor de afvoer van&#13;
mest. Bovendien heeft appellant geïnvesteerd&#13;
ten behoeve van de hervatte melkproduktie.&#13;
Het standpunt van verweerder dat alleen aan&#13;
de eis dat de melkproduktie moet zijn hervat&#13;
vanaf het oorspronkelijke SLOM-bedrijf, is&#13;
voldaan, indien het SLOM-bedrijf behalve&#13;
voor de verbouw van gewassen voor het&#13;
melkvee ook op andere wijze is gebruikt voor&#13;
de hervatting van de melkproduktie, zoals&#13;
voor de stalling van jongvee of het weiden van&#13;
het melkvee, leidt tot een onaanvaardbare&#13;
achterstelling van bepaalde typen melkveebedrijven.&#13;
Er zijn immers bedrijven waar men&#13;
niet zelf kalveren opfokt maar uitsluitend volwassen&#13;
dieren aanhoudt die hebben gekalfd.&#13;
Evenzo zijn er bedrijven die het vee in de&#13;
zomer in de stal houden. Verweerder sluit,&#13;
door een dergelijk onredelijk onderscheid te&#13;
maken, bepaalde SLOM-mers bij voorbaat uit&#13;
van definitieve toewijzing van een referentiehoeveelheid.&#13;
Uit het complex van feiten en omstandigheden&#13;
blijkt voorts dat appellant de intentie had&#13;
om de melkproduktie duurzaam te hervatten.&#13;
De melkproduktie heeft immers plaats gevon-&#13;
den voor een periode van circa twee jaar.&#13;
Het AID-rapport, dat betrekking heeft op een&#13;
betrekkelijk korte periode van minder dan een&#13;
half jaar, is op enkele punten onjuist. Zo&#13;
wordt vermeld dat Doldersum, met wie een&#13;
arbeidscontract was gesloten, samen met&#13;
appellant zou hebben beslist over aangelegenheden&#13;
het melkvee betreffende. Appellant is&#13;
echter altijd degene geweest die in laatste&#13;
instantie besliste over hetgeen met zijn vee&#13;
moest gebeuren. Dat aan Doldersum is overgelaten&#13;
de inseminator te bellen, hangt samen&#13;
met de korte tochtigheidsduur van de koe.&#13;
Appellant heeft overigens Doldersum een&#13;
duidelijke instructie gegeven inzake de keuze&#13;
van de KI-stier. Dat moest een stier zijn van&#13;
het vleesras Piemontese.&#13;
Verder wijst appellant erop dat hij bij de hervatting&#13;
van de melkproduktie volledig is afgegaan&#13;
op het advies van de Sociaal Economische&#13;
Voorlichtingsdienst van zijn landbouworganisatie.&#13;
Deze voorlichtingsdienst heeft&#13;
zich bij haar advisering in sterke mate laten&#13;
leiden door de brief die verweerder destijds&#13;
heeft gezonden aan de Friese Maatschappij&#13;
voor Landbouw.&#13;
Tenslotte refereert appellant aan het feit dat&#13;
hij SLOM I-deelnemer is en dat hij door de&#13;
late, negatieve, beslissing inzake de definitieve&#13;
toewijzing slechter is behandeld dan andere&#13;
SLOM I-gevallen. Dat is temeer onaanvaardbaar&#13;
omdat verweerder in de Kamercommissie&#13;
en tegenover het Landbouwschap heeft&#13;
verklaard SLOM I-gevallen met rust te laten&#13;
en niet te onderwerpen aan een nieuwe strenge&#13;
toetsing. Verder heeft appellant gewezen&#13;
op een vijftal, blijkens de in die zaken opgemaakte&#13;
en overgelegde AID-rapporten, met&#13;
zijn zaak vergelijkbare gevallen waarin verweerder&#13;
een definitieve referentiehoeveelheid&#13;
heeft toegewezen.&#13;
5. De beoordeling van het geschil&#13;
Ingevolge het bepaalde bij artikel 2, zesde lid,&#13;
van de BSD kan een definitieve toekenning&#13;
van een SLOM-quotum alleen plaatsvinden&#13;
indien, in een geval als het onderhavige, de&#13;
melkproduktie daadwerkelijk vóór 1 juli 1993&#13;
is hervat. Dit vereiste is ontleend aan het&#13;
bepaalde bij artikel 3bis van Verordening&#13;
(EEG) nr. 857/84.&#13;
Voor de toepassing van dit vereiste gaat verweerder&#13;
er van uit dat van een daadwerkelijke&#13;
hervatting van de melkproduktie pas sprake&#13;
is, indien de SLOM-deelnemer zelfstandig&#13;
voor eigen rekening en risico de leveringen&#13;
hervat vanaf het bedrijf waarop de SLOMovereenkomst&#13;
betrekking had. Hieronder&#13;
wordt mede verstaan het oorspronkelijke&#13;
SLOM-bedrijf, uitgebreid met vóór, danwel&#13;
in sommige gevallen na het moment van voorlopige&#13;
toekenning aan het bedrijf toegevoegde&#13;
produktie-eenheden.&#13;
Gelijk het College reeds eerder in zijn uitspraken&#13;
van 27 april 1994 in de zaak, geregistreerd&#13;
onder nummer 93/0271/060/198 (J.&#13;
van Loo), en van 7 september 1994 in de zaak,&#13;
geregistreerd onder nummer 93/1397/060/198&#13;
(J.H. Florijn), heeft overwogen, kan niet worden&#13;
geoordeeld dat de aldus gehanteerde criteria&#13;
voor de beantwoording van de vraag of&#13;
de melkproduktie daadwerkelijk is hervat,&#13;
zich niet verdragen met het bepaalde in artikel&#13;
2, zesde lid, van de BSD of de daaraan ten&#13;
grondslag liggende communautaire voorschriften.&#13;
Het College overweegt met betrekking tot de&#13;
vraag of de melkproduktie in de gemelde&#13;
periode voldoet aan het criterium dat de&#13;
melkproduktie moet zijn hervat vanaf het&#13;
oorspronkelijke SLOM-bedrijf het volgende.&#13;
In de opvatting van verweerder kan blijken&#13;
van een voldoende inzet van het oorspronkelijke&#13;
SLOM-bedrijf – leidend tot de conclusie&#13;
dat aan eerdervermeld criterium is voldaan –&#13;
aan de hand van een aantal aanwijzingen&#13;
omtrent de inzet van dat bedrijf, zoals de&#13;
plaats waar de koeien zijn gestald, waar zij&#13;
zijn geweid, waar het jongvee heeft gestaan,&#13;
de hoeveelheid ruwvoer die van het SLOMbedrijf&#13;
is gewonnen en aan de eigen koeien&#13;
vervoederd en de hoeveelheid eigen arbeid die&#13;
aan de melkproduktie is besteed. In de opvatting&#13;
van verweerder is van een voldoende&#13;
inzet in ieder geval geen sprake, indien slechts&#13;
via de voederwinning en niet ook op andere&#13;
wijze van betrokkenheid van het oorspronkelijke&#13;
SLOM-bedrijf blijkt.&#13;
Het College acht die opvatting niet onjuist.&#13;
Dat – zoals appellant heeft betoogd – de hervatting&#13;
van de melkproduktie op zodanige&#13;
wijze kan plaatsvinden, dat bepaalde aanwij-&#13;
zingen inzake de inzet van het oorspronkelijke&#13;
SLOM-bedrijf, zoals de stalling van het&#13;
jongvee, zullen ontbreken, doet naar het oordeel&#13;
van het College niet af aan de bruikbaarheid&#13;
van de overige criteria voor de beoordeling&#13;
of er voldoende andere aanwijzingen zijn&#13;
dat de melkproduktie is hervat vanaf het oorspronkelijke&#13;
SLOM-bedrijf.&#13;
Op grond van de stukken – in het bijzonder&#13;
het AID-rapport – en het onderzoek ter zitting,&#13;
is het College van oordeel dat verweerder&#13;
zich terecht op het standpunt heeft gesteld&#13;
dat de tot het oorspronkelijke SLOM-bedrijf&#13;
behorende produktie-eenheden in onvoldoende&#13;
mate bij de hervatting van de melkproduktie&#13;
zijn betrokken. Het feit, dat de koeien&#13;
gedurende de meldingsperiode zijn gevoerd&#13;
met ruwvoer dat afkomstig was van het oorspronkelijke&#13;
SLOM-bedrijf en dat geïnvesteerd&#13;
is in een melktank en, naar ter zitting&#13;
door appellant is gesteld, in aanleg van grasland,&#13;
leiden niet tot de conclusie dat van voldoende&#13;
inzet als vorenbedoeld wel sprake&#13;
was. Mede in aanmerking genomen dat, gelet&#13;
op aanwezigheid van een vaste arbeidskracht,&#13;
van eigen arbeid van appellant slechts in&#13;
beperkte mate sprake is geweest, is naar het&#13;
oordeel van het College het aantal aanwijzingen&#13;
voor de betrokkenheid van het oorspronkelijke&#13;
SLOM-bedrijf te gering te achten om&#13;
tot een voor appellant gunstig oordeel te&#13;
komen.&#13;
Het College acht in dit verband appellants&#13;
betoog dat zijn melkkoeien destijds onder zijn&#13;
eigen mestquotum werden gebracht, zodat hij&#13;
verantwoordelijk was voor de afvoer van&#13;
mest, niet van belang. Gesteld noch gebleken&#13;
is immers dat de oorspronkelijke SLOMgronden&#13;
feitelijk werden benut voor de afvoer&#13;
van de betrokken mest.&#13;
Verweerder heeft zich gezien het vorenstaande&#13;
terecht op het standpunt gesteld dat appellant&#13;
de melkproduktie niet heeft hervat vanaf&#13;
het oorspronkelijke SLOM-bedrijf of een&#13;
(voldoende) deel daarvan, zodat reeds daarom&#13;
niet was voldaan aan voormeld, aan artikel&#13;
3bis van Verordening (EEG) 857/84 ontleend&#13;
vereiste inzake hervatting van de melkproduktie.&#13;
Nu genoemde EG-bepaling niet voorziet&#13;
in de mogelijkheid voor Lid-Staten om af&#13;
te wijken, was verweerder gehouden de toewijzing&#13;
van het SLOM-quotum vervallen te&#13;
verklaren, zoals hij bij zijn bestreden besluit&#13;
heeft bevestigd.&#13;
Bij die stand van zaken is de vraag of appellant&#13;
heeft voldaan aan de overige door verweerder&#13;
gehanteerde criteria niet meer van&#13;
belang, zodat het College aan het daaromtrent&#13;
door appellant aangevoerde voorbij gaat.&#13;
Met betrekking tot appellants stelling dat het&#13;
bestreden besluit in strijd is met het vertrouwensbeginsel&#13;
overweegt het College als volgt.&#13;
Daargelaten, gelet op de toepasselijke communautaire&#13;
bepalingen, tot welk resultaat een&#13;
beroep op het vertrouwensbeginsel onder&#13;
omstandigheden zou kunnen leiden, kan dit&#13;
beroep in appellants geval op grond van de&#13;
volgende overwegingen in ieder geval niet&#13;
slagen.&#13;
De door appellant overgelegde brief van verweerder&#13;
aan de Friese Maatschappij van&#13;
Landbouw bevatte algemene informatie over&#13;
de wijze waarop de SLOM-producent bij de&#13;
hervatting van de melkproduktie produktiemiddelen&#13;
kon huren.&#13;
Naar het oordeel van het College valt uit&#13;
bedoelde mededelingen niet zonder meer af te&#13;
leiden dat een wijze van hervatting, zoals die&#13;
door appellant is gerealiseerd, was toegestaan.&#13;
Voor die conclusie ziet het College evenmin&#13;
voldoende grond indien de antwoorden worden&#13;
bezien in samenhang met de gestelde vragen.&#13;
Allereerst moet worden vastgesteld dat niet is&#13;
gebleken dat aan verweerder de concrete situatie&#13;
van appellant zelf is voorgelegd, of dat&#13;
concreet is aangegeven op welke wijze en in&#13;
welke mate men van plan was om – conform&#13;
de uitgangspunten van de communautaire&#13;
regelingen – de produktie-eenheden van het&#13;
oorspronkelijke SLOM-bedrijf in te zetten.&#13;
De mededelingen van verweerder hebben – in&#13;
samenhang daarmee – eveneens een algemeen&#13;
karakter. Zij geven derhalve geen uitsluitsel&#13;
over de vraag of de in een bepaald geval gekozen&#13;
wijze van hervatting van de melkproduktie&#13;
bij een concrete beoordeling daarvan door&#13;
verweerder al dan niet toelaatbaar zou zijn.&#13;
In aanmerking genomen het algemene karakter&#13;
van de beantwoording door verweerder&#13;
van de hem gestelde vragen diende de opsomming&#13;
van verweerder van hetgeen hij in de&#13;
praktijk toestaat op het gebied van inhuren&#13;
van produktiemiddelen te worden gezien in&#13;
de context van doelstellingen, uitgangspunten&#13;
en beperkende voorwaarden die in het communautaire&#13;
recht zijn neergelegd. Dat het&#13;
oorspronkelijke SLOM-bedrijf in voldoende&#13;
mate bij de hervatting van de melkproduktie&#13;
moet worden betrokken, blijkt, als hiervoor is&#13;
overwogen, voldoende duidelijk uit deze&#13;
communautaire bepalingen. Appellant mocht&#13;
derhalve aan bedoeld antwoord geen uitleg&#13;
geven welke met dit uitgangspunt strijdig was.&#13;
Met betrekking tot het beroep op het gelijkheidsbeginsel&#13;
overweegt het College als volgt.&#13;
Verweerder heeft – onder erkenning dat niet is&#13;
uitgesloten dat hier en daar fouten zijn&#13;
gemaakt – gemotiveerd betwist, dat sprake is&#13;
van een wijziging van de beoordeling van&#13;
SLOM-I, onderscheidenlijk SLOM-II-gevallen.&#13;
Het moge zo zijn dat bij de uitvoerders&#13;
van de BSD onduidelijkheid heeft bestaan die&#13;
ertoe noopte geregeld nadere instructies van&#13;
het ministerie te vragen, en dat dientengevolge&#13;
pas gaandeweg aanvankelijk bestaande onzekerheden&#13;
bij de uitvoerders zijn weggenomen,&#13;
zulks is naar het oordeel van het College&#13;
onvoldoende om op grond van het gelijkheidsbeginsel&#13;
aanspraken te scheppen voor de&#13;
toekomst op toekenning van voordelen in&#13;
strijd met de wet. Het College verwijst in dit&#13;
verband naar de hiervoor bedoelde doelstellingen,&#13;
uitgangspunten en beperkende voorwaarden&#13;
van de communautaire regeling.&#13;
Met betrekking tot het beroep van appellant&#13;
op het gelijkheidsbeginsel in verband met een&#13;
vijftal gevallen, waarin verweerder een referentiehoeveelheid&#13;
definitief heeft toegewezen,&#13;
terwijl deze gevallen naar het inzicht van&#13;
appellant sterk vergelijkbaar waren met zijn&#13;
geval, overweegt het College het volgende.&#13;
Afgaande op hetgeen verweerder, niet betwist,&#13;
dienaangaande heeft opgemerkt, stelt het College&#13;
vast dat de situatie in twee zaken (die van&#13;
Hermsen en van Nijland-van de Berg) op&#13;
relevante punten afweek van de situatie van&#13;
appellant, onder meer omdat in die gevallen&#13;
de SLOM-producent meer betrokken was bij&#13;
de concrete werkzaamheden inzake de verzorging&#13;
en het melken van het melkvee. In de&#13;
zaak Bosboom berustte de definitieve toewijzing&#13;
van een specifieke referentiehoeveelheid&#13;
niet op het oordeel dat hervat is vanaf het&#13;
oorspronkelijke SLOM-bedrijf maar op het&#13;
feit dat bij Bosboom het gerechtvaardigde&#13;
vertrouwen was opgewekt dat zijn referentiehoeveelheid&#13;
niet vervallen zou worden verklaard.&#13;
De zaak van Bosboom is daardoor&#13;
evenmin vergelijkbaar met die van appellant.&#13;
De resterende twee zaken wijken naar het&#13;
oordeel van het College niet op relevante&#13;
punten af van die van appellant.&#13;
Deze twee zaken bieden echter onvoldoende&#13;
aanknopingspunt om aan te nemen dat verweerder&#13;
er een uitvoeringspraktijk op na&#13;
houdt, die er op neer komt dat in identieke&#13;
gevallen van niet-voldoen aan vorenvermelde&#13;
criteria voor definitieve toewijzing van SLOMquota,&#13;
naar willekeur al dan niet intrekking&#13;
plaatsvindt, nog daargelaten tot welke slotsom&#13;
zodanige bevinding zou moeten leiden.&#13;
Aangezien ook overigens niet is gebleken dat&#13;
het bestreden besluit onrechtmatig is, dient&#13;
het beroep ongegrond te worden verklaard.&#13;
Het College ziet geen aanleiding om toepassing&#13;
te geven aan het bepaalde in artikel 8:75&#13;
van de Algemene wet bestuursrecht.&#13;
8. Beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4830</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1993</searchword><id>6085</id><udhid>UDH:TvAR/6085</udhid><titel>Verdeling van de waarde van het melkquotum. Reactie op het artikel van mr. P.S.A. Overwater (Agr R 1993, nr. 5, blz. 243 e.v.)</titel><searchwords><searchword>TvAR 7/1993</searchword><searchword>UDH:TvAR/6085</searchword></searchwords><attachments><attachment><name>1993_nr 7_Artikel_Tolner.pdf</name><extention>pdf</extention><url>https://denhollander.info/download/5894/ci</url></attachment></attachments><inleiding>In zijn artikel 'De redelijkheid en billijkheid en het melkquotum' reageert mr. P.S.A.&#13;
Overwater op mijn artikel over de quotumverdeling (Agr R 1993, nr. 2, blz. 73 e.v.). Ik&#13;
ben altijd dankbaar voor reacties en kritiek, maar dan wel graag op hoog peil. Ik zal proberen&#13;
het - in verband met de beschikbare ruimte noodgedwongen korte - antwoord thematisch&#13;
in te delen, waarbij ik voorop stel, dat ik een reactie uit deze hoek had verwacht,&#13;
en dat ik - mondeling - veel positieve reacties uit juridische kringen heb ontvangen.</inleiding><content>1. DE PACHTWET&#13;
In art. 1 wordt aangegeven, dat een pachtovereenkomst dient om een hoeve of los land in&#13;
gebruik te verstrekken ter uitoefening van de landbouw.&#13;
In art. 25 wordt de pachter verplicht het gepachte als een goed pachter te gebruiken en&#13;
het na afloop in goede staat weer op te leveren.&#13;
Een belangrijk deel van de jurisprudentie is hierop gebaseerd, en ik denk dat ik daaraan&#13;
voldoende aandacht heb besteed, zonder de regels om te keren, en met de constatering&#13;
dat redelijkheid en billijkheid moet worden betracht, hetgeen gestalte kan krijgen in&#13;
het tegen een redelijke vergoeding verwerven van het melkquotum.1 Dat het&#13;
melkquotum in een bepaald geval laag is, is geen grond voor verwijt aan de pachter.2&#13;
Met andere woorden, dat is geheel een zaak van de pachter en zijn inzet onder zijn&#13;
omstandigheden. Dit heeft de verpachter maar te aanvaarden wanneer boerderij en of land&#13;
verder goed verzorgd zijn. Dit aspect laat Overwater, m.i. niet terecht, geheel buiten&#13;
beschouwing, terwijl het wel de onderlinge verhouding van pachter en verpachter&#13;
duidelijk doet uitkomen.&#13;
2. OMKERING VAN DE REDENERING&#13;
Overwater beredeneert de (redelijkheid en) billijkheid en verwijt mij dan, dat ik die probeer&#13;
te becijferen. Het tegendeel is waar. Ik tracht op wetenschappelijk verantwoorde wijze&#13;
wegingsfactoren te vinden en deze, op grond van de jurisprudentie, in cijfers uit de&#13;
bedrijfseconomie, de produktie van melk, uit te drukken; m.a.w. ik tracht de inspanningen&#13;
van beide partijen te wegen in cijfers, die voldoen aan de juridische norm van redelijkheid en billijkheid, en wel met cijfers voor de factoren, die volgens de jurisprudentie leiden&#13;
tot redelijkheid en billijkheid, namelijk de factoren, waarin de wederzijdse inspanning&#13;
en investeringen hun duurzame uitdrukking vinden.&#13;
Het is absurd, zoals Overwater beweert, dat ik gezegd zou hebben, dat de factorkosten&#13;
gericht zijn geweest op het verwerven van quotum. Deze zijn gericht op de produktie&#13;
(van melk en aanwas), en de toekenning van het quotum is niet meer geweest dan het&#13;
vastleggen van die produktie en de korting daarop, met als resultaat de produktiemogelijkheid&#13;
van een heffingvrije hoeveelheid melk. En dat dank zij de inspanningen en investeringen&#13;
van de pachter op de grond van de verpachter. Het quotum is niet geschapen om&#13;
een meevallertje voor pachter of verpachter te creëren, of om bij beëindiging een te lage&#13;
pachtprijs te compenseren, zoals de voorzitter van de N.V.L.E. in diverse landbouwbladen&#13;
suggereert.&#13;
Eerst de feiten en gegevens verzamelen, en daaruit conclusies trekken, bij voorbeeld&#13;
ook ten aanzien van niet-exacte begrippen als redelijkheid en billijkheid: dat is wetenschappelijk&#13;
verantwoord en niet wat Overwater tracht te suggereren. De wijze waarop&#13;
Overwater via C.W. Dubbink de rechtsfilosoof Kisch aanhaalt, getuigt niet van inzicht in&#13;
hetgeen beiden werkelijk zeggen: in feite doen zij niets anders dan de invulling van het&#13;
begrip billijkheid afhankelijk stellen van de individuele omstandigheden, precies hetgeen&#13;
de wetgever heeft gedaan met de codificatie van art. 3 : 1 2 BW. Hierin worden een aantal&#13;
gezichtspunten gegeven 'welke de rechter nopen aan te geven welke belangen en welke&#13;
rechtsbeginselen hij heeft laten meewegen' (waaronder de maatschappelijke en persoonlijke&#13;
belangen die bij het geval zijn betrokken. 'Al naar gelang de aard van het geval zal&#13;
de nadruk nu eens meer op het ene gezichtspunt dan weer meer op het andere liggen'&#13;
(MvT, PG Inv W3, blz. 1036; cursivering van mij J.T.). En natuurlijk kunnen becijferingen,&#13;
en dat behoeft geen verenging te zijn, wel leiden tot de conclusie, dat is voldaan aan&#13;
art. 3 :12 BW en redelijkheid en billijkheid is betracht.&#13;
Ook in de jurisprudentie van het Pachthof wordt steeds, en terecht, verwezen naar de&#13;
omstandigheden van het (individuele) geval, en het is een fout van de praktijk, dat men&#13;
concludeert, dat in (vrijwel) alle gevallen de 50/50-regel geldt (al wekt het Pachthof misschien&#13;
ook de indruk, dat dit als regel het geval is). Alle gevallen verschillen nu eenmaal.&#13;
Als de 50/50-regel een vaste regel zou zijn, dan zou dit zelfs in strijd kunnen zijn met&#13;
de redelijkheid en billijkheid, die volgens rechtsfilosofen en ook volgens art. 3 : 1 2 BW&#13;
individueel moet worden getoetst (en dat doet de factorkosten-methode).&#13;
3. BEDRIJF OF GROND&#13;
Ik heb geprobeerd, deze discussie niet opnieuw te voeren.&#13;
'Brussel' gaat uit van bedrijfsgebondenheid en van registratie op naam van producenten;&#13;
overdracht kan alleen plaatsvinden samen met grond (in pacht of eigendom). Dat is&#13;
de nuchtere praktijk. We kunnen ook nog leasing noemen; die is helemaal niet grondgebonden&#13;
en kent alleen een bedrijfsmaximum. Dat Overwater de politiek in plaats van de&#13;
jurisprudentie er bij haalt, is zijn zaak; ik houd me liever aan de gegeven regels en de jurisprudentie.&#13;
Dat volgens Brussel een bedrijf een 'agrarisch stuk grond' zou zijn, is een&#13;
merkwaardige opmerking. Een bedrijf is een organisatie van arbeid, grond en kapitaal, de&#13;
aloude economische trits. In het arrest Wachauf spreekt het Hof van Justitie van 'een geheel van landbouwkundige produktie-eenheden'. De grond kan uiteraard wel deel uitmaken&#13;
van een bedrijf, hetgeen ook voor pachtgrond geldt.&#13;
In zijn conclusie b vermeldt Overwater, dat het quotum is toegekend aan de grond. Dit&#13;
is pertinent onjuist; het quotum is toegekend aan de producent aan de hand van zijn produktie,&#13;
en niet aan de grond; er is zelfs niet gevraagd waar of op welke grond de melk&#13;
werd gewonnen. De enige beperking is, dat wanneer het gebruik ophoudt de melk bij de&#13;
grond blijft, tenzij...&#13;
4. ARBEID&#13;
Arbeid is een wezenlijk en onmisbaar onderdeel in de produktie, ook van melk, en ligt&#13;
dus mede aan de basis van het verkrijgen en instandhouden van het melkquotum. Arbeid&#13;
behoort ook tot de zogenaamde vaste lasten, de factorkosten, en wel van de factor arbeid.&#13;
Zo is ook de grond een onmisbare factor evenals kapitaal (investeringen in bij voorbeeld&#13;
vee en inventaris), maar de grond of kapitaal produceert geen melk zonder de verdere inspanningen,&#13;
bij voorbeeld de arbeid en het management, van de producent, in dit geval de&#13;
pachter. De factorkosten zijn alle onmisbaar voor duurzame produktie van melk en instandhouding&#13;
van het quotum (bij leasing wordt dit in principe verplaatst naar een ander&#13;
bedrijf en andere producent).&#13;
De heer Overwater vermeldt, dat de Europese Commissie stelt, dat het quotum niet de&#13;
vrucht is van de arbeid van de melkveehouder. De stelling sec is misschien juist, maar de&#13;
realiteit is anders. De produktie van de melk was en is het resultaat van het samengaan&#13;
van vele factoren zoals grond, kapitaal en de arbeid van de pachter van de grond, waaronder&#13;
zijn management en organisatietalent. Op grond van die produktie van melk werd indertijd&#13;
een quotum toegekend door de overheid. Indirect is het quotum dus toch een&#13;
vrucht van de arbeid (en andere inspanningen) van de pachter, de producent, en die&#13;
vrucht mag hem niet worden onthouden (aldus het arrest Wachauf). Het is merkwaardig,&#13;
dat Overwater ook zelf de arbeid ten tonele voert, waar hij de A.G. bij het Hof van Justitie,&#13;
mr. F.G. Jacobs, citeert in verband met het arrest Posthumus/Oosterwoud: '...lidstaat&#13;
is niet verplicht om een vertrekkende pachter melkquotum te laten behouden, mits de&#13;
pachter een passende vergoeding ontvangt, rekening houdend met de ARBEID en de INVESTERINGEN&#13;
ter verkrijging van die quota.3&#13;
In de zaak Wachauf stelde de Europese Commissie, dat koeien en melkinstallatie niet&#13;
tot de relevante investeringen behoren, aldus Overwater. Dit is natuurlijk nonsens, en het&#13;
Hof van Justitie ging er dan ook aan voorbij. Zo is het ook onzinnig te veronderstellen,&#13;
dat het Hof van Justitie alleen het oog had op ontginning als relevante investering; dat is&#13;
in het dictum van het arrest ook niet te vinden. Dat de Commissie bovenstaande beweert&#13;
omdat koeien en installatie na afloop eigendom blijven van de pachter is al even onzinnig;&#13;
de grond blijft ook eigendom van de verpachter na afloop, en dit zou dan ook geen&#13;
significante investering zijn. Zo haalt de Commissie alles door elkaar, en daar doet Overwater&#13;
blijkbaar graag aan mee; ik houd me liever aan de jurisprudentie zelf, al zet ik dan&#13;
op goede gronden vraagtekens bij de niet-onderbouwde 50/50-regeling. De arbeid is een onmisbare factor ter verkrijging van de vruchten van die arbeid, welke&#13;
o.m. uitmondden in de toekenning van het melkquotum. Dit heeft waarde en een deel van&#13;
die waarde komt de pachter toe, ook als vrucht van zijn arbeid en overige inspanning.&#13;
5. ENKELE KORTE OPMERKINGEN&#13;
Ik moet kort zijn, dus plaats ik nog enkele opmerkingen.&#13;
- De manier waarop Overwater De Hoog en Vugts overboord zet, is bepaald niet fraai.&#13;
Zou deze schoen Overwater soms zelf passen? Rentmeesters staan ook ergens voor. Uit&#13;
eigen behoud dienen m.i. adviseurs objectief te zijn, voor zover objectiviteit bestaat.&#13;
- Overwater verwart opmerkingen van wetenschappers met 'de wetenschap' (zie zijn&#13;
6b).&#13;
- De 50/50 regeling lijkt geaccepteerd; waarschijnlijk bij gebrek aan beter tot nu toe.&#13;
Zou dit ook niet liggen aan de autoriteit van het Pachthof op dit gebied, en aan het niet&#13;
verder beoordelen van een feitelijk gegeven van het hoogste rechtscollege?&#13;
- Nergens staat, behalve bij Overwater, dat de quotumvergoeding een compensatie is&#13;
voor de waardedaling van de grond. Overigens is nog nimmer bewezen, dat grond zonder&#13;
quotum minder waard is (buiten de waarde van het quotum). Het is toch genoegzaam be&#13;
kend dat er nog steeds ook veel vraag is naar grond zonder quotum, al was het alleen&#13;
maar voor maisteelt en om overtollige mest op uit te brengen.&#13;
- Bij de toetsing aan art. 3 : 1 2 BW komt Overwater er toe 50/50 als 'eerlijk delen' te&#13;
beschouwen. Maar ... eerlijk is in vele gevallen juist niet 50/50; zo ook hier, en dat vindt&#13;
Overwater zelf ook, want - en dan komt de aap uit de mouw - hij stelt dat de verpachter&#13;
meer dan 50% moet hebben, hetgeen hij overigens alleen politiek onderbouwt. In de landbouwpers&#13;
is wel gesteld, dat 50/50 niet eerlijk zou zijn. Ik heb dat nooit gezegd en zal dat&#13;
ook niet doen. Het Pachthof is naar eer en geweten tot de 50/50-regeling gekomen; daar&#13;
is niets oneerlijks aan. Alleen de onderbouwing ontbreekt.&#13;
- In het verleden kreeg de pachter niets bij het einde van de pacht, stelt Overwater. Dat&#13;
is juist, maar ... de verpachter ook niet (behalve zijn grond vrij terug, net als nu); nu krijgt&#13;
ook de verpachter er nog een 'geschenk' bij, namelijk een deel van de waarde van het&#13;
quotum, dat soms de waarde van de grond overtreft, terwijl hij daarvoor alleen en tegen&#13;
betaling de grond inzette (eventueel de gebouwen, die de meeste verpachters hebben af&#13;
gestoten, en terecht). De pachter kon daarna ook elders vrij melk produceren, en nu niet&#13;
zonder meer doch alleen met inzet van veel kapitaal voor duur quotum.&#13;
- Opvallend is, dat Overwater een deel van de factorkosten-methode toepast wanneer&#13;
hij stelt, dat de verpachter meer moet hebben dan de pachter, met name wanneer zowel&#13;
grond als opstallen zijn verpacht.&#13;
- Ook door het LEI wordt de arbeid tot de factorkosten, of wel de vaste produktiefactoren&#13;
gerekend. Arbeid is één van de onmisbare en blijvende factoren in de produktie van&#13;
melk en dus in het verkrijgen en instandhouden van melkquotum. 6. VERDERE TOETSING AAN ART. 3 : 12 BW&#13;
Overwater betoogt, aan de hand van mr. J.M. Barendrecht, dat rechters regels moeten geven&#13;
voor vergelijkbare gevallen. Dat is nu precies wat de factorkosten-methode doet, en&#13;
nog wel op basis van objectieve overwegingen en gegevens. Dit is onderbouwd en de&#13;
50/50-regel niet, zoals ook Overwater stelt.&#13;
Ik heb de moeite genomen een onteigeningsberekening te maken voor 1 ha pacht van&#13;
los land, met 20.000 kg melkquotum van f 4 per kg, en een inkomensschade van f 3 000&#13;
per ha. Waarde van de grond agrarisch f 20 000. Vergelijking van 50/50 met 80/20; de&#13;
onderdelen b en c uit mijn artikel. De pachter behoudt het quotum. Zolang de grond bij&#13;
50/50 boven f 6 per m en bij 80/20 boven f 3,60 blijft heeft de verpachter geen liquidatieschade,&#13;
dus van de overheid geen vergoeding voor quotum. Bij 50/50 ontvangt de verpachter&#13;
(bij voorbeeld) f 100 000 van de onteigenaar; van de pachter ontvangt hij&#13;
f 40 000. Bij 80/20 echter van de pachter 'slechts' f 16 000 (nog bijna gelijk aan de agrarische&#13;
waarde!). Zijn 'achteruitgang' is een gevolg van de o verwaardering van verpachting&#13;
bij 50/50. In werkelijkheid is het alleen een gedachte achteruitgang; in vergelijking&#13;
met vóór de superheffing wint hij nog altijd f 16 000 per ha! Persoonlijk belang art. 3 :12&#13;
BW.&#13;
Wat de pachter betreft het volgende. Zijn liquidatieschade is f 40 000 (50/50) of&#13;
f 16 000 (80/20). De renteschade (7,5% factor 8) is respectievelijk f 24 000 of f 9 600.&#13;
Rente vrijkomend kapitaal 6%. Berekening leert, dat de onteigenaar aan de pachter moet&#13;
betalen: bij 50/50 f 36 480 en bij 80/20 f 29 992 inkomensschade. De overheid bespaart&#13;
dus f 7 488, ofwel f 0,75 per m2. Dit is het maatschappelijk belang. De vergoeding aan de&#13;
verpachter verandert niet.&#13;
De genoemde inkomensschade is voor de pachter. Hij moet echter aan de verpachter&#13;
respectievelijk f 40 000 (50/50) of f 16 000 (80/20) betalen voor het melkquotum. De situatie&#13;
voor de pachter is dus; bij behoud van het quotum:&#13;
Betaling aan verpachter&#13;
Ontvangen van overheid&#13;
Netto-resultaat&#13;
50/50 80/20&#13;
f40 000 f16 000&#13;
f36 480 f 28 992&#13;
f 3 520 + f 1 2 992&#13;
Voordeel 80/20 voor de pachter f16 512, d.i. f 1,65 per m2.&#13;
Bij onteigening met 50/50-verrekening heeft de pachter zelfs direct nadeel van de onteigening&#13;
ondanks een schadeloosstelling naar f 3 000 per ha per jaar.&#13;
Dit is ook weer een persoonlijk belang, en door de factorkosten-methode (bij voorbeeld&#13;
80/20) wordt een onredelijk en onbillijk resultaat (nadeel) omgezet in redelijkheid&#13;
en billijkheid.&#13;
Jammer dat Overwater, die goed thuis is in onteigening, zijn toetsing van de factorkosten-&#13;
methode aan art. 3 : 12 BW niet ook eens praktisch op deze wijze heeft beproefd.&#13;
Hieraan is toe te voegen dat rechtsbeginselen en rechtsovertuiging (art. 3 : 1 2 BW) door&#13;
mij getoetst zijn door de motiveringen uit de jurisprudentie aan te halen. Redelijkheid en&#13;
billijkheid zijn volgens juristen niet te becijferen, althans dat beweert Overwater, maar&#13;
becijferingen of kwantificeringen van de juridische motieven kunnen dus wel tot een redelijk en billijk resultaat en tot rechtvaardigheid leiden, en ik denk dat dit de bedoeling&#13;
van de wetgever is.&#13;
7. SLOTCONCLUSIE&#13;
Mijn slotconclusie is opnieuw, dat de factorkosten-methode overeenstemt met de jurisprudentie,&#13;
in de praktijk goed toepasbaar is, en een objectief systeem van afweging van&#13;
de wederzijdse inspanning en investeringen biedt, dat leidt tot een waardeverdeling van&#13;
het melkquotum, die voldoet aan de eisen van redelijkheid en billijkheid. De zaak wordt&#13;
op deze wijze geobjectiveerd; de levende rechtsovertuigingen en de maatschappelijke en&#13;
wederzijdse persoonlijke belangen worden gerespecteerd en het geheel is diepgaand gemotiveerd,&#13;
maar niet verengd zoals de heer Overwater meent te moeten stellen. De argumenten&#13;
van Overwater zijn niet overtuigend; integendeel, ze hebben mij juist ervan&#13;
overtuigd, dat ik geen fouten heb gemaakt en heb afgewogen wat afgewogen moet worden.&#13;
Bij de verdeling van de waarde van het quotum gaat het niet om verbeteringen in de&#13;
zin van artikel 31 Pw (dit is een onbegrijpelijke verenging, aangebracht door Overwater),&#13;
maar om vergoeding van de inspanningen van pachter en verpachter naar redelijkheid en&#13;
billijkheid. De factorkosten-methode is niet anders dan een verfijning van de bestaande&#13;
jurisprudentie. Het melkquotum is niet toegekend aan de grond maar aan de producent.&#13;
De grootste vergissing begaat Overwater wellicht in zijn laatste zin. Het Pachthof heeft&#13;
geen algemene regel gesteld; dat zou in strijd zijn met het principe van de redelijkheid en&#13;
billijkheid.</content><legacyfootnotes>1. Zie o.a. Hof Arnhem, 17 april 1989, Agr R 1990, 4309.&#13;
2. Hof Arnhem, 2 april 1990, Agr R 1990, nr. 8/9, blz. 407.&#13;
3. Agr R april 1992, blz. 264 e.v.; vetdruk van mij (J.T.).</legacyfootnotes><footnotes><footnote/></footnotes><auteurs>Ing. J. Tolner&#13;
</auteurs><published>1993-07-01 00:00:00</published><modified>1992-04-27 00:00:00</modified><editiondate>1993-07-01</editiondate><htmlpath>https://denhollander.info/artikel/6085</htmlpath></article>
</articles></edition>
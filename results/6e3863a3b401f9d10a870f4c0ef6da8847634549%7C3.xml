<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7233</id><udhid>UDH:TvAR/7233</udhid><titel>'Erven N.V. / De ruilverkaveling 'Lopikerwaard''  (TvAR 1989/4223)</titel><searchwords><searchword>TvAR 4/1989</searchword><searchword>TvAR 1989/4223</searchword><searchword>UDH:TvAR/7233</searchword></searchwords><attachments><attachment><name>1989_nr 4_Rechtspraak_4223.pdf</name><extention>pdf</extention><url>https://denhollander.info/download/6816/ci</url></attachment></attachments><inleiding>Landinrichtingswet, art. 177,&#13;
lid 2 en 180 lid 1 BW, art. 744&#13;
Bezwaarschrift tegen het niet vermelden&#13;
van erfdienstbaarheid van uitweg op de&#13;
lijst van rechthebbenden.&#13;
Verzoek van reclamanten hun zaak te&#13;
mogen doen bepleiten door hun juridisch&#13;
adviseur afgewezen, gelet op het bepaalde&#13;
in art. 180, lid 2.&#13;
De stelling van reclamant, dat niet Van&#13;
O. maar de LC als gereclameerde partij&#13;
moet worden aangemerkt, verworpen op&#13;
grond van de historie van de wet en de systematiek&#13;
van de Lw.&#13;
Men kan geen erfdienstbaarheden ten&#13;
laste van een perceel vestigen zonder medewerking&#13;
van de eigenaar van dat perceel.&#13;
Beroep op verjaring verworpen. In art.&#13;
744 BW is bepaald dat 'voortdurende en&#13;
zichtbare erfdienstbaarheden (...) door verjaring&#13;
(...) verkregen worden'. Het gebruik&#13;
dat men van een weg maakt is niet voortdurend.&#13;
Het dient er in rechte voor te worden&#13;
gehouden dat de wet verkrijging door verjaring&#13;
van een erfdienstbaarheid van weg&#13;
niet kent.</inleiding><content>Rechtbank Utrecht, 18 februari 1987&#13;
Erven N.V.-v. B., reclamanten tegen de&#13;
lijst van rechthebbenden in de ruilverkaveling&#13;
'Lopikerwaard';&#13;
Overweegt:&#13;
ten aanzien van het verloop van de procedure:&#13;
Bij conclusie van eis hebben reclamanten&#13;
- verder ook Voordouw te noemen - gevorderd&#13;
de gegrondverklaring van hun bezwaar&#13;
tegen het niet vermelden op de lijst&#13;
van rechthebbenden in de ruilverkaveling&#13;
'Lopikerwaard' van de erfdienstbaarheid&#13;
van uitweg ten behoeve van het perceel&#13;
grond plaatselijk bekend gemeente Benschop&#13;
Sectie B nummer 970 om over het&#13;
perceel grond plaatselijk bekend gemeente&#13;
Benschop Sectie B nummer 971 te komen&#13;
van — dan wel te gaan naar — de Provinciale&#13;
weg, en de opname gevorderd op de lijst&#13;
van rechthebbenden van voormeld recht&#13;
van erfdienstbaarheid, kosten rechtens.&#13;
Bij conclusie na verwijzing heeft gereclameerde&#13;
- verder ook Van Os te noemen -&#13;
een bepaling voor recht gevorderd, dat ten&#13;
behoeve van perceel Benschop Sectie B&#13;
nummer 970 en ten laste van perceel Benschop&#13;
Sectie B nummer 971 geen recht van&#13;
weg is gevestigd om te komen van en te&#13;
gaan naar de Provinciale weg, noch verleend&#13;
noch ontstaan op welke wijze dan&#13;
ook, met veroordeling van Voordouw in de&#13;
kosten van dit geding.&#13;
Vervolgens heeft de rechtbank - conform&#13;
de desbetreffende wens van Van Os&#13;
— de pleidooien bepaald tegen de zitting&#13;
van deze rechtbank en kamer van 22 januari&#13;
1987.&#13;
Voordouw hebben alstoen verzocht hun&#13;
zaak te mogen doen bepleiten door mr.&#13;
B.M. Maris, juridisch adviseur. Van Os&#13;
heeft tegen dit verzoek bezwaar gemaakt.&#13;
Daarop heeft de rechtbank gelet op het bepaalde&#13;
in art. 180 lid 2 van de Landinrichtingswet&#13;
— verder de wet te noemen — het&#13;
verzoek afgewezen.&#13;
Vervolgens hebben partijen hun zaak&#13;
doen bepleiten. Voordouw bij monde van&#13;
mr. A. Zeegers, advocaat te Amsterdam,&#13;
Van Os bij monde van zijn procureur. Beiden&#13;
hebben gepleit aan de hand van nadien&#13;
overgelegde pleitaantekeningen.&#13;
Tenslotte hebben partijen de stukken,&#13;
waaronder produkties, aan de rechtbank&#13;
overgelegd en vonnis gevraagd.&#13;
Ten aanzien van het recht: 1. In de eerste&#13;
plaats stelt de rechtbank aan de orde de&#13;
stelling van Voordouw dat niet Van Os als&#13;
gereclameerde dient te worden aangemerkt&#13;
maar de Landinrichtingscommissie.&#13;
Voordouw hebben te dezen gesteld dat&#13;
hun bezwaar zich richt tegen de Landinrichtingscommissie&#13;
die immers heeft geweigerd&#13;
het door Voordouw gepretendeerde&#13;
recht van erfdienstbaarheid te vermelden&#13;
op de lijst van rechthebbenden. Tussen Voordouw en de Landinrichtingscommissie&#13;
is ter zitting van de rechter-commissaris&#13;
geen overeenstemming verkregen zodat&#13;
volgens Voordouw op de voet van art. 177&#13;
lid 2 van de wet Voordouw en de Landinrichtingscommissie&#13;
verwezen hadden moeten&#13;
worden. Ook art. 180 van de wet gaat&#13;
van dit beginsel uit.&#13;
Van Os heeft betoogd dat hij door de rechter-&#13;
commissaris terecht alleen als gereclameerde&#13;
partij is aangemerkt. Voordouw&#13;
pretenderen rechten op grond van Van Os.&#13;
De Landinrichtingscommissie is te dezen&#13;
geen partij. Partijen omtrent wier rechten&#13;
het gaat dienen het geschil uit te procederen.&#13;
2. De rechtbank verwerpt de stelling van&#13;
Voordouw. In art. 177 der wet gaat het om&#13;
de geschillen van toekenning, aard en omvang&#13;
van rechten. Het bezwaar van Voordouw&#13;
houdt in wezen in een betwisting van&#13;
de omvang van het eigendomsrecht van&#13;
Van Os.&#13;
De rechtbank hecht hier ook belang aan&#13;
de historie van de wet. De art. 177 en 180&#13;
lid 1 der huidige wet gaan via de art. 67 en&#13;
70 lid 1 van de Ruilverkavelingswet 1954 terug&#13;
op de art. 58 en 61 lid 1 van de Ruilverkavelingswet&#13;
1938, welke luiden:&#13;
Art. 58.&#13;
1. Voor zoover omtrent de toekenning,&#13;
den aard en den omvang der rechten over&#13;
eenstemming is verkregen, staan deze vast.&#13;
2. Partijen, tusschen wie geen overeen&#13;
stemming is verkregen, worden, voor zoover&#13;
hun geschil niet reeds aanhangig is,&#13;
door den rechter-commissaris naar een&#13;
door hem te bepalen zitting van de recht&#13;
bank verwezen. Deze verwijzing vervangt&#13;
de dagvaarding.&#13;
Artikel 61.&#13;
1. Ten dage dienende geven zij, tusschen&#13;
wie geschil bestaat over de rechten betreffende&#13;
in het blok gelegen perceelen, de&#13;
gronden hunner beweringen en de middelen&#13;
tot staving daarvan op bij conclusie,&#13;
door een procureur geteekend. Afschrift&#13;
der conclusie wordt ter terechtzitting aan&#13;
den procureur der wederpartij overgegeven.&#13;
De uitleg die de wetgever van 1938 in art.&#13;
61 lid 1 heeft gegeven aan het in art. 58 lid&#13;
2 voorkomende woord 'partijen' vormt, nu&#13;
de procedure van behandeling van bezwaren&#13;
tegen de lijst van rechthebbenden sedert&#13;
1938 op zich niet is gewijzigd, eveneens&#13;
een argument ter verwerping van de&#13;
onderwerpelijke stelling van Voordouw.&#13;
Voorts acht de rechtbank te dezen relevant&#13;
de door de wetgever in de Landinrichtingswet&#13;
gevolgde systematiek in de procedures&#13;
voor behandeling van bezwaren tegen&#13;
enerzijds de lijst van rechthebbenden&#13;
en tegen anderzijds de uitkomsten van de&#13;
schattingen, het plan van toedeling en de&#13;
lijst van geldelijke regelingen. Terwijl voor&#13;
de behandeling van bezwaren tegen de lijst&#13;
van rechthebbenden door de wetgever in&#13;
art. 180 der wet in een geding op tegenspraak&#13;
- met verplichte procureursstelling&#13;
door partijen - is voorzien, terwijl de&#13;
Landinrichtingscommissie hierbij niet wordt&#13;
genoemd, is voor de bezwarenbehandeling&#13;
tegen de uitkomsten der schattingen, het&#13;
plan van toedeling en de lijst van geldelijke&#13;
regelingen in de art. 184, 185, 202 jo. 185&#13;
en 216 jo. 185 leden 1 tot en met 4 der wet&#13;
een procedure voorzien die in wezen meer&#13;
het karakter heeft van de behandeling van&#13;
een verzoekschrift, waarbij de wet steeds&#13;
uitdrukkelijk de Landinrichtingscommissie&#13;
als een door de rechtbank te horen partij&#13;
noemt.&#13;
De verwijzing door de rechter-commissaris&#13;
van Van Os als enige gereclameerde partij&#13;
acht de rechtbank mitsdien juist.&#13;
3. Nu de rechtbank Van Os heeft aan&#13;
vaard om in het proces als enige gereclameerde&#13;
partij op te treden, komt het bezwaar&#13;
van Voordouw ter zake het niet op&#13;
nemen op de lijst van rechthebbenden van&#13;
de door hen gepretendeerde erfdienstbaarheid&#13;
van weg, aan de orde.&#13;
4. Voordouw hebben zich ter staving van&#13;
hun recht beroepen op de d.d. 19 november&#13;
1964 voor notaris H. Kloosterboer te Lopik&#13;
verleden akte van scheiding en deling waar&#13;
in - voor zover hier van belang — wordt&#13;
vermeld:&#13;
'De comparanten verklaarden te willen&#13;
overgaan tot scheiding en deling van het&#13;
door haar gezamenlijk in eigendom bezeten&#13;
onroerend goed, bestaand uit:' (...)&#13;
4.c) Een perceel weiland met aangelegen&#13;
weteringgedeelte te Benschop (Zuidzijde,&#13;
Boven het Dorp), kadastraal bekend: Gemeente&#13;
Benschop, Sectie B nommers 192&#13;
en 746, groot één hectare één en negentig&#13;
aren vijf en twintig centiaren en 4.b) Een perceel weiland ten zuiden van&#13;
- en grenzend aan het vast goed sub 4.a),&#13;
te Benschop, strekkend zuidwaarts tot de&#13;
M.A. Reinaldweg, kadastraal bekend: Gemeente&#13;
Benschop Sectie B nommer 970,&#13;
groot één hectare zeven en tachtig aren&#13;
tachtig centiaren. (...) wordende bij deze&#13;
ten behoeve en ten nutte van de onroerende&#13;
goederen sub 4.o) en 4.6) omschreven, als&#13;
heersende erven en als lijdende erven, over&#13;
en weer gevestigd - bij wijze van erfdienstbaarheid&#13;
- het recht van weg, uit te&#13;
oefenen over de stroken grond, thans dienend&#13;
en gebruikt wordend voor weg, zulks&#13;
om over eigendom van derden te komen&#13;
van —, dan wel te gaan naar de Benschopperweg-&#13;
Zuidzijde of wel de M.A. Reinaldweg,'.&#13;
5. Van Os heeft betoogd dat uit deze notariële&#13;
akte niets blijkt van de vestiging van&#13;
een erfdienstbaarheid ten laste van zijn perceel&#13;
B 971.&#13;
6. Het beroep van Voordouw op de genoemde&#13;
notariële akte moet falen. Uit deze&#13;
akte blijkt niet dat er ten laste van perceel&#13;
B 971 een erfdienstbaarheid van weg is gevestigd.&#13;
Het betreffend perceel wordt in de&#13;
akte niet genoemd.&#13;
Voor zover Voordouw hebben willen betogen&#13;
dat de navolgende passage uit de notariële&#13;
akte: 'zulks om over eigendom van&#13;
derden te komen...' betrekking heeft op&#13;
het perceel B 971 moet zijn betoog ook&#13;
worden verworpen aangezien de eigenaar&#13;
van het perceel B 971 bij de scheiding en&#13;
deling geen partij was en men geen erfdienstbaarheden&#13;
ten laste van een perceel&#13;
kan vestigen zonder medewerking van de&#13;
eigenaar van dat perceel.&#13;
7. Ter staving van hun recht hebben&#13;
Voordouw zich voorts beroepen op verjaring.&#13;
Te dezen hebben zij met name betoogd&#13;
dat zij meer dan 30 jaar het recht vanweg&#13;
hebben uitgeoefend om vanaf hun perceel&#13;
B 970 over het perceel B 971 de Provinciale&#13;
weg te bereiken.&#13;
8. Van Os heeft de door Voordouw gestelde&#13;
verjaring betwist.&#13;
9. Ook het beroep op verjaring wordt&#13;
door de rechtbank verworpen. Nu de wetgever&#13;
in art. 744 van het Burgerlijk Wetboek&#13;
heeft bepaald dat 'voortdurende en&#13;
zichtbare erfdienstbaarheden (...) door verjaring&#13;
(...) verkregen worden' terwijl het&#13;
gebruik dat men van een weg maakt niet&#13;
voortdurend is, dient het er in rechte voor&#13;
te worden gehouden dat de wet verkrijging&#13;
van een erfdienstbaarheid van weg door&#13;
verjaring niet kent.&#13;
10. Vorenstaande voert tot de slotsom&#13;
dat de vordering van Voordouw afgewezen&#13;
moet worden.&#13;
11. Gelet op het bepaalde in art. 187 lid&#13;
2 van de wet komen de kosten van dit geding&#13;
ten laste van Voordouw die te dezen&#13;
beschouwd dienen te worden als de in het&#13;
ongelijk gestelde partij.&#13;
12. De door Van Os ingestelde vordering&#13;
tot bepaling voor recht wordt door de&#13;
rechtbank afgewezen nu, zoals moet worden&#13;
aangenomen dat Van Os die vordering&#13;
in een geding als het onderhavige kan in&#13;
stellen. Van Os - gelet op de op de vordering&#13;
van Voordouw te geven beslissing -&#13;
daarbij geen belang heeft.&#13;
</content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7233</htmlpath></article>
</articles></edition>
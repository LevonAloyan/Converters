<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2017</searchword><id>14294</id><udhid>UDH:TvAR/14294</udhid><titel>Pacht - Pachtkamer Hof Arnhem-Leeuwarden, 7 juni 2016, ECLI:NL:GHARL:2016:4486 (Koning c.s./Boswinkel c.s.) (TvAR 2017/5878)</titel><searchwords><searchword>TvAR 5/2017</searchword><searchword>TvAR 2017/5878</searchword><searchword>UDH:TvAR/14294</searchword></searchwords><attachments><attachment><name>19166.pdf</name><extention>pdf</extention><url>https://denhollander.info/download/19166/ci</url></attachment></attachments><inleiding/><content>&lt;p&gt;(mrs. Th.C.M. Willemse, B.J.H. Hofstee en H.L. Wattel en de deskundige leden mr.ing. H.J. Vinke en ir. J.H. Jurrius)&lt;/p&gt;&#13;
&lt;h3 class="jurisprudentieinzake"&gt;Pachtovereenkomst. Be&amp;euml;indiging.&lt;/h3&gt;&#13;
&lt;p&gt;[Burgerlijk Wetboek, art. 3:370]&lt;/p&gt;&#13;
&lt;p&gt;Pachters exploiteren gezamenlijk een akkerbouwbedrijf van ongeveer 25 hectaren. Zij hebben geen functie buiten de landbouw. De aan de teelten verbonden werkzaamheden verrichten de pachters grotendeels zelf. Het bedrijf heeft nauwelijks schulden. Door de jaren heen hebben de pachters ge&amp;iuml;nvesteerd in machines en gebouwen waarop wordt afgeschreven. De omvang van het bedrijf is beperkt. Uitbreidingsmogelijkheden in de omgeving zijn er niet. Op grond van deze feiten en omstandigheden oordeelt het hof dat sprake is van een normale bedrijfsvoering die gericht is op winst. Dat deze winst (fiscaal) bescheiden van omvang is, doet daaraan onvoldoende af.&lt;/p&gt;&#13;
&lt;p&gt;Met noot G.M.F. Snijders&lt;/p&gt;&#13;
&lt;p&gt;arrest van de pachtkamer&lt;/p&gt;&#13;
&lt;p&gt;inzake&lt;/p&gt;&#13;
&lt;p&gt;1. Hendrik Koning,&lt;/p&gt;&#13;
&lt;p&gt;2. Gea Jantiena Koning-Nijland,&lt;/p&gt;&#13;
&lt;p&gt;beiden wonende te Wijster,&lt;/p&gt;&#13;
&lt;p&gt;appellanten,&lt;/p&gt;&#13;
&lt;p&gt;in eerste aanleg: gedaagden,&lt;/p&gt;&#13;
&lt;p&gt;hierna: Koning c.s.,&lt;/p&gt;&#13;
&lt;p&gt;advocaat: mr. A.H. van der Wal,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;1. Willem Gerrit Boswinkel,&lt;/p&gt;&#13;
&lt;p&gt;wonende te Bussum,&lt;/p&gt;&#13;
&lt;p&gt;2. Mary Pots-De Visser,&lt;/p&gt;&#13;
&lt;p&gt;wonende te Holten,&lt;/p&gt;&#13;
&lt;p&gt;3. Simone Caroline Pots,&lt;/p&gt;&#13;
&lt;p&gt;wonende te Amsterdam,&lt;/p&gt;&#13;
&lt;p&gt;4. Koos Hilbertus Klaas Pots,&lt;/p&gt;&#13;
&lt;p&gt;wonende te Goirle,&lt;/p&gt;&#13;
&lt;p&gt;5. Barteld Aaldert Jacob Pots,&lt;/p&gt;&#13;
&lt;p&gt;wonende te Disley Stockport, UK,&lt;/p&gt;&#13;
&lt;p&gt;6. Erik Roel Pots,&lt;/p&gt;&#13;
&lt;p&gt;wonende te Holten,&lt;/p&gt;&#13;
&lt;p&gt;ge&amp;iuml;ntimeerden,&lt;/p&gt;&#13;
&lt;p&gt;in eerste aanleg: eisers,&lt;/p&gt;&#13;
&lt;p&gt;hierna: Boswinkel c.s.,&lt;/p&gt;&#13;
&lt;p&gt;advocaat: mr. B. Nijman.&lt;/p&gt;&#13;
&lt;h2&gt;1 Het verdere verloop van het geding in hoger beroep&lt;/h2&gt;&#13;
&lt;p&gt;Het hof neemt de inhoud van het tussenarrest van 19 januari 2016 hier over.&lt;/p&gt;&#13;
&lt;p&gt;1.1 Het verdere verloop blijkt uit:&lt;/p&gt;&#13;
&lt;p&gt;- het proces-verbaal van comparitie van partijen van 10 mei 2016.&lt;/p&gt;&#13;
&lt;p&gt;1.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest bepaald.&lt;/p&gt;&#13;
&lt;h2&gt;2 De vaststaande feiten&lt;/h2&gt;&#13;
&lt;p&gt;Het hof gaat in hoger beroep uit van de volgende feiten:&lt;/p&gt;&#13;
&lt;p&gt;2.1 De rechtsvoorgangers van partijen hebben in maart 1972 een pachtovereenkomst gesloten voor de duur van 12 jaren. Het betrof een hoeve met ongeveer 22 ha cultuurgrond. De vader van Koning was pachter. Koning is zijn vader als pachter opgevolgd en bij pachtwijzigingsovereenkomst van november 1995 is zijn echtgenote, appellante onder 2, als medepachter aangesteld. De pachters hebben de hoeve als melkveehouderij en akkerbouwbedrijf ge&amp;euml;xploiteerd.&lt;/p&gt;&#13;
&lt;p&gt;2.2 In 1989 heeft Koning c.s. de bedrijfsgebouwen aangekocht. In 2000 heeft hij de melkveehouderijtak gestopt, het melkquotum verkocht en het bedrijf omgeschakeld naar rundveehouderij en akkerbouw. In 2003 is van het gepachte areaal 7.63.10 ha verkocht aan het Drents Landschap. Nadien is nog een perceel van 1.785 m&amp;sup2; verkocht aan de gemeente ten behoeve van de aanleg van een fietspad. Het gepachte areaal bedraagt thans 14.45.42 hectare, kadastraal bekend gemeente Beilen, sectie P, nummers 348, 781 en 1172. Boswinkel c.s. is eigenaar van deze percelen op grond van vererving. Daarnaast heeft Koning c.s. 11.33.25 hectare grond in eigendom, kadastraal bekend gemeente Beilen, sectie P, nummers 311, 346 en 780 en sectie U, nummer 45 en gemeente Westerbork, sectie O, nummer 185. De gronden heeft Koning c.s. thans (grotendeels) in gebruik als akkerbouwgronden.&lt;/p&gt;&#13;
&lt;p&gt;2.3 Naar aanleiding van een brief van 30 oktober 2012 van de adviseur van Boswinkel c.s., Wenneker, over een pachtprijsherziening conform de wettelijke veranderpercentages van na 1994 hebben partijen gediscussieerd over achterstallige pacht. Bij brief van 11 november 2013 heeft de raadsman van Boswinkel c.s. de pachtovereenkomst met Koning c.s. opgezegd tegen het einde van de lopende pachtperiode, namelijk per 1 november 2019. Bij brief van 6 december 2013 heeft de adviseur van Koning c.s., Meulenberg, betwist dat de gestelde opzeggingsgronden zich voordoen.&lt;/p&gt;&#13;
&lt;h2&gt;3 Het geschil en de beslissing in eerste aanleg&lt;/h2&gt;&#13;
&lt;p&gt;3.1 Boswinkel c.s. heeft in eerste aanleg gevorderd dat de pachtkamer primair voor recht zal verklaren dat de pachtovereenkomst tussen hem en Koning c.s. als gevolg van de pachtopzegging is ge&amp;euml;indigd, subsidiair de pachtovereenkomst zal be&amp;euml;indigen en de ontruimingsdatum zal bepalen op 1 november 2019. Daarnaast heeft Boswinkel c.s. de veroordeling van Koning c.s. gevorderd tot betaling van een bedrag van &amp;euro; 6.138,36 aan achterstallige pacht.&lt;/p&gt;&#13;
&lt;p&gt;3.2 De pachtkamer heeft bij vonnis van 27 mei 2015 de subsidiaire vordering toegewezen. Voorts heeft de pachtkamer geoordeeld dat Koning c.s. een bedrag van &amp;euro; 6.138,36 is verschuldigd en ook dat bedrag toegewezen. Koning c.s. is veroordeeld in de proceskosten. De pachtkamer heeft het meer of anders gevorderde afgewezen.&lt;/p&gt;&#13;
&lt;h2&gt;4 De beoordeling van de grieven en de vordering&lt;/h2&gt;&#13;
&lt;p&gt;4.1 Boswinkel c.s. heeft zijn vordering gebaseerd op drie be&amp;euml;indigingsgronden, die eveneens in de opzeggingsbrief van 11 november 2013 zijn genoemd. Het betreft de stellingen dat Koning c.s. tekortschiet omdat er geen sprake (meer) is van bedrijfsmatige exploitatie en omdat hij een achterstand in de pachtbetalingen heeft en dat de belangenafweging in het voordeel van Boswinkel c.s. dient uit te vallen (artikel 7:370 lid 1 sub a en c BW).&lt;/p&gt;&#13;
&lt;p&gt;4.2 In zijn tweede grief keert Koning c.s. zich tegen het oordeel van de pachtkamer dat er geen sprake is van bedrijfsmatige exploitatie. In hoger beroep heeft Koning c.s. jaarstukken en meitellinggegevens van zijn bedrijf overgelegd en zijn standpunt nader toegelicht.&lt;/p&gt;&#13;
&lt;p&gt;4.3 Naar vaste rechtspraak van het hof veronderstelt een bedrijfsmatige exploitatie van het gepachte dat sprake is van een complex van economische activiteiten, gericht op winst door uitoefening van de landbouw. Voor de vraag of daarvan sprake is, zijn de navolgende gezichtspunten in het bijzonder van belang:&lt;/p&gt;&#13;
&lt;p&gt;a. de omvang van het bedrijf en de onderlinge samenhang tussen de diverse bedrijfsactiviteiten;&lt;/p&gt;&#13;
&lt;p&gt;b. de vraag of de voor toekomstige winstkansen noodzakelijke investeringen plaatsvinden;&lt;/p&gt;&#13;
&lt;p&gt;c. het redelijkerwijs te verwachten ondernemingsrendement;&lt;/p&gt;&#13;
&lt;p&gt;d. de vraag of de gebruiker een hoofdfunctie buiten de landbouw heeft;&lt;/p&gt;&#13;
&lt;p&gt;een en ander in onderlinge samenhang te beschouwen en met inachtneming van de overige omstandigheden van het geval.&lt;/p&gt;&#13;
&lt;p&gt;4.4 Koning, thans 65 jaar, en zijn echtgenote, thans 59 jaar, exploiteren gezamenlijk een akkerbouwbedrijf van ongeveer 25 hectaren. Zij hebben geen functie buiten de landbouw. Het bouwplan bestaat doorgaans uit zomertarwe (sinds kort wintertarwe), mais, fabrieksaardappelen, pootaardappelen en een stukje grasland. De aan deze teelten verbonden werkzaamheden verrichten de pachters grotendeels zelf. Ter onderbouwing daarvan heeft Koning c.s. bij productie 3 in hoger beroep een opsomming van werkzaamheden overgelegd. De gebruikelijke loonwerkwerkzaamheden besteden zij uit. De opbrengsten van de teelten zijn blijkens de jaarstukken normaal per hectare, met uitzondering van (vooral) de zomertarwe in 2014. De verklaring ligt in de zeer natte omstandigheden waarin de zomertarwe in dat jaar is geteeld. Daarnaast ontvangt het bedrijf toeslagrechten.&lt;/p&gt;&#13;
&lt;p&gt;4.5 Het bedrijf heeft nauwelijks schulden. De beperkte hypothecaire lening wordt afgelost. Door de jaren heen heeft Koning c.s. ge&amp;iuml;nvesteerd in machines en gebouwen waarop wordt afgeschreven. In 2013 heeft Koning c.s. nog een tractor gekocht en in 2014 is Koning c.s. begonnen met de voorbereiding van de bouw van een schuur ter vervanging van een bouwvallige schuur. De nieuwe schuur is inmiddels opgericht.&lt;/p&gt;&#13;
&lt;p&gt;4.6 De omvang van het bedrijf is beperkt en uitbreidingsmogelijkheden in de omgeving zijn er volgens Koning c.s. niet. Koning c.s. wenst de bedrijfsvoering nog jaren voort te zetten, mede gelet op de leeftijd van de medepachtster, en heeft de inkomsten uit het bedrijf nodig. 4.7 Op grond van deze feiten en omstandigheden vindt het hof voldoende aanknopingspunten om te oordelen dat sprake is van een normale bedrijfsvoering die gericht is op winst. Dat deze winst (fiscaal) bescheiden van omvang is, mede vanwege gebruik van fiscale ondernemersfaciliteiten, doet daaraan onvoldoende af. Daarbij komt dat Koning c.s. beschikt over een lijfrente die is gefinancierd met de opbrengst van het melkquotum en tot het 65e levensjaar aan beide pachters &amp;euro; 6.000 per jaar uitkeert alsmede dat Koning c.s. gedeeld heeft in de opbrengst van de verkoop van pachtgronden in 2003 en 2004. Uit al het vorenstaande vloeit voort dat sprake is van bedrijfsmatige landbouw, zodat grief 2 slaagt.&lt;/p&gt;&#13;
&lt;p&gt;4.8 De voorwaardelijke vierde grief gaat over de betalingsachterstand. Koning c.s. heeft het bedrag waartoe hij in eerste aanleg is veroordeeld inmiddels aan Boswinkel c.s. voldaan. Hij begrijpt het vonnis van de pachtkamer aldus dat de pachtkamer de pachtachterstand niet ten grondslag heeft gelegd aan de toewijzing van de be&amp;euml;indigingsvordering. Subsidiair stelt hij zich op het standpunt dat de betalingsachterstand, gelet op de feiten en omstandigheden, van te gering belang is om de be&amp;euml;indiging te rechtvaardigen.&lt;/p&gt;&#13;
&lt;p&gt;4.9 In rechtsoverweging 4.12 overweegt de pachtkamer in eerste aanleg dat Koning c.s. ook ten aanzien van de betaling van de pachtprijs is tekortgeschoten hetgeen eveneens een grond is voor de be&amp;euml;indiging van de pachtovereenkomst. Daaruit leidt het hof af dat de pachtkamer de be&amp;euml;indiging van de pachtovereenkomst eveneens heeft gebaseerd op de betalingsachterstand. De voorwaarde waaronder grief 4 is ingesteld, is dan ook vervuld.&lt;/p&gt;&#13;
&lt;p&gt;4.10 Het hof stelt voorop dat, indien de vordering is gestoeld op een ernstige tekortkoming van de pachter, die be&amp;euml;indigingsgrond in samenhang met ontbinding op grond van een tekortkoming (7:376 jo. 6:265 BW) moet worden beschouwd. Dit betekent dat de tekortkoming zodanig ernstig dient te zijn dat deze de be&amp;euml;indiging met haar gevolgen kan rechtvaardigen. Bij de beoordeling of dat het geval is, gaat het hof uit van de volgende feiten. Tot de brief van 30 oktober 2012 van Wenneker (zie hiervoor onder 2.3 en uitgebreider rov. 2.8 vonnis eerste aanleg) heeft Boswinkel c.s. geen aanspraak gemaakt op de wettelijke verhogingen van de pachtprijs. Koning c.s. heeft voordien de pachtprijs telkens twee keer per jaar aan Boswinkel c.s. voldaan; van betalingsachterstanden is v&amp;oacute;&amp;oacute;r 2012 niet gebleken. In voormelde brief maakt Boswinkel c.s. met terugwerkende kracht aanspraak op de pachtverhogingen vanaf 2001 en hij vordert deze van Koning c.s. gedurende de termijn van vijf jaren voorafgaand aan de brief tot een totaalbedrag van &amp;euro; 5.155,05. Op deze brief heeft de adviseur van Koning c.s., Meulenberg, gereageerd en in de correspondentie die volgde als standpunt van Koning c.s. medegedeeld dat de vordering misplaatst was en het berekende bedrag discussie geeft, &amp;ldquo;los van de vraag of de juridische benadering juist is&amp;rdquo;. Daarnaast heeft Koning c.s. zich beroepen op verrekening van door hem betaalde onderhoudskosten aan het gepachte. Tot slot heeft Koning c.s. gewezen op een brief uit 2004 waarin Boswinkel c.s. volgens hem de pachtprijs tussen partijen definitief heeft vastgesteld zodat Boswinkel c.s. daarop niet meer kon terugkomen. Boswinkel c.s. heeft vervolgens op 11 november 2013 de pacht opgezegd.&lt;/p&gt;&#13;
&lt;p&gt;4.11 Ter zitting heeft Boswinkel c.s. toegelicht dat partijen voorafgaand aan de brief van 30 oktober 2012 in onderhandeling waren over de aankoop van de pachtpercelen door Koning c.s.. Deze onderhandelingen hebben partijen door hun gemachtigden Wenneker en Meulenberg laten voeren. De onderhandelingen liepen stroef vanwege het verschil in inzicht over de pachtdruk. Op advies van Wenneker heeft Boswinkel c.s. na het vastlopen van de onderhandelingen, wat volgens hem te wijten was aan Koning c.s., aanspraak gemaakt op&lt;/p&gt;&#13;
&lt;p&gt;achterstallige pacht. Koning c.s. heeft daartegenover aangevoerd dat hij de pachtgronden wilde verwerven en daartoe voorstellen heeft gedaan, maar geen reactie ontving van de zijde van de verpachter.&lt;/p&gt;&#13;
&lt;p&gt;4.12 Verder volgt uit hetgeen over de bedrijfsmatige exploitatie is overwogen, dat de be&amp;euml;indiging van de pachtovereenkomst voor Koning c.s. tot gevolg zou hebben dat zijn bedrijf tot meer dan de helft wordt ingekrompen zodat het waarschijnlijk niet meer levensvatbaar zal zijn.&lt;/p&gt;&#13;
&lt;p&gt;4.13 Gelet op deze feiten en omstandigheden oordeelt het hof dat de in 2012 geconstateerde betalingsachterstand de be&amp;euml;indiging van de pachtovereenkomst niet rechtvaardigt. Bovendien heeft Koning c.s. zich neergelegd bij het oordeel van de pachtkamer en de achterstand inmiddels voldaan. Grief 4 slaagt.&lt;/p&gt;&#13;
&lt;p&gt;4.14 In de derde grief gaat Koning c.s. in op de belangenafweging die de pachtkamer in eerste aanleg in het voordeel van Boswinkel c.s. heeft beslecht. Boswinkel c.s. heeft als belang aangevoerd dat de gepachte gronden in een onverdeelde nalatenschap vallen. De huidige erfgenamen willen hun kinderen niet belasten met de pachtovereenkomst. Niets lijkt er echter aan in de weg te staan om de verpachte gronden en de pachtovereenkomst toe te delen aan een der erfgenamen of de gronden te verkopen in verpachte staat aan een belegger. Op die wijze worden (de kinderen van) de huidige erfgenamen niet meer belast. Een eventueel belang bij het pachtvrij verkopen legt, zonder nadere toelichting, voorts onvoldoende gewicht in de schaal tegenover het belang van Koning c.s. bij voortzetting van de pachtovereenkomst. Ook de derde grief slaagt.&lt;/p&gt;&#13;
&lt;p&gt;4.15 Nu het hof oordeelt dat de grieven slagen en tot vernietiging van het vonnis leiden, dient het hof op grond van de devolutieve werking van het hoger beroep de niet besproken of verworpen stellingen en verweren te onderzoeken. In dit kader heeft Boswinkel c.s. erop gewezen dat het hof dient te onderzoeken of het verzet van Koning c.s. rechtsgeldig is geweest. Daarbij ziet Boswinkel c.s. over het hoofd dat de pachtkamer de met die stelling samenhangende vordering heeft afgewezen. Immers, Boswinkel c.s. heeft een verklaring voor recht gevorderd dat de pachtovereenkomst door de opzegging is ge&amp;euml;indigd, stellende dat het verzet niet rechtsgeldig is geschied. Deze stelling heeft de pachtkamer echter verworpen en in het dictum heeft hij de desbetreffende vordering afgewezen (&amp;ldquo;wijst af het meer of anders gevorderde.&amp;rdquo;; gezien de conclusie in rov. 4.4 omvat dit de primaire vordering). Boswinkel c.s. had dus incidenteel moeten appelleren om de rechtsgeldigheid van het verzet door het hof te laten beoordelen. Op de voorwaardelijk ingestelde eerste grief hoeft het hof bij deze stand van zaken niet in te gaan. De overige stellingen en verweren behoeven geen bespreking meer omdat deze hiervoor reeds zijn besproken of in dat licht geen bespreking meer behoeven.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;4.16 De voorwaardelijke grief 1 behoeft geen bespreking. De grieven 2, 3 en (voorwaardelijke) grief 4 slagen zodat het bestreden vonnis ten aanzien van de be&amp;euml;indiging zal worden vernietigd. Het hof zal het vonnis bekrachtigen voor zover het de betalingsverplichting van Koning c.s. betreft (dictum onder 5.2). Het hof ziet aanleiding om de kosten van de eerste aanleg te compenseren en in zoverre faalt de vijfde grief. Als de in&lt;/p&gt;&#13;
&lt;p&gt;het ongelijk gestelde partij zal het hof Boswinkel c.s. veroordelen in de kosten van het hoger beroep. Deze kosten aan de zijde van Koning c.s. zullen worden vastgesteld op:&lt;/p&gt;&#13;
&lt;p&gt;- explootkosten &amp;euro; 94,19&lt;/p&gt;&#13;
&lt;p&gt;- griffierecht &amp;euro; 311&lt;/p&gt;&#13;
&lt;p&gt;subtotaal verschotten &amp;euro; 405,19&lt;/p&gt;&#13;
&lt;p&gt;- salaris advocaat &amp;euro; 1.788 (2 punten x tarief II)&lt;/p&gt;&#13;
&lt;p&gt;Totaal &amp;euro; 2.193,19.&lt;/p&gt;&#13;
&lt;h2&gt;5 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;vernietigt het vonnis van de pachtkamer te Assen, rechtbank Noord-Nederland, van 27 mei 2015, behoudens het dictum onder 5.2, bekrachtigt dit vonnis in zoverre en doet voor het overige opnieuw recht:&lt;/p&gt;&#13;
&lt;p&gt;wijst de vordering tot be&amp;euml;indiging van de pachtovereenkomst tussen Boswinkel c.s. en Koning c.s. alsnog af;&lt;/p&gt;&#13;
&lt;p&gt;compenseert de proceskosten van de eerste aanleg tussen partijen zodat ieder de eigen kosten draagt;&lt;/p&gt;&#13;
&lt;p&gt;veroordeelt Boswinkel c.s. in de kosten van het hoger beroep, tot aan deze uitspraak aan de zijde van Koning c.s. vastgesteld op &amp;euro; 2.193,19;&lt;/p&gt;&#13;
&lt;p&gt;verklaart dit arrest voor zover het de hierin vermelde proceskostenveroordeling betreft uitvoerbaar bij voorraad.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;In deze zaak spelen drie pachtrechtelijke vragen. De belangrijkste heeft betrekking op het geval dat een pachter volgens zijn verpachter is tekortgeschoten bij het nakomen van zijn verplichtingen (in het dagelijks spraakgebruik: wanprestatie heeft gepleegd). Dient de pachtrechter dan bij het beoordelen van een vordering tot het be&amp;euml;indigen van de pachtovereenkomst na opzegging een andere maatstaf te hanteren dan bij het beoordelen van een vordering tot ontbinding van die overeenkomst?&lt;/p&gt;&#13;
&lt;p&gt;Blijkens art. 7:367 en art. 7:370 lid 1 sub &lt;span class="italic"&gt;a&lt;/span&gt; BW kan een verpachter een pachtovereenkomst opzeggen, indien zijn pachter ernstig is tekortgeschoten bij het naleven van zijn verplichtingen. Wanneer de pachter tijdig tegen de opzegging in verzet is gekomen (art. 7:369 lid 1 BW), kan de pachtrechter een vervolgens door de verpachter ingestelde vordering tot be&amp;euml;indiging van de overeenkomst toewijzen.&lt;/p&gt;&#13;
&lt;p&gt;In een dergelijk geval staat de verpachter ook een andere route ter beschikking. Artikel 6:265 BW &amp;ndash; dat niet speciaal voor pachtovereenkomsten is geschreven - biedt dan immers de mogelijkheid om een overeenkomst te ontbinden. Voor pachtovereenkomsten geldt in zoverre een bijzondere regel, dat zij niet &amp;ndash; zoals andersoortige overeenkomsten &amp;ndash; zonder tussenkomst van de rechter kunnen worden ontbonden; voor ontbinding van pachtovereenkomsten is steeds een gerechtelijke beslissing vereist (art. 7:376 lid 1 BW).&lt;/p&gt;&#13;
&lt;p&gt;Tussen de teksten van enerzijds art. 7:370 lid 1 sub &lt;span class="italic"&gt;a&lt;/span&gt; BW en anderzijds art. 6:265 BW bestaat een verschil. Voor het geval van ontbinding bevat de wet immers een beperking. Indien de ene partij bij het nakomen van zijn verplichtingen is tekortgeschoten kan de andere partij weliswaar in beginsel ontbinding van de desbetreffende overeenkomst verkrijgen, maar dit beginsel leidt uitzondering indien &amp;ldquo;de tekortkoming gezien haar bijzondere aard of geringe betekenis, deze ontbinding met haar gevolgen niet rechtvaardigt&amp;rdquo;. Geldt de beperking ook indien een verpachter niet de ontbinding van de pachtovereenkomst heeft gevorderd, maar de be&amp;euml;indiging ervan na opzegging?&lt;/p&gt;&#13;
&lt;p&gt;In bovenstaand arrest wordt de vraag voor het eerst uitdrukkelijk in bevestigende zin beantwoord; zie rechtsoverweging 4.10: &amp;ldquo;Het hof stelt voorop dat, indien de vordering [lees: tot be&amp;euml;indiging na opzegging] is gestoeld op een ernstige tekortkoming van de pachter, die be&amp;euml;indigingsgrond in samenhang met ontbinding op grond van een tekortkoming (7:376 jo. 6:265 BW) moet worden beschouwd. Dit betekent dat de tekortkoming zodanig ernstig dient te zijn dat deze de be&amp;euml;indiging met haar gevolgen kan rechtvaardigen&amp;rdquo;.&lt;/p&gt;&#13;
&lt;p&gt;In een eerdere beschikking (over de zogenoemde afwijzingsgrond van art. 39 Pachtwet) kwam al eens een vergelijkbare, maar minder expliciete, overweging voor. Zie Pachthof 12 mei 2009, &lt;span class="italic"&gt;TvAR&lt;/span&gt; 2009/5536, met mijn noot onder &lt;span class="italic"&gt;TvAR&lt;/span&gt; 2009/5537. Destijds was ik kritisch, omdat de overweging (r.o. 4.13) de indruk kon wekken dat een tekortkoming van een pachter minder ernstig was naarmate hij door de consequentie daarvan (het verlies van het gepachte) zwaarder werd getroffen. In bovenstaand arrest kan ik mij vinden, aangezien de omvang van de gevolgen van be&amp;euml;indiging niet in relatie is gebracht met de ernst van de wanprestatie, maar met het al of niet gerechtvaardigd zijn van die be&amp;euml;indiging. Zie over dit onderwerp ook Asser/Snijders &amp;amp; Valk 7-III 2016/408.&lt;/p&gt;&#13;
&lt;p&gt;De wanprestatie zou in dit geval volgens verpachter hebben bestaan in een betalingsachterstand. Uit het arrest wordt niet echt duidelijk of het hof deze achterstand van geringe betekenis vindt. Wel is duidelijk dat een be&amp;euml;indiging &lt;span class="italic"&gt;met haar gevolgen&lt;/span&gt; volgens het hof niet door de achterstallige betalingen wordt gerechtvaardigd, aangezien het bedrijf van pachter bij toewijzing van de vordering tot meer dan de helft wordt ingekrompen, zodat het waarschijnlijk niet meer levensvatbaar zal zijn (r.o. 4.12 en 4.13).&lt;/p&gt;&#13;
&lt;p&gt;Als gezegd spelen er nog twee andere pachtrechtelijke vragen. De eerste betreft het al of niet bedrijfsmatig karakter van de exploitatie. De desbetreffende overwegingen zijn niet verrassend. Zij behelzen in feite niet meer dan een toetsing aan de maatstaven van het standaardarrest Pachtkamer Gerechtshof Arnhem 12 mei 2009, &lt;span class="italic"&gt;TvAR&lt;/span&gt; 2009/5535 (Boetzelaer c.s./Weenink).&lt;/p&gt;&#13;
&lt;p&gt;De tweede betreft het feit dat de verpachte gronden in een onverdeelde nalatenschap vallen. Verpachter stelde zich in verband hiermee op het standpunt dat hij meer belang had bij het ten einde komen van de pachtovereenkomst, dan de pachter zou hebben bij het behoud ervan (art. 7:370 lid 1 onder &lt;span class="italic"&gt;c&lt;/span&gt; BW). De huidige erfgenamen zouden hun kinderen niet met het bestaan van de pachtovereenkomst willen belasten. Het hof heeft met de desbetreffende argumenten terecht korte metten gemaakt. Er zijn immers voldoende andere mogelijkheden om de kinderen daarvoor te behoeden; zie r.o. 4.14.&lt;/p&gt;&#13;
&lt;p&gt;G.M.F. Snijders&lt;/p&gt;</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2017-06-07 10:20:28</published><modified>2017-06-07 12:09:56</modified><editiondate>2017-06-07</editiondate><htmlpath>https://denhollander.info/artikel/14294</htmlpath></article>
</articles></edition>
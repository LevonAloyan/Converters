<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2000</searchword><id>4762</id><udhid>UDH:TvAR/4762</udhid><titel>NVV c.s. / Staat (TvAR 2000/5019)</titel><searchwords><searchword>TvAR 6/2000</searchword><searchword>TvAR 2000/5019</searchword><searchword>UDH:TvAR/4762</searchword></searchwords><attachments><attachment><name>2000_nr 6_Rechtspraak_5019.pdf</name><extention>pdf</extention><url>https://denhollander.info/download/4704/ci</url></attachment></attachments><inleiding>[Wet herstructurering varkenshouderij&#13;
art. 18, 20, 31]&#13;
&#13;
Uitleg van arrest Hof 20 januari 2000 door&#13;
de minister niet onjuist of misleidend. Afroming&#13;
van varkensrechten bij overdracht is&#13;
niet disproportioneel. Artikelen 18 en 20 van&#13;
de Whv zijn niet onlosmakelijk met art. 31&#13;
(tweede korting) verbonden. Het arrest van&#13;
het Hof betekent dat de Whv niet onrechtmatig&#13;
is. Kennisgevingen van transacties in&#13;
de periode 23 februari 1999-20 januari 2000&#13;
kunnen alsnog geregistreerd worden. Ook&#13;
kan boeren een verwijt worden gemaakt als&#13;
zij in die periode meer varkens hebben gehouden&#13;
dan op grond van de Whv was toegestaan.&#13;
Buiten geding staat of dit ook tot&#13;
strafrechtelijke vervolging zou kunnen leiden.</inleiding><content>1. de vereniging Nederlandse Vakbond Varkenshouders&#13;
te Barneveld,&#13;
2. Hendrikus Schutte te Bathmen&#13;
3. Josephus Martinus Maria van Gerwe te Erp&#13;
4a. Henricus Willibrordus van den Heuvel te&#13;
Heusden (gemeente Asten),&#13;
4b. Jaquelina Maria van den Heuvel-Vlemmix&#13;
te Heusden (gemeente Asten),&#13;
4c. Richardus Henricus Jacobus van den Heuvel&#13;
te Heusden (gemeente Asten),&#13;
4d. de vennootschap onder firma Bleekerheide&#13;
V.O.F. te Heusden (gemeente Asten),&#13;
5. Johannes Franciscus Maria van den Heuvel&#13;
te Ommel (gemeente Asten),&#13;
6a. Hermanus Gerardus Jozef Lohuis te Hellendoorn,&#13;
6b. Wilhelmina Gertrudis Lohuis-Voshaar te&#13;
Hellendoorn,&#13;
7a. Gerhardus Hendrikus Rodijk te Nieuw&#13;
Heeten,&#13;
7b. Maria Anna Josephina Barbara Cleber te&#13;
Nieuw Heeten,&#13;
7c. Johannus Gerardus Hendrika Rodijk te&#13;
Nieuw Heeten,&#13;
8. de vennootschap naar het recht van de&#13;
plaats harer vestiging Gebr. Nooren Schweinehaltungs&#13;
GmbH te Holdenstedt (Bondsrepubliek&#13;
Duitsland),&#13;
eisers,&#13;
procureur: mr. H.J.A. Knijff,&#13;
tegen&#13;
de Staat der Nederlanden (Ministerie van&#13;
Landbouw, Natuurbeheer en Visserij) te&#13;
’s-Gravenhage,&#13;
gedaagde,&#13;
procureur: mr. R.J.M. van den Tweel.&#13;
1. De feiten&#13;
Op grond van de stukken en het verhandelde&#13;
ter zitting van 21 maart 2000 wordt in dit&#13;
geding van het volgende uitgegaan.&#13;
– Op 1 september 1998 is deWet herstructurering&#13;
varkenshouderij (Whv) in werking getreden.&#13;
– In een tussenvonnis van 23 december 1998&#13;
in de door eisers voor deze rechtbank aanhangig&#13;
gemaakte bodemprocedure onder rolnummer&#13;
98/2340 heeft de rechtbank (onder meer)&#13;
zonder voorbehoud geoordeeld dat de Whv,&#13;
voorzover betrekking hebbend op het systeem&#13;
van varkens- en fokzeugenrechten, bij gebreke&#13;
van een adequate schadevergoedingsregeling&#13;
voor de eigenaren van de mestproductierechten&#13;
in strijd is met artikel 1 van het Eerste&#13;
Protocol bij het EVRM.&#13;
– Bij uitvoerbaar bij voorraad verklaard vonnis&#13;
van 23 februari 1999 (onder rolnummer&#13;
KG 99/58) heeft de President van deze rechtbank&#13;
– onder verwijzing naar voornoemde&#13;
overweging van de rechtbank in het tussenvonnis&#13;
van 23 december 1998 – de Staat geboden&#13;
de hoofdstukken II tot en met IV van de&#13;
Whv ten aanzien van de leden van eiseres sub&#13;
1 en ten aanzien van eisers sub 2 tot en met 8&#13;
buiten toepassing te laten totdat hetzij in de&#13;
bodemprocedure is beslist dat de Whv niet in&#13;
strijd is met artikel 1 van het Eerste Protocol&#13;
bij het EVRM, hetzij is voorzien in een adequate&#13;
schadevergoedingsregeling. Dit vonnis&#13;
is bekrachtigd bij arrest van het gerechtshof te&#13;
’s-Gravenhage van 10 juni 1999 (rolnummer&#13;
99/278 KG). Op het daartegen door de Staat&#13;
ingestelde cassatieberoep is nog niet beslist.&#13;
– Bij arrest van 20 januari 2000 (rolnummer&#13;
99/104) heeft het gerechtshof te ’s-Gravenhage&#13;
meergenoemd tussenvonnis van de rechtbank&#13;
van 23 december 1998 vernietigd en, opnieuw&#13;
rechtdoende, bepaald dat artikel 31 van de&#13;
Whv (en de daarmee onlosmakelijk verbonden&#13;
voorschriften van die wet) ten aanzien&#13;
van eisers sub 2 tot en met 8 buiten toepassing&#13;
dienen te blijven. Dit arrest is, voor wat de&#13;
daarin gegeven veroordelingen betreft, uitvoerbaar&#13;
bij voorraad verklaard.&#13;
– Bij schrijven van 1 februari 2000 heeft de&#13;
Minister van Landbouw, Natuurbeheer en Visserij&#13;
(hierna: de minister) de Tweede Kamer&#13;
der Staten-Generaal geïnformeerd over de gevolgen&#13;
van voornoemd arrest van het gerechtshof&#13;
van 20 januari 2000.&#13;
– Onder “3. Juridische en praktische gevolgen&#13;
arrest” heeft hij onder meer medegedeeld:&#13;
“De vernietiging van het tussenvonnis heeft&#13;
onmiddellijke werking. Ook de bij het kortgedingvonnis&#13;
van 23 februari 1999 getroffen&#13;
voorlopige voorziening, houdende buitenwerkingstelling&#13;
van de Whv, geldt als gevolg van&#13;
het arrest niet meer. Het arrrest betekent dat&#13;
van rechtswege de situatie van vóór 23 december&#13;
1998 herleeft. Het plafond van het varkensrecht,&#13;
inclusief de 10%-korting, geldt weer&#13;
onverkort ten aanzien van alle varkenshouders&#13;
en wordt formeel geacht al sedert de inwerkingtreding&#13;
van de Whv op 1 september 1998&#13;
te hebben gegolden. Ook de correctie van het&#13;
niet-grondgebonden mestproductierecht voor&#13;
de vervallen latente ruimte wordt geacht sedert&#13;
1 september 1998 een feit te zijn geweest.”&#13;
en&#13;
“Het gebod om de tweede korting buiten toepassing&#13;
te laten geldt mede voor het deel van&#13;
die korting dat door middel van veevoermaatregelen&#13;
zou kunnen worden gecompenseerd,&#13;
nu dat een onlosmakelijk met artikel 31&#13;
van de Whv verbonden element vormt.”&#13;
Onder “6. Informatie varkenshouders” heeft&#13;
de Minister medegedeeld:&#13;
“De varkenshouders zullen op korte termijn&#13;
individueel op de hoogte worden gesteld van&#13;
de juridische en praktische gevolgen van het&#13;
hofarrest.”&#13;
2. De vorderingen, de gronden&#13;
daarvoor en het verweer&#13;
Eisers vorderen – zakelijk weergegeven –&#13;
I. gedaagde te gebieden de artikelen 18, derde&#13;
lid, en 20, tweede lid, van de Whv en de daarop&#13;
gebaseerde nadere regels buiten toepassing&#13;
te laten ten opzichte van eisers sub 2 tot en&#13;
met 8 en de leden van eiseres sub 1, althans&#13;
totdat het arrest van het gerechtshof van 20&#13;
januari 2000 (voor wat betreft het oordeel&#13;
over artikel 31 Whv en de daarmee onlosmakelijk&#13;
verbonden voorschriften) moet worden&#13;
vernietigd;&#13;
II. gedaagde te bevelen een rectificatie te publiceren&#13;
in het Agrarisch Dagblad en De Trog&#13;
betreffende de volgende zinsneden uit de brief&#13;
van 1 februari 2000 van de Minister aan de&#13;
Tweede Kamer:&#13;
“Het arrest betekent dat van rechtswege de&#13;
situatie van vóór 23 december 1998 herleeft.&#13;
Het plafond van het varkensrecht, inclusief de&#13;
10%-korting, geldt weer onverkort ten aanzien&#13;
van alle varkenshouders en wordt formeel&#13;
geacht al sedert de inwerkingtreding van&#13;
de Whv op 1 september 1998 te hebben gegolden.&#13;
Ook de correctie van het niet-grondgebonden&#13;
mestproductierecht voor de vervallen&#13;
latente ruimte wordt geacht sedert 1 september&#13;
1998 een feit te zijn geweest”;&#13;
III. gedaagde te verbieden zich in een brief of&#13;
op andere wijze tot eisers sub 2 tot en met 8&#13;
en de leden van eiseres sub 1 te wenden met&#13;
de hiervoor onder II. aangehaalde tekst dan&#13;
wel zich met woorden, zinsneden, mededelingen&#13;
etc. van gelijke of soortgelijke strekking&#13;
tot bedoelde varkenshouders te richten;&#13;
IV. gedaagde te verbieden de Whv en de daarop&#13;
gebaseerde nadere regels, althans de hoofdstukken&#13;
II tot en met IV, toe te passen althans&#13;
uit te (doen) voeren, in het bijzonder voor&#13;
zover het betreft de handhaving en vervolging&#13;
terzake van overtreding van de Whv, voorzover&#13;
die toepassing (inclusief handhaving en&#13;
vervolging) gebaseerd is op een onjuiste uitleg&#13;
van het arrest van het gerechtshof van&#13;
20 januari 2000;&#13;
een en ander op straffe van verbeurte van een&#13;
dwangsom.&#13;
Daartoe voeren eisers het volgende aan.&#13;
De Whv introduceerde per 1 september 1998&#13;
een stelsel van varkens- en fokzeugenrechten&#13;
alsmede, naast de ontneming van de zogenoemde&#13;
latente ruimte, een eerste generieke&#13;
korting van 10%. De Whv voorziet voorts in&#13;
een tweede generieke korting van (maximaal)&#13;
15% per 1 januari 2000.&#13;
Het gerechtshof heeft in zijn arrest van&#13;
20 januari 2000 bepaald dat artikel 31 Whv,&#13;
waarin de tweede generieke korting is opgenomen,&#13;
in strijd is met artikel 1 van het Eerste&#13;
Protocol bij het EVRM en het EG-Verdrag.&#13;
In verband daarmee heeft het hof bepaald dat&#13;
artikel 31 Whv en de daarmee onlosmakelijk&#13;
verbonden voorschriften van die wet ten aanzien&#13;
van eisers sub 2 tot en met 8 buiten toepassing&#13;
dienen te blijven. Eén van de wijzen&#13;
waarop varkenseenheden uit de markt worden&#13;
genomen is de afroming van varkensrechten&#13;
die bij verkoop van varkensrechten plaatsvindt&#13;
op basis van artikel 18, derde lid, Whv&#13;
dan wel artikel 20, tweede lid, Whv. Aangezien&#13;
genoemde bepalingen onlosmakelijk met&#13;
artikel 31 Whv zijn verbonden, dienen deze&#13;
eveneens buiten toepassing te blijven. Gedaagde&#13;
weigert de artikelen 18, derde lid, en 20,&#13;
tweede lid, van de Whv buiten toepassing te&#13;
laten en schendt daarmee zowel het arrest van&#13;
het hof van 20 januari 2000 als de voorziening&#13;
van de President in kort geding van 23 februari&#13;
1999.&#13;
Het kort geding vonnis van 23 februari 1999&#13;
had o.a. tot gevolg dat het stelsel van varkensen&#13;
fogzeugenrechten, de generieke korting&#13;
van 10% daarop, het uitbreidingsverbod en de&#13;
verhandelbaarheid van varkensrechten voor&#13;
eisers sub 2 tot en met 8 en de leden van eiseres&#13;
sub 1 niet langer golden. Sedert 23 februari&#13;
1999 gold er derhalve geen enkele productiebeperking&#13;
meer. Door het arrest van het hof&#13;
van 20 januari 2000 is de werking aan het kort&#13;
geding vonnis, anders dan door gedaagde&#13;
wordt gesteld, eerst komen te ontvallen met&#13;
ingang van 20 januari 2000. De door de President&#13;
getroffen voorziening is derhalve niet&#13;
met terugwerkende kracht komen te vervallen.&#13;
De brief van de Minister van 1 februari&#13;
2000 bevat op dit punt onjuiste en misleidende&#13;
informatie.&#13;
Bovendien dreigt die onjuiste en misleidende&#13;
informatie te worden opgenomen in een brief&#13;
van het ministerie aan alle individuele varkenshouders.&#13;
Dan zal opnieuw chaos en verwarring&#13;
in de varkenshouderij ontstaan. Het&#13;
standpunt van de Staat heeft namelijk impact&#13;
op de afhandeling van de door varkenshouders&#13;
onderling gesloten overeenkomsten.&#13;
Door de bevriezing van de situatie in de&#13;
periode van 23 februari 1999 tot 20 januari&#13;
2000 hebben de partijen bij die transacties&#13;
kunnen en mogen stilzitten. Door de publikatie&#13;
van de Staat van zijn onjuiste standpunt&#13;
dat door het arrest van 20 januari 2000 het&#13;
kort geding vonnis van 23 februari 1999 met&#13;
terugwerkende kracht zou zijn komen te vervallen,&#13;
zullen de verkopers van varkensrech-&#13;
ten de kopers daarvan gaan aanspreken met de&#13;
stelling dat kopers die niet hebben afgenomen&#13;
in gebreke zijn geweest en zullen zij boetes&#13;
trachten te executeren. Ook dreigen de varkenshouders&#13;
die op grond van het kort geding&#13;
vonnis van 23 februari 1999 meer varkens&#13;
hebben gehouden dan op grond van de Whv&#13;
was toegestaan strafrechtelijk te worden vervolgd.&#13;
Door het openbaar maken van een evident&#13;
juridisch onjuist standpunt en daarnaar te zullen&#13;
gaan handelen, handelt de Staat onrechtmatig&#13;
c.q. dreigt zij onrechtmatig te handelen.&#13;
Gedaagde voert gemotiveerd verweer dat hierna,&#13;
voorzover nodig, zal worden besproken.&#13;
3. De beoordeling van het geschil&#13;
3.1 Tussen partijen is enerzijds in geschil, in&#13;
verband met de vraag of gedaagde toepassing&#13;
mag geven aan de artikelen 18, derde lid en 20,&#13;
tweede lid, van de Whv – waarin de zogenoemde&#13;
afroming van varkensrechten is geregeld&#13;
– of genoemde voorschriften onlosmakelijk&#13;
verbonden zijn met artikel 31 van die wet,&#13;
en anderzijds de vraag in hoeverre het meergenoemde&#13;
arrest van het gerechtshof van&#13;
20 januari 2000 consequenties heeft voor het&#13;
verleden (de periode vanaf 23 februari 1999).&#13;
3.2. Met betrekking tot het eerste geschilpunt&#13;
wordt het volgende overwogen. Blijkens de&#13;
r.o. 2.3, 31.2 en 34 van het arrest van 20 januari&#13;
2000 heeft het gerechtshof uitdrukkelijk&#13;
onderkend dat de Whv voorziet in afroming.&#13;
Uit de r.o. 34 en 35 blijkt dat het hof (slechts)&#13;
de tweede generieke korting niet noodzakelijk,&#13;
niet proportioneel en daarom in strijd&#13;
met het EG-Verdrag en/of het Eerste Protocol&#13;
acht. Dat het hof tevens de vermindering&#13;
van varkensrechten ten gevolge van afroming&#13;
disproportioneel zou hebben geacht is uit de&#13;
overwegingen van het hof echter niet af te leiden.&#13;
Het feit dat het percentage van de voorgenomen&#13;
tweede generieke korting onder meer ten&#13;
gevolge van verminderingen van varkensrechten&#13;
die hebben plaatsgevonden op grond van&#13;
de artikelen 18, derde lid, en 20, tweede lid,&#13;
Whv zal worden verlaagd, betekent nog niet&#13;
dat laatstgenoemde voorschriften onlosmakelijk&#13;
met artikel 31 Whv zijn verbonden. Met&#13;
artikel 31, tweede lid, Whv wordt slechts&#13;
beoogd een verband tussen de artikelen 18,&#13;
derde lid, en 20, tweede lid, Whv aan te brengen&#13;
in die zin dat wanneer reeds een substantiële&#13;
vermindering van het aantal varkensrechten&#13;
door afroming heeft plaatsgevonden, niet&#13;
vervolgens nog de in artikel 31, eerste lid,&#13;
Whv bedoelde maximale korting van 15% op&#13;
het resterende aantal varkensrechten zal worden&#13;
toegepast, doch dat die korting in dat&#13;
geval zal worden verlaagd. Die tweede generieke&#13;
korting zal echter op grond van artikel&#13;
31, derde lid, Whv tenminste 5% dienen te&#13;
bedragen, hoezeer het aantal varkenseenheden&#13;
op grond van de in het tweede lid genoemde&#13;
maatregelen (waaronder de afroming) reeds&#13;
mocht zijn afgenomen. Die tweede generieke&#13;
korting achtte het hof disproportioneel.&#13;
Naar voorlopig oordeel biedt het arrest van&#13;
het hof van 20 januari 2000 dan ook geen&#13;
steun voor de stelling van eisers, dat de artikelen&#13;
18, derde lid, en 20, tweede lid, van de Whv&#13;
onlosmakelijk met artikel 31 van de Whv zijn&#13;
verbonden.&#13;
3.3 Met betrekking tot het tweede geschilpunt&#13;
is namens gedaagde terecht betoogd dat het&#13;
arrest van het gerechtshof van 20 januari 2000&#13;
wel degelijk consequenties voor het verleden&#13;
heeft.&#13;
De door de President bij kort geding vonnis&#13;
van 23 februari 1999 getroffen voorziening&#13;
betekende niet meer dan dat gedaagde tot het&#13;
moment waarop voorzien zou zijn in een adequate&#13;
schadevergoedingsregeling dan wel de&#13;
bodemrechter anders zou beslissen – derhalve&#13;
tot 20 januari 2000 – de hoofdstukken II tot&#13;
en met IV van de Whv ten aanzien van de&#13;
leden van eiseres sub 1 en ten aanzien van&#13;
eisers sub 2 tot en met 8 buiten toepassing&#13;
diende te laten. Bij kort geding vonnis van 4&#13;
mei 1999 (rolnummer KG 99/459) is bepaald&#13;
dat gedaagde bij overtreding van dat gebod&#13;
een dwangsom verbeurt. Gedaagde heeft zich&#13;
derhalve tot 20 januari 2000, en sedert 4 mei&#13;
1999 zelfs op straffe van dwangsom, aan de&#13;
door de President getroffen voorziening moeten&#13;
houden.&#13;
Sedert 20 januari 2000 geldt echter het oordeel&#13;
dat de Whv – met uitzondering van de tweede&#13;
generieke korting – niet in strijd met het EGVerdrag&#13;
en/of het Eerste Protocol is, en ook&#13;
nimmer is geweest, zodat gedaagde daaraan&#13;
weer onverkort toepassing mag geven, met&#13;
uitzondering van artikel 31 en daarmee onlosmakelijk&#13;
verbonden voorschriften. Gedaagde&#13;
kan derhalve de in de periode van 23 februari&#13;
1999 tot 20 januari 2000 aan het Bureau&#13;
Heffingen verzonden kennisgevingen van transacties&#13;
van varkensrechten, welke in verband&#13;
met het meergenoemde kort geding vonnis&#13;
niet zijn verwerkt, alsnog doen registreren en&#13;
verwerken, ook met terugwerkende kracht tot&#13;
de datum van binnenkomst van de kennisgeving.&#13;
(Dat laatste is van belang, omdat bij in&#13;
1999 gedane kennisgevingen de afroming 40%&#13;
bedraagt, terwijl bij in 2000 gedane kennisgevingen&#13;
de afroming 60% bedraagt.)&#13;
Indien varkensboeren op basis van het kort&#13;
geding vonnis van 23 februari 1999 méér varkens&#13;
hebben gehouden dan op grond van de&#13;
Whv was toegestaan, kan hen dit thans worden&#13;
verweten, aangezien, zoals hiervoor reeds&#13;
is weergegeven, sedert 20 januari 2000 het&#13;
oordeel heeft te gelden dat het in de Whv&#13;
voorziene stelsel van varkensrechten – met&#13;
uitzondering van de tweede generieke korting&#13;
– rechtmatig is en niet in strijd met internationaal&#13;
recht. De vraag in hoeverre bedoelde varkensboeren&#13;
in de gegeven omstandigheden&#13;
strafrechtelijk zouden kunnen worden vervolgd&#13;
en veroordeeld staat buiten dit geding.&#13;
Een en ander betekent dat van onjuiste of&#13;
misleidende informatie door gedaagde met&#13;
betrekking tot de gevolgen van het hofarrest&#13;
van 20 januari 2000 geen sprake is.&#13;
3.4 Het voorgaande leidt tot de conclusie dat&#13;
de vorderingen moeten worden afgewezen.&#13;
Eisers zullen, als de in het ongelijk gestelde&#13;
partij, worden veroordeeld in de kosten van&#13;
dit geding.&#13;
4. De beslissing&#13;
De President:&#13;
Wijst de vorderingen af.&#13;
Veroordeelt eisers in de kosten van dit geding,&#13;
tot dusverre aan de zijde van gedaagde&#13;
begroot op ƒ 1.950,–, waarvan ƒ 400,– aan griffierecht.</content><legacyfootnotes/><footnotes><footnote/></footnotes><auteurs/><published>2000-06-01 00:00:00</published><modified>1998-10-27 00:00:00</modified><editiondate>2000-06-01</editiondate><htmlpath>https://denhollander.info/artikel/4762</htmlpath></article>
</articles></edition>
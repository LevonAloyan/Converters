<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2000</searchword><id>4757</id><udhid>UDH:TvAR/4757</udhid><titel>Staat der Nederlanden / Jansen (TvAR 2000/5014)</titel><searchwords><searchword>TvAR 6/2000</searchword><searchword>TvAR 2000/5014</searchword><searchword>UDH:TvAR/4757</searchword></searchwords><attachments><attachment><name>2000_nr 6_Rechtspraak_5014.pdf</name><extention>pdf</extention><url>https://denhollander.info/download/4699/ci</url></attachment></attachments><inleiding>[Pachtwet art. 62]&#13;
&#13;
Ten aanzien van verzoeken ex artikel 62&#13;
Pachtwet gaat het erom of de desbetreffende&#13;
verpachter een bestemming voor niet&#13;
tot de landbouw betrekkelijke doeleinden&#13;
aan de grond heeft gegeven; niet nodig is&#13;
dat die grond in het vigerende bestemmingsplan&#13;
zulk een bestemming heeft.&#13;
Het enkele feit dat bij het opnemen in de&#13;
pachtovereenkomst van de bedingen ex&#13;
artikel 62 Pachtwet al geruime tijd is&#13;
verstreken na de beschikking van de grondkamer&#13;
waarbij daartoe toestemming is&#13;
verleend, is geen omstandigheid die aan de&#13;
rechtskracht van die beschikking afbreuk&#13;
doet. Van (ernstige) gebreken in die beschikking&#13;
is in casu niet gebleken. De rechter&#13;
moet zich beperken tot een marginale toetsing&#13;
van de grondkamer beschikking ex artikel&#13;
62 Pachtwet.&#13;
Indien partijen eenmaal bedingen ex artikel&#13;
62 Pachtwet in hun pachtovereenkomst hebben&#13;
opgenomen, is er geen rechtsgang voor&#13;
een tussentijdse wijziging van die bedingen.&#13;
Een beroep op het beding door de verpachter&#13;
is naar redelijkheid en billijkheid zonder&#13;
meer niet onaanvaardbaar, zulks ook niet op&#13;
grond van de algemene beginselen van&#13;
behoorlijk bestuur.&#13;
De verpachter die tot realisering van de&#13;
desbetreffende bestemming wil overgaan,&#13;
kan ermee volstaan in de kennisgeving ex&#13;
artikel 36 lid 2 Pachtwet te vermelden dat de&#13;
verlenging onverenigbaar is met de&#13;
bestemming. De pachter kan dan niet in een&#13;
verlengingsverzoek worden ontvangen,&#13;
tenzij de verpachter misbruik maakt van zijn&#13;
bevoegdheid de verlenging tegen te houden,&#13;
bijvoorbeeld als elk verband ontbreekt&#13;
tussen de bestemming met het oog waarop&#13;
de goedkeuring door de grondkamer is&#13;
verleend en de bestemming waarvoor de&#13;
verpachter de verlenging tegenhoudt. Van&#13;
de aanleg van natuurvriendelijke rivieroevers&#13;
kan dit laatste in casu niet gezegd&#13;
worden; het gaat ook hierbij om oeverwerkzaamheden&#13;
c.a. in verband met de rivier.&#13;
Het voornemen van de verpachter is ook&#13;
uitvoerbaar. Van een niet kunnen realiseren&#13;
van zijn plannen is geen sprake, althans niet&#13;
in die mate dat op grond daarvan een beroep&#13;
op de bedingen ex artikel 62 Pachtwet aan&#13;
verpachter zou moeten worden ontzegd.</inleiding><content>BESCHIKKING IN DE ZAAK VAN:&#13;
De Staat der Nederlanden te ’s-Gravenhage,&#13;
appellant,&#13;
procureur: mr. J.M. Bosnak,&#13;
tegen:&#13;
Hermanus Petrus Wilhelmus Jansen te Balgoy,&#13;
geïntimeerde,&#13;
procureur: mr. J.B.R. Daniëls.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Nijmegen heeft op 9 juni 1997 en 9 februari&#13;
1998 tussen partijen beschikkingen gegeven,&#13;
waarbij is bepaald dat geïntimeerde – hierna&#13;
ook te noemen: pachter – stukken in het geding&#13;
diende te brengen respectievelijk de tussen&#13;
appellant – hierna ook te noemen: verpachter&#13;
– en pachter bestaande en behoudens&#13;
verlenging op 31 december 1997 eindigende&#13;
pachtovereenkomst met betrekking tot land&#13;
langs de rechteroever van de Maas, kadastraal&#13;
bekend gemeente Wijchen, sectie N, nr. 71&#13;
ged., groot + 1.95.00 ha, is verlengd met een&#13;
periode van zes jaar, eindigende 31 december&#13;
2003.&#13;
1.2 Voormelde beschikkingen zijn gegeven uit&#13;
overweging in hoofdzaak dat een goedkeuring&#13;
als bedoeld in artikel 62 van de Pachtwet door&#13;
de grondkamer slechts kan worden gegeven&#13;
voor grond die op dat moment in een goedgekeurd&#13;
bestemmingsplan een niet-agrarische&#13;
bestemming heeft, dat in casu op bedoeld&#13;
moment op de grond in geschil een agrarische&#13;
bestemming rustte, dat zulks de nietigheid&#13;
van de desbetreffende beschikking van de&#13;
grondkamer meebrengt, dat pachter mitsdien&#13;
ontvankelijk is in zijn verlengingsverzoek, dat&#13;
op dat verzoek naar billijkheid moet worden&#13;
beslist en dat het belang van pachter daarbij&#13;
dient te prevaleren boven dat van verpachter.&#13;
2 Het geding in hoger beroep&#13;
2.1 Verpachter is bij op 11 maart 1998 ter&#13;
griffie van het hof ingekomen beroepschrift&#13;
in hoger beroep gekomen van voormelde beschikkingen,&#13;
met verzoek die beschikkingen&#13;
te vernietigen en, opnieuw beschikkende,&#13;
pachter alsnog niet-ontvankelijk in zijn verlengingsverzoek&#13;
te verklaren, althans dit af te&#13;
wijzen, met veroordeling van pachter in de&#13;
proceskosten van beide instanties.&#13;
2.2 Pachter heeft bij op 13 mei 1998 ter griffie&#13;
van het hof ingekomen verweerschrift verweer&#13;
gevoerd met verzoek de beschikkingen,&#13;
waarvan beroep, eventueel onder verbetering&#13;
c.q. aanvulling van de grond te bevestigen,&#13;
met veroordeling van verpachter in de kosten&#13;
van de procedure in beide instanties.&#13;
2.3 Op 21 september 1998 heeft in raadkamer&#13;
van het hof een mondelinge behandeling van&#13;
het hoger beroep plaats gehad, waarbij aanwezig&#13;
waren namens verpachter mevrouw H.D.&#13;
Bakker van Rijkswaterstaat en J.M.C.A. Stindt&#13;
en C. van IJzendoorn van de Dienst der&#13;
Domeinen, bijgestaan door mr. W. de Vries,&#13;
advocaat te ’s-Gravenhage, alsmede pachter in&#13;
persoon, bijgestaan door mr. A.M.H.C. Coppens,&#13;
advocaat te Roermond.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, beiden mede aan de hand&#13;
van pleitnotities.&#13;
3 De grieven&#13;
De grieven luiden:&#13;
I. Ten onrechte heeft de pachtkamer van het&#13;
kantongerecht in de tussenbeschikking van&#13;
9 juni 1997 overwogen als weergegeven in de&#13;
laatste alinea van pagina 2 en de eerste en tweede&#13;
alinea van pagina 3 van die beschikking.&#13;
II. Ten onrechte heeft de pachtkamer van het&#13;
kantongerecht vervolgens nagegaan “of, op&#13;
het ogenblik van het verlenen van de goedkeuring&#13;
op 24 juni 1971 op de onderhavige&#13;
percelen, met name die waarop de pachtovereenkomst&#13;
tussen partijen betrekking heeft,&#13;
een goedgekeurd bestemmingsplan van toepassing&#13;
was, waarbij een niet-agrarische bestemming&#13;
is vastgesteld”.&#13;
III. Ten onrechte heeft de pachtkamer van het&#13;
kantongerecht in de beschikking van 9 februari&#13;
1998 naar aanleiding van de door de pachter&#13;
in het geding gebrachte stukken geoordeeld&#13;
dat de grondkamer op het ogenblik van&#13;
het verlenen van de goedkeuring ten onrechte&#13;
artikel 62 Pachtwet van toepassing heeft verklaard,&#13;
daarbij overwegende “dat toepassing&#13;
van artikel 62 Pachtwet vereist dat op de&#13;
betreffende gronden een niet-agrarische bestemming&#13;
rust en wel, zoals ook bij tussenbeschikking&#13;
overwogen, bij een goedgekeurd&#13;
bestemmingsplan”.&#13;
IV. Ten onrechte heeft de pachtkamer van het&#13;
kantongerecht geoordeeld dat in casu sprake&#13;
is van een ernstig gebrek aan de beschikking&#13;
van de grondkamer en wel van zodanig ernstige&#13;
aard, dat de nietigheid van de in de&#13;
beschikking opgenomen bedingen ex artikel&#13;
62 Pachtwet evident is. Ten onrechte heeft de&#13;
pachtkamer geoordeeld dat bedoelde beschikking&#13;
van de grondkamer tegenover de gewone&#13;
rechter geen onaantastbare rechtskracht heeft.&#13;
V. Ten onrechte is de pachtkamer van het kantongerecht&#13;
tot een belangenafweging gekomen&#13;
waarbij de pachtkamer de belangen van&#13;
de pachter heeft laten prevaleren en de pachtovereenkomst&#13;
heeft verlengd met de wettelijke&#13;
termijn van zes jaar tot 1 januari (lees:&#13;
2004) met veroordeling van de Staat in de proceskosten.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – verklaard (zakelijk weergegeven):&#13;
door pachter:&#13;
dat hij 42 jaar is en gehuwd; dat zijn vrouw en&#13;
hij 3 kinderen hebben van respectievelijk 15,&#13;
13 en 10 jaar oud; dat hij de Lagere Landbouwschool&#13;
heeft gevolgd; dat hij een bedrijf&#13;
van ongeveer 19,5 ha exploiteert, waarvan&#13;
ruim 17 ha met de daarop staande gebouwen&#13;
zijn eigendom zijn en de rest wordt gepacht;&#13;
dat ongeveer 2.50 ha als bouwland voor de&#13;
teelt van maïs wordt gebruikt en de overige&#13;
grond als grasland in gebruik is; dat de grond&#13;
in geschil op ongeveer 2,5 kilometer van zijn&#13;
bedrijfsgebouwen is gelegen; dat hij beschikt&#13;
over een varkensschuur met plaats voor 300&#13;
zeugen en 360 mestvarkens, alsmede een rundveeschuur&#13;
met plaats voor 150 dieren en&#13;
voorts aangebouwd aan het woonhuis nog&#13;
twee verdiepingen met kraamhokken aanwezig&#13;
zijn; dat hij niet beschikt over een melkquotum&#13;
en zijn mestquotum ongeveer 9.200&#13;
kilogram fosfaat groot is; dat hij op dit&#13;
moment 40 zoogkoeien heeft, 70 stuks jongvee,&#13;
2 pony’s, 2 vleesstieren, 360 mestvarkens,&#13;
300 fokzeugen en 75 opfokzeugen; dat zijn&#13;
bedrijfsinkomen in 1997 ongeveer ƒ 45.000,–&#13;
heeft bedragen en hij in verband met de lage&#13;
biggenprijzen voor 1998 een slecht bedrijfsresultaat&#13;
verwacht;&#13;
van de zijde van verpachter:&#13;
dat hij de grond in geschil geheel nodig heeft&#13;
voor de uitvoering van zijn plannen, te weten&#13;
de ontwikkeling van een natuurvriendelijke&#13;
oeverinrichting; dat daartoe het beheer van&#13;
onder meer deze grond zal worden overgedragen&#13;
aan één of meer natuurbeheersorganisaties,&#13;
w.o. Staatsbosbeheer; dat het in totaal&#13;
gaat om grond die in gebruik was/is bij ongeveer&#13;
800 pachters; dat het daarom niet te doen&#13;
is om het natuurvriendelijk beheer te laten&#13;
uitvoeren door de pachters; dat de uitvoering&#13;
van de plannen inhoudt dat de desbetreffende&#13;
gronden grotendeels aan de natuur worden&#13;
overgelaten met de daarmee gepaard gaande&#13;
verruiging van de begroeiing; dat de afrastering&#13;
zal worden verplaatst zodat het vee, dat&#13;
op de aangrenzende terreinen graast, niet&#13;
(meer) op de grond in geschil kan komen; dat&#13;
het straks niet meer mogelijk zal zijn dat vee&#13;
van pachter water uit de rivier drinkt en evenmin&#13;
dat nog beregening met water uit de&#13;
rivier plaats vindt; dat voorts aan de rivierzijde&#13;
een strook van ongeveer 25 meter breed zo&#13;
zal worden afgegraven dat een geleidelijk&#13;
oplopend talud (1 : 10) ontstaat met een zone&#13;
met ondiep water die overgaat in een droge&#13;
oever; dat, voor het geval sprake mocht zijn&#13;
van het vrijkomen van vervuilde specie, thans&#13;
nog niet bekend is waar deze gebracht kan&#13;
worden; dat er geen planologische belemmeringen&#13;
zijn die aan de uitvoering van de plannen&#13;
van verpachter in de weg staan; dat het de&#13;
bedoeling is om met die uitvoering zo spoedig&#13;
mogelijk een aanvang te maken; dat het klopt&#13;
dat op het terrein ten Noorden van de grond&#13;
in geschil inmiddels door een of meer derden&#13;
grond is afgegraven en dat het terrein nu voor&#13;
een groot deel uit water bestaat; dat evenwel&#13;
noch deze omstandigheid noch de eventuele&#13;
recreatieve ontwikkeling van dat terrein een&#13;
beletsel is voor de uitvoering van de plannen&#13;
van verpachter ten aanzien van de grond in&#13;
geschil; dat juist is dat met de pachter van de&#13;
grond aan de Westzijde van de grond in&#13;
geschil een regeling is getroffen, die inhoudt&#13;
dat betrokkene die grond nog mag blijven gebruiken&#13;
totdat hij 65 jaar is, te weten tot 2001.&#13;
5 De (overigens) vaststaande feiten&#13;
– Bij brief van 8 juni 1971 heeft de toenmalige&#13;
inspecteur der Domeinen te Arnhem aan de&#13;
grondkamer voor Gelderland verzocht goed&#13;
te keuren dat in de op te maken pachtovereenkomsten&#13;
met betrekking tot percelen langs de&#13;
Maas voor zover gelegen in het ressort van de&#13;
Inspectie der Domeinen Midden-Nederland&#13;
te Arnhem de bedingen a t/m d van artikel 62&#13;
van de Pachtwet zouden worden opgenomen,&#13;
zulks met vermelding dat het gronden van de&#13;
Staat betrof waaraan een bestemming was&#13;
gegeven van niet tot de landbouw betrekkelijke&#13;
doeleinden van openbaar nut.&#13;
– Bij beschikking van 24 juni 1971 is voormeld&#13;
verzoek toegewezen.&#13;
– In artikel 3 van het door partijen met betrekking&#13;
tot de grond in geschil opgemaakte&#13;
pachtcontract van 21 maart 1991, goedgekeurd&#13;
door de grondkamer voor Gelderland op&#13;
5 september 1991, zijn de bedingen b t/m d&#13;
van artikel 62 van de Pachtwet opgenomen,&#13;
zulks met verwijzing naar voormelde beschikking&#13;
van de grondkamer van 24 juni 1971.&#13;
Van belang in dit geding is het in genoemd&#13;
artikel sub b bepaalde, luidend: “verlenging&#13;
van de pachtovereenkomst zal niet plaatshebben,&#13;
indien en voor zover de Staat in de kennisgeving,&#13;
bedoeld in artikel 36, tweede lid,&#13;
van de Pachtwet aan de pachter heeft medegedeeld&#13;
dat de verlenging met de bestemming&#13;
van het verpachte onverenigbaar is”.&#13;
– Bij aangetekende brief van 26 november&#13;
1996 van het Hoofd afdeling Rivierland van&#13;
de Regionale directie Domeinen Middenoost,&#13;
gericht aan pachter, heeft verpachter doen&#13;
weten per 1 januari 1998 geen verlenging van&#13;
de pachtovereenkomst te wensen omdat verlenging&#13;
met de bestemming van het verpachte&#13;
onverenigbaar is, zulks met vermelding dat de&#13;
Staat de verpachte grond nodig heeft voor de&#13;
aanleg van natuurvriendelijke oevers langs de&#13;
Maas, waarbij de overgang tussen water en&#13;
land geleidelijker plaatsvindt.&#13;
6 Beoordeling van het geschil in&#13;
hoger beroep&#13;
6.1 Uit het ten processe aangevoerde volgt dat&#13;
tussen partijen vaststaat dat de grond in geschil&#13;
behoort tot de percelen met betrekking waartoe&#13;
bij beschikking van de grondkamer van&#13;
24 juni 1971 goedkeuring is verleend tot het in&#13;
de pachtovereenkomst opnemen van de bedingen&#13;
ex artikel 62 sub a t/m d van de Pachtwet.&#13;
6.2 Artikel 62 van de Pachtwet bepaalt in zijn&#13;
aanhef dat, indien (onder meer) het Rijk aan&#13;
hem in eigendom toebehorende hoeven of los&#13;
land een bestemming heeft gegeven voor niet&#13;
tot de landbouw betrekkelijke doeleinden van&#13;
openbaar nut, aan de grondkamer om goedkeuring&#13;
tot het opnemen van gemelde bedingen&#13;
kan worden gevraagd. Hieruit volgt dat&#13;
het er dus om gaat of de desbetreffende verpachter&#13;
(in casu de Staat) een bestemming als&#13;
bedoeld aan de grond heeft gegeven en niet of&#13;
dit door anderen, zoals bijvoorbeeld de desbetreffende&#13;
Gemeente (bij bestemmingsplan),&#13;
is gedaan. Niet nodig is mitsdien dat de te verpachten&#13;
grond ten tijde van de beslissing op&#13;
het verzoek om goedkeuring tot het opnemen&#13;
van meergenoemde bedingen in het dan vigerende&#13;
bestemmingsplan een (dienovereenkomstige)&#13;
niet-agrarische bestemming heeft.&#13;
Zulks kan – en zal wellicht veelal, met name&#13;
indien een gemeente in zulk een geval als verpachtster&#13;
optreedt – het geval zijn, maar is&#13;
geen vereiste.&#13;
6.3 Het vorenstaande is niet anders op basis&#13;
van de door de Centrale Grondkamer gegeven&#13;
beschikking van 21 november 1966, waarop&#13;
pachter zich beroept. Immers, in die beschikking&#13;
is wel de goedkeuring tot het opnemen&#13;
van de bedingen ex artikel 62 sub a, c en d&#13;
Pachtwet beperkt tot dat gedeelte van het&#13;
object, waaraan bij goedgekeurd uitbreidingsplan&#13;
een niet-agrarische bestemming was&#13;
gegeven, maar is niet beslist – en kon, gelet op&#13;
het hiervoor overwogene, ook niet beslist&#13;
worden – dat voor het overige gedeelte van&#13;
het object de gevraagde goedkeuring niet kon&#13;
worden verleend omdat daaraan niet bij goedgekeurd&#13;
uitbreidings- of bestemmingsplan een&#13;
niet-agrarische bestemming was gegeven.&#13;
6.4 Zoals het hof reeds eerder heeft beslist, is&#13;
het enkele feit dat bij het opnemen in de&#13;
onderhavige pachtovereenkomst van de bedingen&#13;
ex artikel 62 Pachtwet reeds geruime&#13;
tijd na de beschikking van de grondkamer van&#13;
24 juni 1971 was verstreken, geen omstandigheid&#13;
die aan de rechtskracht van die beschikking&#13;
afbreuk doet. Buiten dit enkele tijdsverloop&#13;
is niet van (ernstige) gebreken in die&#13;
beschikking gebleken. Dit laatste geldt ook&#13;
ten aanzien van de zeer korte periode die&#13;
tussen binnenkomst van het verzoek en de&#13;
beslissing daarop (slechts 14 dagen) is verstreken,&#13;
aangezien dit niet, althans niet zonder&#13;
meer, inhoudt dat van een genoegzaam onderzoek&#13;
door de grondkamer of de opgegeven&#13;
bestemming de bedingen redelijkerwijs noodzakelijk&#13;
kon maken, geen sprake is geweest.&#13;
Dit klemt temeer nu, naar uit het schrijven&#13;
van 8 juni 1971 blijkt, de grondkamer al eerder&#13;
ten aanzien van de desbetreffende gronden&#13;
toestemming tot het opnemen van de&#13;
bedingen had verleend.&#13;
6.5 Het hof dient zich te beperken tot een&#13;
marginale toetsing van de litigieuze grondkamerbeschikking&#13;
van 24 juni 1971. Zulks&#13;
doende, acht het, gelet op het vorenoverwogene,&#13;
geen gronden aanwezig om niet van de&#13;
onaantastbare rechtskracht van die beschikking&#13;
uit te gaan.&#13;
6.6 Het hof wijst er ook op dat, als partijen&#13;
eenmaal bedingen als hier aan de orde in hun&#13;
pachtovereenkomst hebben opgenomen, er&#13;
geen rechtsgang bestaat voor een tussentijdse&#13;
wijziging van die bedingen, geheel in het mid-&#13;
den gelaten of daartoe in een concreet geval&#13;
aanleiding toe zou zijn. Een beroep op het&#13;
geding door de verpachter is naar maatstaven&#13;
van redelijkheid en billijkheid zonder meer&#13;
niet onaanvaardbaar, zulks ook niet op gronden&#13;
van de algemene beginselen van behoorlijk&#13;
bestuur. Pachter komt weliswaar tot een&#13;
andere conclusie, maar hij onderbouwt die&#13;
conclusie niet, althans onvoldoende.&#13;
6.7 Nu van feiten of omstandigheden, waaruit&#13;
volgt dat de grondkamer niet heeft onderzocht&#13;
of de – ruim geformuleerde bestemming&#13;
voor niet tot de landbouw betrekkelijke doeleinden&#13;
de bedingen ex artikel 62 Pachtwet&#13;
redelijkerwijs noodzakelijk maakte, niet (voldoende)&#13;
is gebleken, moet, mede gezien het&#13;
ter zake al eerder door de grondkamer ingestelde&#13;
onderzoek, het er ten processe voor&#13;
gehouden worden dat zulk een onderzoek&#13;
heeft plaats gehad. De bedingen zijn zonder&#13;
beperking in de litigieuze pachtovereenkomst&#13;
opgenomen.&#13;
6.8 Volgens het systeem van artikel 36, lid 2,&#13;
juncto artikel 62 van de Pachtwet kan de verpachter,&#13;
die geen verdere verlenging van de&#13;
pachtovereenkomst wenst omdat hij tot realisering&#13;
van de desbetreffende bestemming&#13;
voor niet tot de landbouw betrekkelijke doeleinden&#13;
wil overgaan, ermee volstaan in de&#13;
kennisgeving ex artikel 36, lid 2, Pachtwet te&#13;
vermelden dat de verlenging van de pachtovereenkomst&#13;
onverenigbaar is met de bestemming&#13;
van het verpachte. De met goedkeuring&#13;
van de grondkamer in de pachtovereenkomst&#13;
opgenomen bedingen geven hem daartoe de&#13;
mogelijkheid. De pachter kan dan niet worden&#13;
ontvangen in een eventueel verlengingsverzoek&#13;
en (verdere) verlenging van de pachtovereenkomst&#13;
blijft achterwege.&#13;
6.9 Het laatste lijdt volgens algemene rechtsbeginselen&#13;
slechts uitzondering ingeval de&#13;
verpachter misbruik maakt van zijn bevoegdheid&#13;
de verlenging tegen te houden krachtens&#13;
de met goedkeuring van de grondkamer in de&#13;
pachtovereenkomst opgenomen bedingen. Dit&#13;
laatste zal het geval kunnen zijn indien ieder&#13;
verband ontbreekt tussen de bestemming met&#13;
het oog waarop de goedkeuring door de grondkamer&#13;
is verleend en de bestemming waarvoor&#13;
de verpachter de pachtverlenging tegenhoudt.&#13;
6.10 Ten processe is genoegzaam komen vast&#13;
te staan dat verpachter de grond in geschil wil&#13;
aanwenden voor de aanleg van natuurvriendelijke&#13;
rivieroevers en ter zitting van het hof is&#13;
nader aangegeven wat te dien aanzien de bedoeling&#13;
is. Bepaald niet gezegd kan worden&#13;
dat er in dit geval geen enkel verband bestaat&#13;
tussen de bestemming waarop de goedkeuring&#13;
van de grondkamer voor Gelderland betrekking&#13;
heeft en de bestemming die verpachter&#13;
thans wil realiseren en die, naar ook al bij eerder&#13;
aan het hof voorgelegde zaken is gebleken,&#13;
past in een nieuwe taak van Rijkswaterstaat&#13;
om natuurvriendelijke oevers langs de&#13;
waterwegen in te richten ingevolge de Derde&#13;
Nota Waterhuishouding. Ook hierbij gaat het&#13;
om oeverwerkzaamheden c.a. van Rijkswaterstaat&#13;
in verband met de rivier. Van misbruik&#13;
van bevoegdheid door verpachter is ook in&#13;
het onderhavige geval niet gebleken.&#13;
6.11 Pachter heeft voorts nog aangevoerd dat&#13;
het voornemen van verpachter niet uitvoerbaar&#13;
is, gezien de bestemming van het gepachte&#13;
in het thans vigerende bestemmingsplan.&#13;
Het hof kan hem evenwel ook hierin niet volgen.&#13;
Zo die bestemming, te weten “Waterstaats-&#13;
en Agrarische Doeleinden”, al een belemmering&#13;
voor de uitvoering van bepaalde&#13;
werken zou meebrengen, dan is dat in elk&#13;
geval niet zo ten aanzien van het teruggeven&#13;
van de grond aan de natuur, hetgeen een niet&#13;
onbelangrijk aspect van de plannen van verpachter&#13;
uitmaakt. Van een niet kunnen realiseren&#13;
van die plannen als door pachter bedoeld&#13;
is derhalve geen sprake, althans niet in die&#13;
mate dat op grond daarvan een beroep op de&#13;
bedingen ex artikel 62 Pachtwet aan verpachter&#13;
zou moeten worden ontzegd.&#13;
6.12 Tot het laatste geeft naar het oordeel van&#13;
het hof evenmin aanleiding de omstandigheid&#13;
dat verpachter, naar ter zitting van het hof is&#13;
gebleken, nog niet direct over al zijn aan de&#13;
oever van de rivier gelegen percelen zal kunnen&#13;
beschikken, nu dit de mogelijkheden om&#13;
zijn plannen ten aanzien van de grond in&#13;
geschil alvast te gaan uitvoeren, alsmede zijn&#13;
belang daarbij niet wezenlijk vermindert.&#13;
6.13 Het hof acht het voorts niet onredelijk&#13;
van verpachter dat hij, gezien het zeer grote&#13;
aantal pachtobjecten waarover het in totaal&#13;
gaat en de mate van het algemeen belang dat&#13;
daarmee gemoeid is, onvoldoende mogelijk-&#13;
heden ziet om pachter in staat te stellen ook&#13;
in de toekomst nog enige vorm van gebruik&#13;
van de grond in geschil te geven. In elk geval&#13;
is ook te dezen geen plaats voor het deswege&#13;
aan verpachter ontzeggen van een beroep op&#13;
de bedingen ex artikel 62 Pachtwet.&#13;
Hetzelfde geldt met betrekking tot de eventuele&#13;
omstandigheid dat een gedeelte van de&#13;
grond in geschil buiten de door verpachter&#13;
aangegeven strook van 25 tot 75 meter breed&#13;
valt, aangezien ter zitting van het hof is gebleken&#13;
dat het dan om een dusdanig klein gedeelte&#13;
gaat dat dit het geven van een andere beslissing&#13;
ten aanzien daarvan niet rechtvaardigt.&#13;
6.14 Het vorenoverwogene brengt mee dat&#13;
alle door verpachter voorgedragen grieven&#13;
gegrond zijn. Pachter kan niet in zijn verlengingsverzoek&#13;
worden ontvangen. Voor een&#13;
naar billijkheid afwegen van de belangen van&#13;
partijen is geen plaats en het te dien aanzien&#13;
ten processe aangevoerde kan dan ook verder&#13;
onbesproken blijven.&#13;
7 Slotsom&#13;
De beschikkingen, waarvan beroep, moeten&#13;
worden vernietigd en pachter moet alsnog&#13;
niet-ontvankelijk worden verklaard in zijn&#13;
pachtverlengingsverzoek; hij dient als de in&#13;
het ongelijk gestelde partij te worden veroordeeld&#13;
in de in beide instanties tussen partijen&#13;
gevallen proceskosten.&#13;
Beslissing&#13;
Het hof, beschikkende in hoger beroep:&#13;
vernietigt de door de pachtkamer van het kantongerecht&#13;
te Nijmegen tussen partijen gegeven&#13;
beschikkingen van 9 juni 1997 en 9 februari&#13;
1998, waarvan beroep;&#13;
en opnieuw beschikkende:&#13;
verklaart pachter alsnog niet-ontvankelijk in&#13;
zijn verzoek om verlenging van de tussen partijen&#13;
bestaande pachtovereenkomst met betrekking&#13;
tot een perceel land, kadastraal bekend&#13;
gemeente Wijchen, sectie N, nr. 71 ged., groot&#13;
ongeveer 1.95.00 ha;&#13;
veroordeelt pachter in de in beide instanties&#13;
tussen partijen gevallen proceskosten, tot&#13;
heden begroot voor de eerste aanleg op&#13;
ƒ 650,– en voor het hoger beroep op ƒ 440,–&#13;
voor verschotten en ƒ 3.400,– voor salaris van&#13;
de procureur.</content><legacyfootnotes/><footnotes><footnote/></footnotes><auteurs/><published>2000-06-01 00:00:00</published><modified>1998-10-27 00:00:00</modified><editiondate>2000-06-01</editiondate><htmlpath>https://denhollander.info/artikel/4757</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2017</searchword><id>14482</id><udhid>UDH:TvAR/14482</udhid><titel>Wetgeving, literatuur en rechtspraak</titel><searchwords><searchword>TvAR 9/2017</searchword><searchword>UDH:TvAR/14482</searchword></searchwords><attachments><attachment><name>19352.pdf</name><extention>pdf</extention><url>https://denhollander.info/download/19352/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;PBO&lt;/h4&gt;&lt;p&gt;Wie nog geïnteresseerd is in de afwikkeling van de publiekrechtelijke bedrijfsorganisatie kan alles lezen over de vereffening in &lt;span class="italic"&gt;Kamerstukken II&lt;/span&gt; 2017/17, 33910, nr. 27. Zoals het er nu naar uitziet zal in het najaar 2018 de vereffening van de vermogens van de eerste bedrijfslichamen kunnen worden beëindigd.&lt;/p&gt;&lt;h2&gt;Pacht&lt;/h2&gt;&lt;h4&gt;Brand&lt;/h4&gt;&lt;p&gt;Vervolg op tussenarrest inzake kwalificatie als pachtovereenkomst. Aansprakelijkheid voor brand in varkensstal, waarvan de exacte oorzaak niet is vast te stellen. Met dat de exacte oorzaak van de brand niet is vastgesteld en ook niet kan worden vastgesteld, is tevens gegeven dat niet is vastgesteld en ook niet kan worden vastgesteld dat de brand zijn oorzaak heeft in een gebrek in de voederinstallatie, zoals [appellant] stelt en [geïntimeerde] betwist. Dit brengt mee dat de vraag of [geïntimeerde] al dan niet op de hoogte was van een dergelijk gebrek niet relevant is en ook niet of een dergelijk gebrek al dan niet voor risico van [geïntimeerde] als verpachter zou dienen te komen. Hof Den Bosch 01-08-2017, ECLI:NL:GHSHE:2017:3410&lt;/p&gt;&lt;h4&gt;Goed pachter&lt;/h4&gt;&lt;p&gt;Verpachters (broer en zus) hebben moeizame relatie met pachter (ex-partner van zus). De verweten gedragingen hebben vooral plaatsgevonden in de relationele sfeer en in de pachtverhouding in [land (buitenland)], terwijl de pachtverhouding in geschil gaat om percelen in Nederland. De pachter dient zich als goed pachter jegens verpachters te gedragen ter zake van de in Nederland liggende percelen. Mede in aanmerking genomen dat er sprake is van een relatiebreuk met een problematisch vervolg, zijn irritaties en incidenten over en weer als gevolg van die relatiebreuk voorstelbaar en niet direct een tekortkoming binnen de pachtverhouding tussen partijen. Dit wordt anders indien de pachter de verpachters zelf en/of hun advocaat in de pachtzaak bedreigt door dreigbrieven te sturen. Verpachters worden in de gelegenheid gesteld zich uit te laten over de vraag of, en zo ja, op welke wijze zij in deze procedure bewijs wensen te leveren van de stelling dat de pachter dreigbrieven heeft opgesteld en verstuurd. Hof Arnhem-Leeuwarden 01-08-2017, ECLI:NL:GHARL:2017:6582&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Schuilhutten&lt;/h4&gt;&lt;p&gt;Last onder bestuursdwang opgelegd om schuilhutten voor varkens te verwijderen. De schuilhutten maken onderdeel uit van een natuurlijke varkenshouderij. Volgens verweerder zijn de schuilhutten in strijd met het bestemmingsplan. De hutten staan buiten het bouwvlak en dat verbiedt het bestemmingsplan. Verzoekster maakte tegen dat besluit bezwaar en vroeg de voorzieningenrechter het besluit te schorsen. Dat verzoek is afgewezen. Volgens de voorzieningenrechter leveren de varkenshutten inderdaad strijd met het bestemmingsplan op. Ook het overgangsrecht van het bestemmingsplan kan verzoekster niet baten. Dat zij tegen het bestemmingsplan in beroep is gegaan bij de Afdeling bestuursrechtspraak van de Raad van State doet er niet aan af dat het bestemmingsplan in werking is getreden en verzoekster zich hieraan dient te houden. De voorzieningenrechter vindt verder dat verzoekster op korte termijn de varkenshutten naar een locatie binnen het bouwvlak kan verplaatsen. Dat de bedrijfsvoering dan niet kan worden voortgezet, heeft zij volgens de voorzieningenrechter niet aannemelijk gemaakt. Rechtbank Gelderland 14 juli 2017, ECLI:NL:RBGEL:2017:3693&lt;/p&gt;&lt;h4&gt;Puinpad&lt;/h4&gt;&lt;p&gt;Het puinpad, voor de aanleg waarvan [vergunninghouder] vergunning heeft gevraagd, strekt ten dienste van de agrarische bestemming. Dit pad past daarom, zoals de rechtbank heeft overwogen, binnen de agrarische bestemming. Dat de agrarische gronden ook zonder dit pad bereikbaar zijn en het pad daarom volgens [appellant] feitelijk niet nodig is voor ontsluiting van de gronden, maakt niet dat het pad in strijd met de bestemming is. Met het puinpad wordt de bereikbaarheid van de achterliggende agrarische gronden vergroot. De stelling van [appellant] dat door de aanleg van het pad vervuild puin in de bodem is gebracht, daargelaten of deze stelling juist is, betekent evenmin dat het aangevraagde pad niet binnen de agrarische bestemming past. ABRvS 12-07-2017, ECLI:NL:RVS:2017:1857&lt;/p&gt;&lt;h4&gt;Omgevingsvergunning&lt;/h4&gt;&lt;p&gt;Beroepen tegen een omgevingsvergunning voor het bouwen van een nieuwe vleesvarkensstal, het plaatsen van een luchtwasser en het veranderen van een milieu-inrichting. Naar het oordeel van de rechtbank is het bouwplan in overeenstemming met het geldend bestemmingsplan omdat de uitbreiding binnen het bouwvlak plaatsvindt en geen sprake is van een vergroting of vormverandering van het bestemmingsvlak. Verder is ook aan de vereiste afstand tot de zijdelingse perceelsgrens van de buren voldaan. De beroepsgronden die zien op het akoestisch onderzoek slagen volgens de rechtbank evenmin. De beroepsgrond dat in de voorschriften (de geluidsparagraaf) naar de verkeerde voorschriften wordt verwezen, is terecht voorgedragen. De rechtbank vernietigt het bestreden besluit in zoverre en verbindt, zelf voorziend, de juiste voorschriften aan de omgevingsvergunning. Rechtbank Limburg 04-07-2017, ECLI:NL:RBLIM:2017:6313&lt;/p&gt;&lt;h4&gt;Plattelandswoning&lt;/h4&gt;&lt;p&gt;De aanduiding als plattelandswoning wil niet zeggen dat verweerder de betreffende woning helemaal niet meer behoeft te betrekken bij de OBM-toets (Omgevingsvergunning beperkte Milieutoets). Op verweerder rust de verplichting om die effecten van de veehouderij waartoe de plattelandswoning behoorde te betrekken bij de beoordeling over de aanduiding van een woning als plattelandswoning als hogere regelgeving tot een dergelijke toetsing verplicht. In het kader van een OBM hoeft niet te worden getoetst aan de norm in art. 7.3 van de VR 2014, ook niet bij beantwoording van de vraag of een milieueffectrapportage zou moeten worden opgemaakt. Een in de ogen van eiseres te hoge achtergrondbelasting, wat hier ook van zij, kan geen grond zijn om in het kader van deze procedure over verlening van een OBM een milieueffectrapport te eisen en op die manier te bewerkstelligen dat in de inrichting verdergaande geurreducerende maatregen worden getroffen. Rechtbank Oost-Brabant 23-06-2017, ECLI:NL:RBOBR:2017:3454&lt;/p&gt;&lt;h4&gt;Aviko&lt;/h4&gt;&lt;p&gt;Het vrieshuis van Aviko van 35 meter hoog, in Steenderen, mag worden gebouwd. Alle beroepen daartegen zijn niet-ontvankelijk of ongegrond verklaard. ABRvS 19-07-2017, ECLI:NL:RVS:2017:1939&lt;/p&gt;&lt;h4&gt;Bestemmingsplan en geur&lt;/h4&gt;&lt;p&gt;Uit de wettelijke bepalingen volgt ten eerste dat de wetgever voor de categorieën veehouderijen waarvoor de raad in het plan een voorafgaande toetsing aan de normen uit de Wgv heeft toegevoegd in het kader van een aanvraag om omgevingsvergunning tot afwijking voor de activiteit bouwen - de veehouderijen die onder het regime van de algemene regels van het Activiteitenbesluit vallen - juist heeft geregeld dat in het milieuspoor géén voorafgaande toetsing door het bevoegd gezag aan die normen hoeft plaats te vinden. Ten tweede is lid 10.3.3, onder g, zo geformuleerd dat de toets aan de Wgv in het kader van de omgevingsvergunning tot afwijking voor de activiteit bouwen óók geldt voor bedrijven die voor het aspect milieu omgevingsvergunningplichtig zijn. Uit de wettelijke bepalingen blijkt echter dat de wetgever voor die categorieën veehouderijen heeft geregeld dat de voorafgaande toets aan de normen uit de Wgv plaats moet vinden in het kader van de beoordeling van de aanvraag om omgevingsvergunning voor de milieuactiviteit. Met het hiervoor geschetste wettelijke systeem verdraagt zich niet dat een voorafgaande toets aan een milieunorm als hier aan de orde plaatsvindt in het kader van een aanvraag om omgevingsvergunning tot afwijking voor de activiteit bouwen. Lid 10.3.3, onder g, van de planregels is daarom vastgesteld in strijd met art. 2.1, eerste lid, aanhef en onder e, van de Wabo, art. 2.1, tweede lid, van het Bor en categorie 8.3 van onderdeel C van bijlage I bij het Bor, art. 3, eerste lid, van de Wgv en de artikelen 1.2, 3 en 3.118, eerste lid, van het Activiteitenbesluit milieubeheer, in onderlinge samenhang gelezen. Het betoog slaagt in zoverre. ABRvS 19-07-2017, ECLI:NL:RVS:2017:1969.&lt;/p&gt;&lt;h4&gt;VIV-regeling&lt;/h4&gt;&lt;p&gt;Uitvoeringsovereenkomst als bedoeld in art. 8:36 Awb i.h.k.v. Provinciale Beleidsregeling verplaatsing intensieve veehouderijen 2005. Verkoper wordt geacht te hebben ingestemd met de voorwaarden, waaronder bepaling koopsom. Door latere bedrijfsverplaatsing lagere koopsom. Geen tekortkoming Provincie. Rechtbank Oost-Brabant 16-08-2017, ECLI:NL:RBOBR:2017:4434&lt;/p&gt;&lt;h2&gt;Landinrichting&lt;/h2&gt;&lt;h4&gt;Natuurontwikkeling&lt;/h4&gt;&lt;p&gt;Omgevingsvergunning voor het inrichtingsplan Anserveld, ten behoeve van natuurontwikkeling en het vasthouden van gebiedseigen water t.b.v. Dienst Landelijk Gebied Regio Noord. Uit het rapport van 7 mei 2014 blijkt dat de te verwachten gevolgen van de inrichtingsmaatregelen voor de gronden van de maatschap in ogenschouw zijn genomen. De maatschap stelt zich op het standpunt dat de gevolgen ernstiger zullen zijn dan waarvan in het rapport is uitgegaan, maar heeft geen stukken overgelegd waaruit dat zou blijken. In haar enkele stelling dat in het rapport onvoldoende rekening is gehouden met kwel, ziet de Afdeling evenals de rechtbank geen aanleiding voor het oordeel dat het college het rapport niet aan zijn besluitvorming ten grondslag heeft mogen leggen. Anders dan de maatschap meent, betekent dit niet een omkering van de bewijslast. De maatschap stelt dat het aan de besluitvorming ten grondslag gelegde rapport niet deugdelijk is en zij zal dat daarom aannemelijk moeten maken. Daarin is zij niet geslaagd. ABRvS 12-07-2017, ECLI:NL:RVS:2017:1862&lt;/p&gt;&lt;h4&gt;Titelzuivering&lt;/h4&gt;&lt;p&gt;Fout in akte van toedeling: eerder aan gemeente verkochte percelen opnieuw toegedeeld aan verkoper. Geslaagd beroep op verkrijgende verjaring van onroerend goed. In de specifieke omstandigheden van het geval staat aan een beroep op de goede trouw niet in de weg dat de incidenteel appellante bij latere raadpleging van de registers het verzuim in de akte van toedeling zou hebben opgemerkt (vergelijk Hoge Raad 5 februari 2010, &lt;span class="italic"&gt;NJ&lt;/span&gt; 2010/294). Hof Den Bosch 15 augustus 2017, ECLI:NL:GHSHE:2017:3624 &lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natuurbeschermingsrecht&lt;/h4&gt;&lt;p&gt;In &lt;span class="italic"&gt;BR&lt;/span&gt; van juli 2017 is opgenomen een kroniek Natuurbeschermingsrecht over de soortenbescherming, van de hand van F. Onrust en M.M. Kaajan (p. 377 e.v.)&lt;/p&gt;&lt;h4&gt;PAS&lt;/h4&gt;&lt;p&gt;De Regeling van de Staatssecretaris van Economische Zaken van 5 juli 2017, nr. WJZ/17068977, tot wijziging van de Regeling Natuurbescherming (AERIUS versie 2016L en actualisatie lijst prioritaire projecten) is opgenomen in &lt;span class="italic"&gt;Stcrt&lt;/span&gt;. 2017, nr. 39836. Daarnaast is de Regeling aangepast om enkele uitvoeringsaspecten te verbeteren en enkele omissies te herstellen (&lt;span class="italic"&gt;Stcrt&lt;/span&gt;. 2017, nr. 39658).&lt;/p&gt;&lt;h4&gt;Nationale parken&lt;/h4&gt;&lt;p&gt;Vier gebieden hebben de verkiezingen ‘mooiste natuurgebied van Nederland’ gewonnen. In samenspraak met de 15 partners van het Programma is besloten de uitvoering van de programmadoelen ook na afloop van het Programma – vanaf 1 januari 2018 – te borgen. De staatssecretaris heeft daartoe aan Staatsbosbeheer gevraagd om in 2017 een uitvoeringsbureau op te zetten die de doelen van het Programma Nationale Parken na afloop van de programmaperiode structureel verankert. De opdracht aan Staatsbosbeheer wordt verleend als aanvullende opdracht in het kader van de Wet Verzelfstandiging Staatsbosbeheer onder art. 3, lid 2, op grond waarvan Staatsbosbeheer door de Staatssecretaris van Economische Zaken kan worden belast met «andere opgedragen taken». Hiervoor is &lt;br/&gt;€ 2,65 mln. vrijgemaakt voor de periode 2018–2022. Het uitvoeringsbureau zal daarnaast moeten kunnen rekenen op de steun van de partners van het Programma. Om de overgang geleidelijk te laten verlopen neemt Staatsbosbeheer vanaf 1 juli a.s. de operationele taken van het Programma over. (&lt;span class="italic"&gt;Kamerstukken II&lt;/span&gt; 2016/17, 33576, nr. 112)&lt;/p&gt;&lt;h4&gt;NB-vergunning&lt;/h4&gt;&lt;p&gt;Verzoek tot schorsing van een vergunning op grond van de Wet Natuurbescherming. De voorzieningenrechter ziet geen reden om af te wijken van het oordeel van de Afdeling bestuursrechtspraak van de Raad van State in de uitspraak van 17 mei 2017 (ECLI:NL:RVS:2017:1259) dat de ten aanzien van het PAS geconstateerde gebreken geen aanleiding geven voor het treffen van een voorlopige voorziening. Ook in het gegeven dat de Afdeling in de genoemde uitspraak prejudiciële vragen met betrekking tot de verenigbaarheid van het PAS met de Habitatrichtlijn aan het Hof van Justitie heeft gesteld, vindt de voorzieningenrechter geen aanleiding tot het treffen van een voorlopige voorziening. In het feit dat het Aerius-systeem onvolkomenheden kent, in die zin dat de leefgebieden niet zijn meegenomen, ziet de voorzieningenrechter in dit (specifieke) geval eveneens geen aanleiding om het bestreden besluit te schorsen. Rechtbank Noord- Nederland 12-07-2017, ECLI:NL:RBNNE:2017:2582&lt;/p&gt;&lt;p&gt;Saldering niet correct geschied: ‘Gelet op de conclusie in beide rapporten dat de huisvesting in zodanige staat verkeert dat het houden van vleesvarkens zonder aanzienlijke investering voor het op orde maken van de huisvesting niet meer mogelijk is, had het college in dit geval moeten beoordelen of tot het moment van intrekken van de milieuvergunningen of tot het moment waarop de overeenkomst over de overname van de ammoniakemissie is gesloten, in de bestaande stallen vee kon worden gehouden in overeenstemming met de voor die inrichtingen geldende milieuvergunningen. Zoals de Afdeling eerder heeft overwogen in de uitspraak van 28 december 2016, ECLI:NL:RVS:2016:3493, was in dat geval hervatting van de bedrijven namelijk mogelijk zonder dat daarvoor een vergunning op grond van art. 19d, eerste lid, van de Nbw 1998 voor de realisering van een project was vereist.’ Beroep gegrond. ABRvS 19-07-2017, ECLI:NL:RVS:2017:1940. Saldering wel goed: ABRvS 19-07-2017, ECLI:NL:RVS:2017:1950&lt;/p&gt;&lt;p&gt;Correcte saldering door provincie. Beroep tegen weigering kostenvergoeding slaagt. ABRvS 30-08-2017, ECLI:NL:RVS:2017:2306&lt;/p&gt;&lt;h4&gt;Flora- en faunawet&lt;/h4&gt;&lt;p&gt;Op 1 januari 2017 is de Wet natuurbescherming in werking getreden, onder meer ter vervanging van de Flora- en faunawet. Art. 9.6 van de Wet natuurbescherming bepaalt dat de ontheffingen die zijn verleend op grond van art. 75, derde lid, van de voormalige Flora- en faunawet gelden als ontheffingen op grond van de Wet natuurbescherming. De tweede volzin van art. 9.6, eerste lid, van de Wet natuurbescherming schrijft voor dat de Minister van Economische Zaken ten aanzien van categorieën van deze ontheffingen mededeling in de Staatscourant doet van de bepaling waarop zij na inwerkingtreding van Wet natuurbescherming berusten, onderverdeeld naar de bepalingen bij of krachtens de Flora- en faunawet. In &lt;span class="italic"&gt;Stcrt&lt;/span&gt;. 2017, nr. 41778 is een tabel met een overzicht van deze bepalingen opgenomen.&lt;/p&gt;&lt;h4&gt;VHR&lt;/h4&gt;&lt;p&gt;De vaste commissie voor Economische Zaken heeft een aantal vragen en opmerkingen aan de Staatssecretaris van Economische Zaken voorgelegd over de brief van 13 april 2017 inzake het rapport bevindingen verbeteren implementatie Vogel- en Habitatrichtlijn (VHR) in Nederland (&lt;span class="italic"&gt;Kamerstuk&lt;/span&gt; 33 576, nr. 100), over de brief van 2 juni 2017 inzake het fiche een actieplan voor de natuur, de mensen en de economie (&lt;span class="italic"&gt;Kamerstuk &lt;/span&gt;22 112, nr. 2356 en over de brief van 7 juni 2017 inzake toezegging schriftelijke reactie op kritiek van groene organisaties op het actieplan Vogel- en Habitatrichtlijn (&lt;span class="italic"&gt;Kamerstuk&lt;/span&gt; 33 576, nr. 107). De vragen en opmerkingen zijn op 12 juni 2017 aan de Staatssecretaris van Economische Zaken voorgelegd. Bij brief van 14 juni 2017 zijn de vragen, die betrekking hebben op het Europese actieplan en de Milieuraad van 19 juni 2017, beantwoord (&lt;span class="italic"&gt;Kamerstuk &lt;/span&gt;33 576, nr. 108) en bij brief van 7 juli 2017 zijn de overige vragen beantwoord. (&lt;span class="italic"&gt;Kamerstukken II&lt;/span&gt; 2016/17, 33576, nr. 113)&lt;/p&gt;&lt;h4&gt;Boswet&lt;/h4&gt;&lt;p&gt;Verzoek om ontheffing herplantplicht, beroep op vertrouwensbeginsel slaagt niet. CBB 04-07-2017, ECLI:NL:CBB:2017:256&lt;/p&gt;&lt;h4&gt;NSW&lt;/h4&gt;&lt;p&gt;Afwijzing aanvraag rangschikking onder de Natuurschoonwet 1928. Betrokkene wil alleen een oordeel van de rechtbank over de vraag of ontsplitsing van de appartementsrechten met terugwerkende kracht tot inwilliging van de aanvraag kan leiden. De rechtbank kan echter geen toekomstige onzekere gebeurtenis bij de beoordeling betrekken. Ten tijde van het besluit op bezwaar voldeden de appartementsrechten niet aan het begrip eigenaar in de zin van de Nsw. Daarom is de aanvraag terecht afgewezen. Beroep ongegrond. Rechtbank Amsterdam 21-07-2017, ECLI:NL:RBAMS:2017:5193&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Natuurinclusieve landbouw&lt;/h4&gt;&lt;p&gt;In een brief aan de Tweede Kamer wordt een beeld geschetst voor de ontwikkeling van de natuurinclusieve landbouw. Wat wordt daaronder verstaan, welke niveaus zijn er, welke scenario’s’ voor ontwikkeling zijn te bedenken en welke inzet van de overheid hoort daarbij, welke maatregelen zijn denkbaar. Enkele concrete punten:&lt;/p&gt;&lt;ul&gt;&lt;li class="streepjes"&gt;Bij de modernisering van het GLB zal de natuurinclusieve landbouw worden betrokken;&lt;/li&gt;&lt;li class="streepjes"&gt;Staatsbosbeheer gaat met pachters experimenteren;&lt;/li&gt;&lt;li class="streepjes"&gt;In de Green Deals «Natuurinclusief Grondgebruik Herenboeren» en «Weidevarkens» wordt onder meer onderzocht waar de huidige regelgeving knellend is voor een natuurinclusief bedrijf. &lt;/li&gt;&lt;li class="streepjes"&gt;Er komt een bijenstrategie.&lt;/li&gt;&lt;/ul&gt;&lt;p&gt;In deze fase is het het belangrijkst om handelingsperspectief te krijgen voor boeren om meer natuurinclusiviteit in hun bedrijfsvoering te kunnen vormgeven: op ieder bedrijf moeten maatregelen genomen kunnen worden waarin meer rekening gehouden wordt met de natuur. In die ontwikkeling tellen alle stappen, grote en kleine, aldus de regering. (&lt;span class="italic"&gt;Kamerstukken I&lt;/span&gt; 2016/17, 33576, G)&lt;/p&gt;&lt;h4&gt;Biologische landbouw&lt;/h4&gt;&lt;p&gt;Er wordt op Europees niveau onderhandeld over een nieuwe verordening voor de biologische landbouw. Daar is intussen (na lang en moeizaam onderhandelen) overeenstemming over in Brussel. De Nederlandse regering is het met het compromis eens. Er komen geen drempelwaarden voor residuen, de stapsgewijze uitfasering van bestaande derogaties, de handhaving van de mogelijkheid van parallelle productie, controles gebaseerd op risicoanalyse en een gedifferentieerde verdeling tussen gedelegeerde handelingen, uitvoeringshandelingen en regels die in de Raadsverordening zijn opgenomen. De abrupte aanscherpingen zoals de Europese Commissie destijds heeft voorgesteld, zijn vervangen door een aanpak gericht op een evenwichtige en verantwoorde groei van de biologische sector. Verder zijn aanpassingen doorgevoerd om belemmeringen weg te nemen, ruimte te bieden voor technische ontwikkelingen en innovaties en ervoor te zorgen dat de consument terecht kan blijven vertrouwen op de kwaliteit van producten die het logo biologisch voeren. (&lt;span class="italic"&gt;Kamerstukken II&lt;/span&gt; 2016/17, 29842, nr. 41).&lt;/p&gt;&lt;h4&gt;Duurzame stallen&lt;/h4&gt;&lt;p&gt;Investering in integraal duurzame stallen en houderijsystemen. Daglichtvoorzieningen in stal voor pluimvee (instapeis). Het College stelt voorop dat appellante de investering in de verduisterbare dakramen niet heeft opgegeven in haar betalingsverzoek, de overige voorzieningen waarvoor subsidie is verleend en vaststelling en betaling is verzocht, na 1 augustus 2014 heeft gerealiseerd en, gelet op het primaire besluit, de andere controlebevindingen niet van invloed zijn op de subsidieaanvraag. Het College begrijpt de verleningsaanvraag aldus dat de stal van appellante reeds was voorzien van licht doorlatende dakplaten en dat de verduisterbare dakramen ten opzichte van de bestaande situatie niet zouden leiden tot extra daglicht. Verweerder heeft de subsidie, zonder appellante nadere uitleg te vragen over de aanschaf van de verduisterbare dakramen, verleend. Gezien de verleningsbeschikking is de subsidie niet verleend onder de voorwaarde van investering in daglichtvoorzieningen. De conclusie is dat er geen grond is om appellante in het geheel niet voor subsidie in aanmerking te laten komen. Dit betekent dat de rechtsgevolgen van het bestreden besluit niet in stand kunnen blijven. CBB 15-06-2017, ECLI:NL:CBB:2017:248&lt;/p&gt;&lt;p&gt;Verlaging subsidie in het kader van de Regeling GLB-inkomenssteun, onderdeel investeringen in integraal duurzame stallen en houderijsystemen. CBB 24-07-2017, ECLI:NL:CBB:2017:290&lt;/p&gt;&lt;h4&gt;Jonge landbouwers&lt;/h4&gt;&lt;p&gt;Investering in een nieuwe onroerende zaak. Berekening van subsidievaststelling en opleggen korting. Sloopkosten bestaand gebouw niet subsidiabel. Verordening 65/2011; bewijsstukken van de betaling of stukken met een vergelijkbare bewijskracht bij contante betaling. CBB 2707-2017, ECLI:NL:CBB:2017:301&lt;/p&gt;&lt;h4&gt;Weidegang&lt;/h4&gt;&lt;p&gt;Door WUR en CLM is een rapport ‘Maatregelen om weidegang te bevorderen’ opgesteld. In het rapport zijn de volgende zes (stimulerende of verplichtende) maatregelen nader uitgewerkt:&lt;/p&gt;&lt;ul&gt;&lt;li class="streepjes"&gt;Gerichte communicatie met en begeleiding van niet-weiders.&lt;/li&gt;&lt;li class="streepjes"&gt;Weiders voordelen bieden.&lt;/li&gt;&lt;li class="streepjes"&gt;Verhoging weidepremie per kg melk.&lt;/li&gt;&lt;li class="streepjes"&gt;Weidegang als voorwaarde bij uitbreiding.&lt;/li&gt;&lt;li class="streepjes"&gt;Weidegang als onderdeel van het Gemeenschappelijk Landbouwbeleid.&lt;/li&gt;&lt;li class="streepjes"&gt;Weidegang generiek wettelijk verplichten door de overheid.&lt;/li&gt;&lt;/ul&gt;&lt;p&gt;Het kabinet laat het over aan het volgende. (&lt;span class="italic"&gt;Kamerstukken II&lt;/span&gt; 2016/17, 34313, nr. 18).&lt;/p&gt;&lt;h2&gt;Marktordening&lt;/h2&gt;&lt;h4&gt;Steun&lt;/h4&gt;&lt;p&gt;De Uitvoeringsregeling bijzondere Europese maatregelen inzake Russische boycot groenten en fruit en de Regeling uitvoering GMO groenten en fruit zijn gewijzigd. (&lt;span class="italic"&gt;Stcrt.&lt;/span&gt; 2017, nr. 40362)&lt;/p&gt;&lt;h4&gt;Bedrijfstoeslag&lt;/h4&gt;&lt;p&gt;Identificatie landbouwpercelen, referentie percelen, AAN-laag. Landsdekkende luchtfoto's gevolgde werkwijze verweerder akkoord, 2% regeling. CBB 30-06-2017, ECLI:NL:CBB:2017:236&lt;/p&gt;&lt;h4&gt;Actieve landbouwer&lt;/h4&gt;&lt;p&gt;Op basis van de tekst van art. 9, tweede lid, van Verordening 1307/2013 noch op basis van de context en doelstellingen van deze bepaling kan het begrip ‘(rechts)personen die sport- en recreatiegebieden exploiteren’ aldus worden uitgelegd dat daaronder moet worden verstaan elke (rechts)persoon die vakantiehuisjes en appartementen verhuurd. De door verweerder gekozen omschrijving is daarvoor te grofmazig. Het verhuren van een enkele vakantiewoning of appartement bij of op een landbouwbedrijf kan niet op één lijn worden gesteld met het exploiteren van een (permanent) sport- en recreatiegebied, terwijl in die situatie evenmin voorshands moet worden aangenomen dat het zakelijk doel niet of nauwelijks op landbouwactiviteiten is gericht. Ook de Franse (‘des terrains de sport et de loisirs permanents’), Engelse (‘permanent sport and recreational grounds’) en Duitse (‘dauerhafte Sport- und Freizeitflächen’) taalversies wijzen niet in die richting. Voor dit oordeel vindt het College verder steun in het hiervoor weergegeven Guidance document waaruit naar voren komt dat het bij (permanente) sport- en recreatiegebieden moet gaan om gespecialiseerde exploitanten van permanent bestaande oppervlakten die voor sport- en recreatie activiteiten worden gebruikt, zoals golfbanen, renbanen en permanente voetbalvelden. Uit het voorgaande volgt dat verweerder niet enkel op basis van de omschrijving ‘verhuur van vakantiehuisjes en appartementen’ in het handelsregister ervan mocht uitgaan dat appellante in 2015 een (permanent) sport- en recreatiegebied exploiteert als bedoeld in art. 9, tweede lid, eerste alinea, van Verordening 1307/2013, terwijl evenmin is gebleken dat de feitelijke situatie zonder meer tot die conclusie noopt en aldus voor appellante bij het indienen van de GO voorzienbaar was. Aangezien verweerder ter zitting van het College heeft verklaard dat het oordeel dat appellante geen actieve landbouwer is, uitsluitend is gebaseerd op art. 9, tweede lid, eerste alinea, van Verordening 1307/2013, heeft verweerder de aanvraag om betalingsrechten ten onrechte afgewezen op de grond dat appellante in 2015 geen actieve landbouwer is. CBB 21-06-2017, ECLI:NL:CBB:2017:239. Zie ook (voor ‘overig sport- en recreatieonderwijs’) CBB 21-06-2017, ECLI:NL:CBB:2017:241 met dezelfde uitkomst.&lt;/p&gt;&lt;h4&gt;GLB&lt;/h4&gt;&lt;p&gt;GLB. Gecombineerde opgave 2015. Geen kennelijke fout. Het aanvragen van Nationale reserve voor starters en tevens extra betaling jonge landbouwers is niet innerlijk tegenstrijdig. CBB 08-06-2017, ECLI:NL:CBB:2017:231&lt;/p&gt;&lt;h4&gt;Teruggave&lt;/h4&gt;&lt;p&gt;Steun in het kader van het Gemeenschappelijk landbouw beleid (GLB) wordt gekort om geld te reserveren voor een crisisfonds voor de landbouwsector (de financiële discipline) (zie de artikelen 25 en 26 van Verordening (EU) nr. 1306/2013 van 17 december 2013). De reserve wordt aangelegd door GLB-steun te verlagen. Hiervoor stelt de Europese Commissie een korting vast op alle GLB-steun hoger dan € 2.000,- (zie voor het kalenderjaar 2014 art. 1 van de Uitvoeringsverordening (EU) nr. 1227/2014). In het begrotingsjaar 2015 is geen beroep gedaan op deze reserve. Om die reden kan de financiële discipline worden teruggegeven aan de eindontvangers die in het begrotingsjaar 2016 onderworpen zijn aan financiële discipline (zie punt 19 en art. 26, vijfde lid, van Verordening 1306/2013). De beschikbare bedragen staan in de bijlage van Uitvoeringsverordening (EU) nr. 2015/2094 van 19 november 2015. Nederland heeft het teruggave percentage berekend op 1,44%. Dit percentage is niet in geschil. De teruggave financiële discipline over 2015 dient plaats te vinden vóór 16 oktober 2016 (zie art. 2 van Uitvoeringsverordening 2015/2094). Verweerder heeft de teruggave financiële discipline bij de primaire besluiten vastgesteld op 1,44 % van het bedrag aan rechtstreekse betalingen boven de € 2.000,- dat appellanten over het premiejaar 2015 hebben ontvangen. Bij de bestreden besluiten heeft verweerder de primaire besluiten gehandhaafd. Appellanten hebben – zakelijk weergegeven – het volgende aangevoerd. Met het nemen van het besluit tot teruggave van de financiële discipline had verweerder moeten wachten totdat de procedure over de rechtstreekse betalingen over het premiejaar 2015 was afgehandeld. Appellanten wijzen erop dat een positieve bijstelling van de subsidiabele oppervlakte binnen de nog te nemen beslissing op bezwaar over de uitbetaling van de betalingsrechten 2015 gevolgen heeft voor de berekening van de teruggave financiële discipline, nu dit een percentage is van het totaal aan uitbetaling van de betalingsrechten over 2015. De primaire besluiten en de bestreden besluiten zijn prematuur tot stand gekomen. Daarbij vragen appellanten zich af waarom niet eerst het door hun ingediende bezwaarschrift tegen het besluit tot uitbetaling van de betalingsrechten over 2015 wordt afgewikkeld alvorens het bezwaarschrift tegen het primaire besluit af te wikkelen. De bestreden besluiten geven dan ook geen blijk van een zorgvuldige belangenafweging en die besluiten ontberen tevens een deugdelijke motivering. In dit verband is van belang dat verweerder in het verweerschrift en ter zitting heeft uiteengezet dat, zoals ook al in de primaire besluiten en bestreden besluiten staat vermeld, in het geval het bedrag dat aan rechtstreekse betalingen 2015 wordt uitbetaald wordt gewijzigd, bijvoorbeeld omdat daartegen bezwaar is gemaakt, verweerder ook een nieuwe beslissing over de teruggave van de financiële discipline zal nemen. Voor de conclusie dat de bestreden besluiten onzorgvuldig tot stand gekomen zijn of niet deugdelijk zijn gemotiveerd bestaat geen grond. Beroep ongegrond. CBB 28-07-2017, ECLI:NL:CBB:2017:286&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Toezending van controleverslag; plicht? Verdedigingsbeginsel. Opzettelijke niet-naleving randvoorwaarde. Gebrekkige instructies aan en gebrekkig toezicht op loonwerker (toerekening). CBB 27-07-2017, ECLI:NL:CBB:2017:302&lt;/p&gt;&lt;p&gt;Dierenwelzijn. Drie maal niet-naleving. Maximale korting. CBB 07-07-2017, ECLI:NL:CBB:2017:268&lt;/p&gt;&lt;h4&gt;Betalingsrechten&lt;/h4&gt;&lt;p&gt;Toewijzing en uitbetaling betalingsrechten en vergroeningsbetaling 2015. Niet voldaan aan voorwaarde dat landbouwer nog nooit over vastgestelde betalingsrechten heeft beschikt. CBB 26-07-2017, ECLI:NL:CBB:2017:283&lt;/p&gt;&lt;p&gt;Het College is van oordeel dat verweerder art. 26, derde lid, van Verordening 1307/2013 terecht aldus uitlegt dat voor de vaststelling van de waarde van de betalingsrechten de toeslagrechten die op 15 mei 2014 in eigendom waren, inclusief eventueel verhuurde toeslagrechten, moeten worden meegenomen en dat daarbij de waarde van gehuurde toeslagrechten niet wordt meegenomen. De laatste zin van dit artikellid bepaalt immers uitdrukkelijk dat een landbouwer wordt geacht op de datum van indiening van zijn aanvraag voor 2014 over betalingsrechten (College: kennelijk is bedoeld toeslagrechten) te beschikken wanneer uiterlijk op die datum betalingsrechten (toeslagrechten) aan hem waren toegewezen of definitief aan hem waren overgedragen. In het geval van gehuurde toeslagrechten is daarvan geen sprake. Zoals verweerder in het verweerschrift terecht heeft uiteengezet, is het onder bepaalde voorwaarden mogelijk om op grond van art. 21, eerste lid, van Verordening 639/2014 opgebouwde referentiewaarde met een private overeenkomst over te dragen aan een pachter. Verweerder heeft niet duidelijk gemaakt waarom de hiervoor onder 1.7 weergegeven pachtovereenkomst tussen appellante en [naam 3] niet kan worden aangemerkt als een private overeenkomst als bedoeld in art. 21, eerste lid, van Verordening 639/2014. Het College gaat hierna veronderstellenderwijs ervan uit dat bedoelde pachtovereenkomst wel als zodanige private overeenkomst kan worden aangemerkt. Vast staat dat appellante in de Gecombineerde opgave 2015 niet heeft vermeld als verwerver een private overeenkomst te hebben afgesloten. Op grond van art. 4.2, tweede lid, van de Uitvoeringsregeling, gelezen in samenhang met het vierde lid van die bepaling, was appellante echter gehouden in de Gecombineerde opgave 2015 melding te maken van de door haar aangegane private overeenkomst, opdat verweerder bij de vaststelling van de waarde van de betalingsrechten daarmee rekening kon houden. Nu appellante dit heeft nagelaten en voorts niet is gebleken van een kennelijke fout in de Gecombineerde opgave 2015, heeft verweerder bij de vaststelling van de waarde van de betalingsrechten de referentiewaarde van de verpachter terecht niet meegenomen en is verweerder aldus uitgegaan van de juiste referentiewaarde. Dat appellante de overeenkomst in bezwaar alsnog heeft overgelegd, doet daaraan niet af, omdat verweerder daarmee bij de beoordeling van de aanvraag, in het licht van het feit dat appellante in de Gecombineerde opgave 2015 niet heeft vermeld als verwerver een private overeenkomst te hebben afgesloten, geen rekening kon en hoefde te houden (vergelijk de uitspraak van het College van 26 april 2017, ECLI:NL:CBB:2017:132). Tot slot is, mede gezien de door verweerder gemaakte telefoonnotities, niet gebleken dat verweerder (RVO) ter zake van de toewijzing van betalingsrechten onjuiste informatie aan appellante heeft verschaft. Beroep ongegrond. CBB 25-07-2017, ECLI:NL:CBB:2017:285&lt;/p&gt;&lt;p&gt;Oppervlakte niet juist vastgesteld. Beroep gegrond. CBB 14-07-2017, ECLI:NL:CBB:2017:298&lt;/p&gt;&lt;p&gt;Uitvoeringsregeling rechtstreekse betalingen GLB; uitbetaling voor twee percelen niet aangevraagd doordat geen kruisje is gezet; geen kennelijke fout. CBB 07-07-2017, ECLI:NL:CBB:2017:260&lt;/p&gt;&lt;p&gt;Subsidiabele landbouwgrond. Recreatieve functie. Geitenweide. CBB 0307-2017, ECLI:NL:CBB:2017:255&lt;/p&gt;&lt;p&gt;Art. 5, derde lid, Vo. 640/2014, subsidiabele oppervlakte, luchtfoto's. CBB 20-06-2017, ECLI:NL:CBB:2017:257&lt;/p&gt;&lt;p&gt;Al dan niet subsidiabele landbouwgrond. Herberekening perceelsoppervlakte op basis van luchtfoto's. Korting wegens teveel opgegeven oppervlakte. Grond waarop Pitrus en ruigte aanwezig zijn is geen landbouwgrond. Appellant zelf verantwoordelijk voor doen van juiste opgave. CBB 27-07-2017, ECLI:NL:CBB:2017:304. Zie ook ECLI:NL:CBB:2017:303&lt;/p&gt;&lt;h4&gt;Natuurbeheertype&lt;/h4&gt;&lt;p&gt;Het College heeft bij uitspraak van 11 juli 2017 (ECLI:NL:CBB:2017:212) geoordeeld dat art. 2.10, tweede lid, onder a, van de Uitvoeringsregeling onverbindend is. Voor de motivering wordt verwezen naar die uitspraak. Dit betekent dat verweerder de afwijzing van betalingsrechten voor perceel 83 ten onrechte heeft gebaseerd op art. 2.10, tweede lid, onder a, van de Uitvoeringsregeling. In zoverre is het bestreden besluit I onvoldoende zorgvuldig voorbereid en kan het niet worden gedragen door de daaraan ten grondslag gelegde motivering. Gelet hierop kan om dezelfde reden het bestreden besluit II niet in stand blijven. CBB 21-07-2017, ECLI:NL:CBB:2017:282. Zie voorts: CBB 11-07-2017, ECLI:NL:CBB:2017:263 en o.a. ECLI:NL:CBB:2017:272&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Opzettelijke niet-naleving randvoorwaarde. Gebrekkige instructies aan en gebrekkig toezicht op loonwerker (toerekening). CBB 27-07-2017, ECLI:NL:CBB:2017:306&lt;/p&gt;&lt;h2&gt;Dieren&lt;/h2&gt;&lt;h4&gt;Q-koorts&lt;/h4&gt;&lt;p&gt;Het kabinet neemt de oproep van de Nationale ombudsman ter harte en wil komen tot een vorm van tegemoetkoming als gebaar ter erkenning van de grote gevolgen die Q-koortspatiënten hebben ondervonden. Er zijn daarbij nog veel uitvoeringsvragen zoals het type en omvang van de tegemoetkoming en de afbakening van de patiëntengroep. Het huidige kabinet zal de voorbereiding van de besluitvorming ter hand nemen, opdat het nieuwe kabinet over de precieze vormgeving en invulling snel kan besluiten. Het kabinet reserveert hiervoor in totaal € 10 miljoen. (&lt;span class="italic"&gt;Kamerstukken II&lt;/span&gt; 2016/17, 25295, nr. 42)&lt;/p&gt;&lt;h4&gt;Antibiotica&lt;/h4&gt;&lt;p&gt;In een uitvoerige brief gaat de regering in op het antibioticagebruik in de veehouderij (&lt;span class="italic"&gt;Kamerstukken II&lt;/span&gt; 2016/17, 29683, nr. 234). In de meeste sectoren is het gelukt het gebruik verder te verlagen.&lt;/p&gt;&lt;h4&gt;Gezondheidsfonds&lt;/h4&gt;&lt;p&gt;De herziening heffingenstelsel Diergezondheidsfonds is door een wijzing van de Wet dieren geëffectueerd via &lt;span class="italic"&gt;Stb&lt;/span&gt;. 2017, 313.&lt;/p&gt;&lt;h4&gt;Wet dieren&lt;/h4&gt;&lt;p&gt;Last onder bestuursdwang. Uit het toezichtrapport en de veterinaire verklaring blijkt niet dat verweerder (de hoeven van) alle paarden van appellant heeft onderzocht. Aangezien daardoor niet kan worden vastgesteld of de hoeven van alle paarden van appellant onvoldoende verzorgd waren, had verweerder onvoldoende grondslag voor het opleggen van de maatregel dat appellant alle paarden moest laten bekappen. Ten aanzien van één paard kan wel worden vastgesteld dat sprake was van te lange hoeven. Het College heropent de zaak ter voorbereiding van een nadere uitspraak over de aan appellant te vergoeden schade. CBB 21-06-2017, ECLI:NL:CBB:2017:230&lt;/p&gt;&lt;h2&gt;Producten&lt;/h2&gt;&lt;h4&gt;Heksenkaas&lt;/h4&gt;&lt;p&gt;Intellectuele eigendom; merkenrecht. Oppositie o.g.v. woordmerk HEKSENKAAS tegen inschrijving woord-/beeldmerk WITTE WIEVENKAAS; vernietiging beslissing BBIE en oppositie alsnog toegewezen; begripsmatige, visuele en auditieve overeenstemming. Hof Den Haag 28-02-2017, ECLI:NL:GHDHA:2017:2367&lt;/p&gt;&lt;h2&gt;Milieurecht&lt;/h2&gt;&lt;h4&gt;Derogatie&lt;/h4&gt;&lt;p&gt;De elfde rapportage over de Nederlandse derogatie is aan de Tweede kamer gestuurd. Deze rapportage wordt ook aan de Europese Commissie aangeboden. De derogatierapportage bestaat uit de volgende onderdelen:&lt;/p&gt;&lt;ul&gt;&lt;li class="streepjes"&gt;Het RIVM-rapport «Landbouwpraktijken en waterkwaliteit op landbouwbedrijven aangemeld voor derogatie in 2015» (RIVM rapport 2017–0038). Dit rapport bevat gegevens over de monitoring bij derogatiebedrijven van bodemwater, waterlopen en ondiep grondwater, alsmede de gegevens over bemesting en opbrengst per bodemtype en gewas.&lt;/li&gt;&lt;li class="streepjes"&gt;Het rapport «Resultaten van controles in 2016 op Nederlandse derogatiebedrijven en trends in de veehouderij». Dit rapport is gebaseerd op gegevens van de Rijksdienst voor Ondernemend Nederland (RVO.nl) en de Nederlandse Voedsel- en Warenautoriteit (NVWA) en bevat de uitkomsten van controle en handhaving op de naleving van de voorwaarden verbonden aan de derogatie. Het rapport bevat daarnaast cijfermatige informatie over ontwikkelingen in dierenaantallen en mestproductie.&lt;/li&gt;&lt;/ul&gt;&lt;p&gt;De belangrijkste resultaten zijn opgenomen in de kamerbrief (&lt;span class="italic"&gt;Kamerstukken II&lt;/span&gt; 2016/17, 33037, nr. 220). Overal zitten we nu onder de 50 mg. per liter. Van de 1.330 derogatiebedrijven die op de derogatievoorwaarden zijn gecontroleerd, zijn op 301 bedrijven één of meerdere afwijkingen vastgesteld met betrekking tot de derogatievoorwaarden.&lt;/p&gt;&lt;h4&gt;Glyfosaat&lt;/h4&gt;&lt;p&gt;De staatsecretaris heeft in een brief een overzicht gegeven van alle (inter)nationale ontwikkelingen over glyfosaat: rechtszaken, wetenschappelijk onderzoek, beleid en regelgeving op mondiaal, Europees en nationaal niveau. (&lt;span class="italic"&gt;Kamerstukken II&lt;/span&gt; 2016/17, 27858, nr. 394).&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;Het vrijwillige voerspoor voor de melkveehouderij is een belangrijke maatregel waarmee de fosfaatproductie in 2017 wordt beperkt. Een regeling is voorbereid die op 15 mei 2017 in werking zou treden indien de resultaten op basis van vrijwilligheid achterbleven bij de verwachtingen (&lt;span class="italic"&gt;Stcrt&lt;/span&gt;. 2017, 21924). Uit monitoringsgegevens van het fosfaatreductieplan over het eerste kwartaal van 2017 bleek dat de bereikte reductie van de voermaatregel ruimschoots aan de doelstelling heeft voldaan. Hierop is het moment van inwerkingtreding uitgesteld tot 15 augustus 2017 (&lt;span class="italic"&gt;Stcrt.&lt;/span&gt; 2017, 27296). De mengvoercijfers tot en met mei 2017 laten een gehalte zien van gemiddeld 4,19 gram fosfor per gram mengvoer. Dit is ruim onder het met de mengvoersector afgesproken gehalte van 4,3 gram fosfor per gram mengvoer. De verwachtingen worden dus ruimschoots waargemaakt. Er is dus aanleiding om het moment van inwerkingtreding opnieuw uit te stellen. Indien de resultaten ook in het derde kwartaal in lijn zijn met de verwachtingen zal de regeling worden ingetrokken. (&lt;span class="italic"&gt;Stcrt&lt;/span&gt;. 2017, nr. 39701)&lt;/p&gt;&lt;h4&gt;Fosfaatreductie en uitscharing&lt;/h4&gt;&lt;p&gt;Inschaarder werkt niet mee aan verklaring. De voorzieningenrechter komt tot de conclusie dat van [gedaagde] gevergd mag worden mee te werken aan een verzoek van [eisers] tot correctie van het toegekende aantal GVE. De daadwerkelijke inhoudelijke beoordeling daarvan (onder meer ten aanzien van de vraag of voldaan is aan de gestelde criteria voor het doen van een dergelijk verzoek, waaronder de tijdigheid van de indiening ervan) is voorbehouden aan het RVO, maar dit staat niet in de weg aan de verplichting van [gedaagde] om aan het indienen van het verzoek door [eisers] mee te werken. De vordering van [eisers] zal dan ook worden toegewezen. De termijn voor ondertekening van de uitschaarverklaring wordt in redelijkheid bepaald op zeven dagen na betekening van dit vonnis. Aan de veroordeling zal een na te melden dwangsom worden verbonden. Rechtbank Rotterdam 24-05-2017, ECLI:NL:RBROT:2017:5383&lt;/p&gt;&lt;h4&gt;Duurzame stallen&lt;/h4&gt;&lt;p&gt;De resultaten van de monitor laten zien dat in Nederland op 1 januari 2017 het percentage integraal duurzame stallen 13,6% is. Dit percentage loopt uiteen van 8% in de rundveehouderij tot 27% in de varkenshouderij en 33,4% in de pluimveehouderij. Op basis van het aantal dierplaatsen blijkt dat 19,1% van het rundvee, 40,6% van de varkens en 41% van het pluimvee integraal duurzaam gehouden wordt. De stijging van 13% naar 13,6% is vooral toe te schrijven aan de Maatlat Duurzame Veehouderij (+ 450), het Beter Leven keurmerk (+ 319) en de biologische veehouderij (+ 250). In absolute aantallen groeit het aantal integraal duurzame rundveestallen de laatste twee jaar harder dan de andere diercategorieën. Dat het percentage achterblijft, is te verklaren door het grote aantal bestaande kleinere stallen (ruim 60.000) in de rundveehouderij, die niet zo vaak vervangen worden. (&lt;span class="italic"&gt;Kamerstukken II&lt;/span&gt; 2016/17, 28286, nr. 923)&lt;/p&gt;&lt;h4&gt;Bestrijdingsmiddelen&lt;/h4&gt;&lt;p&gt;Het Activiteitenbesluit milieubeheer is gewijzigd met betrekking tot het gebruik en het lozen van gewasbeschermingsmiddelen in de landbouw. De regels voor agrarische bedrijven worden op twee onderwerpen aangescherpt. Glastuinbouwbedrijven dienen afvalwater dat gewasbeschermingsmiddelen bevat, te zuiveren. In de open teelten worden de teeltvrije zones van enkele gewassen verbreed en moeten verdergaande driftreducerende technieken worden toegepast.&lt;/p&gt;&lt;p&gt;Tevens wordt een vereenvoudiging van het besluit doorgevoerd, door vervanging van enkele middelvoorschriften door doelvoorschriften. Naar aanleiding van de inspraak op het ontwerpbesluit maakt dit besluit het mogelijk om bij maatwerkvoorschrift toe te staan dat de lichtemissie vanuit de kassen van glastuinbouwbedrijven meer of juist minder wordt gereduceerd dan in het Activiteitenbesluit milieubeheer is voorgeschreven (&lt;span class="italic"&gt;Stb.&lt;/span&gt; 2017, 305). Zie hierover ook: &lt;span class="italic"&gt;Kamerstukken II&lt;/span&gt; 2016/17, 27858, nr. 398.&lt;/p&gt;&lt;h4&gt;Fosfaatrechten&lt;/h4&gt;&lt;p&gt;De Commissie knelgevallen fosfaatrechten heeft gerapporteerd. De commissie adviseert in de eerste plaats om maximaal zeker te stellen dat het effect van het op basis van een generieke voorziening honoreren van individuele bedrijven als knelgeval, wordt beperkt tot een stijging van het generieke kortingspercentage met maximaal 1%. De commissie heeft verschillende categorieën van bedrijven beoordeeld en komt tot het advies om de knelgevallenvoorziening bij algemene maatregel van bestuur uit te breiden met de volgende twee categorieën van bedrijven:&lt;/p&gt;&lt;p&gt;1. Nieuw gestarte bedrijven: het gaat hierbij om bedrijven die op basis van een aantal (cumulatieve) criteria aan kunnen tonen dat sprake is van een nieuw gestart bedrijf. De commissie adviseert bij deze categorie een compensatie van 50% van het verschil tussen de feitelijke melkveebezetting op 2 juli 2015 en de op die datum aanwezige stalcapaciteit. De commissie stelt tevens voor een bedrijf uitsluitend als knelgeval te bestempelen als op 2 juli 2015 minimaal 10% (drempel) minder kilogrammen fosfaat met melkvee op het bedrijf werd geproduceerd dan, op grond van de te overleggen bewijsstukken, voorzien werd bij volledige benutting van de capaciteit.&lt;/p&gt;&lt;p&gt;2. Bedrijven in een buitengewone situatie vanwege realisatie van een natuurgebied, de aanleg of het onderhoud van publieke infrastructuur of vanwege een algemene nutsvoorziening; het gaat om bedrijven die, veelal in overleg met decentrale overheden, afspraken hebben gemaakt over bijvoorbeeld een bedrijfsverplaatsing in verband met natuurontwikkeling of infrastructurele projecten, of hun bedrijf extensiveren ten behoeve van natuurontwikkeling, en die op de peildatum van 2 juli 2015 om die reden nog geen of een onvolledige veebezetting hadden of die op de peildatum tijdelijk niet-grondgebonden waren. Er moet sprake zijn van een veebezetting op de peildatum van 2 juli 2015 die, conform de knelgevallenvoorziening in art. 23, zesde lid, van de wet, aantoonbaar 5% lager lag dan zonder de buitengewone omstandigheid en als direct gevolg van de ontwikkeling van het publieke project. &lt;/p&gt;&lt;p&gt;De staatsecretaris neemt dit advies over. Het generieke kortingspercentage komt op 8,3%.&lt;/p&gt;&lt;p&gt;(&lt;span class="italic"&gt;Kamerstukken II&lt;/span&gt; 2016/17, 34532, nr. 100).&lt;/p&gt;&lt;h4&gt;Bedrijfswoning&lt;/h4&gt;&lt;p&gt;Omdat de woning van eisers en perceel [perceel] zowel feitelijk als planologisch géén deel uitmaakt van de percelen [percelen] , is de rechtbank van oordeel dat verweerder ten onrechte de woning van eisers als bedrijfswoning bij de percelen heeft beschouwd. Verweerder had de vergunning, voor zover hierin wordt uitgegaan van een bedrijfswoning bij de inrichting op perceel [perceel] , moeten weigeren. Verder valt niet in te zien waarom verweerder de woning van eisers heeft getoetst aan art. 3, tweede lid, van de Wgv, omdat de woning geen deel uitmaakt van een veehouderij en daarvan nooit deel heeft uitgemaakt. Deze toets is bovendien niet consistent, omdat hierin de veehouderij op [perceel] los wordt gezien van de mestverwerkingsinstallatie op perceel [perceel] , terwijl verweerder beide bedrijven wel als één inrichting heeft beschouwd. Een situatie als bedoeld in rechtsoverweging 2.6.3 van de uitspraak van de Afdeling bestuursrechtspraak van de Raad van State (de Afdeling) van 20 oktober 2010, ECLI:NL:RVS:2010:BK9887, doet zich hier niet voor. De woning van eisers heeft nooit deel uitgemaakt van een veehouderij. Eisers hebben geen enkele zeggenschap gehad over de latere wijzigingen in het gebruik en de eigendom van perceel [perceel] en deze wijzigingen kunnen er niet toe leiden dat eisers geen of zeer beperkte bescherming kunnen genieten tegen de milieugevolgen van de inrichting van vergunninghoudster. Rechtbank Oost-Brabant 18-07-2017, ECLI:NL:RBOBR:2017:3872&lt;/p&gt;&lt;h4&gt;Vergunning&lt;/h4&gt;&lt;p&gt;Omgevingsvergunning verleend voor het veranderen/uitbreiden van een varkenshouderij. De rechtbank komt tot de conclusie dat de verleende omgevingsvergunning meerdere gebreken kent. Zo is onder meer onvoldoende onderbouwd waarom in dit geval aanleiding bestaat om uit te gaan van een hogere geluidreductie van 16,6 dB(A) in plaats van de gebruikelijke geluidreductie van 5 dB(A) voor het toe te passen luchtwasserpakket. Het college zal een nieuw besluit moeten nemen op de aanvraag. Rechtbank Zeeland-West-Brabant 13-07-2017, ECLI:NL:RBZWB:2017:4208&lt;/p&gt;&lt;h4&gt;Melkveefosfaatreferentie&lt;/h4&gt;&lt;p&gt;Het College overweegt dat in art. 21a, tweede lid, in samenhang met art. 1, eerste lid, aanhef en onder kk, van de Msw is bepaald welk (melk)vee meeteelt bij de berekening van de MVFR. Voor het meetellen van ander vee biedt de Msw geen ruimte. Verder staat in het tweede lid van art. 21a van de Msw dat dient te worden gerekend met de forfaitaire productie van dierlijke meststoffen door melkvee in het kalenderjaar 2013. Dat in een andere regeling een ander uitgangspunt zou zijn gehanteerd, doet hieraan niet af. Verweerder heeft verklaard dat hij aan de hand van de door appellant gehouden aantallen koeien de MVFR heeft berekend overeenkomstig de Msw. Appellant heeft dit niet betwist. Het beroep tegen het bestreden besluit II is dan ook ongegrond. CBB 27-07-2017, ECLI:NL:CBB:2017:288&lt;/p&gt;&lt;p&gt;Dient het jongvee dat door een ander wordt opgefokt te worden betrokken bij de berekening van de melkveefosfaatreferentie? Invulling van het begrip houderschap. CBB: In het licht van al deze omstandigheden, waarbij de feiten en omstandigheden die de door verweerder voorgestane interpretatie onderschrijven zwaarwegender zijn dan de feiten en omstandigheden die tegen deze interpretatie en voor die van appellante pleiten, mede in onderling verband en samenhang gezien, is het College van oordeel dat de betrokken productie-eenheden (bedrijfslocatie appellante respectievelijk de opfoklocatie) niet als een zodanige eenheid moeten worden gezien dat gesproken kan worden van één-en-hetzelfde bedrijf. Het College hecht daarbij gewicht aan het feit dat appellante geen zeggenschap had over de stal waar het jongvee was gehuisvest. Uit de overeenkomst blijkt niet dat appellante, zoals zij in beroep stelt, het exclusieve recht had op deze stal. Ook anderszins heeft zij dat niet onderbouwd. Verder hecht het College er gewicht aan dat, gelet op de feiten dat de opfokker na 760 dagen geen vergoeding meer kreeg voor de opfok, hij € 160,- moest betalen als een dier zou uitvallen, de opfokker verplicht was door appellante geselecteerde kalveren over te nemen voor € 160,- met verval van het recht op opfokvergoeding en diende zorg te dragen voor de noodzakelijke verzekeringen, niet appellante maar de opfokker feitelijk het economisch risico van de opfok van het jongvee droeg. Het enkele feit dat in de overeenkomst van 23 april 2007 staat dat appellante economisch eigenaar van de dieren blijft kan daar niet aan afdoen. Appellante kan in 2013 niet als de houder van het jongvee in de zin van art. 21a, eerste lid, van de Msw worden aangemerkt. In zoverre slaagt het beroep niet. CBB 13-07-2017, ECLI:NL:CBB:2017:266&lt;/p&gt;&lt;h4&gt;Dwangsom&lt;/h4&gt;&lt;p&gt;Last onder dwangsom terecht opgelegd wegens niet naleven voorschrift revisievergunning met betrekking tot het plaatsen van een biologisch luchtwassysteem bij kippenstal G. De verleende revisievergunning is in werking getreden en vervangt de eerdere vergunning. Eiseres kan zich niet meer beroepen op eerder vergunde situaties. Dat deze revisievergunning nog niet onherroepelijk was, doet daar niet aan af. De rechtbank ziet in de dwingende formulering van het vergunningvoorschrift, noch in de vergunningaanvraag of de daarbij behorende stukken aanknopingspunten voor het oordeel dat het biologisch luchtwassysteem pas geplaatst hoeft te worden als het aantal kippen in stal G wordt uitgebreid. Die koppeling is niet gemaakt en eiseres heeft zelf geen rechtsmiddelen aangewend tegen de verleende vergunning. Ook het betoog van eiseres dat handhavend optreden onevenredig is zolang de revisievergunning niet onherroepelijk was, slaagt niet. In de hoger beroepsprocedure werden andere aspecten van de vergunning bestreden, zodat er geen aanleiding was om aan te nemen dat de vergunning met betrekking tot het plaatsen van het luchtwassysteem ook zou worden vernietigd. Rechtbank Midden-Nederland 26-07-2017, ECLI:NL:RBMNE:2017:3936&lt;/p&gt;&lt;h4&gt;Grondgebonden veehouderij&lt;/h4&gt;&lt;p&gt;Het Louis Bolk Instituut (LBI) heeft in opdracht van Milieudefensie een rapport, getiteld «Verkenning naar een grondgebonden melkveehouderij» opgesteld. De conclusie: de Nederlandse melkveestapel moet teruggebracht worden tot 1,4 miljoen melkkoeien om aan de milieudoelstellingen voor waterkwaliteit, mest en ammoniak te kunnen voldoen. De LBI-rapportage zal als input voor de verdere uitwerking van de milieu en klimaatdoelstellingen onder de aandacht van de regisseur worden gebracht door de staatssecretaris (&lt;span class="italic"&gt;Kamerstukken II&lt;/span&gt; 2016/17, 34295, nr. 20). &lt;/p&gt;&lt;h4&gt;Mesttransport&lt;/h4&gt;&lt;p&gt;Als gevolg van een wijziging van de Uitvoeringsregeling Meststoffenwet (de Regeling) is met ingang van 1 januari 2017 de uitzondering op de AGR/GPS-verplichting voor de export van bewerkte vaste mest komen te vervallen (&lt;span class="italic"&gt;Stcrt&lt;/span&gt;. 2016, 69127). De AGR/GPS-verplichting houdt in dat mesttransportmiddelen dienen te worden uitgerust met goedgekeurde satellietvolgapparatuur en apparatuur die de gegevens van een mesttransport automatisch vastlegt (AGR/GPS-apparatuur). Bij het vervoer van de bewerkte vaste mest dient de AGR/GPS-apparatuur onlosmakelijk met het chassis van het transportmiddel en voor zover van toepassing aan het chassis van de aanhangwagen te zijn verbonden. Ontheffing geweigerd, beroep ongegrond. CBB 23-08-2017, ECLI:NL:CBB:2017:307&lt;/p&gt;&lt;h4&gt;Hagelkanon&lt;/h4&gt;&lt;p&gt;Beroep tegen vergunning voor ‘schokgolfgenerator’. In de vergunningvoorschriften is een dubbele geluidsdemper voorgeschreven en zijn beperkingen aan de duur van het gebruik van de schokgolfgenerator gesteld. In de aangevallen uitspraak heeft de rechtbank terecht overwogen dat het college daarnaast voldoende is ingegaan op de hoge kosten van een geluidsscherm en de onzekerheid over de te halen reductie. In hetgeen [appellant] en anderen hebben aangevoerd, ziet de Afdeling geen aanleiding voor het oordeel dat nader onderzoek naar geluidbeperkende maatregelen en alternatieven had moeten plaatsvinden en de rechtbank de rechtsgevolgen daarom ten onrechte in stand heeft gelaten. ABRvS 23-08-2017, ECLI:NL:RVS:2017:2276. Zie ook ABRvS 23-08-2017, ECLI:NL:RVS:2017:2279&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;Op grond van de Regeling fosfaatreductieplan 2017 wordt een percentage vastgesteld waarmee het doelstellingsaantal voor melkveehouders kan worden bepaald. Het doelstellingsaantal bepaalt of een heffing als bedoeld in art. 4 van de Regeling wordt opgelegd en hoe hoog deze heffing is. De Regeling kent vijf periodes, voor de eerste drie periodes is het verminderingspercentage in de Regeling opgenomen. In &lt;span class="italic"&gt;Stcrt.&lt;/span&gt; 2017, nr. 49239 wordt het verminderingspercentage voor periode 4 vastgesteld. Op 18 augustus is de Tweede Kamer geïnformeerd dat het percentage voor periode 4 12% zal zijn.&lt;/p&gt;&lt;p&gt;De fosfaatreductie wordt gemonitord door het CBS. Uit de tweede kwartaalrapportage van het CBS blijkt dat per 1 juli jl. de fosfaatreductie van het maatregelpakket voor de melkveehouderij 8,3 miljoen kilogram bedroeg. Hiermee is de doelstelling van het fosfaatreductiepakket (8,2 miljoen kilogram reductie) bereikt. Voor de rest van het jaar geldt uiteraard wel dat de behaalde reductie moet worden vastgehouden. (&lt;span class="italic"&gt;Kamerstukken II&lt;/span&gt; 2016/17, 33037, nr. 221). In deze brief wordt ook ingegaan op de ontwikkelingen in de rechtspraak: ‘Op 4 mei 2017 heeft de voorzieningenrechter van de rechtbank Den Haag in een eerste ronde van kort gedingen geoordeeld dat de Regeling fosfaatreductieplan 2017 ten aanzien van de eisende melkveehouders buiten toepassing dient te blijven. Ook bedrijven die menen in dezelfde omstandigheden verkeren als de eisende partijen die in het gelijk zijn gesteld, kunnen een beroep doen op deze uitspraak. Voor de gelijke behandeling van gelijke gevallen is de «lichte toets» ontwikkeld. Hierbij beoordeelt de Rijksdienst voor Ondernemend Nederland (RVO.nl) aan de hand van enkele bewijsstukken en aan de hand van twee criteria of aannemelijk is dat melkveehouders in een gelijke situatie verkeren als de eisers in de eerste ronde kort gedingen. Op basis van bewijsstukken zoals een omgevingsvergunning of een Melding Activiteitenbesluit, een aannemingsovereenkomst en/of facturen die zien op de nieuw- of verbouw van stallen en/of een financieringsovereenkomst die ziet op de verwerving van grond of nieuw- of verbouw van een stal, wordt getoetst of een melkveebedrijf vóór de peildatum van 2 juli 2015 onomkeerbare investeringsverplichtingen is aangegaan voor de uitbreiding. Aan gelijke gevallen is wel een heffing opgelegd, maar daarbij is direct aangegeven dat deze niet wordt geïnd, maar uitstel van betaling wordt verleend in afwachting van de uitspraak in hoger beroep. Reeds geïnde bedragen zijn voorlopig gerestitueerd. Op 9 augustus en 16 augustus jl. heeft de voorzieningenrechter van de rechtbank Den Haag uitspraak gedaan in een tweede ronde van kort gedingen. De rechter heeft daarbij geoordeeld dat de regeling voor eisers die de «lichte toets» van RVO.nl hebben doorstaan of alsnog zullen doorstaan buiten werking moet blijven. De Staat zal ook tegen deze uitspraak hoger beroep aantekenen om redenen die ook de aanleiding hebben gegeven om tegen de uitspraak in de eerste ronde kort gedingen op te komen. Het oordeel van de voorzieningenrechter dat de regeling disproportioneel uitpakt voor melkveehouders die in vergelijkbare omstandigheden verkeren als de melkveehouders die op 4 mei jl. door de Rechtbank Den Haag in het gelijk zijn gesteld, is aanvechtbaar. Ik meen dat de voorzieningenrechter met zijn oordeel teveel getreden is in de ruime beoordelingsvrijheid die de overheid op dit punt heeft. Daarbij komt dat de regeling in mijn optiek voor alle melkveehouders voorzienbaar was, ook voor eisers. Verder ben ik er niet van overtuigd dat in alle aan de voorzieningenrechter voorgelegde gevallen sprake was van onomkeerbare financieringsverplichtingen, die – als gevolg van de regeling – niet zouden kunnen worden nagekomen. Als gevolg van de uitspraak van de voorzieningenrechter van 9 en 16 augustus jl. zal aan melkveehouders die de «lichte toets» van RVO.nl hebben doorstaan geen heffing meer worden opgelegd. Reeds afgegeven beschikkingen zullen worden ingetrokken en reeds geïnde geldsommen zullen (voorlopig) worden terugbetaald in afwachting van de uitkomst van het hoger beroep.&lt;/p&gt;&lt;p&gt;Bedrijven die geen gang naar de rechter hebben gemaakt, maar wel de «lichte toets» hebben doorstaan, zullen gelijk worden behandeld aan de bedrijven die de gang naar de rechter hebben gemaakt. Dat betekent dat deze bedrijven ook niet langer heffingen zullen ontvangen. In de praktijk is het verschil met de situatie voorafgaande aan het vonnis van 9 en 16 augustus 2017, namelijk dat enkel uitstel van betaling werd verleend en nog wel heffingen werden opgelegd, echter niet groot. Bedrijven dienen zich in alle gevallen te realiseren dat de Staat hoger beroep heeft aangetekend bij het gerechtshof tegen de vonnissen die door de rechtbank zijn gewezen. Het gerechtshof kan tot een ander oordeel komen. Als dat gebeurt, kunnen alsnog heffingen worden opgelegd aan bedrijven, ook voor de periode waarin op grond van de uitspraak van de voorzieningenrechter de regeling ten aanzien van de bedrijven, die daarom verzocht hebben, buiten werking is gesteld. Bedrijven die naar aanleiding van het vonnis van de voorzieningenrechter besluiten geen rekening te houden met de regeling, nemen daarmee dus een risico dat voor hun rekening komt.’&lt;/p&gt;&lt;h4&gt;Fosfaatreductieplan rechtspraak&lt;/h4&gt;&lt;p&gt;In deze zaak wordt de heffing (en het systeem ) ter discussie gesteld bij het CBB. Verzoeker stelt dat hij voor de peildatum (2 juli 2015) onomkeerbare investeringsverplichtingen is aangegaan ten behoeve van de uitbreiding van zijn bedrijf, waardoor hij zou moeten worden beschouwd als een knelgeval. Hij doet een beroep op het gelijkheidsbeginsel met verwijzing naar het vonnis in kort geding van de rechtbank Den Haag van 4 mei 2017 (ECLI:NL:RBDHA:2017:4638), waarin de kort gedingrechter ten aanzien van een aantal melkveehouders de Regeling buiten toepassing heeft verklaard. Daarin ziet de voorzieningenrechter onvoldoende aanleiding om het primaire besluit te schorsen. De staatssecretaris heeft ter zitting uiteen gezet dat hij voor ondernemers die in gelijke omstandigheden verkeren als de eisers in het vonnis van 4 mei 2017, de betalingsverplichtingen voorlopig opschort (in afwachting van de uitkomst van het tegen dat vonnis ingediende hoger beroep). De staatssecretaris heeft verzoeker de gelegenheid geboden om nader te onderbouwen dat hij in vergelijkbare omstandigheden verkeert als de eisers in het vonnis van 4 mei 2017. Tevens heeft de staatssecretaris verzoeker de gelegenheid gegeven om te onderbouwen dat de verrekening van de geldsom hem in ernstige financiële problemen brengt. Verzoeker wil de uitkomst van die beoordeling(en) echter niet afwachten en wil nu een uitspraak op zijn verzoek. Uit de thans ter beschikking staande gegevens blijkt onvoldoende duidelijk wanneer en welke investeringsverplichtingen verzoeker is aangegaan. Mocht blijken dat verzoeker een knelgeval is, dan kan de staatssecretaris daaraan in de beslissing op bezwaar zo nodig gevolgen verbinden. Het is de voorzieningenrechter voorts, bij gebreke aan concrete en verifieerbare gegevens daarover, niet gebleken van dusdanige liquiditeitsproblemen die, alle betrokken belangen afwegende, aanleiding geven voor het treffen van een voorlopige voorziening. CBB 28-06-2017, ECLI:NL:CBB:2017:294&lt;/p&gt;&lt;p&gt;Op 16 augustus 2017 is er wederom in een aantal zaken beslist over de toepasselijkheid van de fosfaatreductieregeling. De voorzieningenrechter ziet onvoldoende reden om af te wijken van de beslissingen die hij op 4 mei 207 heeft genomen. Wel is de rechter met de Staat van mening dat moet worden vastgesteld of de gevallen waarover nu wordt beslist inderdaad gelijk zijn aan de gevallen waarover op 4 mei 2017 is beslist. Om dat vast te stellen heeft de Staat een eenvoudige en snelle procedure ontwikkeld (de zogenoemde lichte toets). Boeren die dat willen, kunnen binnen korte termijn laten vaststellen of zij aan deze toets voldoen. De nu gegeven beslissingen van de rechter komen erop neer dat de Regeling ook buiten werking wordt gesteld voor die boeren die aan deze toets al hebben voldaan of alsnog hieraan zullen voldoen. Van de Staat wordt verlangd dat hij de toets uitvoert binnen veertien dagen nadat een verzoek is gedaan (waarbij een aantal vereiste stukken moet worden overgelegd). Rechtbank Den Haag 16-06-2017, ECLI:NL:RBDHA:2017:9247. Zie voorts ECLI:NL:RBDHA:2017:9249, ECLI:NL:RBDHA:2017:9248, ECLI:NL:RBDHA:2017:9250&lt;span class="underlined"&gt;. &lt;/span&gt;Eerder al: ECLI:NL:RBDHA:2017:8946; &lt;/p&gt;&lt;h4&gt;Mestverwerkingsinstallatie &lt;/h4&gt;&lt;p&gt;In deze uitspraak worden een groot aantal beroepen tegen de omgevingsvergunning voor een mestverwerkingsinstallatie in de gemeente Oss behandeld. De rechtbank stelt voorop dat dit niet zo maar een mestverwerkingsinstallatie is. Het is de grootste installatie in Noord-Brabant van een omvang die veel groter is dan de mestverwerkingsinstallaties waarover de afgelopen jaren voor deze rechtbank procedures hebben gespeeld. Het is ook de eerste installatie op een industrieterrein bij een stad, voor zover de rechtbank bekend. Het is tot slot een installatie waarop het nieuwe mestverwerkingsbeleid van de provincie Noord-Brabant, zoals dat is vastgelegd in de nieuwe Verordening Ruimte Noord-Brabant 2017, is toegepast. Zeker bij een dergelijke mestverwerkingsinstallatie past het verweerder niet om risico’s te nemen of uit te gaan van de meest rooskleurige verwachtingen rondom rendement. Verweerder (GS van Noord-Brabant) heeft weliswaar een geuremissienorm voor de mestverwerkingsinstallatie als doelvoorschrift 7.4.1 aan het bestreden besluit verbonden, maar dat acht de rechtbank onvoldoende. Als niet op voorhand duidelijk(er) is of de installatie dit doelvoorschrift kan halen, kan het leiden tot grote geuroverlast in Oss en (als de installatie wordt stilgelegd) een mestoverschot in Noord-Brabant. Uit het onderzoek van de Stichting Advisering Bestuursrechtspraak blijkt dat onder meer dat het biofilter in de luchtwasser veel te klein wordt uitgevoerd. Verweerder heeft het besluit onvoldoende zorgvuldig voorbereid. De rechtbank oordeelt verder dat verweerder voorafgaand aan het nemen van het besluit had moeten beoordelen of een milieueffectrapportage had moeten worden opgesteld. Dit kan niet tijdens of na vergunningverlening. De rechtbank oordeelt tot slot dat er geen indicaties bekend zijn voor onaanvaardbare volksgezondheidsrisico’s door mestverwerkingsinstallaties. De aanvraag en besluitvorming rond de mestverwerkingsinstallatie heeft voor veel onrust gezorgd in de omgeving. Een groot aantal mensen heeft beroep ingesteld. Gelet op het verhandelde ter zitting betwijfelt de rechtbank of de maatschappij de vestiging van een mestverwerkingsinstallatie van deze omvang en/of binnen de bebouwde kom wel aanvaardbaar vindt. Het is echter niet aan de maatschappij om hierover te beslissen. Dat moet verweerder doen. Verweerder kan echter wel de maatschappelijke onrust wegnemen door een transparante en overzichtelijke besluitvorming. De rechtbank is van oordeel dat verweerder er beter aan doet om één nieuw besluit te nemen op een nieuwe aanvraag, die voorziet in de biomassavergassingsinstallatie alsmede in voldoende voorzieningen en duidelijke voorschriften om de geurhinder van het bedrijf, in het bijzonder de mestverwerkingsinstallatie, te beperken. Een snelle besluitvorming over een gewijzigde aanvraag, respectievelijk de aanvraag tweede fase, gewenst is omdat veel veehouders afhankelijk zijn van deze mestverwerkingsinstallatie. Daarom kan verweerder bij het nemen van een nieuw besluit de uitgebreide voorbereidingsprocedure buiten toepassing laten. Rechtbank Oost-Brabant 29-08-2017, ECLI:NL:RBOBR:2017:4560&lt;/p&gt;&lt;p&gt;Deze zaak gaat om een forse uitbreiding van een mestverwerkingsinstallatie in Asten. Er is vergunning verleend voor een aantal onderdelen. Twee omwonenden en de Stichting Mens dier en Peel hebben hiertegen beroep ingesteld. In het besluit heeft verweerder (GS van Noord-Brabant) de grens van het bouwblok gelijk getrokken met de grens van het bouwperceel. Gelet op de definitie van het begrip ‘Bouwperceel’ zijn dit niet alleen de gronden waarop bouwwerken mogen worden gebouwd, maar ook gronden waar voorzieningen die horen bij het bedrijf worden gerealiseerd. Een erfverharding en een parkeerplaats kunnen als voorziening worden aangemerkt en tellen mee bij de oppervlakte van een bouwperceel. In dit geval liggen 6 parkeerplaatsen buiten het bouwperceel en dat is in strijd met de VR2014. Verder had verweerder moeten voorschrijven dat alleen Brabantse mest wordt verwerkt omdat in de Verordening Ruimte met zoveel worden is bepaald dat een mestverwerkingsinstallatie alleen mag worden uitgebreid in verband met het terugbrengen van het mestoverschot in Noord-Brabant. De rechtbank is wel van oordeel dat de geurhinder van de mestverwerkingsinstallatie in combinatie met de veehouderij goed in kaart is gebracht. De rechtbank oordeelt tot slot dat er geen indicaties bekend zijn voor onaanvaardbare volksgezondheidsrisico’s door mestverwerkingsinstallaties. Verweerder krijgt de gelegenheid de gebreken in de besluitvorming te herstellen. In de tussentijd worden de besluiten wel gedeeltelijk geschorst. Rechtbank Oost-Brabant 29-08-2017, ECLI:NL:RBOBR:2017:4563&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;Waardedrukkend effect van asbest op een agrarisch bedrijf onjuist vastgesteld. RB Noord-Nederland 10-08-2017, ECLI:NL:RBNNE:2017:3136. Zie voorts ECLI:NL:RBNNE:2017:3137 (Geslaagd beroep op gelijkheidsbeginsel (begunstigend beleid). Obstakelvrije zone (op grond van de keur van het waterschap) moet op één lijn gesteld worden met een erfdienstbaarheid) en ECLI:NL:RBNNE:2017:3138 (cultuurgrondvrijstelling paardenpension/fokkerij toepasbaar naar rato van het gebruik ten behoeve van de ‘landbouw’)&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;Duitsland&lt;/h4&gt;&lt;p&gt;In Agrar- und Umweltrecht van augustus 2017 is opgenomen een artikel van W. Kleineke over de opzegging van een deel van de pachtovereenkomst en de gevolgen van een gedeeltelijke verkoop van het gepachte. Deelopzegging is mogelijk.&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;In juni heeft de vaste commissie overleg gevoerd, zie &lt;span class="italic"&gt;Kamerstukken II&lt;/span&gt; 2016/17, 21501-32, nr. 1033 voor het verslag. Op de agenda voor de landbouwraad van juli 2017 stonden onder meer: het werkprogramma van het voorzitterschap (Estland), een voorstel voor een verordening biologische productie en etikettering, conferentie toekomst GLB. (nr. 1032).&lt;/p&gt;&lt;p&gt;Over de geannoteerde agenda van de Landbouwraad van juli 2017 is een schriftelijk overleg gevoerd met de Tweede Kamer. Het verslag: &lt;span class="italic"&gt;Kamerstukken II&lt;/span&gt; 2016/17, 21501-32, nr. 1037. De uitkomsten van deze raad zijn te vinden in nr. 1036. Onder meer is aandacht besteed aan de vereenvoudiging van het gemeenschappelijk landbouwbeleid (GLB). Er is een consultatieronde geweest met veel bijdragen. De uitkomsten zijn over het algemeen positief. &lt;/p&gt;&lt;p&gt;Op de agenda van de informele Landbouwraad (3-5 september 2017) staat het risicobeheer in het toekomstige GLB. Estland heeft daarvoor een werkdocument opgesteld ‘Empowering our farmers with effective tools to manage risks post-2020’. Het Nederlandse standpunt: de agrarisch ondernemer is primair verantwoordelijk voor het zelf nemen van maatregelen om risico’s te verkleinen, te spreiden en te bufferen. Wij staan kritisch tegenover de huidige invulling van de crisisreserve, die te complex is en geen meerwaarde biedt. Er zou daarom eerst moeten worden gekeken welke mogelijkheden er zijn voor een verbeterd crisisbeheersingsinstrumentarium. Voortzetting van de directe betalingen in hun huidige vorm is onwenselijk. De betalingen zouden moeten worden omgebogen naar doelgerichte betalingen. &lt;span class="italic"&gt;Kamerstukken II&lt;/span&gt; 2016/17, 21501-32, nr. 1038&lt;/p&gt;&lt;h2&gt;Diversen&lt;/h2&gt;&lt;h4&gt;Schade&lt;/h4&gt;&lt;p&gt;Eiser voert aan dat de provincie onrechtmatig jegens hem heeft gehandeld door in 2008 fouten te maken bij het aanleggen van de nieuwe sloot en duiker. De provincie heeft volgens [eiser] haar zorgplicht geschonden door de nieuwe sloot op een te hoog waterpeil aan te leggen. De provincie wist of had zich moeten vergewissen van de onderbemaling op het perceel en de verschillen in het peil tussen het perceel en naastliggende gebied en had daarmee rekening moeten houden bij het aanleggen van de sloot. Naar het oordeel van de rechtbank is niet komen vast te staan dat de aanleg van de nieuwe sloot tot dusdanige afwateringsproblemen heeft geleid dat [eiser] daardoor daadwerkelijk teeltschade heeft geleden. Rechtbank Den Haag, 30-08-2017, ECLI:NL:RBDHA:2017:9635&lt;/p&gt;</content><legacyfootnotes/><footnotes><footnote/></footnotes><auteurs/><published>2017-10-02 09:05:20</published><modified>2017-10-23 11:31:05</modified><editiondate>2017-10-02</editiondate><htmlpath>https://denhollander.info/artikel/14482</htmlpath></article>
</articles></edition>
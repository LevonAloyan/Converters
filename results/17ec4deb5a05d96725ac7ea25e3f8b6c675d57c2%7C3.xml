<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1982</searchword><id>6457</id><udhid>UDH:TvAR/6457</udhid><titel>Ervaringen in het grensvlak van bestemmingsplan en natuurbeheer</titel><searchwords><searchword>TvAR 3/1982</searchword><searchword>UDH:TvAR/6457</searchword></searchwords><attachments><attachment><name>1982_nr 3_Artikel_Bos.pdf</name><extention>pdf</extention><url>https://denhollander.info/download/6239/ci</url></attachment></attachments><inleiding>1. Inleiding&#13;
Wanneer een goed ruimtelijk beleid in een bepaald gebied vraagt om een streven naar weving van landbouw en natuur, dan wordt in de praktijk vaak gezegd, dat het derhalve om zgn. relatienotagebied gaat, waar dus op vrijwillige basis beheersover-eenkomsten afgesloten zouden kunnen worden. Het principe van de vrijwilligheid zou niet aangetast mogen worden. Een bestemmingsplan zou geen zwaardere voor-schriften mogen bevatten omdat de relatienota wordt toegepast. Dit zijn echter on-genuanceerde uitspraken zowel op het punt van de vrijwilligheid als op het punt van de inhoud van de relatienota.&#13;
Enter heeft aan deze problematiek in De Pacht (maart 1981) een theoretische be-schouwing gewijd. Onderstaand artikel betreft dezelfde materie, maar dan bena-derd vanuit een aantal ervaringen in de praktijk van een inspectie ruimtelijke orde-ning. </inleiding><content>2. Ontwikkelingen in de landbouw&#13;
Economisch gezien is er sinds de tweede wereldoorlog in de landbouw sprake van een geweldige intensivering, gepaard gaande met een uitstoot van arbeidskrachten. Omstreeks 1960 waren er alleen nog gezinsbedrijven zonder vreemde arbeidskrach-ten over. Daarna heeft er in Oost-Brabant en Noord-Limburg een geweldige ontwik-keling plaatsgevonden in de intensieve veehouderij, waardoor toch produktieverho-ging per man mogelijk was teneinde de algemene economische ontwikkelingslijn te kunnen volgen. Tegelijkertijd was er sprake van een groot aantal bedrijfsopheffin-gen bij gebrek aan opvolging. Vanaf omstreeks 1975 zijn er zich industrialiserings-tendenzen voor gaan doen: zgn. mammoetbedrijven van intensieve veehouderij.&#13;
Bij deze ontwikkelingen in de landbouw speelt het marktmechanisme een belang-rijke rol; economisch gezien is het daarom van belang dat het ruimtelijk beleid zo weinig mogelijk een verstorend effect heeft op deze markt.&#13;
Sociaal-economisch gezien lijkt het van belang, dat de beïnvloeding van de markt door planologische maatregelen er niet toe leidt, dat de afvloeiing van arbeidskrachten uit de landbouw nog sneller zou gaan verlopen dan in de huidige situatie reeds het geval is door de bedrijfsopheffingen bij generatiewisselingen: het natuurlijk verloop. De landbouwproduktie is voornamelijk georganiseerd in gezinsbedrijven. Planologische beperkingen van zgn. mammoetbedrijven zijn niet ongunstig voor de gezinsbedrijven, integendeel. Maar planologische fixatie van bestaande gezinsbedrijven door een klein bouwblok of door een verbod tot uitgroei in de richting van intensieve veehouderij kan de continuïteit van een gezinsbedrijf in gevaar brengen met weer als gevolg: bedrijfsopheffingen, die sneller gaan dan het natuurlijk verloop.&#13;
Planologisch gezien worden de ontwikkelingen in de landbouw gekarakteriseerd door veranderingen in het ruimtegebruik.&#13;
De kunstmest heeft het mogelijk gemaakt om ook op arme grond voedsel te pro-duceren. Dit maakte het ook mogelijk om op grote schaal woeste gronden te ontgin-nen en in cultuur te brengen. Toen er steeds meer natuurgebieden verloren dreigden te gaan is de overheid remmend op gaan treden waardoor ontginningen nu praktisch niet meer voorkomen.&#13;
Na de oorlog is de grootveebezetting langzamerhand opgelopen van 1 koe per ha tot 3 a 5. Tegelijkertijd zijn er in ruilverkavelingsverband veel rundveebedrijven ver-plaatst naar ver van de bewoonde wereld afgelegen gebieden, die vaak in de nabij-heid van natuurgebieden liggen. Door deze ontwikkelingen is het areaal extensief ge-bruikt grasland dat in ecologische relatie staat met nabij gelegen natuurgebieden drastisch verminderd.&#13;
Door de opkomst van de intensieve veehouderij in Oost-Brabant en Noord-Limburg in de zestiger jaren heeft er een verschuiving plaatsgevonden van de functie van de grond, die eerst voornamelijk waarde had als voedingsbodem om voedsel te produceren, maar waarvan de waarde als bouwgrond steeds belangrijker werd; er was aanvankelijk zelfs een tendens, dat intensieve veehouderijen slechts 4 of 5 ha grond nodig hadden. In de zeventiger jaren is het mestprobleem ontstaan; je ziet dan weer een groei van de intensieve veehouderijbedrijven naar plm. 10 ha; de intensieve veehouderij heeft nl. die grond nodig om z'n mest ook kwijt te kunnen. Het voedsel-producerende vermogen van de grond is dan geen hoofdfunctie meer maar de opna-mecapaciteit van het afvalprodukt mest is erg belangrijk geworden; vandaar de gro-te vlucht van de maisteelt, die namelijk erg veel mest verdraagt. Hier en daar is zelfs sprake van mestdumping.&#13;
Door deze veranderingen van het agrarisch ruimtegebruik is de ruimtelijke afweging van agrarische activiteiten ook anders komen te liggen. De landbouw is immers min-der plaats-afhankelijk geworden en de vormen van intensieve landbouw komen op sommige plaatsen steeds meer in strijd met daar aanwezige natuur- en landschaps-functies.&#13;
Via het instrument van de bouwvergunning is het ruimtelijk beleid in de zeventi-ger jaren begonnen enigermate regulerend op te treden bij de nieuwvestiging van agrarische bedrijven. Via een aanlegvergunningstelsel kunnen allerlei ruimtelijk re-levante werken en werkzaamheden afweegbaar worden gemaakt, zoals wegenaan-leg, het graven van sloten, het kappen van houtwallen, het blijvend omzetten van grasland in akkerbouwland en in heel specifieke situaties ook bemesting en bestrij-dingsmiddelen.&#13;
In het navolgende zal ik eerst ingaan op bouwen.&#13;
3. Heuvelland Zuid-Limburg&#13;
In de bebouwde kom van het dorpje Eys is het rundveebedrijf van de heer Haambuckers gevestigd. Door grondaankopen is de grondoppervlakte van het bedrijf re-centelijk vergroot tot ruim 40 ha, maar uitbreiding van de rundveestallen is in de be-bouwde kom niet mogelijk. De familie Haambuckers komt in een bedrijfsopvol-gingssituatie; de vader begint zich langzamerhand uit dit bedrijf terug te trekken; een van de zoons wil duidelijk als opvolger optreden, maar dat is alleen mogelijk als het bedrijf gemoderniseerd wordt. De grootste veldkavel van het bedrijf is ruim 20 ha terwijl de rest versnipperd ligt; het zou dus voor de hand liggen om het bedrijf naar deze grote veldkavel te verplaatsen en er een moderne ligboxenstal te bouwen. Het dorp Eys ligt echter in het Zuid Limburgse Heuvelland dat hoge landschappe-lijke kwaliteiten heeft en daarom dan ook aangewezen is als potentieel nationaal landschap. Een paar jaar geleden heeft het gemeentebestuur een algemeen bestem-mingsplan voor het landelijk gebied vastgesteld waarin dan ook grote gebieden voorkomen met hoge landschappelijke waarde. Deze waarde is zo hoog dat in de bestemmingsvoorschriften nieuwvestiging van boederijen in die gebieden in principe is verboden. Er is echter een vrijstellingsregeling opgenomen, waardoor het in con-crete gevallen mogelijk is om de waarden van natuur- en landschap af te wegen tegen de agrarische belangen. Het bestemmingsplan is goedgekeurd door het Provinciaal Bestuur en ligt bij de Kroon ter behandeling van enige beroepszaken.&#13;
In deze situatie vraagt Haambuckers aan het gemeentebestuur om een bouwvergun-ning voor een ligboxenstal en een woning op zijn veldkavel van ruim 20 ha. Het ge-meentebestuur begint met de bouwaanvraag aan te houden vanwege het hangende Kroonberoep, maar ondertussen zoekt het naar mogelijkheden om tot een concrete op-lossing te komen. Na afweging van alle belangen besluit het gemeentebestuur om mee te werken en vooruit te lopen op een Kroonbeslissing inzake het bestemmingsplan.&#13;
Er wordt aan de provincie een dubbele verklaring van geen bezwaar gevraagd, nl. voor de vrijstelling in het bestemmingsplan zelf en voor de zgn. artikel 19 procedure. Gedeputeerde Staten vragen advies aan diverse instanties: inspectie ruimtelijke orde-ning, landinrichtingsdienst, natuurbeschermingsconsulent, provinciale waterstaat en provinciale planologische dienst. In de advisering blijkt dat de genoemde veld-kavel op de nominatie staat om relatienotagebied te worden; enige jaren geleden heeft de Stichting Beheer Landbouwgronden geprobeerd deze grond aan te kopen, maar dat is mislukt en nadien heeft Haambuckers de grond gekocht. De Natuurbe-schermingsconsulent heeft grote bezwaren tegen de boerderij vestiging op deze plaats. De Hoofdingenieur Directeur van de Landinrichting Grond en Bosbeheer doet de aanbeveling om de nieuwe boerderij een paar honderd meter verder te bou-wen nl. op het plateau in plaats van in de helling. De Inspecteur van de Ruimtelijke Ordening sluit zich aan bij dit laatste advies.&#13;
Deze oplossing blijkt echter voor Haambuckers op onoverkomelijke bezwaren te stuiten, omdat de boerderij dan vanuit een heel andere richting ontsloten moet wor-den en daarmee de kosten van wegverharding, aanleg van energieleidingen verveel-voudigen. De cultuurtechnische afdeling van provinciale waterstaat heeft veel begrip voor de situatie van Haambuckers. Gedeputeerde Staten hakken de knoop door en geven de verklaring van geen bezwaar af voor de gevraagde lokatie.1 De Inspecteur Ruimtelijke Ordening overweegt of hij vernietiging van dit besluit zal vragen, maar hij ziet hiervan af omdat het hier om een duidelijk overwegend grond-gebonden agrarisch bedrijf gaat, waarvan de veldkavel niet behoorlijk exploiteer-baar is zonder ligboxenstal. Concrete mogelijkheden op de korte termijn voor reser-vaatsvorming zijn er niet en als zo'n grote kavel niet behoorlijk agrarisch gebruikt kan worden, dan treden vaak sluiksgewijs ongewenste effecten op, zoals paarde-weitjes, volkstuintjes en niet te vergeten maisteelt, die niet alleen vaak gepaard gaat met overbemesting maar in een hellinggebied als dit ook erosie veroorzaakt. De lig-boxenstal wordt gebouwd, de woning voorlopig niet omdat de jonge Haambuckers nog ongetrouwd is.&#13;
Ruim een jaar later komt er echter een nieuwe aanvraag, maar nu voor een grote varkensstal. De Inspecteur Ruimtelijke Ordening adviseert kort en duidelijk nega- tief, omdat dit een bedrijfstak is die zeer duidelijk niet aan de grond gebonden is en niet noodzakelijk is voor doelmatig agrarisch gebruik van de 20 ha grote grasland kavel en omdat bovendien overbemesting uitgelokt wordt, wat zeker in potentieel relatienotagebied uitdrukkelijk ongewenst is. Door toevallige omstandigheden laat de beslissing van G.S. enige tijd op zich wachten, maar Haambuckers kent deze toe-&#13;
valligheden niet, begint ongerust te worden en de hem ondertussen bekende advi-&#13;
seurs telefonisch te benaderen. De Inspecteur Ruimtelijke Ordening laat doorsche-meren wat zijn bedenkingen zijn. Haambuckers zegt hiervoor een oplossing te heb-ben en op basis daarvan wordt een overleg georganiseerd tussen medewerkers van de natuurbeschermingsconsulent, de inspectie ruimtelijke ordening en Haambuckers. Het blijkt dat gegeven de aanwezigheid van de ligboxenstal een extra varkensstal in dit concrete geval geen overwegende landschappelijke problemen meer met zich meebrengt, maar dat in dit gebied de natuurbeschermingsconsulent graag t.z.t. met de boer beheersovereenkomsten zou willen afsluiten met betrekking tot de be-mestingsgraad, maar dat D.B.L.2 een concreet aanbod pas over een jaar of vier zou kunnen doen. Haambuckers zegt met de bemesting geen problemen te hebben, om-dat hij reeds contracten heeft met naburige akkerbouwers om de varkensmest af te nemen, maar hij heeft wel haast om twee redenen: zijn jongere broer die bouwvak-ker was, is werkeloos geworden en wil nu ook in het agrarisch bedrijf; hij zal de var-kenstak runnen; verder heeft Haambuckers problemen met een afvalprodukt van zijn kaasmakerij, dat hij aan de varkens wil voeren. De problemen lijken oplosbaar en men bezint zich op een juridische constructie om e.e.a. te regelen.&#13;
Er zijn twee mogelijkheden onderzocht:&#13;
In de eerste plaats of het mogelijk zou zijn, dat het gemeentebestuur voorlopig een beheersovereenkomst zou afsluiten met Haambuckers waarbij deze zich zal ver-plichten om de varkensmest niet op de betreffende huiskavel of bovenstrooms van natuurgebieden te gebruiken maar deze af te zetten aan akkerbouwers op het pla-teau. Haambuckers zou hiervoor geen vergoeding krijgen, maar zo'n verbintenis zou bij de gemeente van doorslaggevende betekenis kunnen zijn bij de beoordeling van de vraag of het, gezien de natuurbelangen, verantwoord zou zijn een vrijstelling te verlenen voor het bouwen van de varkensstal. Een gemeentelijke beheersovereen-komst zou niet iets totaal nieuws zijn, omdat in het Heuvelland reeds een paar jaar eerder door gemeentebesturen voorlopige onderhoudsovereenkomsten inzake de hagen waren afgesloten die naderhand door C.R.M, werden overgenomen. Een tweede mogelijkheid was om aan het verlenen van de vrijstelling de voorwaarde te verbinden, dat de varkensmest niet op deze kavel of bovenstrooms van natuurgebie-den zou mogen worden toegepast. De Wet Ruimtelijke Ordening biedt de mogelijk-heid om voorwaarden te verbinden aan een vrijstelling, mits deze dienen ter bescher-ming van de belangen die in de betrokken bestemmingsregeling een rol spelen (arti-kel 15 lid 3 W.R.O.). Aan deze eis was voldaan omdat in de bestemmingsomschrij-ving de natuurwaarden een belangrijke rol spelen in dit gebied. Na overleg tussen de betrokkenen is voor de tweede methode gekozen, welke dan ook is geadviseerd door de Inspecteur Ruimtelijke Ordening aan Gedeputeerde Staten, die daarna onder de-ze voorwaarden de verklaring van geen bezwaar verleend hebben.3&#13;
Evaluatie&#13;
Is het achteraf bezien wel verstandig, dat deze boerderijvestiging in dit ecologisch belangrijk gebied heeft plaatsgevonden? Als Haambuckers voor de aankoop van de-ze kavel op het gemeentehuis had geïnformeerd, dan had hij kunnen weten dat boer-derij bouw niet zonder meer mogelijk was.&#13;
In een gebied als dit is een absoluut bouwverbod zonder vrijstellings- of wijzi-gingsbevoegdheid waarschijnlijk beter. Dan kan een eventuele aanvraag tot boerde-rijvestiging desgewenst bekeken worden in een bestemmingsplanprocedure, waarbij alternatieve functies voor een bepaald gebied tegen elkaar afgewogen worden.&#13;
Een verbod tot boerderijvestiging zou bijvoorbeeld in dit geval niet tot ondoelma-tig gebruik van de grond hebben behoeven te leiden, omdat immers de Stichting Be-heer Landbouwgronden de bereidheid had getoond om de grond aan te kopen ten behoeve van natuurreservaatsvorming.&#13;
4. Land van Cuyk&#13;
Ongeveer een jaar later deed zich bij de Ruilverkaveling Land van Cuyk ongeveer eenzelfde situatie voor:&#13;
Uit een oogpunt van doelmatig agrarisch grondgebruik was het van belang om een aantal boerderijen te verplaatsen naar tot nu toe onbebouwde delen van het Maasdal die tevens een zodanige hoge natuur- en landschapswaarde hebben dat het rijksbe-leid erop gericht is om ter plaatse aan de boeren beheersovereenkomsten aan te bie-den. Toen is tenslotte gekozen voor de constructie dat alleen die boeren gesubsi-dieerd zouden worden bij bedrijfsverplaatsing in ruilverkavelingsverband, die bereid zouden zijn om tegelijkertijd beheersovereenkomsten aan te gaan. Deze constructie werd ondersteund door het bestemmingsplan dat voor dat gebied geen absoluut bouwverbod voor nieuwe boerderijen bevatte maar via wijzigingsbe-voegdheid (artikel 11 W.R.O.) afweging mogelijk maakte tussen het agrarisch be-lang van de noodzaak om ter plaatse een boerderij te bouwen tegenover de aanwezi-ge landschaps- en natuurwaarden.&#13;
5. Dommeldal&#13;
In 1981 waren soortgelijke situaties in discussie bij de voorbereiding van het Dom-meldalplan, een uitwerkingsplan van het streekplan Midden- en Oost-Brabant.&#13;
In een smalle zone langs de Dommel en zijn zijbeken zal het planologisch beleid er op gericht worden om nieuwvestiging van boederijen te voorkomen; bij hoge uitzon-dering zou hier of daar nog een plaats gezocht kunnen worden voor een ligboxenstal t.b.v. een overwegend grondgebonden rundveebedrijf, als dit geen andere mogelijk-heden heeft: zgn. bouwblok op afstand van de woning.&#13;
Er liggen echter ook enige bestaande agrarische bedrijven in het Dommeldal; de vraag is in hoeverre het beleidsmatig gewenst of gerechtvaardigd is om omschake-ling van deze bedrijven naar intensieve veehouderij vanuit ruimtelijk oogpunt kri-tisch te begeleiden en in bepaalde gevallen zelfs te beperken of onmogelijk te maken. Uit het oogpunt van natuur en landschap is n.1. verdere intensivering van het agra-risch grondgebruik in bepaalde delen van het Dommeldal ongewenst. Deels zijn de natuur- en landschapswaarden zo hoog dat C.R.M, een reservaatsvormingsbeleid voert; in andere delen zou de agrarische bedrijfsvoering mede gericht kunnen wor-den op natuur- en landschapsbeheer waarvoor het Ministerie van Landbouw be-heersovereenkomsten aanbiedt aan de boeren, maar in het hele gebied zou een ruim-telijk beleid gevoerd moeten worden dat op evenwichtige wijze recht doet aan zowel de aanwezige natuur- en landschapswaarden als aan de agrarische belangen.&#13;
De algemene economische ontwikkeling dwingt de boeren tot steeds verdere inten-sivering: hogere veebezetting, hogere bemestingsgraad en bij intensieve veehouderij vaak zelfs een bemestingsgraad die ver uit gaat boven wat het gewas behoeft maar meer gericht is op wat het gewas nog net kan hebben; in sommige gevallen is ronduit van dumping sprake. Er is dus alle reden voor om in het Dommeldal extra aandacht aan deze problematiek te besteden en zeer voorzichtig te zijn met uitbreiding van de intensieve veehouderij. Aan de andere kant is het ook bedenkelijk om anderszins le-vensvatbare gezinsbedrijven failliet te laten gaan, door uitbreiding van de intensieve veehouderijtak absoluut te verbieden. Voortbestaan van het gezinsbedrijf is een be-langrijk criterium, maar dan moet dit wel aan een maximum gebonden worden. Als wij deze situatie vergelijken met het bedrijf Haambuckers dan betekent dit eigenlijk dat er ruimtelijk functioneel gezien geen reden was om de varkensstal toe te staan omdat het niet nodig was in verband met doelmatig agrarisch gebruik van de betref-fende grond, er in dat gebied belangrijke natuur- en landschapswaarden aanwezig zijn en tenslotte de continuïteit van het gezinsbedrijf beslist niet op het spel stond.&#13;
Een soortgelijk verhaal geldt voor kassenbouw: omschakeling naar tuinbouw on-der glas door een bedrijf, dat tevoren niet in deze produktietak was gespecialiseerd behoort afweegbaar gemaakt te worden, omdat kassenbouw een belangrijke invloed heeft op het landschap in het Dommeldal. Als men in Brabant, om wat voor een re-den dan ook, voor bestaande bedrijven geen onderscheid wenst te maken tussen overwegend grondgebonden landbouw en intensieve veehouderij en tuinbouw onder glas, dan behoren in het Dommeldal vanwege de speciale landschappelijke en ecolo-gische kwaliteiten van dit beekdal de enkele bestaande agrarische bedrijven een klein bouwblok te worden toegekend, opdat (via art. 11 W.R.O.) de ontwikkeling van die bedrijven gewogen kan worden op hun planologische functionaliteit. In de Mortelen (gem. Oirschot) is voor deze methode gekozen.&#13;
Het voorgaande had vooral betrekking op het ruimtelijk beleid t.a.v. bouwen in re-latie tot het natuurbeheer, maar er is ook ruimtelijk beleid t.a.v. inrichting: wegen-aanleg, waterhuishoudkundige werken zoals sloten, stuwen, drainage, verder ont-ginning en landschapsbouw en kavelinrichtingswerken, allemaal in relatie tot het na-tuurbeheer en tenslotte het ruimtelijk beleid t.a.v. het grondgebruik in relatie tot het natuurbeheer.&#13;
6. Ruilverkaveling Schaft&#13;
Ruilverkaveling betekent meestal een verbetering van de ontsluiting en de ontwate-ring t.b.v. de landbouw met als gevolg dat het agrarisch grondgebruik geïntensi-veerd wordt. Ontwatering, het opruimen van houtwallen (ontginning van half na-tuurlijke landschapselementen), egalisatie en andere kavelinrichtingswerken beteke-nen een belangrijke vermindering van de verscheidenheid van het natuurlijk milieu in zo'n gebied.&#13;
Welke keus wordt gemaakt is ruimtelijk van belang: Bij elke ruilverkaveling komt deze keuzesituatie in meer of mindere mate aan de orde.&#13;
Het is vaste Kroonjurisprudentie dat ruilverkavelingswerken niet uitgezonderd behoren te worden van het vereiste van aanlegvergunning.4&#13;
In het bestemmingsplankader behoort derhalve de ruimtelijke afweging van de voorgenomen ruilverkavelingswerken plaats te vinden. Elk werk hoeft echter geluk-kig niet afzonderlijk beoordeeld te worden; de ruilverkaveling betekent meestal een vrij omvangrijke en uitgebreide reconstructie van het landelijk gebied waardoor er legio mogelijkheden zijn voor het voeren van een zeer genuanceerd ruimtelijk be-leid. De ruilverkaveling Schaft is b.v. voorbereid in samenhang met het bestem-mingsplan buitengebied van de gemeente Valkenswaard. De ruilverkavelingscom-missie zag er tegenop om alle landschapselementen in het Dommeldal en het Tongel-reepdal te handhaven en de ruilverkaveling ter plaatse te beperken tot een admi-nistratieve uitruil van percelen zonder kavelinrichtingswerken en heeft daarom in ze-kere mate gekozen voor een beleid van natuurreservaatsvorming in het Dommeldal ter compensatie van landschapsverliezen elders terwijl overigens de belangrijkste landschapselementen zoveel mogelijk ingepast zullen worden in het toekomstige plan van toedeling; verder is een scheiding aangebracht in het stelsel van waterhuis-houding dat het agrarisch gebied beheerst en dat van de natuurgebieden. Het ge- meentebestuur van Valkenswaard was het op zichzelf eens met deze natuurreser- vaatsvorming en heeft in zijn bestemmingsplan deze gebieden een natuurbestem- ming gegeven, maar tevens is in enkele andere delen van de gemeente, o.a. het Dommeldal, een bestemming gelegd waarin tot uiting komt dat naast de landbouwbelangen belangrijke natuur- en landschapswaarden een rol spelen met&#13;
daaraan toegevoegd&#13;
een aanlegvergunningstelsel voor allerlei werken en werkzaamheden, waaronder de kavelinrichtingswerken begrepen. Bij het plan van toedeling zal het dus heel belangrijk zijn om al het mogelijke te doen een zodanige verkaveling te ontwerpen dat zoveel mogelijk landschapselementen gespaard worden. Herplant van landschapselementen is ook een mogelijkheid, of anders het compenseren van een ongunstige kavelvorm met zgn. overbedeling uit de grondpot van de Stichting Beheer Landbouwgronden. Ook zou de gemeente z'n eigen grondbeleid mede kunnen inzetten ter oplossing van deze problemen.&#13;
In andere ruilverkavelingen wordt soms gekozen voor een absoluut achterwege laten van kavelinrichtingswerken in dit soort kwetsbare gebieden, waarbij tegenwoordig vaak tegelijkertijd van overheidswege beheersovereenkomsten worden aangeboden.&#13;
7. Roerstreek&#13;
In de ruilverkaveling Roerstreek waren de problemen rond de reservaatsvorming zo groot, dat een deel van het Roerdal buiten de ruilverkaveling is gelaten, waarvoor dan afzonderlijk de relatienota zal worden toegepast. Dit is wel begrijpelijk, maar de coördinatie van beleid tussen relatienotatoepassing, ruilverkaveling, en opscho-ningsplannen van de Roer enerzijds en het streekplan en bestemmingsplannen an-derzijds wordt er niet eenvoudiger op. Ten tijde van de voorbereiding van de ruilver-kaveling Roerstreek zijn ook de gemeenten St. Odiliënberg en Melick en Herken-bosch gestart met de voorbereiding van een bestemmingsplan voor het landelijke gebied. De ruilverkaveling is vooruitgelopen op de vaststelling van deze bestemmingsplannen, maar naderhand blijkt nu dat de beide soorten plannen wel grotendeels overeenstemmen en de in de ruilverkaveling geplande natuurreservaatsvorming wel grotendeels gedekt wordt door de gemeentelijke bestemmingsplannen; maar uit het planologisch onderzoek t.b.v. het bestemmingsplan van Melick is toch gebleken dat er in het lagere Roerdal nog meer gebieden zijn die nu reeds een belangrijke natuurwaarde hebben of grote mogelijkheden in zich hebben om die natuurwaarde te ontwikkelen. Dit heeft geleid tot een speciale bestemming in het lagere Roerdal met een daarbij passend aanlegvergunningstelsel. Het ontwerpen van het toekomstige ruilverkavelingsplan van toedeling zal daarom met grote zorgvuldigheid moeten gebeuren in verband met deze natuur- en landschapswaarden, maar anderzijds is de feitelijke agrarische betekenis van dit lagere Roerdal zeer gering zoals blijkt uit de zeer lage pachtprijzen (50 a 100 gulden per ha / j.).&#13;
Het geldende oude uitbreidingsplan in hoofdzaken van Melick kent een op de Ge-meentewet gebaseerd verbod om in grote delen van dit lagere Roerdal grasland om te zetten in bouwland. In het nieuwe bestemmingsplan zijn de gebieden nauwkeu-riger uitgezocht en is de regeling omgezet in een aanlegvergunningenstelsel voor het scheuren van grasland; verder is in enkele gebiedjes zwaardere bemesting dan 100 kg N/ha/j. aanlegvergunningplichtig.&#13;
In deze moeilijke gebieden is het gemeentebestuur van Melick overigens bereid om z'n gemeentelijk grondbeleid in te zetten ter aanvulling van het grondbeleid van de Stichting Beheer Landbouwgronden, dat gericht is op natuurreservaatsvorming in het lagere Roerdal.&#13;
8. Baarle Nassau, Krommehoek&#13;
De steeds verdergaande intensivering van het agrarisch grondgebruik heeft ongun-stige effecten op natuur en landschap. De natuur wordt steeds verder teruggedron-gen tot in de reservaten, die als eenzame eilanden overblijven tussen intensief be-werkt agrarisch cultuurland. Waarom dit uit een oogpunt van algemeen natuurbe-heer bijzonder ongunstig is kan ik in het kader van dit artikel buiten beschouwing la-ten.&#13;
De agrarische ontwikkeling is een afgeleide van de algemeen economische ontwik-keling, maar het agrarisch bedrijf is tegelijkertijd toch nog steeds in grote mate af-hankelijk van de natuur; ernstige verstoring van natuurlijke evenwichten is ook in het nadeel van de landbouw. In het algemeen behoort het landbouwbeleid hier rege-lend op te treden.&#13;
Maar in het grensvlak tussen natuurgebied en agrarisch gebied is vaak een rol voor de ruimtelijke ordening weggelegd om als scheidsrechter op te treden. Ten eerste bepaalt de bestemming de territoriale grens tussen natuur en landbouw; de ef-fecten zijn echter grensoverschrijdend, waarbij de natuur meestal de zwakke functie is, waarvan het verdwijnen vaak een onomkeerbaar proces is. Bovendien is het bepalen van die grens erg moeilijk. Er zijn gebieden, die particulier eigendom van agrariërs zijn en van oudsher in agrarisch gebruik, zij het zeer extensief als gras- of hooiland. Juist deze gebieden maken vaak een integrerend onderdeel uit van een groter natuur systeem. Dit extensieve agrarische gebruik werd vaak veroorzaakt door natuurlijke handicaps, zoals steile hellingen in Zuid Limburg, of periodieke overstroming, zoals in de beekdalen van o.a. de Roer, de Dommel en het Merkske. Dat de inrichtingswerkzaamheden zoals beekkanalisatie ruimtelijk afgewogen behoren te worden is hier boven duidelijk gebleken, maar in bepaalde gevallen geldt dit ook voor de omzetting van grasland in akkerbouwland met name t.b.v. maiscultuur!&#13;
Voorheen was deze omzetting landbouwkundig in die gebieden helemaal niet inte-ressant, maar door de huidige rationalisatie is een afgelegen veldkavel grasland erg onrendabel, terwijl de grond in Brabant en Limburg in veel gevallen vooral waarde krijgt in zijn functie van mestopname capaciteit. Mais verdraagt nu eenmaal erg veel mest. Het risico van een mislukte oogst door overstroming wordt dan op de koop toe genomen. Hetzelfde geldt voor het risico van erosie op de Zuid Limburgse hel-lingen. Daar kan het zelfs soms een agrarisch belang zijn om het scheuren van gras-land aanlegvergunningplichtig te maken. Een concreet voorbeeld hiervan betreft een in het kader van de ruilverkaveling Mergelland te vormen natuurreservaat (art. 13) aan de Honsberggrub, waar een afgelegen graslandkavel (±7 ha) enige jaren gele-den gescheurd is en waar nu mais op verbouwd wordt, terwijl de boer zelfs de ploeg-richting loodrecht op de hoogtelijnen heeft genomen, waardoor regelmatig afspoe-ling van loss plaatsvindt. Dit is een geval van roofbouw, omdat de lösslaag nu een-maal geen onbeperkte dikte heeft.5&#13;
In dit soort gevallen behoort er op de grondmarkt geen concurrentiestrijd te zijn tussen de rijksoverheid, die de boer een beheersovereenkomst aanbiedt en aan de an-dere kant de mogelijkheid voor deze boer om deze grond in gebruik te geven voor maisteelt aan derden tegen vergoeding van een iets hoger bedrag.&#13;
Hier behoort in de eerste plaats door het gemeentebestuur een ruimtelijke afwe-ging plaats te vinden welke geëffectueerd wordt met een aanlegvergunningenstelsel.&#13;
Volgens vaste Kroonjurisprudentie kan het blijvend omzetten van grasland in ak-kerbouwland (scheuren, frezen) aanlegvergunningplichtig gemaakt worden.6&#13;
T.a.v. bemesting en bestrijdingsmiddelen is de jurisprudentie van de Kroon erg genuanceerd:&#13;
- als het natuurgebied in eigendom is bij een natuurbeschermingsinstantie, dan acht de Kroon aanlegvergunning voor bemesting en bestrijdingsmiddelen overbo- dig en dus ondoelmatig.7&#13;
- als het natuurgebied permanent in gebruik zal blijven bij een particulier agrarisch bedrijf, dan acht de Kroon een aanlegvergunningstelsel voor bemesting en chemi- sche bestrijdingsmiddelen meestal een te grote ingreep in de agrarische bedrijfs- voering.8&#13;
- als het natuurgebied van oudsher feitelijk extensief agrarisch gebruikt werd door een particulier agrarisch bedrijf en tegelijkertijd een actief overheidsbeleid ge- voerd wordt dat b.v. gericht is op natuurreservaatsvorming, dan acht de Kroon een aanlegvergunningstelsel voor bemesting en chemische bestrijdingsmiddelen in bepaalde gevallen wel doelmatig.9&#13;
Binnenkort valt over een soortgelijke situatie een Kroonuitspraak te verwachten in-zake het bestemmingsplan Krommehoek (in 't dal van het Merkske van de gemeente Baarle Nassau) dat blijkens het advies van de Adviseur t.b.v. de Raad van State en de openbare behandeling door de afdeling geschillen van bestuur van de Raad van State in dezelfde richting lijkt te gaan. Een belangrijk criterium lijkt te zijn de mate waarin zo'n landbouwkavel integrerend onderdeel van het omliggende natuurgebied uitmaakt en vervolgens of sprake is van een beperking van het huidige feitelijke agrarisch gebruik. De Kroon eist wel een nuancering van het aanlegvergunningvereiste, opdat niet voor elke werkzaam-heid, van hoe geringe betekenis ook, een vergunningsprocedure behoeft te worden gevolgd. Normaal onderhoud wordt dan ook altijd uitgezonderd. Het scheuren van grasland bij wijze van onderhoudsmaatregel en dus direct (of binnen 2 jaar) gevolgd door herinzaai zou ook uitgezonderd kunnen worden van de aanlegvergun-ningsplicht, voorzover het tenminste niet gaat om zeer waardevolle en specifieke na-tuurlijke graslanden, wat dan echter duidelijk uit de bestemmingsomschrijving be-hoort te blijken.&#13;
Wat betreft de bemesting schijnt uit ecologisch oogpunt het van belang te zijn dat de bemesting in half natuurlijke gebieden de waarde van 70 a 100 kg N/ha/j niet te boven gaat, afhankelijk van de concrete situatie.&#13;
In tot nu toe weinig bemeste agrarische gebieden met (potentiële) ecologische waarde zou de aanlegvergunningplicht beperkt kunnen worden tot mestgiften die een waarde van 70 kg N/ha/j te boven gaan.&#13;
Wat betreft de chemische bestrijdingsmiddelen zou de grens getrokken kunnen worden bij meer dan pleksgewijze toepassing; ook kan de mate van afbreekbaarheid van het bestrijdingsmiddel in het natuurlijk milieu als kriterium gelden.&#13;
9. De Mortelen&#13;
In de Mortelen is het natuurbeleid plaatselijk gericht op 25% vermindering van de mestgiften: dus in feite een ingrijpen in de bestaande agrarische bedrijfsvoering.&#13;
In zo'n geval zal het beleidsaccent meer liggen op het instrument van de vrijwillige beheersovereenkomst. Het bestemmingsplan kan hier wel in programmatische zin een rol spelen, maar de bestaande bedrijfsvoering beperkende voorschriften zouden in het algemeen een inbreuk betekenen op het vrijwilligheidskarakter van de be-heersovereenkomsten, zoals dat door de regering wordt voorgestaan. Een uitzonde-ring geldt m.i. voor duidelijke gevallen van roofbouw.&#13;
Streek-, structuur- en bestemmingsplannen behoren echter wel degelijk in pro-grammatische zin een rol te spelen bij de totstandkoming van beheersplannen, be-heersovereenkomsten en natuurreservaatsvorming, opdat deze beheersmaatregelen zullen stoelen op een ruimtelijke afweging van functies in een bepaald gebied. Deels komen deze beheersplannen tot stand in samenhang met ruilverkavelingen, maar daar buiten kunnen gemeenten en provincies voorstellen doen aan de Minister V.R.O. Daarbij kunnen de ruimtelijke ordeningsplannen globaal, dan wel gedetail-leerd, al dan niet met toepassing van uitwerkings- of wijzigingsbevoegdheden (art. 4 lid 8 en art. 11 W.R.O.) een belangrijke programmatische rol spelen.&#13;
10. Vrijwilligheid&#13;
Het natuur- en landschapsbeleid is een op concrete uitvoering gericht sectorbeleid van C.R.M. Als C.R.M, vrijwilligheid belooft, dan betekent dit, dat er geen agrarische grond t.b.v. natuurreservaatsvorming onteigend zal worden.&#13;
Toepassing van natuurreservaatsvorming in ruilverkavelingsverband is daar geen uitzondering op, omdat art. 13 Ruilverkavelingswet juist beoogt om ter voorkoming van onteigening voor een goede landbouwkundig acceptabele oplossing te zorgen.&#13;
Het aangaan van beheersovereenkomsten is een privaatrechtelijke zaak en dus vrijwillig.&#13;
Dat deze overeenkomsten van overheidswege worden aangeboden o.a. in gebie-den waar de C.C.C, al van oudsher geen medewerking verleent aan kavelinrichtings-werken, betekent dat zo'n overeenkomst alleen een overheidsbijdrage vormt voor het feit, dat de bestaande bedrijvigheid van de boer tevens van belang is voor het be-houd van natuur en landschap; het is geen vergoeding van de pijn van het niet mo-gen intensiveren, ook al wordt in de praktijk die pijn daarmee verzacht.&#13;
Sinds kort wordt voor alle beheersplannen een berekeningswijze van de beheers- vergoeding toegepast, waaruit duidelijk blijkt, dat beheersbepalingen, gericht op het behoud van de bestaande toestand geen invloed hebben op de beheersvergoeding. Daarmee wordt vermenging van beheersvergoeding met schadevergoeding tegenge- gaan.&#13;
11. Publiekrecht&#13;
Van oudsher is het reeds gebruikelijk dat wezenlijke veranderingen in het grondge-bruik een publiekrechtelijk proces van een belangenafweging doorlopen in bestem-mingsplankader. Het duidelijkst is dat voor de verandering van agrarische produk-tiegrond in (agrarische) bouwgrond; reeds vanaf 1901 is een bouwvergunning ver-eist.&#13;
Ontginning van natuurgebieden van overheidswege komt sinds het eind dertiger jaren niet meer voor.&#13;
Zie verder de zgn. natuurbeschermingsbeschikking (1940?), die C.R.M, een zekere mate van controle geeft op de subsidiëring van werken in het landelijk gebied. De Wet Nationale plannen en de streekplannen (1950) gaf de mogelijkheid aan de Minister, belast met de zorg van de Ruimtelijke Ordening om bezwaar te maken te-gen uitvoering van werken; in natuurgebieden gold zelfs een meldingsplicht voor de-ze werken.&#13;
Sinds 1965 is er de Wet op de Ruimtelijke Ordening; de overgangswet bepaalde, dat vóór 1970 de planologische afwegingsmogelijkheden van de Wet Nationale Plan overgenomen zouden moeten zijn door de gemeentelijke bestemmingsplannen. De praktijk van de Kroonjurisprudentie betreffende bestemmingsplannen laat zien, dat bestaand feitelijk gebruik altijd mag worden voortgezet, tenzij de feitelijke ge-bruiksverandering dermate urgent is dat onteigening op korte termijn noodzakelijk is.&#13;
Wezenlijke veranderingen in het feitelijk gebruik van de grond mogen afweegbaar worden gemaakt, mits dit planologisch doelmatig is.&#13;
Voor bouwen, aanleg van wegen, sloten, stuwen ligt dit heel duidelijk, voor de aanleg van een drainagestelsel en het scheuren van grasland kan het in bepaalde ge-vallen als bovengenoemd ook duidelijk zijn.&#13;
Voor bemesting en bestrijdingsmiddelen ligt het wat genuanceerder; Ik ben zeer benieuwd wat de Kroonuitspraak over Baarle Nassau zal zijn.&#13;
12. Slotbeschouwing&#13;
De diverse ontwikkelingen in de landbouw behoren in hun onderlinge samenhang in relatie tot de ruimtelijke functies van een bepaald gebied beoordeeld te worden. De nieuwbouw van boerderijen, de ligboxenstallen op afstand, de intensieve veehoude-rij, het scheuren van grasland en de overbemesting kunnen ongunstige invloed heb-ben op de natuur- en landschapsfuncties.&#13;
Een gecoördineerde aanpak is nodig.&#13;
Ruimtelijke afweging van structurele veranderingen in de agrarische bedrijfsvoe-ring is een publiekrechtelijke plicht, gebaseerd op art. 10 W.R.O.&#13;
Als in een bepaald gebied extensivering van de bestaande agrarische bedrijfsvoe-ring gewenst is, dan ligt het aanbod van een vrijwillige beheersovereenkomst het meest voor de hand, of een aanbod om de grond te kopen t.b.v. natuurreservaats-vorming.&#13;
In een geval als de genoemde Honsberggrub begint het bestaande agrarisch ge-bruik echter op roofbouw te lijken, zodat een bestemmingsplanafweging ook zou kunnen leiden tot een verbod van akkerbouw op dit perceel.&#13;
Tussen intensiveren en extensiveren ligt een groot en gevarieerd tussengebied, waar waarschijnlijk publiekrechtelijke regelingen naast vrijwillige privaatrechtelijke overeenkomsten zullen voorkomen.</content><legacyfootnotes>1. G.S.-L. dd. 4.7.'77, Wittem.&#13;
2. Directie Beheer Landbouwgronden van het Ministerie van Landbouw en Visserij.&#13;
3. G.S. -L. dd. 24.7.'79, Wittem.&#13;
4. P.A. Trimpe 'Ruilverkaveling en bestemmingsplan' T.v.O. jrg. 7 nr. 16, 10.9.1981; K.B. 4.12.74 Vlagtwedde; K.B. 9.12.78 Assendelft; K.B. 25.3.81 Bernisse v.m. Abbenbroek.&#13;
5. L.R. Brown 'World population growth, soil erosion and food sectiry', Science 214, 995 (1981).&#13;
6. o.a. K.B. 16.3.78, 74 Zaanstad, landelijk gebied.&#13;
7. o.a. K.B. 7.3.79, 58 Ter Aar.&#13;
8. o.a. K.B. 7.3.79, 58 Ter Aar; K.B. 6. 7.81, 30 Muntendam.&#13;
9. K.B. 12.10.'78, 22 Dordrecht, natuurgebieden Dordtse Biesbosch; K.B. 18.3.80, 6 Zuidland.&#13;
</legacyfootnotes><footnotes><footnote/></footnotes><auteurs>Mr. ing. J.P. Bos</auteurs><published>1982-03-01 00:00:00</published><modified>1982-03-01 00:00:00</modified><editiondate>1982-03-01</editiondate><htmlpath>https://denhollander.info/artikel/6457</htmlpath></article>
</articles></edition>
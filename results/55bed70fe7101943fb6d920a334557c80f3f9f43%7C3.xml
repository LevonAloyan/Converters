<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2008</searchword><id>6724</id><udhid>UDH:TvAR/6724</udhid><titel>Stoffel /Willemsen (TvAR 2008/5426)</titel><searchwords><searchword>TvAR 3/2008</searchword><searchword>TvAR 2008/5426</searchword><searchword>UDH:TvAR/6724</searchword></searchwords><attachments><attachment><name>TAR 2008-3 Rechtspraak.pdf</name><extention>pdf</extention><url>https://denhollander.info/download/6452/ci</url></attachment></attachments><inleiding>5426&#13;
Pachtkamer Hof Arnhem, 19 februari 2008, rolnummer&#13;
2007/00282 P&#13;
(Stoffel /Willemsen)&#13;
(mrs. Valk, Wesseling-Lubberink en Van Osch en de leden&#13;
mr. ing. Jansens van Gellicum en ir. Rogaar)&#13;
Vastlegging pachtverhouding na landinrichting. Verjaring&#13;
vordering pachtprijs Onverschuldigde betaling [BW, art. 3:308, 3:309 7:321, 7:322, 7:323] </inleiding><content>Na een herverkaveling wordt ten onrechte nagelaten de&#13;
nieuwe pachtverhouding vast te leggen. Dat gebeurt eerst&#13;
veel later. Pachtprijs kon worden ingevorderd op basis van&#13;
oude pachtovereenkomst. Verjaring begint daarom te lopen&#13;
op datum verval pachtprijzen, niet eerst na goedkeuring&#13;
nieuwe overeenkomst. Met noot G.M.F. Snijders&#13;
Arrest&#13;
in de zaak van:&#13;
Jan Bastiaan Hendrik Stoffel,&#13;
wonende te Westernieland, gemeente Eenrum,&#13;
appellant,&#13;
procureur: mr P.M. Wilmink,&#13;
tegen:&#13;
Jeannet Beatrix Willemsen,&#13;
wonende te Westernieland, gemeente Eenrum,&#13;
geïntimeerde,&#13;
procureur: mr. F.J. Boom.&#13;
1. Het verloop van de procedure in eerste aanleg&#13;
Voor het verloop van de procedure in eerste aanleg verwijst&#13;
het hof naar het tussen appellant (verder te noemen: Stoffel)&#13;
als gedaagde in conventie, tevens eiser in reconventie en&#13;
geïntimeerde (verder te noemen: Willemsen) als eiseres in conventie, tevens verweerster in reconventie gewezen vonnis&#13;
van de pachtkamer van de rechtbank Groningen, sector&#13;
kanton, locatie Groningen van 10 januari 2007. Een fotokopie&#13;
van dat vonnis is aan dit arrest gehecht.&#13;
2. Het verloop van de procedure in hoger beroep&#13;
2.1. Stoffel heeft bij exploot van 9 februari 2007 Willemsen&#13;
hoger beroep aangezegd van het vonnis van 10 januari&#13;
2007, met gelijktijdige dagvaarding van Willemsen&#13;
voor de pachtkamer van dit hof.&#13;
2.2. Bij memorie van grieven heeft Stoffel 13 grieven&#13;
tegen het bestreden vonnis aangevoerd, twee nieuwe&#13;
producties overgelegd, zijn eis gewijzigd en geconcludeerd&#13;
dat het hof bij arrest, voor zover mogelijk uitvoerbaar&#13;
bij voorraad, het bestreden vonnis, zowel in&#13;
conventie als in reconventie gewezen, zal vernietigen&#13;
en, opnieuw rechtdoende:&#13;
–Willemsen niet-ontvankelijk zal verklaren in haar&#13;
conventionele vorderingen, dan wel&#13;
deze vorderingen haar zal ontzeggen als ongegrond&#13;
en/of onbewezen;&#13;
–Willemsen zal veroordelen aan hem te betalen:&#13;
1. € 43.153,86 aan te veel betaalde pacht;&#13;
2. € 58.392,49 aan wettelijke rente;&#13;
3. € 4.829,80, te vermeerderen met BTW, ter zake&#13;
van door Stoffel gemaakte accountantskosten; alle bedragen&#13;
te vermeerderen met de wettelijke rente vanaf&#13;
de dag der dagvaarding in eerste aanleg tot aan de dag&#13;
der algehele voldoening,&#13;
–met de veroordeling van Willemsen in de kosten van&#13;
de beide instanties.&#13;
2.3. Bij memorie van antwoord heeft Willemsen de grieven&#13;
van Stoffel bestreden, bewijs aangeboden en geconcludeerd&#13;
dat de pachtkamer van het hof het bestreden&#13;
vonnis zal bevestigen onder ongegrondverklaring&#13;
van de daartegen aangevoerde grieven en Stoffel&#13;
in de kosten van (het hof verstaat:) het hoger beroep&#13;
zal veroordelen.&#13;
2.4. Hierna heeft Stoffel akte verzocht van een schriftelijke&#13;
verklaring.&#13;
2.5. Ten slotte hebben partijen de stukken overgelegd voor&#13;
arrest.&#13;
3. De vaststaande feiten&#13;
3.1. In hoger beroep kan van de volgende feiten worden&#13;
uitgegaan.&#13;
3.2. Bij pachtovereenkomst van 12 maart 1977, goedgekeurd&#13;
door de grondkamer op 29 juli 1977, heeft de&#13;
inmiddels overleden echtgenoot van Willemsen, Ritzema&#13;
van Ikema, de boerenplaats ‘Zijlbrugge’, bestaande&#13;
uit een boerenbehuizing met schuren en land&#13;
(eigendom en beklemming, in totaal groot 65.39.00&#13;
ha) verpacht aan Stoffel voor (toentertijd) een pachtprijs&#13;
van f 450,- per hectare per jaar.&#13;
3.3. Het gepachte viel in de ruilverkaveling ‘De Marne’,&#13;
waarbij kavelvergroting van het gepachte tot in totaal&#13;
66.87.43 hectare is verkregen. Op 4 juni 1986 is de&#13;
akte van toedeling verleden.&#13;
3.4. Op 8 oktober 1986 is Ritzema van Ikema overleden.&#13;
Bij zijn testament heeft hij beide dochters van hem en Willemsen benoemd tot zijn enige erfgenamen en&#13;
heeft hij aan Willemsen onder meer gelegateerd het&#13;
recht van vruchtgebruik van zijn gehele nalatenschap,&#13;
met de bepaling dat ‘de vruchtgebruikster het volledige&#13;
beheer zal voeren over de aan het vruchtgebruik&#13;
onderworpen zaken en vrij is in de belegging en wederbelegging’.&#13;
3.5. Omdat verzuimd was om naar aanleiding van de ruilverkaveling&#13;
een nieuwe op te stellen en ter goedkeuring&#13;
in te zenden bij de grondkamer, heeft Willemsen&#13;
zich in 2004 tot de grondkamer gewend met het verzoek&#13;
op de voet van artikel 26 lid 3 Ruilverkavelingwet&#13;
1954 de bestaande pachtverhouding met Stoffel&#13;
vast te leggen in een akte met bepaling van de jaarlijkse&#13;
pachtprijs.&#13;
3.6. Bij beschikking van de grondkamer van 7 maart 2005&#13;
is in de bestaande pachtverhouding met Stoffel de aan&#13;
die beschikking gehechte akte opgemaakt, houdende&#13;
een pachtovereenkomst met Stoffel van het overeenkomstig&#13;
de eerdere pachtovereenkomst en de ruilverkaveling&#13;
gepachte, waarbij de oppervlakte van het gepachte&#13;
is gewijzigd in 66.86.12 hectare, ingaande op&#13;
4 juni 1986 en met een jaarlijkse pachtprijs van f&#13;
43.649,- (€ 19.807,22).&#13;
3.7. In het door Willemsen ingestelde hoger beroep is bij&#13;
beschikking van de Centrale Grondkamer van 31 oktober&#13;
2005 die beschikking van de grondkamer bevestigd&#13;
met (onder Beslissing) vermelding - overeenkomstig&#13;
artikel 8 en 9 van het Pachtnormenbesluit 1995 -&#13;
van het volgende: ‘Indien de pachter ingevolge artikel&#13;
116, onderdeel b, van de Waterschapswet (Stb. 1991,&#13;
444) geen pachtersomslag is verschuldigd, kan de&#13;
pachtprijs met maximaal 50% van de waterschapslasten&#13;
zoals die in het betrokken jaar zijn vastgesteld,&#13;
worden vermeerderd.&#13;
Indien op het verpachte land een ruilverkavelingsrente&#13;
dan wel landinrichtingsrente rust, kan door de&#13;
verpachtster 50% van de ruilverkavelingsrente dan&#13;
wel landinrichtingsrente aan de pachter doorberekend&#13;
worden met een maximum van € 22,69 per ha per&#13;
jaar.’&#13;
3.8. Stoffel heeft in elk geval vanaf 1999 het pachtersaandeel&#13;
in de waterschapslasten en de ruilverkavelingsrente&#13;
niet betaald.&#13;
3.9. Stoffel is de schoonzoon van Willemsen; hij is gehuwd&#13;
met Liet, een van de twee dochters van Willemsen&#13;
en Ritzema van Ikema.&#13;
4. De beoordeling in hoger beroep&#13;
4.1. Het gaat in deze zaak om het volgende.&#13;
Willemsen maakt uit hoofde van de pachtovereenkomst&#13;
tussen partijen zoals deze overeenkomstig de&#13;
beschikking van de grondkamer van 7 maart 2005,&#13;
aangevuld bij de beschikking van de Centrale Grondkamer&#13;
van 31 oktober 2005, geldt aanspraak op betaling&#13;
door Stoffel van – in haar visie – achterstallige&#13;
pacht, inclusief wettelijke verhogingen, en het onbetaald&#13;
gebleven pachtersaandeel in de waterschapslasten&#13;
en ruilverkavelingsrente. Zij heeft in eerste aanleg gevorderd, voor zover in&#13;
hoger beroep nog van belang, Stoffel te veroordelen&#13;
aan haar te betalen € 34.144,26, namelijk €&#13;
5.857,07 wegens pachtachterstand over de periode&#13;
van 1 juli 1986 tot 1 november 2005, vermeerderd&#13;
met € 17.667,63 en € 10.619,56 ter zake van het&#13;
pachtersaandeel in de waterschapslasten en ruilverkavelingsrente&#13;
over de periode vanaf 1999 tot en met&#13;
2005, en € 2.504,76 wegens pachtachterstand vanaf&#13;
1 mei 2006, een en ander met rente. Zij heeft tevens&#13;
de ontbinding van de pachtovereenkomst gevorderd,&#13;
met nevenvorderingen, wegens de door haar gestelde&#13;
tekortkomingen in de uit de pachtovereenkomst&#13;
voortvloeiende betalingsverplichtingen.&#13;
Stoffel bestrijdt dat hij in zijn betalingsverplichtingen&#13;
tekort is geschoten. Hij maakt daarentegen aanspraak&#13;
op terugbetaling door Willemsen van – in zijn visie –&#13;
te veel betaalde pacht. Stoffel heeft in eerste aanleg in&#13;
reconventie gevorderd Willemsen te veroordelen tot&#13;
terugbetaling van € 43.153,86 en € 2.600,- wegens&#13;
te veel betaalde pacht, € 49.775,50 wegens wettelijke&#13;
rente en € 4.829,80 wegens vergoeding voor gemaakte&#13;
accountantskosten.&#13;
4.2. Bij de bestreden beslissing zijn de vorderingen in conventie&#13;
van Willemsen toegewezen, met dien verstande&#13;
dat de vordering tot ontbinding van de pachtovereenkomst,&#13;
met nevenvorderingen, is toegewezen, tenzij&#13;
Stoffel voor 1 april 2007 aan zijn dan bestaande verplichtingen&#13;
uit de pachtovereenkomst mocht hebben&#13;
voldaan.&#13;
De pachtkamer heeft voorts de vorderingen in reconventie&#13;
van Stoffel afgewezen en hem in de kosten van&#13;
de procedure, zowel in conventie als in reconventie,&#13;
verwezen.&#13;
4.3. Per 1 september 2007 is met de artikelen 7:311 e.v.&#13;
Burgerlijk Wetboek (verder: BW) een nieuwe wettelijke&#13;
regeling van de pacht in werking getreden en is&#13;
de Pachtwet (verder: Pw) vervallen. In verband daarmee&#13;
rijst de vraag of het geschil tussen partijen naar&#13;
oud dan wel nieuw recht dient te worden beslist. De&#13;
beantwoording daarvan kan evenwel in het midden&#13;
blijven omdat geen voor de beoordeling van dit geschil&#13;
wezenlijke verschillen bestaan tussen oud en&#13;
nieuw recht.&#13;
4.4. Stoffel bestrijdt met grief 1 dat Willemsen bevoegd is&#13;
tot het instellen van de onderhavige rechtsvordering&#13;
tegen hem. Hij stelt daartoe dat die rechtsvordering&#13;
uitsluitend kan worden ingesteld door Willemsen tezamen&#13;
met haar beide kinderen waar zij alle drie deelgenoten&#13;
van de nalatenschap van de verpachter zijn&#13;
en dan ook alle drie in het rechtsgeding hadden moeten&#13;
worden betrokken.&#13;
Stoffel miskent dat Willemsen als vruchtgebruikster&#13;
van de gehele nalatenschap, waaronder de uit de&#13;
pachtovereenkomst voortvloeiende rechten, de bevoegdheden&#13;
heeft die bij het testament haar zijn toegekend&#13;
en, voor zover daarmee verenigbaar, die uit&#13;
boek 3, titel 8 BW voortvloeien. Willemsen is dan&#13;
ook als vruchtgebruikster gerechtigd om de vruchten&#13;
(zie artikel 3:216 BW juncto artikel 3:9 lid 2 BW) uit de pachtovereenkomst te genieten en daden van beheer&#13;
ten aanzien van uit de pachtovereenkomst voortvloeiende&#13;
rechten en verplichtingen te verrichten.&#13;
Daarmee is gegeven dat zij in rechte aanspraak kan&#13;
maken op nakoming van uit de pachtovereenkomst&#13;
voortvloeiende betalingsverplichtingen van de pachter&#13;
en tevens op het intreden van de rechtsgevolgen die&#13;
de wet aan het tekortschieten in de nakoming van die&#13;
verplichtingen verbindt. De bepaalde in de artikelen&#13;
3:166 BW en volgende doet, anders dan Stoffel kennelijk&#13;
bepleit, hieraan niet af. Ook mist artikel 3:70&#13;
BW, waarnaar Stoffel in zijn akte van 11 september&#13;
2007 verwijst, toepassing; dat artikel heeft immers betrekking&#13;
op de verhouding tussen de pseudo-gevolmachtigde&#13;
en diens wederpartij welke in het onderhavige&#13;
geval niet aan de orde is. Voor zover Stoffel zich&#13;
voorts nog mocht beroepen op het bepaalde in artikel&#13;
3:218 BW, dat vereist dat in het geval de vruchtgebruiker&#13;
een rechtsvordering instelt, de hoofdgerechtigde&#13;
in het geding wordt geroepen, gaat het hof daaraan&#13;
voorbij reeds omdat de in dat artikel bedoelde situatie&#13;
zich niet voordoet. Het gaat hier immers niet&#13;
om een recht dat tevens de hoofdgerechtigden (de&#13;
drie deelgenoten in de nalatenschap), maar alleen&#13;
Willemsen als vruchtgebruikster betreft. Evenmin valt&#13;
in te zien, anders dan Stoffel bepleit, dat naar maatstaven&#13;
van redelijkheid en billijkheid onaanvaardbaar&#13;
is dat uitsluitend Willemsen de onderhavige rechtsvorderingen&#13;
tegen hem instelt. Het ontbreken van instemming&#13;
van de andere twee deelgenoten, ook in&#13;
verband bezien met de verstrekkendheid van een&#13;
eventuele toewijzing van de vordering tot ontbinding,&#13;
is bij gebreke van gestelde feiten die voor het tegendeel&#13;
pleiten in het licht van de aan Willemsen krachtens&#13;
het testament en boek 3 titel 8 toegekende rechten&#13;
ontoereikend om hierover anders te oordelen. De&#13;
grief faalt.&#13;
4.5. De grieven 2, 3, 4 en 5 hebben betrekking op de gestelde&#13;
pachtachterstand.&#13;
Met grief 2 bestrijdt Stoffel het oordeel van de pachtkamer&#13;
dat pas door de beschikking van de grondkamer&#13;
van 7 maart 2005 eventuele verjaringstermijnen&#13;
beginnen te lopen. Stoffel betoogt dat de pachtverhogingen&#13;
volgens het Pachtnormenbesluit 1995 (en&#13;
zoals dat later is gewijzigd) van november 1995 en&#13;
1998 zijn verjaard en dat moet worden uitgegaan van&#13;
de per 4 juni 1986 geldende pachtprijs van (het hof&#13;
leest:) f 652,83 per hectare per jaar, vermeerderd met&#13;
de verhoging per 1 november 2001, ofwel (het hof&#13;
leest:) f 709,55 per hectare per jaar.&#13;
4.6. Het hof stelt het volgende voorop. Voor zover Stoffel&#13;
(met grief 2) mocht betogen dat de grondkamer bij&#13;
zijn beschikking van 7 maart 2005 (expliciet) heeft&#13;
bepaald dat geen plaats is voor de van rechtswege geldende&#13;
pachtprijsverhogingen van de bij die beschikking&#13;
vastgestelde pachtprijs, berust dat betoog op een&#13;
verkeerde lezing van die beschikking. De beschikking&#13;
van 7 maart 2005 kan niet anders worden begrepen&#13;
dan dat met de verwijzing naar de beschikking van de&#13;
Centrale Grondkamer van 9 augustus 1982, AR 1984, 3765 wordt gedoeld niet op de sedert 31 oktober&#13;
1995 werkende herziening van de pachtprijs van&#13;
rechtswege op de voet van artikel 19 lid 1 Pw maar op&#13;
eventuele verzoeken tot herziening van de tegenprestatie&#13;
op de voet van artikel 19 Pw (lid 1, zoals dat&#13;
vóór 31 oktober 1995 was geredigeerd en leden 2 en&#13;
3, zoals die sedertdien golden). Van dergelijke verzoeken&#13;
noch van een pachtwijzigingsovereenkomst ter&#13;
zake van de pachtprijs was, aldus de grond kamer in&#13;
zijn beschikking van 7 maart 2005, gebleken. Geen&#13;
feiten of omstandigheden zijn gesteld die in het onderhavige&#13;
geval aanleiding geven om anders te oordelen.&#13;
Het hof verwijst nog naar de beschikking van de&#13;
Centrale Grondkamer van 31 oktober 2005, waarin&#13;
expliciet is overwogen dat als gevolg van het met ingang&#13;
van 31 oktober 1995 in de Pachtwet opgenomen&#13;
artikel 19, lid 1 de pachtprijs in de overeenkomst&#13;
met Stoffel van rechtswege is herzien overeenkomstig&#13;
het Pachtnormenbesluit 1995 en de wijzigingen&#13;
daarvan nadien en dat, nu niet is gebleken van&#13;
enig geschil over de gevolgen van deze herzieningen&#13;
in de onderhavige pachtverhouding, geen plaats is&#13;
voor beslissingen daaromtrent in die procedure.&#13;
4.7. Uit hoofde van artikel 8 Pw/ 7:321 BW zijn verpachter&#13;
en pachter ieder verplicht, voor zover hier van belang,&#13;
een overeenkomst tot wijziging van de pachtovereenkomst&#13;
binnen twee maanden, nadat zij werd&#13;
aangegaan, ter goedkeuring aan de grondkamer in te&#13;
zenden. Hieraan is de sanctie van artikel 10 Pw/7:323&#13;
BW verbonden: de overeenkomst krijgt eerst werking&#13;
vanaf het moment van goedkeuring door de grondkamer.&#13;
Eerst vanaf dat moment kunnen partijen van de&#13;
wijzigingsovereenkomst nakoming vorderen. Voordien&#13;
blijft de oorspronkelijke pachtovereenkomst van&#13;
kracht.&#13;
4.8. Anders dan partijen kennelijk bepleiten, mist artikel 9&#13;
Pw/7: 322 BW toepassing. Het onderhavige geval&#13;
kenmerkt zich door een door de grondkamer in het&#13;
kader van ruilverkaveling krachtens artikel 26 lid 3&#13;
Ruilverkavelingswet 1954 (later artikel 156 Landinrichtingswet&#13;
en thans artikel 77 Wet inrichting landelijk&#13;
gebied) opgemaakte akte, die dezelfde kracht&#13;
heeft als een door de grondkamer goedgekeurde wijzigingsovereenkomst.&#13;
Het gaat daarbij niet om de totstandkoming&#13;
van een nieuw gevestigde pachtverhouding&#13;
krachtens ruilverkaveling, maar om handhaving&#13;
van een bestaande pachtverhouding waarin de bestaande&#13;
pachtovereenkomst tengevolge van landinrichting&#13;
door een nieuwe is vervangen (zie ook de&#13;
constatering in de 2e alinea van de beschikking van&#13;
de grondkamer van 7 maart 2005). Het hof wijst er&#13;
in dit verband op dat gesteld noch gebleken is dat de&#13;
wijziging essentiële bepalingen van de oorspronkelijke&#13;
overeenkomst betreft: de oppervlakte van het gepachte&#13;
is als gevolg van ruilverkaveling slechts enigszins&#13;
vergroot, terwijl de grondkamer die oppervlakte&#13;
heeft verlaagd met slechts 0.01.28 hectare en de&#13;
pachtprijs daarmee in overeenstemming heeft gebracht.&#13;
In die situatie is op de voet van artikel 10&#13;
Pw/7:323 BW de oorspronkelijke pachtovereenkomst blijven gelden tot 7 maart 2005; vanaf die datum&#13;
wordt de pachtverhouding, ingaande op 4 juni 1986,&#13;
beheerst door de nieuwe pachtovereenkomst. Dit betekent&#13;
dat Willemsen tot 7 maart 2005 uit hoofde&#13;
van de oorspronkelijke en vanaf 7 maart 2005 ingevolge&#13;
de nieuwe pachtovereenkomst de verschuldigde&#13;
pachtprijs, in beide gevallen met inbegrip van de op&#13;
de voet van artikel 19 lid 1 Pw van rechtswege ingetreden&#13;
verhogingen in 1995, 1998 en 2001, in rechte&#13;
heeft kunnen vorderen.&#13;
4.9. Hieruit volgt dat sedert 7 maart 2005 moet worden&#13;
uitgegaan van de door de grondkamer vastgestelde&#13;
pachtprijs van € 19.807,22 (is f 43.649,-) per jaar,&#13;
ingaande 4 juni 1986, voor het totaal gepachte van&#13;
66.86.12 hectare (is f 652,83/€ 296,24 per hectare&#13;
per jaar), vermeerderd met de wettelijke verhogingen&#13;
die onbestreden zijn: -in 1995 tot f 737,83/€ 334,81&#13;
per hectare per jaar (is f 49.332,20/€ 22.385,80&#13;
per jaar voor het totaal gepachte); -in 1998 tot&#13;
f 857,83/€ 389,27 per hectare per jaar (is&#13;
f 57.355,54/€ 26.027,06 per jaar voor het totaal gepachte);&#13;
-in 2001 tot f 982,83/€ 445,99 per hectare&#13;
per jaar (is f 65.713,19/€ 29.819,35 per jaar voor het&#13;
totaal gepachte). In zoverre faalt grief 2.&#13;
4.10. De rechtsvordering tot nakoming van vervallen&#13;
pachttermijnen, inclusief de van rechtswege ingetreden&#13;
verhogingen, is gebonden aan de in artikel 3:308&#13;
BW voorgeschreven verjaringstermijn van vijf jaren&#13;
na aanvang van de dag, volgend op die waarop de&#13;
vordering opeisbaar is geworden. Willemsen bepleit&#13;
kennelijk dat van opeisbaarheid eerst sprake is vanaf&#13;
7 maart 2005, op welke datum in de bestaande pachtverhouding&#13;
akte is opgemaakt. Zij stelt in dit verband&#13;
dat de goedkeuring van de grondkamer een constitutief&#13;
karakter heeft en dat pas nadien eventuele verjaringstermijnen&#13;
beginnen te lopen. Het hof volgt Willemsen&#13;
hierin in zoverre niet, dat de sanctie van artikel&#13;
10 Pw/7:323 BW voor zover hier van belang niet&#13;
anders inhoudt dan dat tot 7 maart 2005 de oorspronkelijke&#13;
pachtovereenkomst van kracht is gebleven,&#13;
terwijl artikel 9 Pw toepassing mist (zie onder&#13;
4.8). De vordering van Willemsen tot betaling van de&#13;
uit hoofde van die overeenkomst geldende pachtprijs,&#13;
inclusief de verhogingen van rechtswege, was daarom&#13;
opeisbaar telkens na het vervallen van de overeengekomen&#13;
pachttermijn. Voor zover op de voet van artikel&#13;
3:308 BW verjaring is opgetreden van uit de oorspronkelijke&#13;
pachtovereenkomst voortvloeiende&#13;
rechtsvorderingen tot betaling van de pachtprijs, met&#13;
inbegrip van de verhogingen van rechtswege, kan de&#13;
door de grondkamer opgemaakte akte niet teweeg&#13;
brengen dat die verjaring wordt tenietgedaan en die&#13;
vordering tot betaling wederom opeisbaar wordt. Het&#13;
recht kent aan die akte niet een dergelijk verstrekkend&#13;
gevolg. Een en ander is alleen anders in het geval de&#13;
nieuwe pachtovereenkomst een hogere pachtprijs behelst&#13;
dan de oorspronkelijke. In dat geval is de opeisbaarheid&#13;
van het meerdere eerst bij de akte ontstaan.&#13;
Die situatie doet zich echter niet voor. 4.11.Willemsen heeft op 17 december 2005 Stoffel in&#13;
rechte betrokken tot betaling van - in haar visie - achterstallige&#13;
pacht. Gesteld noch gebleken is dat de verjaring&#13;
van haar rechtsvordering tot betaling van achterstallige&#13;
pacht op een eerder gelegen tijdstip is gestuit&#13;
op een van de in de artikelen 3:316, 3:317 BW&#13;
en 3:318 BW voorgeschreven wijzen. Dit betekent&#13;
dat de rechtsvordering van Willemsen tot betaling van&#13;
de pachtprijs en de verhogingen van rechtswege, die&#13;
vóór 17 december 2000 zijn vervallen, is verjaard&#13;
zodat zij in zoverre haar rechten niet meer geldend&#13;
kan maken. In zoverre slaagt de tweede grief.&#13;
4.12. Stoffel heeft in de periode van 1986 tot en met 2005&#13;
verscheidene betalingen ter zake van aan Willemsen&#13;
verschuldigde pacht verricht. Grief 3 legt ter beoordeling&#13;
voor welk totaalbedrag hiermee is gemoeid.&#13;
4.13. Willemsen stelt dat zij in die periode in totaal&#13;
f 984.674,20 (is € 446.825,67) heeft ontvangen (zie&#13;
onder 11 van haar conclusie van repliek en akte houdende&#13;
wijziging van eis in conventie, tevens conclusie&#13;
van antwoord in reconventie). Ook de pachtkamer is&#13;
bij het bestreden vonnis daarvan uitgegaan, op de&#13;
grond dat niet is gebleken dat Stoffel over die jaren&#13;
meer heeft betaald. Stoffel betoogt met grief 3 dat hij&#13;
wel degelijk meer dan f 984.674,20 aan pacht heeft&#13;
betaald. Hij verwijst naar een overzicht gehecht aan&#13;
een brief van 3 maart 2006 van de Noordelijke Accountantsunie&#13;
waarin betalingsdata en per jaar betaalde&#13;
pachtsommen in de periode van 1986 tot en&#13;
met 3 mei 2005 zijn vermeld, welk overzicht sluit op&#13;
een totaalbedrag betaalde pacht van € 454.467,73&#13;
(overgelegd als productie 5 bij de conclusie van dupliek&#13;
in conventie, tevens van repliek in reconventie&#13;
en akte houdende wijziging c.q. vermeerdering van&#13;
eis). Het hof zal Stoffel in de gelegenheid stellen bescheiden&#13;
over te leggen uit zijn administratie, indien&#13;
voorhanden bij voorkeur betalingsbewijzen, waaruit&#13;
de juistheid van zijn standpunt kan blijken. Bij de&#13;
(verdere) beoordeling van de grief gaat het hof ervan&#13;
uit dat de betalingen die Willemsen stelt te hebben&#13;
ontvangen, daadwerkelijk zijn betaald.&#13;
4.14. Stoffel bestrijdt het oordeel van de pachtkamer dat -&#13;
overeenkomstig de door Willemsen gepresenteerde&#13;
berekening - moet worden uitgegaan van een pachtachterstand&#13;
over de periode van 1 juli 1986 tot 1 november&#13;
2005 van € 5.857,07 (grief 4) en over de periode&#13;
vanaf 1 mei 2006 van € 2.504,76 (grief 5).&#13;
4.15. Grief 4 slaagt voor zover deze is gericht tegen de toewijsbaarheid&#13;
van de rechtsvordering tot betaling van&#13;
de pachtprijs en de wettelijke verhogingen, die vóór&#13;
17 december 2000 zijn vervallen. Het hof verwijst&#13;
naar hetgeen het onder 4.11 heeft overwogen.&#13;
4.16. Grief 4 strekt er tevens toe dat Stoffel ten gevolge van&#13;
de verlaging van de pachtprijs ingevolge de beschikking&#13;
van de grondkamer van 7 maart 2005 steeds te&#13;
veel pacht heeft betaald en dat het te veel betaalde&#13;
voor verrekening in aanmerking komt met, zoals het&#13;
hof begrijpt, een pachtachterstand voor zover aan de&#13;
orde. De grief leent zich voor een gezamenlijke behandeling&#13;
met grief 10, die ten betoge strekt dat Stoffel&#13;
vanwege de met ingang van 4 juni 1986 werkende&#13;
verlaging van de pachtprijs van € 22.252,48 tot&#13;
€ 19.807,22 per jaar voor het totaal gepachte tot aan&#13;
de beschikking van 7 maart 2005 structureel te veel&#13;
pacht heeft betaald, zodat hij recht heeft op terugbetaling&#13;
van hetgeen hij onverschuldigd heeft betaald.&#13;
4.17. In aanmerking genomen het overzicht onder 11 van&#13;
de conclusie van repliek van Willemsen, in samenhang&#13;
beschouwd met de specificatie van achterstallige&#13;
pacht bij haar akte ter rolle van 21 december 2005,&#13;
heeft Stoffel volgens de eigen stellingen van Willemsen&#13;
over de jaren van 1986 tot de verhoging van&#13;
rechtswege in 1995 steeds meer dan de krachtens de&#13;
beschikking van de grondkamer verschuldigde pacht&#13;
betaald, namelijk (in 1986) € 19.814,31/f 43.665,-&#13;
en (in 1987 tot en met 1995) € 22.252,48/f 49.039,-&#13;
in plaats van € 19.807,22/f 43.649,- per jaar. De betaling&#13;
van het verschil tussen beide bedragen is in beginsel&#13;
zonder rechtsgrond en daarom onverschuldigd&#13;
verricht. Het hof tekent hierbij aan dat de verder beoordeling&#13;
van grief 3 (zie onder 4.13) kan leiden tot&#13;
een cijfermatig andere uitkomst op dit punt. Willemsen&#13;
beroept zich terecht niet op verjaring van de&#13;
rechtsvordering van Stoffel uit onverschuldigde betaling.&#13;
De verjaringstermijn van vijf jaren van die&#13;
rechtsvordering vangt immers uit hoofde van artikel&#13;
3:309 BW eerst aan, voor zover hier van belang, de&#13;
dag nadat Stoffel met zijn vordering bekend is geworden.&#13;
Dat is op zijn vroegst de dag na de beschikking&#13;
van 7 maart 2005.&#13;
4.18. Tegenover de hier genoemde niet verschuldigdheid&#13;
van die betalingen staat evenwel de verplichting van&#13;
Stoffel tot betaling van zowel het pachtersaandeel in&#13;
de waterschapslasten en de ruilverkavelings-/landinrichtingsrente,&#13;
zoals in de beschikking van de Centrale&#13;
Grondkamer is beschreven, als de verhogingen&#13;
van rechtswege. Het hof zal op de betalingsverplichting&#13;
ter zake van de waterschapslasten en de ruilverkavelings-/&#13;
landinrichtingsrente bij de beoordeling van&#13;
grief 6 terugkomen en volstaat op dit punt met de&#13;
vermelding dat de hiervoor genoemde betalingen van&#13;
Stoffel zich lenen voor verrekening met de (gezien de&#13;
vordering van Willemsen: sedert 1999) verschuldigde&#13;
waterschapslasten en ruilverkavelings-/landinrichtingsrente&#13;
en de verhogingen van rechtswege vanaf&#13;
1995, waar Stoffel zich op verrekening beroept en aan&#13;
de vereisten van artikel 6:127 lid 2 BW is voldaan.&#13;
Het mag zijn dat Willemsen ter zake van de verhogingen&#13;
van rechtswege inmiddels (deels) geen rechtsvordering&#13;
meer toekomt (zie hiervoor onder 4.11) maar&#13;
dat staat niet in de weg aan het vorderingsrecht van&#13;
Willemsen en de betalingsverplichting van Stoffel op&#13;
dat punt. Hetgeen ter voldoening van die – zij het&#13;
niet-opeisbare – vordering is betaald, kan niet als onverschuldigd&#13;
betaald gelden. In zoverre is de rechtsvordering&#13;
uit onverschuldigde betaling ongegrond.&#13;
De grieven 4 en 10 falen in zoverre .&#13;
4.19. Grief 5 gaat ten onrechte ervan uit dat bij de berekening&#13;
van de verschuldigde pacht over de periode&#13;
vanaf 1 mei 2006 de verhogingen van rechtswege in 1995 en 1998 niet meetellen. Het hof verwijst naar&#13;
hetgeen het onder 4.8 en 4.9 heeft overwogen. Anders&#13;
dan Stoffel bepleit, kan verjaring van de rechtsvordering&#13;
van Willemsen tot betaling van de verhogingen&#13;
van rechtswege, die vóór 17 december 2000&#13;
zijn vervallen, niet tot gevolg hebben dat bij de begroting&#13;
van haar vorderingsrecht de verhogingen in 1995&#13;
en 1998 buiten beschouwing moeten blijven. De grief&#13;
faalt.&#13;
4.20. Grief 6 heeft betrekking op de verschuldigdheid van&#13;
het pachtersaandeel in de waterschapslasten en ruilverkavelings-/&#13;
landinrichtingsrente ten belope van&#13;
€ 17.667,63 respectievelijk € 10.619,56, beide berekend&#13;
over de periode vanaf 1999 tot en met 2005.&#13;
4.21. Wettelijke grondslag voor de verschuldigdheid door&#13;
de pachter van ruilverkavelingsrente en waterschapslasten&#13;
bieden artikel 17 Pw/7:331 BW respectievelijk&#13;
artikel 19, 5e en 6e lid, Pw/7:334 BW in verband met&#13;
de artikelen 8 en 9 van het Pachtnormenbesluit 1995&#13;
(ook zoals dat besluit in 1998 en 2001 is gewijzigd),&#13;
welke artikelen (ook) op de oorspronkelijke pachtovereenkomst,&#13;
die tot 7 maart 2005 gold, van toepassing&#13;
waren. De brief van 27 februari 2004 van de advocaat&#13;
van Willemsen (productie 2 bij de conclusie&#13;
van repliek van Willemsen), waarbij Stoffel is verzocht&#13;
achterstallige betalingen ter zake van onder&#13;
meer waterschapslasten binnen veertien dagen na dagtekening&#13;
van die brief te voldoen, met ingebrekestelling&#13;
en aanzegging van de wettelijke rente en van mogelijk&#13;
processueel vervolg ingeval Stoffel aan dat verzoek&#13;
niet mocht voldoen, heeft te gelden als een stuitingshandeling&#13;
als in artikel 3:317 lid 1 BW bedoeld.&#13;
Voorts in aanmerking genomen dat de nota waterschapslasten&#13;
over 1999 is gedateerd met 30 juni 1999&#13;
leidt dit ertoe dat van de door Stoffel bepleite verjaring&#13;
ten aanzien van de jaren 1999 en 2000 geen&#13;
sprake kan zijn. Nu de inleidende dagvaarding dateert&#13;
van 7 december 2005 en de verschuldigdheid van de&#13;
ruilverkavelingsrente eerst is opgenomen in de beslissing&#13;
van de Centrale Grondkamer van 31 oktober&#13;
2005, is evenmin sprake van verval als bedoeld in artikel&#13;
17 lid 2 Pw/7:331 lid 2 BW.&#13;
4.22. Willemsen heeft haar vorderingen in dezen (cijfermatig)&#13;
onderbouwd bij haar akte ter rolle van 21 december&#13;
2005 (onder 2) en zij heeft ter adstructie daarvan&#13;
aanslagen waterschapslasten vanaf 1999 tot en met&#13;
2005 (als productie 1 a-g bij die akte) en aanslagen&#13;
ruilverkavelingsrente van 2000 (als productie 2 bij die&#13;
akte) en 2003 (als productie 3 bij haar conclusie van&#13;
repliek in conventie) overgelegd. Bij die conclusie&#13;
heeft Willemsen nog gesteld dat de aanslag ruilverkavelingsrente&#13;
een vaste aanslag per hectare betreft die&#13;
ongewijzigd vastligt gedurende 26 jaren. De juistheid&#13;
daarvan volgt uit artikel 118 en volgende Ruilverkavelingswet&#13;
1954/223 en volgende Landinrichtingswet.&#13;
Stoffel heeft hier tegenover de vordering onvoldoende&#13;
cijfermatig betwist, zodat van de juistheid&#13;
daarvan kan worden uitgegaan.&#13;
4.23. Stoffel kan evenmin worden gevolgd in zijn stelling&#13;
dat Willemsen haar recht om thans nog betaling van de waterschapslasten en ruilverkavelingsrente te vorderen&#13;
heeft verwerkt. Het enkele stilzitten kan niet&#13;
tot rechtsverwerking leiden, terwijl Stoffel overigens&#13;
geen feiten of omstandigheden heeft gesteld, die evenmin&#13;
zijn gebleken, op grond waarvan naar maatstaven&#13;
van redelijkheid en billijkheid onaanvaardbaar zou&#13;
zijn dat Willemsen in rechte op betaling van die lasten&#13;
en rente aanspraak maakt.&#13;
4.24. Stoffel beroept zich ten slotte nog op verrekening van&#13;
de onderhavige vordering met hetgeen door hem te&#13;
veel aan pacht is betaald en de daaruit voortvloeiende&#13;
wettelijke rente. Onder 4.18 heeft het hof al overwogen&#13;
dat hetgeen te veel aan pacht is betaald zich leent&#13;
voor verrekening met (onder meer) de verschuldigde&#13;
waterschapslasten en ruilverkavelings/landinrichtingsrente,&#13;
nu Stoffel zich op verrekening beroept en aan&#13;
de vereisten van artikel 6:127 lid 2 BW is voldaan.&#13;
Van verrekening met wettelijke rente, voortvloeiend&#13;
uit de niet verschuldigde pacht, zoals Stoffel ook met&#13;
grief 10 bepleit, kan geen sprake zijn reeds omdat gesteld&#13;
noch gebleken is dat Willemsen met de terugbetaling&#13;
daarvan in verzuim is en daarom geen aanspraak&#13;
op de voet van artikel 6:119 BW bestaat tot&#13;
betaling van wettelijke rente, althans in elk geval niet&#13;
tot de dag der dagvaarding in eerste aanleg. Niet valt&#13;
in te zien, anders dan Stoffel betoogt, dat de eisen van&#13;
redelijkheid en billijkheid nopen tot betaling van wettelijke&#13;
rente. Ook in zoverre faalt de grief.&#13;
4.25. Grief 10 richt zich tegen de ontzegging van de vordering&#13;
tot terugbetaling van te veel betaalde pacht en&#13;
wettelijke rente. Deze grief is onder 4.18 (in verband&#13;
met 4.16) en 4.24 besproken. Het komt hierop neer&#13;
dat de rechtsvordering van Stoffel uit onverschuldigde&#13;
betaling in zoverre ongegrond is dat hetgeen te veel&#13;
aan pacht is betaald zich leent voor verrekening,&#13;
waarop Stoffel zich ook beroept, met verschuldigde&#13;
waterschapslasten, ruilverkavelings- landinrichtingsrente&#13;
en verhogingen van rechtswege en voorts dat&#13;
Stoffel geen aanspraak heeft op betaling van wettelijke&#13;
rente (tot de dag der dagvaarding in eerste aanleg). In&#13;
zoverre faalt de grief.&#13;
4.26. Met grief 11 betoogt Stoffel dat een betaling op of&#13;
omstreeks 31 oktober 2002 van (ruim) € 2.600,- aan&#13;
Willemsen strekte ter voldoening van pacht en dat hij&#13;
dat bedrag onverschuldigd heeft betaald. Hij heeft ter&#13;
adstructie daarvan als productie 1 bij de memorie van&#13;
grieven een bankafschrift van 31 oktober 2002 overgelegd&#13;
en hij stelt dat die overboeking is gedaan kort&#13;
nadat Willemsen bij brief van 23 september 2002, als&#13;
productie 2 bij die memorie overgelegd, hem erop&#13;
wees dat per 1 november 2001 de pachtprijs van&#13;
rechtswege was verhoogd en zij erop stond dat die&#13;
verhoging ook daadwerkelijk zou worden betaald.&#13;
4.27. Willemsen heeft gemotiveerd bestreden dat de betaling&#13;
van ruim € 2.600,- strekte tot betaling van&#13;
pacht; zij stelt (reeds in eerste aanleg bij haar conclusie&#13;
van antwoord in reconventie) dat die betaling een&#13;
rentebetaling betreft ter zake van aan hem ter leen&#13;
verstrekte bedragen. In aanmerking genomen dat&#13;
Stoffel niet heeft bestreden dat Willemsen aan hem gelden ter leen heeft verstrekt en dat hij uit dien&#13;
hoofde rente, waarvan de omvang strookt met het bedrag&#13;
dat hier aan de orde is, aan haar diende te betalen,&#13;
heeft hij tegenover de gemotiveerde betwisting&#13;
van Willemsen zijn standpunt niet nader met concrete&#13;
feiten onderbouwd, hetgeen op zijn weg zou&#13;
hebben gelegen, waar hij immers terugbetaling van&#13;
dat bedrag vordert. Deze vordering is dan ook bij gebreke&#13;
van een deugdelijke onderbouwing niet toewijsbaar.&#13;
De grief faalt.&#13;
4.28. Met grief 12 betoogt Stoffel dat door hem gemaakte&#13;
accountantskosten van € 4.829,80 (exclusief BTW)&#13;
op de voet van artikel 6:96 lid 2 onder b BW voor&#13;
vergoeding in aanmerking komen. Willemsen bestrijdt&#13;
dat.&#13;
4.29. De grief faalt reeds op de grond dat artikel 6:96 lid 2&#13;
BW geen zelfstandige grondslag voor vergoeding&#13;
schept, maar het bestaan van een wettelijke verplichting&#13;
tot schadevergoeding veronderstelt, hetgeen hier&#13;
niet aan de orde is. Het gaat immers niet om aansprakelijkheid&#13;
voor schade die Stoffel lijdt als gevolg van&#13;
een gebeurtenis waarvoor aansprakelijkheid bestaat,&#13;
maar om een vordering uit onverschuldigde betaling,&#13;
ter vaststelling en begroting waarvan Stoffel, naar hij&#13;
stelt, kosten heeft gemaakt. Die kosten kunnen dan&#13;
ook niet als kosten ter vaststelling van schade en aansprakelijkheid&#13;
als bedoeld in artikel 6:96 lid 2 onder b&#13;
BW worden bestempeld. De onderhavige vordering is&#13;
evenmin toewijsbaar.&#13;
De slotsom&#13;
4.30. Grief 1 faalt. Willemsen kan in haar vorderingen&#13;
tegen Stoffel worden ontvangen. Vanaf de beschikking&#13;
van de grondkamer van 7 maart 2005 moet worden&#13;
uitgegaan van de door de grondkamer vastgestelde&#13;
pachtprijs van € 19.807,22 per jaar, ingaande&#13;
op 4 juni 1986, vermeerderd met de verhogingen van&#13;
rechtswege in 1995, 1998 en 2001. In zoverre falen&#13;
de grieven 2 en 5.&#13;
De rechtsvordering van Willemsen tot betaling van de&#13;
pachtprijs en verhogingen van rechtswege, die vóór&#13;
17 december 2000 zijn vervallen, is verjaard zodat die&#13;
vordering in zoverre moet worden afgewezen. In zoverre&#13;
slagen de grieven 2 en 4. Willemsen krijgt de gelegenheid&#13;
om bij akte haar vordering in conventie&#13;
hieraan aan te passen, waartoe de zaak naar de rol&#13;
wordt verwezen. Haar wordt verzocht om daarbij toereikend&#13;
inzicht in de becijfering van haar vordering&#13;
op dit punt te verschaffen. In het kader van de behandeling&#13;
van grief 3 heeft Stoffel de gelegenheid om bescheiden&#13;
te produceren waaruit blijkt dat hij in totaal&#13;
€ 454.467,73 ter zake van pacht heeft betaald. Stoffel&#13;
dient deze bescheiden ter beschikking van Willemsen&#13;
te stellen. Willemsen krijgt de gelegenheid om bij&#13;
akte daarop te reageren en desgewenst haar stellingen&#13;
en vordering daaraan aan te passen. Willemsen dient&#13;
daarbij te betrekken dat hetgeen Stoffel te veel mocht&#13;
hebben betaald, voor verrekening in aanmerking&#13;
komt met niet betaalde verhogingen van rechtswege&#13;
en het pachtersaandeel in de waterschapslasten en ruilverkavelings-landinrichtingsrente. In zoverre falen&#13;
de grieven 4 en 10. Met het pachtersaandeel in de waterschapslasten&#13;
en ruilverkavelingsrente is over de periode&#13;
vanaf 1999 tot en met 2005 € 17.667,63 respectievelijk&#13;
€ 10.619,56 gemoeid. De rechtsvordering&#13;
van Willemsen is te dien aanzien gegrond. Grief&#13;
6 faalt. Willemsen wordt verzocht deze bedragen in&#13;
haar nieuwe berekening te betrekken. De vordering&#13;
van Stoffel tot betaling van rente, begroot op €&#13;
58.392,49, is niet toewijsbaar. Grief 10 faalt in zoverre.&#13;
De grieven 11 en 12 falen eveneens: de door&#13;
Stoffel gevorderde bedragen van € 2.600,- en €&#13;
4.829,80, vermeerderd met BTW, zijn niet toewijsbaar.&#13;
In het kader van de verdere behandeling van&#13;
grief 10 en hetgeen hiervoor is overwogen wordt Willemsen&#13;
verzocht zich erover uit te laten of per saldo&#13;
sprake is van onverschuldigde betaling door Stoffel.&#13;
Voorshands lijkt dat niet het geval, gelet op hetgeen&#13;
hiervoor is overwogen. Het hof wijst Stoffel erop dat&#13;
elke tekortkoming in de nakoming van zijn betalingsverplichting&#13;
jegens Willemsen in beginsel de ontbinding&#13;
van de pachtovereenkomst, zoals door haar gevorderd,&#13;
zal rechtvaardigen. Stoffel zal bij akte mogen&#13;
antwoorden op de akte van Willemsen. Hem wordt&#13;
verzocht zijn vordering in reconventie aan te passen&#13;
aan hetgeen hiervoor is overwogen en daarbij toereikend&#13;
cijfermatig inzicht te verschaffen. Stoffel zal, indien&#13;
van toepassing, ook betalingsbewijzen in het geding&#13;
kunnen brengen van alsnog door hem gedane&#13;
betalingen. Hem wordt verzocht deze gelijktijdig met&#13;
de in het kader van de beoordeling van grief 3 bedoelde&#13;
bescheiden aan Willemsen te verstrekken&#13;
opdat zij ook daarop bij haar akte kan reageren. Elke&#13;
verdere beoordeling zal worden aangehouden.&#13;
5. De beslissing&#13;
Het hof, rechtdoende in hoger beroep:&#13;
bepaalt dat Stoffel binnen twee weken na heden de in het&#13;
kader van de beoordeling&#13;
van grief 3 bedoelde bescheiden aan Willemsen dient te verstrekken;&#13;
verwijst de zaak naar de rol van 18 maart 2008 voor akteverzoek&#13;
aan de zijde van Willemsen voor het onder 4.30&#13;
omschreven doel;&#13;
verstaat dat Stoffel vervolgens bij antwoordakte mag reageren;&#13;
houdt elke verdere beslissing aan.&#13;
Noot&#13;
In dit arrest staat de verjaring van vorderingen centraal. De&#13;
stellingen van partijen leken het Pachthof te confronteren&#13;
met een rechtsvraag, waarop het antwoord nog niet eerder&#13;
werd gegeven. De werkelijkheid bleek anders: de feiten&#13;
boden het hof niet de gelegenheid om deze vraag van een&#13;
antwoord te voorzien. In zoverre brengt het arrest ons dus&#13;
niet verder. Desondanks is het de moeite waard om er bij&#13;
stil te staan; het arrest vormt een behoorlijke breinbreker.&#13;
De tot dusverre onbeantwoord gebleven rechtsvraag luidt: wanneer begint de verjaringstermijn van art. 3:308 BW te&#13;
lopen, in een geval waarin de pachtovereenkomst niet tijdig&#13;
ter goedkeuring is ingezonden bij de grondkamer (art.&#13;
7:321 lid 1 BW), als gevolg waarvan de verpachter zolang&#13;
geen goedkeuring heeft plaatsgevonden ‘niet een rechtsvordering&#13;
tot betaling van de pachtprijs’ tegen de pachter heeft&#13;
kunnen instellen (art. 7:322 lid 1 BW)?&#13;
Ingevolge art. 3:308 BW verjaart de vordering tot betaling&#13;
van de pachtprijs door verloop van vijf jaren na de aanvang&#13;
van de dag, volgende op die waarop de vordering opeisbaar&#13;
is geworden. Stel dat de grondkamer een te laat ingezonden&#13;
pachtovereenkomst van haar goedkeuringsstempel heeft&#13;
voorzien op 1 maart 2008. Impliceert de bepaling dan dat&#13;
de verpachter de pachtprijs slechts in rechte kan vorderen&#13;
over de vijf jaren die aan die datum vooraf gingen? Of is de&#13;
vordering eerst met de goedkeuring opeisbaar geworden,&#13;
zodat de verjaring pas na 1 maart 2013 intreedt (en de&#13;
voordien ingestelde vordering van de verpachter zich, afhankelijk&#13;
van de feitelijke omstandigheden, over een langere&#13;
periode kan uitstrekken)?&#13;
Dat laatstbedoelde oplossing wel eens de juiste zou kunnen&#13;
zijn, werd gesuggereerd door Heisterkamp in zijn recensie&#13;
van de eerste druk van mijn Asser-deel; zie WPNR (2003)&#13;
6535, p. 425. Hij verwees in dit verband naar Gerechtshof&#13;
Arnhem 22 februari 1982, Agr.r. 1983, 3594. In die zaak&#13;
deed zich het spiegelbeeld voor. De casus was als volgt.&#13;
De Grondkamer van Overijssel had bij beschikking van&#13;
11 augustus 1977 de pachtprijs gewijzigd, die pachter was&#13;
verschuldigd aan zijn verpachtster, de Staat der Nederlanden.&#13;
Pachter vorderde het bedrag terug dat hij gelet op de&#13;
beschikking in het verleden onverschuldigd had betaald. Ingevolge&#13;
de destijds toepasselijke wetgeving verjaarde een&#13;
geldvordering tegen de Staat door verloop van 5 jaren na de&#13;
31ste december van het jaar waarin de schuld opvorderbaar&#13;
was geworden. In eerste aanleg was beslist dat de vordering&#13;
van de pachter opeisbaar was geworden op het tijdstip&#13;
waarop hij de mogelijkheid had om met betrekking tot een&#13;
eventueel vorderingsrecht tot actie over te gaan, welk tijdstip&#13;
werd gesteld op 1 januari volgende op het jaar waarin&#13;
een teeltcontract tussen partijen van kracht was geworden.&#13;
In het door pachter aanhangig gemaakte hoger beroep&#13;
stelde de Staat zich nog op het standpunt dat de verjaringstermijn&#13;
moest worden geacht te zijn aangevangen op 1 januari&#13;
van het jaar volgend op dat waarin de vaststelling van&#13;
de hoogst toelaatbare pachtprijs voor een bepaald jaar definitief&#13;
zou zijn geworden, indien de pachter had voldaan aan&#13;
zijn wettelijke plicht tot inzending van de overeenkomst bij&#13;
de grondkamer (daarbij voorbijgaand aan het feit dat de&#13;
Pachtwet beide partijen tot inzending ter goedkeuring verplichtte).&#13;
Het Pachthof overwoog dat een vordering opvorderbaar was&#13;
in de zin van de wet, wanneer de schuldeiser de bevoegdheid&#13;
had de onmiddellijke nakoming te vorderen. Deze bevoegdheid&#13;
was eerst met de beschikking van de grondkamer&#13;
van 11 augustus 1977 ontstaan, zodat de verjaringstermijn&#13;
pas begon te lopen per 1 januari 1978.&#13;
Bij analoge toepassing van het arrest zou de verjaring in het&#13;
hierboven door mij gegeven voorbeeld eerst intreden na 1&#13;
maart 2013. In de procedure waarin het afgedrukte arrest is&#13;
uitgemond, dacht verpachtster dat in haar geval soortgelijk gold. Maar, als gezegd, de werkelijkheid bleek anders. De&#13;
oorspronkelijke pachtovereenkomst dateerde van 1977. Het&#13;
gepachte was betrokken geweest in een ruilverkaveling,&#13;
waarvan de akte van toedeling was verleden in 1986. Het&#13;
opmaken van een nieuwe pachtovereenkomst was destijds&#13;
ten onrechte achterwege gebleven. In 2004 had verpachtster&#13;
zich tot de grondkamer gewend met het verzoek om de bestaande&#13;
pachtverhouding alsnog bij akte vast te leggen, met&#13;
bepaling van de door pachter verschuldigde pachtprijs. De&#13;
desbetreffende beschikking van de grondkamer dateerde&#13;
van 7 maart 2005. De beschikking werd in hoger beroep&#13;
bevestigd bij beschikking van de Centrale Grondkamer van&#13;
31 oktober 2005, met dien verstande dat in laatstbedoelde&#13;
beschikking de gebruikelijke passages werden toegevoegd&#13;
inzake de mogelijke verhoging van de pachtprijs met maximaal&#13;
50% van de aan verpachtster opgelegde waterschapslasten,&#13;
en het doorberekenen van 50% van de op het gepachte&#13;
rustende ruilverkavelingsrente of landinrichtingsrente.&#13;
Verpachtster stelde zich op het standpunt dat de ter zake&#13;
van de verkrijging van achterstallige betalingen van pachtprijs,&#13;
waterschapslasten (pachtersaandeel) en ruilverkavelingsrente&#13;
in acht te nemen verjaringstermijnen eerst na 7&#13;
maart 2005 begonnen te lopen. Deze gedachte wordt door&#13;
het hof verworpen. In de voorliggende zaak was immers van&#13;
het alsnog goedkeuren van een te laat ingezonden pachtovereenkomst&#13;
geen sprake, zodat anders dan beide partijen&#13;
kennelijk hadden bepleit, art. 9 Pachtwet c.q. art. 7:322&#13;
BW toepassing miste. De grondkamer had in het kader van&#13;
een ruilverkaveling een akte opgemaakt, die dezelfde kracht&#13;
had als een door de grondkamer goedgekeurde wijzigingsovereenkomst.&#13;
Het ging niet om de totstandkoming van&#13;
een nieuw gevestigde pachtverhouding krachtens ruilverkaveling,&#13;
maar om handhaving van een bestaande pachtverhouding,&#13;
waarin de bestaande pachtovereenkomst ten gevolge&#13;
van landinrichting door een nieuwe was vervangen. In&#13;
verband hiermee was de sanctie van art. 10 Pachtwet c.q.&#13;
art. 7:323 BW van toepassing. Deze sanctie kwam er&#13;
(slechts) op neer dat tot 7 maart 2005 de oorspronkelijke&#13;
pachtovereenkomst van kracht was gebleven.&#13;
Dit in aanmerking genomen was de vordering van verpachtster&#13;
tot betaling van de pachtprijs, inclusief de verschuldigde&#13;
verhogingen ‘van rechtswege’ (ingevolge de wijziging&#13;
van art. 19 Pachtwet in 1995), opeisbaar telkens na&#13;
het vervallen van de overeengekomen pachttermijn. Verpachtster&#13;
had pachter op 17 december 2005 gedagvaard.&#13;
De verjaring van haar rechtsvordering tot betaling van achterstallige&#13;
pacht was voordien niet gestuit. Dit had tot gevolg&#13;
dat het vóór 17 december 2000 opeisbare gedeelte van&#13;
de door verpachtster gepretendeerde vordering was verjaard.&#13;
Voor zover ingevolge art. 3:308 BW verjaring was opgetreden&#13;
van de uit de oorspronkelijke pachtovereenkomst&#13;
voortvloeiende rechtsvorderingen, kon de door de grondkamer&#13;
opgemaakte akte niet teweeg brengen dat die verjaring&#13;
werd tenietgedaan en die vorderingen wederom opeisbaar&#13;
werden. Dit zou slechts anders zijn geweest, indien de&#13;
nieuwe pachtovereenkomst een hogere pachtprijs had vermeld&#13;
dan de oorspronkelijke.&#13;
Bij brief van 27 februari 2004 had wel stuiting plaatsgevonden&#13;
van de verjaring van de vordering tot betaling van terschapslasten. Als gevolg daarvan kon van de door pachter&#13;
bepleite verjaring van de vordering betreffende de betaling&#13;
van waterschapslasten ten aanzien van de jaren 1999 en&#13;
2000 geen sprake zijn. Evenmin was sprake van verval van&#13;
de vordering betreffende de betaling van ruilverkavelingsrente&#13;
(art. 17 lid 2 Pachtwet/art. 7:331 lid 2 BW), aangezien&#13;
de verschuldigdheid daarvan eerst was opgenomen in&#13;
de beslissing van de Centrale Grondkamer van 31 oktober&#13;
2005.&#13;
Het kan nog ingewikkelder. De pachter pretendeerde een&#13;
tegenvordering te hebben uit onverschuldigde betaling. Op&#13;
deze tegenvordering was – anders dan het in 1982 berechte&#13;
geschil – de verjaringsbepaling van art. 3:309 BW van toepassing.&#13;
Dit betekende dat de tegenvordering verjaarde&#13;
door verloop van vijf jaren na de aanvang van de dag, volgende&#13;
op die waarop de pachter bekend was geworden met&#13;
zowel het bestaan van zijn vordering als met de persoon van&#13;
de ontvanger van hetgeen onverschuldigd was betaald. Het&#13;
Pachthof overwoog – geheel in lijn met het arrest uit 1982&#13;
– dat verpachtster zich terecht niet op verjaring had beroepen,&#13;
aangezien pachter eerst met het bestaan van zijn tegenvordering&#13;
bekend was geworden met de beschikking van de&#13;
grondkamer van 7 maart 2005. Van verjaring van de tegenvordering&#13;
was bijgevolg geen sprake. De tegenvordering&#13;
kon voor zover de wet dat toeliet met de vordering van verpachtster&#13;
worden verrekend. </content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2008-03-01 00:00:00</published><modified>2017-06-16 16:17:51</modified><editiondate>2008-03-01</editiondate><htmlpath>https://denhollander.info/artikel/6724</htmlpath></article>
</articles></edition>
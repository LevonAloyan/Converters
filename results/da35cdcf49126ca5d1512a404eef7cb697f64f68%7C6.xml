<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2018</searchword><id>15166</id><udhid>UDH:TvAR/15166</udhid><titel>Zakelijke rechten - Hoge Raad, 30 maart 2018,  ECLI:NL:HR:2018:485  (X/Gemeente Beek) (TvAR 2018/5949)</titel><searchwords><searchword>TvAR 10/2018</searchword><searchword>TvAR 2018/5949</searchword><searchword>UDH:TvAR/15166</searchword></searchwords><attachments><attachment><name>20003.pdf</name><extention>pdf</extention><url>https://denhollander.info/download/20003/ci</url></attachment></attachments><inleiding/><content>&lt;p class="rechters"&gt;(mrs. C.A. Streefkerk , A.H.T. Heisterkamp, &lt;br /&gt;G. Snijders, M.V. Polak en H.M. Wattendorff)&lt;/p&gt;&#13;
&lt;p class="annotator"&gt;Met noot K. van Helvoirt&lt;/p&gt;&#13;
&lt;p&gt;Deze annotatie heeft tevens betrekking op HR 30 maart 2018, ECLI:NL:HR:2018:486 (Gemeente Meerssen) waarvan de tekst nagenoeg gelijkluidend is.&lt;/p&gt;&#13;
&lt;h3&gt;Onteigening. Schadeloosstelling.&lt;/h3&gt;&#13;
&lt;p&gt;[Onteigeningswet, art. 40d]&lt;/p&gt;&#13;
&lt;p&gt;Art. 40d Ow: complexbenadering bij berekening opslag wegens onwinbare bodembestanddelen (l&amp;ouml;ss)? Begrijpelijkheid oordeel rechtbank over gehalte l&amp;ouml;ss in percelen. Motivering afwijzing kosten juridische bijstand.&lt;/p&gt;&#13;
&lt;p&gt;Arrest&lt;/p&gt;&#13;
&lt;p&gt;in de zaak van:&lt;/p&gt;&#13;
&lt;p&gt;[eiseres] ,&lt;/p&gt;&#13;
&lt;p&gt;wonende te [woonplaats] ,&lt;/p&gt;&#13;
&lt;p&gt;EISERES tot cassatie,&lt;/p&gt;&#13;
&lt;p&gt;advocaat: mr. J.F. de Groot,&lt;/p&gt;&#13;
&lt;p&gt;t e g e n&lt;/p&gt;&#13;
&lt;p&gt;de publiekrechtelijke rechtspersoon&amp;nbsp;&lt;/p&gt;&#13;
&lt;p&gt;de GEMEENTE BEEK,&lt;/p&gt;&#13;
&lt;p&gt;zetelende te Beek,&lt;/p&gt;&#13;
&lt;p&gt;VERWEERSTER in cassatie,&lt;/p&gt;&#13;
&lt;p&gt;advocaat: mr. J.A.M.A. Sluysmans.&lt;/p&gt;&#13;
&lt;p&gt;Partijen zullen hierna ook worden aangeduid als [eiseres] en de Gemeente.&lt;/p&gt;&#13;
&lt;h3&gt;1 Het geding in feitelijke instanties&lt;/h3&gt;&#13;
&lt;p&gt;Voor het verloop van het geding in feitelijke instantie verwijst de Hoge Raad naar de vonnissen in de zaak 153294/HA ZA 10-866 van de rechtbank Maastricht van 8 december 2010 en 26 januari 2011 en de vonnissen in de zaak C/03/153294/HA ZA 10-866 van de rechtbank Limburg van 17 december 2014, 1 juni 2016 en 11 januari 2017;&lt;/p&gt;&#13;
&lt;p&gt;De vonnissen van de rechtbank zijn aan dit arrest gehecht.&lt;/p&gt;&#13;
&lt;h3&gt;2 Het geding in cassatie&lt;/h3&gt;&#13;
&lt;p&gt;Tegen het vonnis van de rechtbank van 11 januari 2017 heeft [eiseres] beroep in cassatie ingesteld. De cassatiedagvaarding is aan dit arrest gehecht en maakt daarvan deel uit.&lt;/p&gt;&#13;
&lt;p&gt;De Gemeente heeft geconcludeerd tot verwerping van het beroep.&lt;/p&gt;&#13;
&lt;p&gt;De zaak is voor de Gemeente toegelicht door hun advocaat, mede door mr. R.T. Wiegerink.&lt;/p&gt;&#13;
&lt;p&gt;De conclusie van de Advocaat-Generaal W.L. Valk strekt tot verwerping van het cassatieberoep.&lt;/p&gt;&#13;
&lt;p&gt;De advocaat van [eiseres] heeft bij brief van 9 februari 2018 op die conclusie gereageerd.&lt;/p&gt;&#13;
&lt;h3&gt;3 Beoordeling van het middel&lt;/h3&gt;&#13;
&lt;p&gt;3.1 In cassatie kan van het volgende worden uitgegaan.&lt;/p&gt;&#13;
&lt;p&gt;(i) Op vordering van de Gemeente heeft de rechtbank vervroegd de onteigening uitgesproken ten name van de Gemeente van een aan [eiseres] toebehorend perceel, kadastraal bekend als gemeente Beek, sectie [...], nummer [...], groot 0.12.15 ha (hierna: het perceel).&lt;/p&gt;&#13;
&lt;p&gt;(ii) De onteigening is geschied ten behoeve van de uitvoering van het bestemmingsplan &amp;lsquo;Maastricht Aachen Airport&amp;rsquo;.&lt;/p&gt;&#13;
&lt;p&gt;(iii) De door de rechtbank benoemde deskundigen hebben een rapport uitgebracht waarin de waarde van het onteigende is begroot op &amp;euro; 26.730,-- onder aanhouding van de begroting van de overige schade, bestaande uit het voordeel wegens de aanwezigheid van bodembestanddelen (l&amp;ouml;ss).&amp;nbsp;&lt;/p&gt;&#13;
&lt;p&gt;Bij aanvullend rapport hebben de deskundigen de schadeloosstelling inclusief een vergoeding wegens bodembestanddelen begroot op &amp;euro; 32.562,--.&lt;/p&gt;&#13;
&lt;p&gt;3.2 De rechtbank heeft de aan [eiseres] toekomende schadeloosstelling vastgesteld op &amp;euro; 29.536,65. Daartoe heeft de rechtbank onder meer het volgende overwogen.&lt;/p&gt;&#13;
&lt;p&gt;Het onteigende maakt deel uit van een complex van 108 ha (rov. 2.47).&lt;/p&gt;&#13;
&lt;p&gt;Uit de stukken blijkt dat het complex bestaat uit percelen grond die alle een ongeveer even grote hoeveelheid l&amp;ouml;ss bevatten, hetgeen meebrengt dat geen sprake is van een specifieke eigenschap van een of enkele percelen binnen het complex. Uitsluitend vanwege het werk waarvoor onteigend wordt, is de l&amp;ouml;ss winbaar en wordt door de uitvoering van dat werk uit het ene perceel meer l&amp;ouml;ss gewonnen dan uit het andere perceel. De vergoeding voor de uit het onteigende te winnen l&amp;ouml;ss dient daarom niet te worden gebaseerd op de feitelijk uit ieder afzonderlijk tot het complex behorend perceel te winnen hoeveelheid, maar op de hoeveelheid die resulteert na middeling van de totaal te winnen hoeveelheid over alle tot het complex behorende gronden. (rov. 2.45)&lt;/p&gt;&#13;
&lt;p&gt;3.3.1 Onderdeel 1.1 van het middel klaagt dat de rechtbank heeft miskend dat het aan de onteigende als gevolg van de onteigening toekomende voordeel wegens de aanwezigheid van (onwinbare) bodembestanddelen in de onteigende gronden, dient te worden berekend aan de hand van de waarde van de voor het onteigende perceel concreet vast te stellen hoeveelheid vrijkomende bodembestanddelen. De vraag of andere tot het complex behorende (al dan niet onteigende) gronden wellicht dezelfde bodembestanddelen in (ongeveer) dezelfde hoeveelheid bevatten, is niet relevant.&lt;/p&gt;&#13;
&lt;p&gt;3.3.2 Ingevolge art. 40d lid 1, aanhef en onder b, Ow wordt bij het bepalen van de prijs van een onroerende zaak rekening gehouden met, voor zover hier van belang, alle bestemmingen die gelden voor zaken die deel uitmaken van een complex, in dier voege dat elke bestemming van een zaak de waardering van alle zaken binnen het complex be&amp;iuml;nvloedt.&lt;/p&gt;&#13;
&lt;p&gt;3.3.3 Art. 40d Ow strekt niet ertoe de waardeverschillen die zich tussen verschillende stukken grond binnen een complex voordoen om andere redenen dan de daaraan gegeven bestemmingen, geheel te elimineren. Aan een onteigend stuk grond dat deel uitmaakt van een complex als bedoeld in&amp;nbsp;art. 40d Ow, kan dan ook een andere waarde worden toegekend dan de complexwaarde, indien de bijzondere ligging of hoedanigheid van die grond &amp;ndash; met inbegrip van eventueel daarin aanwezige bodembestanddelen die winbaar zullen worden als gevolg van het werk waarvoor wordt onteigend &amp;ndash; de waarde daarvan zodanig be&amp;iuml;nvloedt dat bij een veronderstelde verkoop ervan in het vrije commerci&amp;euml;le verkeer tussen een redelijk handelend verkoper en een redelijk handelend koper een hogere of lagere prijs tot stand zou komen dan de complexwaarde. Bij de beantwoording van de vraag in hoeverre hiervan in een concreet geval sprake is, mag geen rekening worden gehouden met de bestemming die juist voor dit stuk grond in het bestemmingsplan is aangewezen, nu dat onverenigbaar zou zijn met het egalisatiestelsel van art. 40d Ow (HR 24 juni 2016, ECLI:NL:HR:2016:1273, NJ 2017/57; HR 15 april 2011, ECLI:NL:HR:2011:BP2316, NJ 2011/536).&lt;/p&gt;&#13;
&lt;p&gt;3.3.4 Indien de verschillende stukken grond waaruit het complex bestaat in (ongeveer) gelijke mate bepaalde (onwinbare) bodembestanddelen bevatten, kan niet worden gesproken van een bijzondere hoedanigheid van een of meer van die gronden in verband met de aanwezigheid van de desbetreffende bodembestanddelen. In dat geval dienen op grond van art. 40d lid 1, aanhef en onder b, Ow de waardeverschillen te worden ge&amp;euml;limineerd die zich tussen de verschillende stukken grond kunnen voordoen uitsluitend als gevolg van de met het werk te realiseren bestemming van de zaak (bijvoorbeeld als die bestemming meebrengt dat op het ene stuk grond bodembestanddelen worden gewonnen en op het andere stuk grond niet). Het onderdeel gaat uit van een andere, onjuiste rechtsopvatting en faalt derhalve.&lt;/p&gt;&#13;
&lt;p&gt;3.4.1 Onderdeel 1.2 is gericht tegen het oordeel van de rechtbank dat uit de stukken blijkt dat het complex bestaat uit percelen grond die alle een ongeveer even grote hoeveelheid l&amp;ouml;ss bevatten. Het onderdeel klaagt dat dit oordeel onvoldoende begrijpelijk is gemotiveerd, nu de rechtbank niet vermeldt waaruit zij dit gegeven afleidt, de Gemeente dit standpunt niet heeft verdedigd en een en ander evenmin uit de adviezen van de deskundigen kan worden afgeleid.&lt;/p&gt;&#13;
&lt;p&gt;3.4.2 Ook deze klacht faalt. De rechtbank doelt met &amp;lsquo;stukken&amp;rsquo; in rov. 2.45 klaarblijkelijk op het aanvullend rapport van de deskundigen en de daarbij gevoegde bijlagen. In een bij het aanvullend rapport gevoegde brief van 14 april 2004 van de Stichting Technisch Centrum voor de Keramische Industrie wordt gesproken van &amp;lsquo;een vrij uniforme l&amp;ouml;ssleem&amp;rsquo; die bij grondboringen over de diverse percelen is aangetroffen. Uit de bijlagen II en III bij die brief volgt dat 22 monsters, genomen over een diepte van 1-3 meter, een hoeveelheid leem bevatten die varieert tussen 28 en 33,4 procent. In het licht van deze gegevens, die de rechtbank klaarblijkelijk bij haar oordeel op het oog heeft gehad, is het oordeel van de rechtbank dat alle gronden waaruit het complex bestaat ongeveer even grote hoeveelheden l&amp;ouml;ss bevatten, niet onbegrijpelijk. Dat oordeel moet kennelijk aldus worden verstaan dat alle percelen van het complex een grondsamenstelling hebben waarin een ongeveer gelijk percentage l&amp;ouml;ss voorkomt.&lt;/p&gt;&#13;
&lt;p&gt;3.5 De overige klachten van het middel kunnen evenmin tot cassatie leiden. Dit behoeft, gezien art. 81 lid 1 RO, geen nadere motivering nu die klachten niet nopen tot beantwoording van rechtsvragen in het belang van de rechtseenheid of de rechtsontwikkeling.&lt;/p&gt;&#13;
&lt;h3&gt;4 Beslissing&lt;/h3&gt;&#13;
&lt;p&gt;De Hoge Raad:&lt;/p&gt;&#13;
&lt;p&gt;verwerpt het beroep;&lt;/p&gt;&#13;
&lt;p&gt;veroordeelt [eiseres] in de kosten van het geding in cassatie, tot op deze uitspraak aan de zijde van de Gemeente begroot op &amp;euro; 854,34 aan verschotten en &amp;euro; 2.200,-- voor salaris.&lt;/p&gt;&#13;
&lt;h3&gt;Noot&lt;/h3&gt;&#13;
&lt;p&gt;Achtergrond van de kwesties&lt;/p&gt;&#13;
&lt;p&gt;In de kwesties die hebben geleid tot de arresten van 30 maart 2018 ging het over de onteigening door de gemeente Beek en de gemeente Meersen van enkele percelen ten behoeve van de realisatie van een bedrijventerrein bij de luchthaven Maastricht Aachen Airport. In de onteigende percelen was keramische klei (l&amp;ouml;ss) aanwezig, die geschikt was voor de productie van gevelstenen en dakpannen. Deze l&amp;ouml;ss kwam vrij als gevolg van de realisatie van het bedrijventerrein en ten zuiden daarvan gelegen terrein dat is bestemd en ingericht ten behoeve van de natuurcompensatie. Het gehele gebied, complex, circa 108 ha groot.&lt;/p&gt;&#13;
&lt;p&gt;Zonder de realisatie van het bedrijventerrein, zou de l&amp;ouml;ss niet gewonnen (kunnen) worden. Dat deze l&amp;ouml;ss zonder de aanleg van het bedrijventerrein &amp;ldquo;onwinbaar&amp;rdquo; is, betekent niet dat voor de l&amp;ouml;ss, dat door dat werk vrijkomt, geen vergoeding hoeft te worden betaald. De Hoge Raad heeft eerder geoordeeld dat indien zich in een perceel bodembestanddelen bevinden die, de onteigening weggedacht,&amp;nbsp;niet zouden kunnen worden gewonnen (de onwinbare bodembestanddelen), maar die in het werk waarvoor wordt onteigend kunnen worden benut of kunnen worden verkocht, voor die vrijkomende bodembestanddelen een vergoeding moet worden betaald. Wat die hogere vergoeding moet zijn, is onderwerp van geschil geweest in de kwesties die hebben geleid tot de arresten van 30 maart 2018, waarvan het arrest betreffende de gemeente Beek (ECLI:NL:HR:2018:485) hierboven is gepubliceerd.&lt;/p&gt;&#13;
&lt;p&gt;Oordeel Hoge Raad&lt;/p&gt;&#13;
&lt;p&gt;Ik stel voorop &amp;ndash; en is ook van belang bij de beoordeling van de juridische merites van de cassatieberoepen &amp;ndash; dat alle binnen het complex (in de zin van artikel 40d Ow) gelegen percelen een gelijke hoeveelheid l&amp;ouml;ss bevatten. Het uit de onderscheidenlijke percelen vrijkomende l&amp;ouml;ss was echter niet gelijk. Niet alle percelen werden op gelijke wijze vergraven, waardoor de hoeveelheden per perceel (relatief gezien) verschilden. Deze twee omstandigheden vormden de achtergrond en het kader van de discussie over de vaststelling van de werkelijke waarde. Dat is de veronderstelde prijs in het vrije commerci&amp;euml;le verkeer tussen de onteigende als redelijk handelende verkoper en de onteigenaar als redelijk handelende koper (artikel 40b Ow). Vraag was, welke waarde moet worden toegekend aan de vrijkomende (onwinbare) bodembestanddelen? Dient daarbij de hoeveelheid l&amp;ouml;ss die daadwerkelijk uit het onteigende perceel vrijkomt als uitgangspunt te worden genomen of de gemiddelde hoeveelheid vrijkomend bodemmateriaal per vierkante meter, waarbij de totale hoeveelheid vrijkomend bodemmateriaal hoeveelheid wordt &amp;ldquo;uitgesmeerd&amp;ldquo; over het gehele complex in de zin van artikel 40d Ow?&lt;/p&gt;&#13;
&lt;p&gt;Op voorspraak van de A-G Valk (conclusie d.d. 26 januari 2018, ECLI:NL:PHR:2018:115) oordeelde de Hoge Raad in rechtsoverweging 3.3.3 en 3.3.4 dat er bij vrijkomende bodembestanddelen ruimte is voor de complexbenadering en het daaraan gekoppelde egalisatiebeginsel in de zin van artikel 40d Ow. Bij toepassing van het egalisatiebeginsel worden 1.) de voor- en nadelen bij de exploitatie van de binnen het complex gelegen percelen betrokken in de waardebepaling van de percelen, &amp;ldquo;voor zover een redelijk handelend verkoper en koper hiermee rekening plegen te houden&amp;rdquo; (artikel 40d, eerste lid aanhef en onder sub a, Ow) en 2.) bij de waardering van de percelen, alle binnen het complex geldende bestemmingen betrokken, waarbij elke bestemming de waarde van de onderscheidenlijke percelen binnen het complex be&amp;iuml;nvloedt. Kortom, waardeverschillen tussen de onderscheidenlijke percelen worden ge&amp;euml;galiseerd (40d, eerste lid aanhef en onder sub b, Ow). Hierdoor hebben de percelen binnen het complex dezelfde complexwaarde of complexprijs; dat is de prijs per vierkante meter die dus geldt voor het gehele complex.&lt;/p&gt;&#13;
&lt;p&gt;Het egalisatiebeginsel lijdt uitzondering in geval een perceel binnen het complex een bijzondere geschiktheid &amp;ndash; door de bijzondere ligging of hoedanigheid van het betreffende perceel &amp;ndash; heeft en daardoor een hogere waarde heeft. De uitzondering doet zich in beginsel ook voor bij percelen waar bij de uitvoering van het werk waarvoor wordt onteigend bodembestanddelen &amp;ndash; van enige waarde &amp;ndash; vrijkomen. Aldus de Hoge Raad kan aan een perceel een andere waarde worden toegekend dan de complexwaarde, indien de bijzondere ligging of hoedanigheid van dat perceel de waarde daarvan zodanig be&amp;iuml;nvloedt dat bij een veronderstelde verkoop in het vrije commerci&amp;euml;le verkeer tussen een redelijk handelend verkoper en een redelijk handelend koper een andere prijs tot stand zou komen, dan de complexprijs. Dit is ook het geval indien die fictieve (want veronderstelde verkoop) hogere prijs is ingegeven door de vrijkomende bodembestanddelen. Daarbij mag volgens de Hoge Raad geen rekening worden gehouden met de bestemming die enkel geldt voor het betreffende perceel. Op grond van artikel 40d, eerste lid aanhef en onder sub b, Ow zijn immers alle bestemmingen van invloed. Het rekening houden met de bestemming die enkel geldt voor het betreffende perceel is onverenigbaar met het egalisatiebeginsel. De Hoge Raad verwijst hierbij naar zijn arresten van 24 juni 2016 (ECLI:NL:HR:2016:1273) HR 15 april 2011 (ECLI:NL:HR:2011:BP2316).&lt;/p&gt;&#13;
&lt;p&gt;&amp;ldquo;So far, so good&amp;hellip;&amp;rdquo; Indien echter de percelen in vergelijkbare mate een bijzondere geschiktheid hebben &amp;ndash; in dit geval de aanwezigheid van lucratieve bodembestanddelen &amp;ndash; dan is van een &amp;ldquo;bijzondere hoedanigheid&amp;rdquo; van het perceel binnen het gehele complex geen sprake meer. Het perceel is in feite niet zo bijzonder meer in vergelijking met de overige tot het complex behorende percelen. Opvallend is het vervolg van de overweging. Dat wellicht het ene perceel binnen het complex juist wel of dieper wordt afgegraven is &amp;ndash; aldus de Hoge Raad &amp;ndash; een gevolg van de wijze van uitvoering van het werk. Het betreft dus niet een bijzondere eigenschap van het perceel zelf. Een dergelijk verschil wordt dan over de band van de complexbenadering ge&amp;euml;galiseerd. De onteigenden maken aanspraak op de complexwaarde, waarin de vergoeding van het vrijkomende l&amp;ouml;ss in gelijke mate is verdisconteerd en is verdeeld over alle percelen binnen het complex. En daar valt wel iets voor te zeggen.&lt;/p&gt;&#13;
&lt;p&gt;Nogmaals de werkelijke waarde in de zin van artikel 40b Ow &amp;ndash; in dit verband gelezen in samenhang met artikel 40d, eerste lid aanhef en onder sub a, Ow &amp;ndash; is de prijs die tot stand zou zijn gekomen bij een veronderstelde verkoop tussen redelijk handelende koper en verkoper. Die omstandigheid maakt dat de koper bereid is een hoger bedrag te voldoen voor een perceel &amp;ndash; gelijk de verkoper niet voor een lager bedrag wenst te verkopen &amp;ndash; als bij de uitvoering van het werk waarvoor onteigend wordt uit het betreffende perceel vermarktbare bodembestanddelen vrijkomen. Zoals A-G Valk ook in zijn conclusie opmerkte, zullen de redelijk handelende verkoper en koper ermee rekening houden dat alle tot het complex behorende onroerende zaken als &amp;eacute;&amp;eacute;n geheel in exploitatie worden gebracht en dat daarom de baten gezamenlijke baten en de lasten gezamenlijke lasten zijn en dat de lucratieve bestemmingen door de minder lucratieve mogelijk worden gemaakt. Dit uitgangspunt is tevens de rechtvaardiging van het egalisatiebeginsel.&lt;/p&gt;&#13;
&lt;p&gt;K. van Helvoirt&lt;/p&gt;</content><legacyfootnotes/><footnotes><footnote/></footnotes><auteurs>K. van Helvoirt</auteurs><published>2018-10-08 09:03:36</published><modified>2019-01-09 11:00:53</modified><editiondate>2018-10-08</editiondate><htmlpath>https://denhollander.info/artikel/15166</htmlpath></article>
</articles></edition>
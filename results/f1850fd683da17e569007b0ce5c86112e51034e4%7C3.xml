<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1993</searchword><id>6088</id><udhid>UDH:TvAR/6088</udhid><titel>Samenwerkende partners en de fiscus</titel><searchwords><searchword>TvAR 9/1993</searchword><searchword>UDH:TvAR/6088</searchword></searchwords><attachments><attachment><name>1993_nr 9_Artikel_Dicou.pdf</name><extention>pdf</extention><url>https://denhollander.info/download/5897/ci</url></attachment></attachments><inleiding>1. INLEIDING&#13;
1.1. In het onderhavige preadvies wil ik een aantal - voornamelijk fiscale - aspecten behandelen&#13;
van de situaties die zich kunnen voordoen als twee personen al dan niet binnen&#13;
huwelijk met elkaar samenwonen en door één van hen of door beiden een - agrarische -&#13;
onderneming wordt gedreven.&#13;
De nadruk daarbij zal - gezien het thema van deze dag - liggen op de samenwerkingsvormen&#13;
tussen echtelieden in de situatie dat zij beiden als ondernemer zijn aan te merken.&#13;
Voordat ik op het thema in engere zin in ga, is het wenselijk om in het kort een aantal&#13;
algemene punten van de heffing van inkomstenbelasting bij echtgenoten/partners te belichten.&#13;
1.2. In art. 1 van de Wet op de inkomstenbelasting 1964 (hierna Wet IB) is de subjectieve&#13;
belastingplicht geformuleerd. Aan de heffing van inkomstenbelasting zijn onder&#13;
meer onderworpen natuurlijke personen die in Nederland wonen.&#13;
Op dit inleidende artikel volgen een aantal artikelen die handelen over de woonplaats&#13;
(art. 2), het belastbaar inkomen, het inkomen (art. 3) en het onzuiver inkomen (art. 4).&#13;
In art. 5 Wet IB wordt vervolgens tot uitgangspunt genomen dat iedere natuurlijke persoon&#13;
zelfstandig, los van diens persoonlijke omstandigheden, wordt belast voor zijn persoonlijk&#13;
inkomen. Dit uitgangspunt geldt zowel voor gehuwden als voor ongehuwden en&#13;
bij gehuwden ongeacht het gekozen huwelijksgoederenregime.&#13;
Het persoonlijk inkomen omvat onder meer de winst die een persoon behaalt uit een&#13;
voor zijn rekening gedreven onderneming en de zuivere inkomsten uit arbeid.&#13;
1.3. Het huwelijk is een door de wet geregelde samenwoningsvorm tussen man en&#13;
vrouw, die op velerlei terreinen gevolgen heeft. Te denken valt hierbij onder meer aan het&#13;
erfrecht, pensioenrechten en sociale-verzekeringswetten; bij de laatste categorie heeft het&#13;
al of niet bestaan van een huwelijk steeds minder betekenis.&#13;
Ook de Wet IB verbindt aan het bestaan van het huwelijk consequenties, zij het dat&#13;
personen die met elkaar zijn gehuwd doch duurzaam van elkaar gescheiden leven, niet als&#13;
gehuwden worden aangemerkt.&#13;
Van duurzaam gescheiden leven kan volgens HR 10 februari 1960, BNB 1960/77 worden&#13;
gesproken indien:&#13;
- de echtgenoten elk een eigen leven leiden als waren zij niet met elkaar gehuwd en deze&#13;
toestand door ten minste één hunner als bestendig is bedoeld;&#13;
- voor de echtgenoten buiten hun wil een toestand is ingetreden die samenleven binnen&#13;
afzienbare tijd onmogelijk maakt. De casuïstiek die voormeld arrest met zich brengt valt buiten het kader van dit preadvies&#13;
en zal ik niet verder behandelen.&#13;
Art. 5, lid 1 Wet IB bepaalt dat inkomensbestanddelen van een echtgenoot die niet tot&#13;
het persoonlijk inkomen en de persoonlijke verminderingen en vermeerderingen van het&#13;
onzuiver inkomen behoren - onder meer inkomsten uit vermogen en winst uit aanmerkelijk&#13;
belang - worden toegerekend aan de echtgenoot met het hoogste persoonlijk inkomen.&#13;
De huidige situatie is het - voorlopige - eindpunt van een ontwikkeling van&#13;
geleidelijke fiscale verzelfstandiging van de gehuwde vrouw, welke verzelfstandiging&#13;
mede haar oorzaak vindt in internationale verdragen zoals het Internationaal Verdrag van&#13;
New-York inzake Burgerrechten en Politieke Rechten (art. 26, anti-discriminatie-artikel).&#13;
Volgens HR 27 december 1989, BNB 1990/61 kan de huidige regeling in de Wet IB de&#13;
toets aan voormeld art. 26 doorstaan; dit standpunt van de Hoge Raad is naar de mening&#13;
van prof. dr. Zwemmer1 niet erg overtuigend.&#13;
1.4. Anders dan het huwelijk heeft het huwelijksgoederenregime geen invloed op de&#13;
heffing van inkomstenbelasting. Als een onvermogende man met een positief persoonlijk&#13;
inkomen buiten gemeenschap van goederen huwt met een vermogende vrouw met een&#13;
persoonlijk inkomen van nihil, worden de inkomsten uit het vermogen van de vrouw toe&#13;
gerekend aan het inkomen van de man, en is deze de inkomstenbelasting daarover ver&#13;
schuldigd.&#13;
In de huwelijksvoorwaarden zal een bepaling moeten worden opgenomen dat de&#13;
vrouw het in verband met de toerekening ontstane belastingnadeel aan de man dient te&#13;
vergoeden. De exacte bepaling van het te vergoeden bedrag zal niet altijd eenvoudig zijn.&#13;
In de geschetste situatie zal ook voor de heffing van vermogensbelasting het vermogen&#13;
van de vrouw op grond van art. 5 van de Wet op de vermogensbelasting 1964 (hierna Wet&#13;
VB) worden toegerekend aan de man; het is verstandig om ook voor dit belastingnadeel&#13;
een regeling te treffen.&#13;
1.5. Anders dan bij gehuwden vindt bij ongehuwden een toerekening van inkomensen&#13;
vermogenbestanddelen als hiervoor omschreven niet plaats. Dit betekent niet dat het&#13;
voeren van een gemeenschappelijke huishouding geen fiscale gevolgen kan hebben. De&#13;
Successiewet 1956 kent voor ongehuwd samenwonenden onder omstandigheden een zelf&#13;
de tarief en dezelfde vrijstellingen als voor gehuwden. Ook in de Wet IB bestaan een aan&#13;
tal faciliteiten voor ongehuwd samenwonenden, waarvan er een aantal in dit preadvies&#13;
aan de orde komen.</inleiding><content>2. SAMENWERKEN&#13;
Wanneer man en vrouw samenwerken in dezelfde onderneming, behoeft zulks niet onmiddellijk&#13;
fiscale consequenties te hebben, zeker niet wanneer deze man en vrouw gehuwd&#13;
zijn. Op grond van art. 1:81 BW zijn echtgenoten elkaar getrouwheid, hulp en&#13;
bijstand verschuldigd. Indien de vrouw enige werkzaamheden verricht ten behoeve van&#13;
de onderneming van de man en deze werkzaamheden de tussen de echtgenoten gebruikelijke&#13;
hulp en bijstand niet te boven gaan, worden deze werkzaamheden verricht op grond&#13;
van de huwelijksband en is geen sprake van werkzaamheden in het economisch verkeer waaraan fiscaalrechtelijk een betekenis toekomt. Van dergelijke werkzaamheden is onder&#13;
meer sprake bij de gebruikelijke werkzaamheden voor verzorging en het maken en bijhouden&#13;
van afspraken. Het bijhouden van losbladige boekwerken gaat de gebruikelijke&#13;
hulp en bijstand te boven (BNB 1983/60), terwijl het organiseren van een bejaardensociëteit&#13;
en vespersamenkomsten door de vrouw van een predikant tot de gebruikelijke hulp en&#13;
bijstand werden gerekend (Hof 's-Gravenhage 4 september 1985, VN 1986, blz. 1023).&#13;
De vorenstaande regeling geldt niet voor ongehuwde partners. Uit HR 9 januari 1987,&#13;
NJ 1987/927 vloeit voort dat het samenwonen als zodanig geen plicht tot onderhoud&#13;
schept. Indien in een situatie van ongehuwd samenwonen de ene partner in enigerlei&#13;
vorm een vergoeding ontvangt voor werkzaamheden die hij/zij ten behoeve van de onderneming&#13;
van zijn/haar partner heeft verricht, zal deze vergoeding er vrijwel altijd toe leiden&#13;
dat fiscaalrechtelijk deze werkzaamheden geacht worden te zijn verricht in het&#13;
economisch verkeer, waardoor sprake is van fiscaal relevante werkzaamheden en betalingen.&#13;
Indien een gehuwde man een onderneming drijft en zijn vrouw werkzaamheden in of&#13;
ten behoeve van die onderneming verricht, kunnen zich drie situaties voordoen, te weten:&#13;
1. de door de vrouw verrichte werkzaamheden gaan de gebruikelijke hulp en bijstand&#13;
van art. 1:81 BW niet te boven;&#13;
2. de werkzaamheden hebben een zodanig karakter dat man en vrouw beiden als ondernemer&#13;
zijn te beschouwen;&#13;
3. de werkzaamheden gaan weliswaar de gebruikelijke hulp en bijstand te boven, doch&#13;
zijn niet van een zodanige aard en omvang dat de vrouw mede als ondernemer kan worden&#13;
beschouwd.&#13;
Aangezien, zoals hiervoor vermeld, de onder 1 bedoelde werkzaamheden fiscaalrechtelijk&#13;
niet van belang zijn zal ik mij concentreren op de gevolgen die voortvloeien uit de&#13;
hiervoor sub 2 en 3 bedoelde situaties.&#13;
3. SAMEN ONDERNEMEN&#13;
3.1. Winst uit onderneming geniet hij/zij voor wiens rekening een onderneming wordt gedreven.&#13;
Voordat aan de orde komt wie ondernemer is, zal eerst moeten worden bezien of&#13;
er een onderneming is, dat wil zeggen een duurzame organisatie van arbeid en kapitaal&#13;
waarmee wordt deelgenomen aan het economisch verkeer met het oogmerk om winst te&#13;
behalen.&#13;
Voor de meeste personen die werkzaam zijn in de agrarische sector zal gemakkelijk&#13;
het bestaan van een onderneming kunnen worden vastgesteld, al zijn er - zeker wanneer&#13;
er naast de agrarische activiteiten nog sprake is van een dienstbetrekking - grensgevallen.&#13;
Wanneer is vastgesteld dat er sprake is van een onderneming moet vervolgens worden&#13;
bezien voor wiens rekening de onderneming wordt gedreven.&#13;
De ondernemer moet in principe 'als ondernemer' een onbeperkt uitzicht hebben op de&#13;
positieve en negatieve resultaten. Blijkens BNB 1960/171 kan zelfs iemand die wel in de&#13;
positieve maar niet in de negatieve resultaten deelt, toch ondernemer zijn. De commanditaire&#13;
vennoot in een commanditaire vennootschap is blijkens BNB 1964/259 ondernemer&#13;
indien hij gerechtigd is tot de stille reserves bij liquidatie van de onderneming. De gerechtigdheid&#13;
tot de resultaten van de onderneming moet plaatsvinden als ondernemer; dit geldt ook voor de gehuwde vrouw. Zij zal de intentie moeten hebben om ondernemer te&#13;
zijn; een gerechtigdheid tot de resultaten via algehele of beperkte gemeenschap van goederen&#13;
waarin zij met haar echtgenoot is gehuwd, is derhalve niet voldoende.&#13;
3.2. Wanneer wordt een onderneming voor rekening van de beide echtgenoten gedreven&#13;
in fiscaalrechtelijke zin?&#13;
Het enkele feit dat tussen de echtgenoten een civielrechtelijk maat- of vennootschapscontract&#13;
wordt gesloten leidt niet automatisch tot het fiscaalrechtelijk gevolg dat beiden&#13;
als ondernemer zijn aan te merken, zeker niet als de maten of vennoten echtelieden zijn&#13;
tussen wie een algehele gemeenschap van goederen bestaat. In deze situatie ontstaat door&#13;
een vennootschapscontract immers geen verandering in de aansprakelijkheid, althans niet&#13;
tijdens het huwelijk.&#13;
Als beide echtelieden zelfstandig los van elkaar naar buiten treden om namens de vennootschap&#13;
aan het economisch verkeer deel te nemen zullen zich niet al te vaak problemen&#13;
voordoen. De problemen ontstaan pas als de arbeid van een van de&#13;
vennoten - meestal de vrouw - zich beperkt tot 'interne', vrij feitelijke handelingen die&#13;
niet specifiek als ondernemershandelingen zijn te betitelen of indien één vennoot zelfs&#13;
helemaal geen arbeid verricht doch uitsluitend onder zijn/haar bestuur staand kapitaal inbrengt.&#13;
Volgens een aantal schrijvers2 komt aan de bestuursregeling van art 1:97 BW een&#13;
doorslaggevende betekenis toe. Als door de gekozen civielrechtelijke weg het bestuur&#13;
over het ondernemingsvermogen aan beide echtgenoten toekomt, is dit volgens hen voldoende&#13;
om tot het fiscale ondernemerschap van beide echtgenoten te concluderen.&#13;
In zijn in 1991 voor de Koninklijke Notariële Broederschap uitgebrachte preadvies&#13;
'Werkende Partners' heeft Zwemmer deze visie bestreden.3 Volgens hem is het zeer wel&#13;
mogelijk dat er een situatie bestaat waarin het ondernemingsvermogen formeel wel onder&#13;
het bestuur van beide echtgenoten staat, doch dat de ene echtgenoot het bestuur feitelijk&#13;
geheel overlaat aan de ander, die als ondernemer optreedt. In deze situatie is volgens&#13;
Zwemmer geen sprake van fiscaal ondernemerschap van beide echtgenoten.&#13;
Het Hof 's-Gravenhage kende in zijn arrest van 30 juni 1989, FED 1989/733, een wezenlijke&#13;
betekenis toe aan het feit dat de ondernemersbeslissingen samen door de echtgenoten&#13;
werden genomen; het feit dat de vrouw niet naar buiten trad en slechts eenvoudige&#13;
kantoorwerkzaamheden verrichtte deed daar volgens het Hof niet aan af.&#13;
In genoemd preadvies4 acht Zwemmer de door het Hof gevolgde redenering een uiterst&#13;
smalle basis en somt hij een aantal punten op die naar zijn mening extra aandacht verdienen&#13;
wanneer beide echtgenoten als ondernemer wensen te worden betiteld5:&#13;
- De inbreng van arbeid (en vermogen) dient duidelijk te worden vastgelegd, waarbij&#13;
vooral moet worden gedacht aan het feit hoe lang de echtgenoten in de onderneming&#13;
werkzaam dienen te zijn.&#13;
- Beide partners dienen arbeid in te brengen, zulks ondanks het feit dat deze eis civiel&#13;
rechtelijk niet kan worden gesteld; als een van beiden slechts vermogen inbrengt kan deze&#13;
naar zijn mening niet als ondernemer worden aangemerkt. Het is mij niet geheel duidelijk of Zwemmer hiermee de mogelijkheid van een commanditaire&#13;
vennootschap tussen in algehele gemeenschap van goederen gehuwde echtelieden&#13;
waarbij beide ondernemer zijn, ontkent. Op de mogelijkheid van de commanditaire&#13;
vennootschap kom ik later nog terug.&#13;
- Beide partners moeten bevoegd zijn om namens de maat- of vennootschap te tekenen;&#13;
indien de onderneming is ingeschreven in het Handelsregister dient dit uit de inschrijving&#13;
te blijken.&#13;
- De winstverdeling moet passen bij de inbreng van arbeid en kapitaal; zelfs bij in alge&#13;
hele gemeenschap van goederen gehuwde echtelieden hoeft een verdeling 50-50 geen&#13;
automatisme te zijn. De winstverdeling dient afhankelijk te zijn van de mate waarin beide&#13;
echtgenoten het bestuur hebben en de mate waarin zij arbeid inbrengen.&#13;
- Het einde van het huwelijk dient niet automatisch het einde van de zakelijke samenwer&#13;
king te betekenen; naar zijn - en mijn - mening is het uiteraard wel mogelijk dat partijen&#13;
de samenwerking bij de echtscheiding beëindigen. Zelf ben ik van mening dat het nog&#13;
mogelijk moet zijn dat partijen in het maat- of vennootschapscontract een regeling treffen&#13;
voor de voortzetting van de onderneming door een van hen indien de samenwerking ter&#13;
gelegenheid van de echtscheiding zou worden beëindigd.&#13;
- Indien voor het drijven van een onderneming diploma's nodig zijn, dienen in principe&#13;
beide echtgenoten over deze diploma's te beschikken.&#13;
Als dit niet het geval is dient de inbreng van de echtgenoot die niet over de papieren&#13;
beschikt, zo essentieel te zijn dat deze feitelijk onmisbaar is. Volgens Zwemmer zal met&#13;
name in de middenstand en in de agrarische wereld van een dergelijke uitzondering sprake&#13;
kunnen zijn. 6&#13;
Het moge zo zijn dat fiscaalrechtelijk het niet beschikken over de vereiste papieren&#13;
niet altijd een beletsel hoeft te zijn, voor sommige subsidieregelingen ligt dit anders. Bij&#13;
de structuurverbeteringssubsidie in de landbouw wordt de eis van vakbekwaamheid in geval&#13;
van een maatschap aan beide maten gesteld, waarbij als minimale eis geldt dat de maten&#13;
drie jaar op een agrarisch bedrijf werkzaam geweest moeten zijn.&#13;
- Uit de jaarstukken dient het bestaan van de maat- of vennootschap te blijken, bijvoor&#13;
beeld bij de winstverdeling en de kapitaalsaldi. Dat deze eis wezenlijk is blijkt uit een uit&#13;
spraak van het Hof Amsterdam van 20 juni 1980 BNB 1981/311.&#13;
Het vorenstaande ligt bij in algehele gemeenschap van goederen gehuwde echtelieden&#13;
wat zwaarder dan bij echtelieden die buiten gemeenschap van goederen gehuwd zijn of&#13;
bij ongehuwde partners. De bij het aangaan van de vennootschap onder firma ontstane&#13;
hoofdelijke aansprakelijkheid is al een zeer wezenlijk element om tot het ondernemerschap&#13;
van beiden te concluderen.&#13;
In de mededeling nummer DB 92/1312, Infobulletin 92/203 (ook gepubliceerd in Vakstudie&#13;
Nieuws, 1992, blz. 1154) heeft de staatssecretaris de uitgangspunten geformuleerd&#13;
die zijns inziens gelden voor de fiscale gevolgen van de oprichting van een maatschap of&#13;
een vennootschap onder firma tussen echtgenoten.&#13;
In de mededeling komen vier zaken aan de orde, te weten:&#13;
1. Algemene vereisten:&#13;
De vereisten sub b en c, te weten dat de echtgenoten de intentie moeten hebben zelf&#13;
een onderneming te drijven en dat zij moeten streven naar een eigen winstaandeel en een eigen aansprakelijkheid, lijken er op te duiden dat de staatssecretaris een commanditaire&#13;
vennootschap tussen echtgenoten met een ondernemerschap voor beiden niet mogelijk&#13;
acht. Terughoudendheid in het oordeel is hier geboden omdat de mededeling slechts gaat&#13;
over de maatschap en de vennootschap onder firma.&#13;
2. De algehele gemeenschap van goederen.&#13;
De staatssecretaris eist - even als Zwemmer in genoemd preadvies - dat de voorheen&#13;
niet ondernemende echtgenoot ten minste arbeid inbrengt en stelt vervolgens dat indien&#13;
degene die de onderneming reeds uitoefende het bestuur over het in te brengen vermogen&#13;
uitoefent, de ander slechts arbeid kan inbrengen. Voorts worden eisen gesteld aan de wijze&#13;
van creditering.&#13;
3. Ondermaatschappen.&#13;
De variant, waarbij een firmant in een vennootschap onder firma zijn aandeel inbrengt&#13;
in een man/vrouw-firma, leidt er niet toe dat de andere echtgenoot ook ondernemer&#13;
wordt.&#13;
4. Vrije beroepsbeoefenaren.&#13;
Bij een firma tussen echtgenoten dienen beiden de vereiste beroepskwalificatie te hebben,&#13;
anders is een firma niet mogelijk.&#13;
Voor een civielrechtelijk commentaar op de mededeling van de staatssecretaris verwijs&#13;
ik naar het artikel van prof. mr. A.L. Mohr in het Weekblad voor Fiscaal Recht van 11 februari&#13;
1993, nr. 6043.&#13;
3.3. Uit het vorenstaande kan worden afgeleid dat het voor echtgenoten kennelijk fiscaal&#13;
niet oninteressant is om beiden als ondernemer te kunnen worden beschouwd. Deze conclusie&#13;
vindt haar oorzaak in het feit dat voor de heffing van inkomstenbelasting niet de&#13;
objectieve onderneming, dat wil zeggen de onderneming als bedrijfseconomische eenheid,&#13;
belastingplichtig is, maar de ondernemer en dat wanneer een onderneming in objectieve&#13;
zin meer dan één ondernemer kent (zoals bij een vennootschap onder firma) iedere&#13;
ondernemer zelfstandig wordt belast voor zijn/haar winstaandeel, met toepassing van alle&#13;
voor een ondernemer geldende faciliteiten.&#13;
Door het aangaan van een man/vrouw-firma ontstaat dus niet alleen een progressievoordeel&#13;
ten opzichte van de situatie dat de onderneming slechts voor rekening van één&#13;
echtgenoot wordt gedreven, maar kan het echtpaar ook twee maal profiteren van:&#13;
- de zelfstandigenaftrek van art. 44m Wet IB, welke afhankelijk van de per ondernemer&#13;
genoten winst in dit jaar ten minste f 4 165,- en ten hoogste f 6 465,- bedraagt; voor&#13;
waarde voor het twee maal kunnen genieten van de zelfstandigenaftrek is wel dat ten aan&#13;
zien van elk van de echtgenoten wordt voldaan aan de eis dat hij/zij ten minste 1225 uur&#13;
per jaar werkzaam is in de onderneming; vanaf het moment dat beide echtgenoten als on&#13;
dernemer gelden, is voor degene voor wie deze status nieuw is, gedurende de eerste drie&#13;
jaren bovendien nog de startersaftrek van art. 44m, lid 3 Wet IB (thans f 2 351,-) van toe&#13;
passing;&#13;
- de mogelijkheid van het vormen van een eigen fiscale oudedagsreserve (de artt. 44d tot&#13;
en met 44k Wet IB); een reeds door de oorspronkelijke ondernemer opgebouwde fiscale&#13;
oudedagsreserve kan krachtens art. 44g, lid 4 Wet IB geheel of gedeeltelijk door de 'nieu&#13;
we' ondernemer worden overgenomen;&#13;
- de stakingsfaciliteiten van art. 8, lid 1 sub d van de Wet IB; bij staking van een onder&#13;
neming zijn de bij die staking behaalde voordelen onbelast tot een bedrag van f 20 000,- of zelfs tot een bedrag van f 45 000,- als de stakende ondernemer 55 jaar of ouder is en&#13;
hij zijn onderneming volledig staakt;&#13;
in geval van een geruisloze overgang als bedoeld in de art. 15 en 17 Wet 1B, waarover&#13;
later meer, geldt de dubbele franchise slechts als de nieuwe ondernemer ten minste drie&#13;
jaar ondernemer is geweest; - het instituut van de middeling als bedoeld in art. 66a Wet&#13;
IB.&#13;
Naast deze faciliteiten in de sfeer van de inkomstenbelasting is nog sprake van een faciliteit&#13;
in de vermogensbelasting. Art. 7, lid 2 van de Wet VB bewerkstelligt dat ten aanzien&#13;
van een belastingplichtige ondernemer (een gedeelte van) het in de onderneming belegde&#13;
vermogen niet in aanmerking behoeft te worden genomen. In geval van een man/vrouwfirma&#13;
kan ook deze faciliteit twee maal worden benut.&#13;
Het feit dat twee maal van deze vrijstelling kan worden geprofiteerd heeft geen gevolgen&#13;
voor de samenvoeging van de vermogens van echtgenoten als vermeld in art. 5, lid 1&#13;
van de Wet VB. Deze samenvoeging blijft bestaan.&#13;
Men zij evenwel bedacht op het bepaalde in art. 5, lid 2 van de Wet VB. De dubbele&#13;
vrijstelling van ondernemingsvermogen geldt slechts als beide echtgenoten 1225 uur of&#13;
meer werkzaam zijn in de onderneming. Indien dit niet het geval is, is de man/vrouw-firma&#13;
voor de vermogensbelasting nadelig, aangezien de vrijstelling voor de oorspronkelijke&#13;
ondernemer kleiner wordt vanwege de afname van diens ondernemingsvermogen.&#13;
4. VAN EENMANSZAAK NAAR MAN/VROUW-FIRMA&#13;
4.1. De man/vrouw firma kan zich sedert enige jaren in een warme belangstelling verheugen.&#13;
Deze extra belangstelling komt niet voort uit het feit dat de Wet IB de man/vrouwfirma&#13;
recentelijk anders is gaan behandelen. De faciliteiten die ik hiervoor beschreef, zijn&#13;
immers niet nieuw. Wel nieuw is het feit dat in het kader van de Oort-wetgeving het aangaan&#13;
van een man/vrouw-firma is vereenvoudigd.&#13;
De problematiek van het aangaan van een firma met een derde (en dat hoeft niet de&#13;
echtgenote/partner te zijn) ligt hierin dat in het arrest HR 26 juni 1956, BNB 1957/267 is&#13;
uitgemaakt dat indien een ondernemer de juridische of economische eigendom van zijn&#13;
eenmanszaak inbrengt in een firma, hij geacht wordt zijn onderneming te hebben gestaakt&#13;
voor dat gedeelte, waarvoor de derde na het ontstaan van de firma gerechtigd is in de&#13;
winst. Deze winst is stakingswinst, dus zijn het bijzonder tarief en de hiervoor beschreven&#13;
franchise van art. 8, lid 1 sub d Wet IB van toepassing. Bij een inbreng van de onderneming&#13;
tegen de werkelijke waarde is bovendien belasting naar het gewone tabeltarief verschuldigd&#13;
over de stille reserves waarvoor de inbrengende ondernemer gerechtigd blijft&#13;
(HR 16 december 1959, BNB 1960/34).&#13;
Hoe kunnen deze stakings- en herwaarderingswinsten worden voorkomen?&#13;
De herwaarderingswinst kan worden voorkomen door de onderneming niet in te brengen&#13;
tegen de werkelijke waarde, maar tegen de boekwaarde; de meerwaarde wordt - als&#13;
de inbrenger deze ten minste wil realiseren - voldaan 'buiten de boeken om'. Dit laatste&#13;
klinkt enigszins frauduleus, maar is het niet; de Hoge Raad geeft in laatstgemeld arrest&#13;
zelf aan hoe deze betaling werkt. De toetreder betaalt in privé voor het aandeel in de reserves. De betaling vormt voor de toetreder ondernemingsvermogen en voor de inbrenger stakingswinst.&#13;
Deze methode voorkomt dus wel herwaarderingswinst, maar geenszins de&#13;
stakingswinst. Een andere methode om herwaarderingswinst te voorkomen is het bedingen&#13;
van een tijdelijke hoger winstrecht door de inbrenger.&#13;
Stakingswinst èn herwaarderingswinst worden op de volgende manieren voorkomen:&#13;
a. De inbrenger behoudt zich de stille reserves die er ten tijde van het aangaan van de&#13;
firma zijn, voor; het voorbehoud mag niet zodanig zijn dat de inbrenger ongeacht het&#13;
waardeverloop in de toekomst, de bij het aangaan van de firma bestaande reserves te allen&#13;
tijde ontvangt, met andere woorden het risico van een latere waardedaling moet mede&#13;
voor rekening van de inbrenger komen (zie voor deze variant de resolutie van de staatsse&#13;
cretaris van Financiën van 31 mei 1955, gepubliceerd in Vakstudie-Nieuws van 1955,&#13;
blz. 376/377.&#13;
b. De inbrenger brengt niet de economische of juridische eigendom van de activa van&#13;
de onderneming in, maar slechts het gebruik; de betreffende activa vormen geen onder&#13;
deel van het firma-vermogen maar zijn het zogenaamde buitenvennootschappelijk onder&#13;
nemingsvermogen van de inbrenger.&#13;
c. Door het gebruik maken van de faciliteit van doorschuiving als bedoeld in art. 17&#13;
van de Wet IB. Het is de wijziging van dit art. 17 in het kader van de Oort-wetgeving die&#13;
de grote belangstelling voor de man/vrouw-firma met zich mee heeft gebracht. Lid 1 van&#13;
gemeld artikel geeft aan wat de doorschuiving inhoudt, terwijl in lid 2 wordt aangegeven&#13;
in welke gevallen de faciliteit kan worden toegepast.&#13;
Art. 17, lid 1 geeft aan dat indien een belastingplichtige een voor zijn rekening gedreven&#13;
onderneming geheel of gedeeltelijk overdraagt, voor het bepalen van de in dat jaar&#13;
genoten winst uit onderneming, deze onderneming geacht wordt niet (gedeeltelijk) te zijn&#13;
gestaakt en dat dus heffing van belasting over de stakingswinst achterwege blijft.&#13;
Vereist is dat zowel de overdragende ondernemer als degene die (het overgedragen&#13;
deel van) de onderneming voortzet hierom schriftelijk verzoeken. Voor het bepalen van&#13;
de winst en voor de toepassing van de regels voor de investeringsaftrek en de desinvesteringsbijtelling&#13;
wordt degene aan wie is overgedragen geacht in de plaats te zijn getreden&#13;
voor de overdrager.&#13;
Volgens art. 17 lid 2, is de faciliteit van geruisloze doorschuiving mogelijk indien de&#13;
ondernemer overdraagt aan:&#13;
a. een eigen kind, stiefkind, pleegkind of kleinkind of de echgeno(o)t(e) van dezen en&#13;
de overdragende partij hetzij ouder is dan 55 jaar hetzij voor meer dan 45% arbeidsongeschikt&#13;
is;&#13;
b. zijn/haar echtgeno(o)t(e), mits deze jonger is dan 55 jaar;&#13;
c. zijn/haar partner, met wie hij/zij duurzaam een gemeenschappelijk huishouding&#13;
voert, mits deze partner jonger is dan 55 jaar en niet valt onder de sub a bedoelde personen.&#13;
4.2. De inbreng van een onderneming in een vennootschap onder firma kan - zo hebben&#13;
wij hiervoor gezien - geschieden zonder dat met de fiscus behoeft te worden afgerekend.&#13;
De vraag rijst of zich bij de inbreng in een met de echtgenoot aangegane firma specifieke&#13;
problemen voordoen en of het huwelijksgoederenregime daarbij van invloed is.&#13;
Indien de onderneming behoort tot een algehele of een beperkte gemeenschap van goederen&#13;
waarin de echtgenoten zijn gehuwd, zijn de varianten van een voorbehoud van stilIe reserves en het inbrengen van het gebruik van de activa civielrechtelijk niet erg zinvol,&#13;
aangezien de echtgenoten op grond van de goederengemeenschap reeds ieder voor de&#13;
helft tot het ondernemingsvermogen zijn gerechtigd.&#13;
Alvorens nu de vraag aan de orde te stellen of een beroep op de geruisloze doorschuiving&#13;
van art. 17 Wet IB in een dergelijke situatie nuttig of nodig is, verdient eerst een ander&#13;
probleem de aandacht, namelijk het feit of bij de inbreng van een onderneming die tot&#13;
een goederengemeenschap behoort in een man/vrouw-firma, wel stakingswinst wordt behaald.&#13;
In principe wordt een dergelijk winst genoten ter zake van de economische of juridische&#13;
overdracht van een onderneming of een deel daarvan. Van een overdracht in civielrechtelijke&#13;
zin kan binnen een gemeenschap van goederen geen sprake zijn en ook van&#13;
een vermogensovergang van de ene naar de andere echtgenoot is geen sprake. Voorts is&#13;
er geen artikel in de Wet IB dat voor een dergelijke situatie een overdracht fingeert (dit is&#13;
wel het geval bij de ontbinding van een gemeenschap van goederen anders dan door overlijden,&#13;
zie art. 15 lid 2 Wet IB).&#13;
Aan het ontbreken van een overdracht is door enige schrijvers de conclusie verbonden&#13;
dat een fiscale afrekening achterwege kan blijven.7 Anderen oordelen dat in de onderhavige&#13;
casus naar voren komt dat het fiscale recht een eigen, van het civiele recht afwijkend,&#13;
begrip overdracht kent.8 Door de inbreng - zo redeneren deze schrijvers - wordt de&#13;
toetredende echtgenoot in fiscale zin als ondernemer tot een deel van de stille reserves&#13;
gerechtigd; het feit dat de toetredende echtgenoot reeds civielrechtelijk via de gemeenschap&#13;
van goederen tot deze reserves was gerechtigd doet hier niet aan af en is fiscaalrechtelijk&#13;
niet van belang. De inbreng is fiscaalrechtelijk een inbreng net als iedere&#13;
andere inbreng, zodat in principe zal moeten worden afgerekend.&#13;
Ik ben geneigd aan de tweede opvatting de voorkeur te geven, aangezien de Wet IB&#13;
uitgaat van het subjectieve ondernemerschap, waarbij iedere ondernemer zijn eigen onderneming&#13;
heeft, ook al werken de ondernemers samen en is er bedrijfseconomisch&#13;
slechts sprake van één onderneming.&#13;
Als de objectieve onderneming voor de inbreng toebehoort aan één ondernemer en na&#13;
de inbreng aan twee ondernemers, dan is de inbreng een gedeeltelijke staking van de onderneming,&#13;
waarover in principe zal moeten worden afgerekend, ongeacht het huwelijksgoederenregime.&#13;
Indien de tweede opvatting de juiste is kan de belastingheffing over stakingswinst worden&#13;
voorkomen met een beroep op art. 17 Wet IB indien de toetredende echtgenote jonger&#13;
is dan 55 jaar.&#13;
De hiervoor geschetste discussie over het feit of bij een gemeenschap van goederen de&#13;
inbreng van een onderneming in een man/vrouw-firma wel tot een afrekening kan leiden,&#13;
keert terug bij de toepasbaarheid van art. 17 Wet IB.&#13;
In lid 1 van gemeld artikel wordt geruisloze doorschuiving mogelijk gemaakt indien&#13;
een belastingplichtige een voor zijn rekening gedreven onderneming of een deel daarvan&#13;
overdraagt aan een van de personen als bedoeld in lid 2 van dat artikel. Indien het begrip overdragen in civielrechtelijke zin moet worden opgevat, zou dit met zich meebrengen&#13;
dat de faciliteit niet kan worden toegepast.&#13;
Tijdens de parlementaire behandeling van de wijziging van art. 17 Wet IB is vanuit de&#13;
Tweede Kamer de vraag gesteld of in een situatie van een gemeenschap van goederen&#13;
stille reserves kunnen worden overgedragen.9 In de memorie van antwoord10 is van de&#13;
zijde van de regering een bevestigend antwoord gegeven en is voorts medegedeeld dat in&#13;
de voor 1 januari 1990 geldende wetgeving over die reserves moet worden afgerekend.&#13;
De memorie van antwoord vervolgt dan met de zin: 'Het is onder meer deze situatie,&#13;
waaraan de voorgestelde faciliteit tegemoet wil komen'.&#13;
Uit het vorenstaande blijkt dat de wetgever het begrip overdragen in art. 17 Wet IB&#13;
niet in zijn civielrechtelijke betekenis ziet, maar kiest voor een eigen fiscaal begrip overdracht.&#13;
Ten aanzien van de inbrengende ondernemer is sprake van de navolgende handelingen.&#13;
a. de onttrekking van de helft van het ondernemingsvermogen aan de onderneming en&#13;
het overbrengen naar privé, en&#13;
b. het ter beschikking stellen van dit onttrokken vermogen aan zijn echtgenote.&#13;
De onttrekking is een gedeeltelijke staking en deze staking is - behoudens toepassing&#13;
van art. 17 Wet IB - belast.&#13;
De figuur van de geruisloze doorschuiving tussen echtgenoten bestaat sedert 1 januari&#13;
1990. Bij de invoering deed zich het probleem voor of per 1 januari van dat jaar al van de&#13;
faciliteit gebruik kon worden gemaakt. Het Ministerie van Financiën ontkende dit met als&#13;
argument dat een inbreng per 1 januari 1990 door de inbrenger in 1989 moest worden&#13;
verantwoord. Toegestaan werden een inbreng per 15 januari 1990 en een tijdsevenredige&#13;
toerekening van de in 1990 behaalde winst.11. Op dit formeel juist maar wel erg rigide&#13;
standpunt van het ministerie is veel kritiek geweest.12 Ten slotte verdient nog vermelding&#13;
de aanschrijving van 17 april 1991, nr. DB 89/6057, waarin de staatssecretaris het mogelijk&#13;
heeft gemaakt dat, indien voor 1 januari 1990 een man/vrouw-firma is aangegaan en&#13;
bij de inbreng de stille reserves zijn voorbehouden, deze stille reserves alsnog geruisloos&#13;
kunnen worden doorgeschoven als daar in de aangifte voor 1990 om is verzocht.&#13;
4.3. Ligt de hiervoor geschetste inbrengproblematiek anders indien sprake is van echtgenoten&#13;
die buiten iedere gemeenschap van goederen zijn gehuwd of van ongehuwd samenwonenden?&#13;
De hele discussie of de inbreng in fiscaalrechtelijke zin een overdracht is, is in deze situatie&#13;
overbodig. Als de juridische eigendom van de onderneming wordt ingebracht, is civielrechtelijk&#13;
zeker sprake van een overdracht, terwijl bij overdracht van de economische&#13;
eigendom in fiscale zin eveneens van een overdracht kan worden gesproken. De inbreng&#13;
verschilt in deze situatie niet van het geval dat een firma wordt aangegaan met een willekeurige&#13;
derde, zij het dat de echtgenoten of partners de faciliteit van art. 17 Wet IB ten&#13;
dienste staat. De wijze waarop de inbreng moet plaatsvinden zal dan ook worden gedomineerd&#13;
door de vraag hoe partijen civielrechtelijk de zaak vorm wensen te geven. Uit de&#13;
verhouding tussen partijen kan zeer wel voortvloeien dat een voorbehoud van stille reserves&#13;
in casu de meest voor de hand liggende oplossing is. Ook kan het zijn dat partijen kiezen voor het toepassen van de doorschuiffaciliteit van art. 17 Wet IB, maar civielrechtelijk&#13;
afrekenen op basis van de werkelijke waarde (daarbij rekening houdende met de belastingclaim&#13;
die op het overgedragen gedeelte rust).&#13;
Indien de toetredende echtgenoot niet uit eigen middelen betaalt, maar de overnamesom&#13;
schuldig blijft of deze leent van derden is de uit de overname voortvloeiende&#13;
schuld voor de overnemer verplicht ondernemingsvermogen (zie HR 9 juni 1982, BNB&#13;
1982/200). Deze schuld kan in combinatie met het feit dat de overgedragen activa voor&#13;
dezelfde (=lage) boekwaarde als bij de inbrenger op de fiscale balans worden opgevoerd,&#13;
er toe leiden dat de overnemer fiscaal een negatief vermogen heeft en derhalve geen fiscale&#13;
oudedagsreserve kan opbouwen, aangezien deze reserve op grond van art. 44f, lid 1&#13;
sub c Wet IB niet groter kan zijn dan het fiscale ondernemingsvermogen. Ook heeft de&#13;
toetredende echtgenoot geen recht op vermogensaftrek.&#13;
4.4. Naast de fiscale en civiele argumenten kunnen er nog andere aspecten zijn die de&#13;
pro's en contra's van een man/vrouw-firma en de wijze van inbreng beïnvloeden.&#13;
Te denken valt hierbij aan het toekennen van bepaalde subsidies (zie hetgeen hiervoor&#13;
is gemeld over de structuursverbeteringssubsidie) of - bij de melkveehouderij - aan de&#13;
problemen die het aangaan van een maatschap met zich kan brengen in het kader van de&#13;
Beschikking Superheffing 1993, waarbij onder meer gedacht kan worden aan het feit dat&#13;
- indien juridisch wordt ingebracht - de inbrenger de ingebrachte grond ten minste een&#13;
jaar vóór de overdracht voor de melkveehouderij moet hebben gebruikt.&#13;
4.5. In zijn bijdrage 'Samenwerkende echtgenoten' in het Maandblad Belastingbe&#13;
schouwingen van oktober 1989 wijst Prof. dr. L.G.M. Stevens op de mogelijkheid om de&#13;
man/vrouw-firma te gebruiken als 'voorportaal' voor de B.V. vorm.&#13;
Eerst wordt een man/vrouw-firma opgericht en de inbreng geschiedt geruisloos op&#13;
grond van art. 17 Wet IB. De firma blijft vervolgens gedurende ten minste drie jaar bestaan&#13;
met alle hiervoor geschetste voordelen in deze periode. Vervolgens wordt een B.V.&#13;
opgericht waarin de totale firma wordt ingebracht en ter gelegenheid waarvan twee maal&#13;
van de stakingsfaciliteiten kan worden geprofiteerd.&#13;
5. HET EINDE VAN DE MAN/VROUW-FIRMA&#13;
5.1. Indien één van de echtgenoten ophoudt ondernemer te zijn, staakt hij fiscaalrechtelijk&#13;
zijn onderneming en dient in principe over het verschil tussen de boekwaarde en de werkelijke&#13;
waarde van de - subjectieve - onderneming met de fiscus te worden afgerekend.&#13;
De stakende ondernemer kan ophouden ondernemer te zijn door onder meer:&#13;
- overlijden;&#13;
- echtscheiding, die een verdere zakelijke samenwerking onmogelijk maakt.&#13;
De fiscale gevolgen zijn niet in alle gevallen gelijk.&#13;
5.2. Indien sprake is van het eindigen van het ondernemerschap door overlijden, moet&#13;
worden afgerekend over het aandeel van de overledene in de firma. Dit aandeel moet volgens&#13;
de fiscale regels worden vastgesteld, met andere woorden er moet worden uitgegaan&#13;
van de gerechtigdheid tot de stille reserves als ondernemer, niet van de gerechtigdheid op&#13;
basis van het huwelijksgoederenrecht. De wijze waarop deze winst wordt belast, hangt&#13;
sterk af van hetgeen in de firma-akte is bepaald over de rechten van de overblijvende&#13;
echtgenoot. Als er niets is geregeld omtrent de voortzetting van de onderneming en de erfgenamen&#13;
in het kader van de boedelverdeling de tot het ondernemingsvermogen behorende activa&#13;
toedelen aan de langstlevende echtgenoot/firmant onder gehoudenheid de tot dit vermogen&#13;
behorende schulden te voldoen, is sprake van overlijdens- of sterftewinst.&#13;
Dit heeft tot gevolg dat naast de stakingsvrij stelling van art. 8, lid 1 sub d Wet IB sprake&#13;
is van:&#13;
a. het bijzondere o verlij denstarief van 20% als vermeld in art. 57a lid 2 Wet IB;&#13;
b. de mogelijkheid om de relatief geringe claim van 20% te omzeilen door gebruik te&#13;
maken van de geruisloze doorschuiving van art. 15, lid 3 Wet IB.&#13;
Gezien het feit dat in een dergelijk geval slecht een relatief geringe claim op de stille&#13;
reserves wordt gelegd zal het, indien zulks enigszins mogelijk is, de voorkeur verdienen&#13;
om af te rekenen. De voortzettende echtgenoot kan dan het overgenomen deel voor de&#13;
werkelijke waarde in de boeken opnemen en daar vervolgens tegen progressief tarief op&#13;
afschrijven. Voor de facilitiet van doorschuiving is mijns inziens slechts plaats als de liquiditeitspositie&#13;
van de onderneming zodanig is dat zelfs een relatief geringe claim niet&#13;
kan worden betaald.&#13;
Het vorenstaande is van overeenkomstige toepassing indien in de firma-akte een recht&#13;
tot overname van het firma-aandeel is opgenomen of indien sprake is van een zogenaamd&#13;
verblijvingsbeding met vertraagde werking en waarschijnlijk ook bij een verblijvingsbeding&#13;
met een recht van opzegging.&#13;
Kenmerkend voor deze drie varianten is dat de erfgenamen van de overleden vennoot&#13;
gedurende enige periode na het overlijden de risico's dragen voor de waardefluctuaties&#13;
die na het overlijden optreden.&#13;
Ten aanzien van het recht tot overname is dit evident, aangezien de erfgenamen het risico&#13;
lopen dat de overblijvende echtgenoot/firmant niet van het ovemamerecht gebruik&#13;
maakt.&#13;
Het zuivere verblijvingsbeding is civielrechtelijk een verdeling van het firma-vermogen&#13;
onder opschortende voorwaarde van overlijden en fiscaalrechtelijk een belaste overdracht&#13;
onder voorwaarde van overlijden.&#13;
De hierbovengenoemde bedingen zijn door het fiscale recht ingegeven varianten van&#13;
het zuivere verblijvingsbeding dat enige fiscaal minder aangename consequenties heeft,&#13;
zoals hierna zal blijken.&#13;
Het verblijvingsbeding met vertraagde werking is een enigszins gekunstelde constructie.&#13;
In de firma-akte wordt het beding opgenomen dat het firma-aandeel niet onmiddellijk&#13;
aan de overblijvende vennoot verblijft maar vanaf een later moment, bij voorbeeld het&#13;
einde van het boekjaar waarin het overlijden plaatsvindt. In de periode van het overlijden&#13;
tot aan de in de firma-akte genoemde termijn van verblijven is het risico van waardedaling&#13;
voor rekening van de erven. Hoewel gekunsteld is het verblijvingsbeding met vertraagde&#13;
werking zeker fiscaal toelaatbaar. De minister heeft het beding zelfs bij de&#13;
parlementaire behandeling van de Wet IB aanbevolen. 13&#13;
Het zal duidelijk zijn dat de periode tussen overlijden en de datum van verblijven contractueel&#13;
niet te kort mag zijn vastgesteld. De bepaling dat de activa verblijven op een termijn&#13;
van een week lijkt wel verdacht veel op een zuiver verblijvingsbeding. Bij een&#13;
verblijvingsbeding met recht van opzegging is ook sprake van een periode van onzekerheid voor de erven. Dit beding is in beginsel een gewoon verblijvingsbeding, maar de&#13;
voortzettende vennoot heeft het recht om gedurende een bepaalde tijd na het overlijden te&#13;
verklaren dat hij dit verblijven niet wenst. Tot aan het moment van uitbrengen van de verklaring&#13;
of het verstrijken van de termijn verkeren de erfgenamen in onzekerheid.&#13;
Het is in de praktijk niet altijd gemakkelijk te bepalen of sprake is van een overnemingsbeding&#13;
of een verblijvingsbeding met recht van opzegging. Zie voor interpretatie&#13;
van een bepaling in een firma-akte Hof 's-Gravenhage 17 april 1991, Vakstudie Nieuws&#13;
1991, blz. 2423.&#13;
Wezenlijk anders zijn de fiscale gevolgen van een zuiver verblijvingsbeding. Door de&#13;
onmiddellijke en onvoorwaardelijke werking van het verblijvingsbeding wordt het firmaaandeel&#13;
geacht nooit tot de boedel van de overleden vennoot te hebben behoord; er is&#13;
sprake van een samenval van rechtsmomenten in die zin dat met het overlijden de overdracht&#13;
onvoorwaardelijk is en dus de erfgenamen geen risico's lopen met betrekking tot&#13;
waardefluctuaties.&#13;
Het gevolg is dat geen sprake is van sterftewinst maar van gewone stakingswinst. Ten&#13;
opzichte van de hiervoor behandelde gevallen betekent dit dat het bijzonder tarief geen&#13;
20% bedraagt maar 45% en dat doorschuiving op grond van art. 15 Wet IB niet mogelijk&#13;
is.&#13;
Van geval tot geval zal moeten worden bezien of bij het opstellen van een firmacontract&#13;
moet worden gekozen voor een civielrechtelijk sterker verblijvingsbeding of een&#13;
fiscaalrechtelijk voordeliger overnamebeding of een van de hiervoor genoemde tussenvormen.&#13;
Het feit dat sedert 1 januari 1992 het overnamebeding kan worden versterkt met&#13;
een onherroepelijke volmacht aan de overblijvende vennoot, maakt het mijns inziens&#13;
minder noodzakelijk om voor het fiscaal ongunstiger zuivere verblijvingsbeding te opteren.&#13;
Indien het ondernemingsvermogen in een gemeenschap van goederen viel waarin de&#13;
echtelieden met elkaar waren gehuwd doet zich een merkwaardigheid voor. Ten aanzien&#13;
van het aandeel van de overledene is het hiervoor vermelde van toepassing en ten aanzien&#13;
van het aandeel van de langstlevende speelt nog art. 15, lid 2 Wet IB. Op grond van dit&#13;
artikellid dient namelijk de langstlevende firmant over de helft van zijn/haar eigen aandeel&#13;
in de firma af te rekenen. Deze afrekening, die in geval van overlijden geacht wordt&#13;
overlijdenswinst te zijn, kan worden voorkomen via de geruisloze doorschuiving van art.&#13;
15, lid 3 Wet IB.&#13;
Tijdens de parlementaire behandeling van de Oort-wetgeving is aan de orde geweest of&#13;
het wel de bedoeling kon zijn dat art. 15, lid 2 ook werking had ingeval beide echtelieden&#13;
als ondernemer tot het ondernemingsvermogen waren gerechtigd. De enigszins verwarrende&#13;
en verwarde discussie eindigde met de opmerking van de staatssecretaris dat in de&#13;
praktijk niet van problemen was gebleken.14 Hoewel theoretisch minder zuiver, is deze&#13;
opmerking praktisch gesproken juist. De overblijvende echtgenoot heeft immers de keuze&#13;
om of over 75% van de stille reserves af te rekenen tegen 20% en vervolgens tegen het&#13;
normale progressieve tarief af te schrijven of om door te schuiven en helemaal geen belasting&#13;
te betalen. De theoretische problematiek blijkt dus in de praktijk een zeer praktische&#13;
keuzemogelijkheid. 5.3. Indien bij een echtscheiding de zakelijke samenwerking onmogelijk wordt, zal&#13;
veelal sprake zijn van het voortzetten van de onderneming door een van de ex-echtgenoten.&#13;
Zoals ik hiervoor reeds heb gesteld, lijkt het mij mogelijk en zelfs gewenst om in de&#13;
firma-akte een regeling op te nemen hoe moet worden gehandeld indien de ex-echtgenoten&#13;
ook als ondernemers niet meer wensen samen te werken.&#13;
Ten aanzien van de stakende ondernemer is afrekening in principe niet te vermijden.&#13;
De belastingheffing zou kunnen worden voorkomen door nog voor de echtscheiding de&#13;
firma te ontbinden en gebruik te maken van de doorschuifmogelijkheid van art. 17 Wet&#13;
IB. Vereist is daarbij wel dat de voortzettende ondernemer jonger is dan 55 jaar. Bij de&#13;
echtscheiding zal wel met de latente belastingclaim rekening moeten worden gehouden.&#13;
Indien de onderneming behoort tot een gemeenschap van goederen komt ook in de situatie&#13;
van echtscheiding de merkwaardige, naar twee zijden werkende, problematiek van&#13;
art. 15, lid 2 Wet IB naar voren. Extra complicatie is in dit geval dat geen sprake is van&#13;
overlijdenswinst, zodat de voortzettende ondernemer over de helft van zijn eigen aandeel&#13;
in principe 45% belasting verschuldigd is. Doorschuiving op grond van art. 15, lid 3 Wet&#13;
IB kan hier oplossing bieden.&#13;
6. ANDERE VORMEN VAN SAMENWERKING&#13;
6.1. Voor het bestaan van een man/vrouw-firma is het nodig dat beide echtgenoten ondernemer&#13;
in de zin van de Wet IB zijn. De staatssecretaris is blijkens de hiervoor vermelde&#13;
mededeling DB 92/1313 van mening dat in geval van een gemeenschap van goederen de&#13;
voorheen niet ondernemende echtgenoot ten minste arbeid moet inbrengen.&#13;
Naast de situatie van het ondernemerschap van beide echtgenoten en de - fiscaal irrelevante&#13;
- werkzaamheden die vallen onder de bijstand als bedoeld in art. 1:81 BW verdienen&#13;
nog twee situaties de aandacht, te weten:&#13;
a. de werkzaamheden gaan weliswaar de gebruikelijke hulp en bijstand te boven, doch&#13;
zijn niet van een zodanige aard en omvang dat de vrouw mede als ondernemer kan wor&#13;
den beschouwd;&#13;
b. een van de echtgenoten brengt geen arbeid in en beiden wensen ondernemer te zijn.&#13;
6.2. Ten aanzien van de meewerkende echtgenoot/niet-ondernemer kent de Wet IB een&#13;
tweetal regelingen, te weten:&#13;
1. de meewerkaftrek;&#13;
2. de reële arbeidsbeloning.&#13;
De meewerkaftrek is geregeld in art. 44n Wet IB. De aftrek is geconstrueerd als een&#13;
vermindering van de fiscale winst van degene voor wiens rekening de onderneming&#13;
wordt gedreven en is afhankelijk van het aantal uren dat de echtgenoot in de onderneming&#13;
werkt. De aftrek is onafhankelijk van het huwelijksgoederenregime en is ook bij ongehuwd&#13;
samenwonenden van toepassing.&#13;
De aftrek bedraagt:&#13;
- indien minder dan 525 uur wordt gewerkt: nihil;&#13;
- indien meer dan 525 doch minder dan 875 uur wordt gewerkt: 1,25% van de winst;&#13;
- indien meer dan 875 uur doch minder dan 1225 uur wordt gewerkt: 2% van de winst;&#13;
- indien meer dan 1225 uur doch minder dan 1750 uur wordt gewerkt: 3% van de winst;&#13;
- indien meer dan 1750 uur wordt gewerkt: 4% van de winst. Als de ondernemer vennoot is in een maatschap of een firma rijst de vraag of de meewerkende&#13;
echtgenoot alleen werkt in de onderneming van zijn/haar echtgenoot of ook in&#13;
de onderneming van de andere firmanten. Deze situatie zal zich in de agrarische wereld,&#13;
waar de vader/zoon-maatschap een veel voorkomende figuur is, veelvuldig kunnen voordoen.&#13;
Indien de meewerkende echtgenoot voor de werkzaamheden geen beloning geniet, lijkt&#13;
het, gezien de uitspraak van het Hof Leeuwarden van 8 oktober 1973, BNB 1974/234&#13;
verdedigbaar dat de gewerkte uren uitsluitend worden toegerekend aan de onderneming&#13;
van de echtgenoot/ondernemer. Indien sprake is van een beloning voor het werk, dan&#13;
worden de activiteiten geacht te zijn verricht voor alle firmanten (HR 27 augustus 1986,&#13;
BNB 1986/318). Deze beloning dient door de echtgenoot/ondernemer, voor zover deze&#13;
beloning ten laste van zijn firma-aandeel komt, op grond van art. 5, lid 6 Wet IB te worden&#13;
verantwoord als winst uit onderneming.&#13;
De meewerkaftrek is een fiscale faciliteit voor de ondernemer, niet voor diens echtgenoot.&#13;
Indien de echtelieden buiten gemeenschap van goederen zijn gehuwd heeft de meewerkaftrek&#13;
niet tot gevolg dat de meewerkende echtgenoot het afgetrokken deel van de&#13;
winst kan claimen (HR 25 november 1988, NJ 1989/529). De meewerkende echtgenoot&#13;
wordt er dus geen cent beter van en dat is een nadeel van de regeling van de meewerkaftrek.&#13;
In plaats van de meewerkaftrek kunnen de echtgenoten kiezen voor een reële arbeidsbeloning.&#13;
In art. 5 ,lid 6 Wet IB worden voor deze beloning als eisen gesteld dat de echtgenoten&#13;
een schriftelijke overeenkomst moeten aangaan en dat de door de meewerkende&#13;
echtgenoot ter zake genoten zuivere inkomsten tenminste twee maal de basisaftrek (thans&#13;
f 5769,-) dienen te bedragen. Voorts is nodig dat de echtgenoten aan de inspecteur bij&#13;
hun aangiften verzoeken dat zij in aanmerking wensen te komen voor de arbeidsbeloning.&#13;
De in de Wet IB geïntroduceerde mogelijkheid van de arbeidsbeloning is een typisch&#13;
fiscaalrechtelijk figuur en is met name ontworpen omdat op grond van art. 7A:1637i BW&#13;
tussen echtgenoten geen dienstbetrekking kan bestaan. De aan de dienstbetrekking inherente&#13;
gezagsverhouding wordt strijdig geacht met het instituut van het huwelijk. Ook in&#13;
het fiscale recht wordt de arbeidsbeloning niet als een - fictieve - dienstbetrekking gezien.&#13;
Inhouding van loonbelasting is niet aan de orde.&#13;
Ook voor ongehuwd samenwonenden bestaat de mogelijkheid van het toekennen van&#13;
een reële beloning, zij het dat dat de eisen van een schriftelijke overeenkomst en het feit&#13;
dat de beloning tenminste twee maal de basisaftrek moet bedragen voor hen niet gelden.&#13;
Het is mijns inziens de vraag of dit verschil de toets aan voormeld art. 26 van het verdrag&#13;
van New-York kan doorstaan.&#13;
De keuze tussen meewerkaftrek en reële beloning heeft een civielrechtelijke en een&#13;
fiscaalrechtelijke kant. Zoals ik hiervoor reeds memoreerde is de meewerkaftrek een faciliteit&#13;
voor de ondernemer en geniet de meewerkende echtgenoot/partner geen voordeel als&#13;
sprake is van een huwelijk buiten gemeenschap van goederen zonder verrekenbeding (de&#13;
koude uitsluiting) of van ongehuwd samenwonenden.&#13;
Dit civielrechtelijke argument kan zeer wel doorslaggevend zijn om te kiezen voor een&#13;
reële beloning. Bij een algehele of beperkte gemeenschap van goederen is het civielrechtelijke&#13;
argument afwezig en zullen uitsluitend fiscale overwegingen de doorslag geven.&#13;
In zijn hiervoor reeds vermelde artikel in het Maandblad Belastingbeschouwingen&#13;
geeft Stevens aan dat, uitgaande van een uurloon van f 19,-, bij een jaarwinst van f 70 000,- a f 80 000,- de regeling van de arbeidsbeloning fiscaal voordeliger is dan de&#13;
meewerkaftrek.&#13;
De vraag is wanneer de keuze tussen meewerkaftrek en arbeidsbeloning moet worden&#13;
gemaakt als uitsluitend fiscale motieven de doorslag geven. Bij de aangifte hoeft pas het&#13;
verzoek tot toepassing van de reële arbeidsbeloning te worden gedaan, hetgeen er op zou&#13;
duiden dat de keus pas dient te worden gemaakt als de resultaten over het jaar bekend&#13;
zijn. Theoretisch lijkt mij een dergelijke conclusie niet juist. Als wordt gekozen voor de&#13;
reële beloning zal mijns inziens de overeenkomst voor de aanvang van de werkzaamheden&#13;
moet zijn gesloten en in een geschrift zijn vastgelegd, terwijl de betalingen een regelmatig&#13;
karakter zullen moeten hebben. Dat in de praktijk de keuze wellicht toch achteraf&#13;
wordt gemaakt, doet hier mijns inziens niet aan af.&#13;
De keuze tussen meewerkaftrek en reële beloning kan wel van jaar tot jaar worden gemaakt.&#13;
In dit opzicht zijn deze fiscale faciliteiten soepeler te hanteren dan de man/vrouwfirma,&#13;
die uit zijn aard een meer permanent karakter draagt.&#13;
In het vorenstaande heb ik nog geen aandacht besteed aan het huwelijksgoederenregime&#13;
van de echtgenoten. De vraag kan worden gesteld of de optie voor een reële arbeidsbeloning&#13;
wel mogelijk is indien sprake is van een algehele gemeenschap van goederen.&#13;
De Wet IB eist voor de arbeidsbeloning dat zij door de meewerkende echtgenoot moet&#13;
zijn genoten of, anders gezegd, dat de ondernemer de arbeidsbeloning moet hebben betaald.&#13;
Betaling is civielrechtelijk het voldoen van een schuld van de ene partij aan de andere,&#13;
waarbij een ene partij een vermogensoffer brengt dat staat tegenover dat tenietgaan&#13;
van de schuld. Bij een algehele gemeenschap van goederen ontstaat door betaling van de&#13;
ene echtgenoot aan de andere geen vermogensverschuiving. Ook gaat het bestuur over de&#13;
gelden waarmee is betaald niet over. Immers, de gelden zijn afkomstig uit de onderneming&#13;
en zijn van de kant van de ondernemer in de gemeenschap gevallen. Het overmaken&#13;
van geld naar een rekening die uitsluitend ten name van de meewerkende echtgenoot&#13;
staat, doet dit bestuur niet overgaan. Deze civielrechtelijke argumenten zijn voor Zwemmer15&#13;
aanleiding om te concluderen dat de figuur van de reële beloning niet mogelijk&#13;
is bij een algehele gemeenschap van goederen.&#13;
Ik kan Zwemmer in deze conclusie niet volgen. Nergens in de Wet IB is het huwelijksgoederenregime&#13;
van de echtgenoten van belang, zelfs niet bij de toerekening van bijvoorbeeld&#13;
inkomsten uit vermogen. Indien een dergelijke betaling bij een algehele&#13;
gemeenschap van goederen niet mogelijk is had zulks, gezien de strekking van de Wet&#13;
IB, uitdrukkelijk in de Wet moeten worden opgenomen. Voorts blijkt uit de parlementaire&#13;
behandeling van art. 17 Wet IB duidelijk dat waar bij het civiele recht een overdracht onmogelijk&#13;
is deze voor het fiscale recht wel kan bestaan. Mijns inziens is fiscaalrechtelijk&#13;
van betaling sprake als de beloning wordt overgemaakt op een uitsluitend ten name van&#13;
de meewerkende echtgenoot staande rekening, waardoor de ondernemer de feitelijke beschikkingsmacht&#13;
over de beloning prijs geeft.&#13;
6.3. Als de ene echtgenoot slechts kapitaal inbrengt en beide echtgenoten ondernemer&#13;
wensen te zijn, doemt de figuur van de commanditaire vennootschap aan de horizon op.&#13;
Bij een dergelijke vennootschap is de commanditaire vennoot niet verder aansprakelijk&#13;
voor de schulden van de vennootschap dan zijn inbreng. Indien de commanditaire vennootschap&#13;
één beherend en één commanditair vennoot kent, is geen sprake van een afgescheiden vermogen (HR 4 januari 1937, NJ 1937/586 en HR 3 februari 1956, NJ&#13;
1960/120).&#13;
Wanneer is de commanditaire vennoot in een gewone commanditaire vennootschap&#13;
ondernemer? Hij is ondernemer als hij krachtens het firma-contract gerechtigd is tot de&#13;
stille reserves bij liquidatie, aldus de HR in zijn arrest van 1 juli 1964, BNB 1964/259.&#13;
Het fiscale ondernemerschap is dus bij een commanditaire vennootschap veel eenvoudiger&#13;
binnen te halen als bij een vennootschap onder firma.&#13;
Sedert 1984 wordt de commanditaire vennoot/echtgenoot zelfstandig voor het winstaandeel&#13;
belast en kunnen in principe dezelfde voordelen worden behaald als bij de&#13;
man/vrouw-firma, met uitzondering van de zelfstandigenaftrek en de vrijstelling van ondernemingsvermogen&#13;
in de vermogensbelasting, aangezien hier het urencriterium geldt.&#13;
De risicobeperking van de commanditaire vennoot is bij een commanditaire vennootschap&#13;
tussen echtgenoten die in algehele gemeenschap van goederen zijn gehuwd, uiteraard&#13;
een wassen neus. De vennootschappelijk beperkte aansprakelijkheid wordt hier door&#13;
het huwelijksgoederenregime doorkruist. Deze constatering roept onmiddellijk de vraag&#13;
op naar het realiteitsgehalte van een man/vrouw-c.v. bij een algehele gemeenschap van&#13;
goederen, aangezien een dergelijke rechtsvorm al snel lijkt op een wat gekunsteld, uitsluitend&#13;
op het behalen van fiscaal voordeel gericht opzetje. Toch is mijns inziens een dergelijke&#13;
c.v. mogelijk. Als eis moet dan worden gesteld dat de commanditaire vennoot onder&#13;
diens bestuur staand vermogen inbrengt en dat hij/zij in ruil daarvoor zeggenschap krijgt&#13;
over het bedrijfsgebeuren in die zin dat bepaalde in de vennootschapsakte omschreven&#13;
handelingen de voorafgaande toestemming van de commanditaire vennoot behoeven. Indien&#13;
vervolgens aan de letter van de akte ook materieel inhoud wordt gegeven, staat mijns&#13;
inziens niets meer aan de realiteit van de man/vrouw-c.v. en daarmee het fiscale ondernemerschap&#13;
van beiden in de weg. Uit de nog te vormen jurisprudentie zal moeten blijken&#13;
of deze conclusie juist is.&#13;
7. SLOT&#13;
Uit de veelheid van aspecten die bij het samenwerken en samen ondernemen aan de orde&#13;
komen blijkt duidelijk dat een goede advisering voor de echtgenoten/partners onontbeerlijk&#13;
is. De mogelijkheden zijn sinds 1990 duidelijk vergroot, waarbij mijns inziens de&#13;
man/vrouw-c.v. onvoldoende aandacht heeft gekregen.</content><legacyfootnotes>1. J.W. Zwemmer, preadvies 'Werkende Partners', uitgebracht voor de Koninklijke Notariële Broederschap,&#13;
1991, blz. 10&#13;
2. E. Aardema, Enkele saillante firmaproblemen, Gielebundel, blz. 41 e.v.; J.F.M. Giele, Enige gezichtpunten&#13;
bij toerekening aan echtelieden van inkomensbestanddelen, in het bijzonder aan de gehuwde vrouw,&#13;
Belastingbeschouwingen aangeboden aan prof.dr. J.H. Christiaanse, blz. 88 e.v.&#13;
3. J.W. Zwemmer, t.a.p., blz. 46.&#13;
4. J.W. Zwemmer, t.a.p., blz. 49.&#13;
5. J.W. Zwemmer, t.a.p., blz. 50.&#13;
6. J.W. Zwemmer, t.a.p., blz. 50. &#13;
7. In deze zin oordelen E. Aardema, t.a.p., blz. 43/44, A.J. van den Bos, Van eenmanszaak naar man/vrouwfirma&#13;
bij huwelijk in gemeenschap van goederen, WFR 5926(1990) en J.F.M. Giele, t.a.p., blz. 88/89.&#13;
8. J.W. Zwemmer, t.a.p., blz. 54 en P.H.J. Essers, De man/vrouw-firma in geval van algehele goederengemeenschap,&#13;
WFR 5933.&#13;
9. Voorlopig verslag wetsontwerp 20 595 nr. 7, blz. 61.&#13;
10. Memorie van antwoord wetsontwerp 20 595 nr. 8, blz. 71.&#13;
11. Zie Vakstudie Nieuws 12 juli 1990, nr. 8.&#13;
12. O.a. L.G.M. Stevens, Benepen Doorschuiving (WFR 5907).&#13;
13. Eindverslag, punt 52, blz. 39.&#13;
14. Verslag UCV van 23 januari 1989, blz. 26-5.&#13;
15. J.W. Zwemmer, t.a.p., blz. 35, e.v.&#13;
</legacyfootnotes><footnotes><footnote/></footnotes><auteurs>Mr. H.M. Dicou</auteurs><published>1993-09-01 00:00:00</published><modified>1993-09-01 00:00:00</modified><editiondate>1993-09-01</editiondate><htmlpath>https://denhollander.info/artikel/6088</htmlpath></article>
</articles></edition>
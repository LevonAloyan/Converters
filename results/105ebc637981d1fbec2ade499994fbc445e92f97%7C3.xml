<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2000</searchword><id>4743</id><udhid>UDH:TvAR/4743</udhid><titel>NVV / Staat (TvAR 2000/5001)</titel><searchwords><searchword>TvAR 2/2000</searchword><searchword>TvAR 2000/5001</searchword><searchword>UDH:TvAR/4743</searchword></searchwords><attachments><attachment><name>2000_nr 2_Rechtspraak_5001.pdf</name><extention>pdf</extention><url>https://denhollander.info/download/4685/ci</url></attachment></attachments><inleiding>[Wet herstructurering varkenshouderij art. 1]&#13;
&#13;
Hoger beroep tussenvonnis 23 december&#13;
1998. Wet mag niet getoetst worden aan&#13;
Grondwet en (behoudens uitzondering) aan&#13;
rechtsbeginselen. Whv is niet in strijd met&#13;
Europese marktordening nu de wet een&#13;
ander doel heeft (milieu). Geen sprake van&#13;
ontneming van eigendom, doch van regulering&#13;
van eigendom. Whv slechts noodzakelijk&#13;
en proportioneel voor wat betreft het&#13;
vervallen van de latente ruimte en de (eerste)&#13;
korting van 10%. De tweede korting van&#13;
maximaal 15% dient achterwege te blijven.</inleiding><content>ARREST IN DE ZAAK VAN:&#13;
de Staat der Nederlanden (Ministerie van&#13;
Landbouw, Natuurbeheer en Visserij) te ’s-Gravenhage,&#13;
appellant in het principaal appel,&#13;
geïntimeerde in het incidenteel appel,&#13;
procureur: mr. R.J.M. van den Tweel,&#13;
tegen&#13;
1. de vereniging Nederlandse Vakbond Varkenshouders&#13;
te Barneveld,&#13;
2. Hendrikus Schutte te Bathmen,&#13;
3. Josephus Martinus Maria van Gerwe te Erp,&#13;
4.a. Henricus Willibrordus van den Heuvel te&#13;
Heusden (gemeente Asten),&#13;
4.b. Jacquelina Maria van den Heuvel-Vlemmix&#13;
te Heusden (gemeente Asten),&#13;
4.c. Richardus Henricus Jacobus van den&#13;
Heuvel te Heusen (gemeente Asten),&#13;
4.d. de vennootschap onder firma Bleekerheide&#13;
V.O.F. te Heusden (gemeente Asten),&#13;
5. Johannes Franciscus Maria van den Heuvel&#13;
te Ommel (gemeente Asten),&#13;
6.a. Hermanus Gerardus Jozef Lohuis te Hellendoorn,&#13;
6.b. Wilhelmina Gertrudis Lohuis-Voshaar te&#13;
Hellendoorn,&#13;
7.a. Gerhardus Hendrikus Rodijk te Nieuw&#13;
Heeten,&#13;
7.b. Maria Anne Josephina Barbara Cleber te&#13;
Nieuw Heeten,&#13;
7.c. Johannes Gerardus Hendrika Rodijk te&#13;
Nieuw Heeten,&#13;
7.d. Petrus Maria Mathilda Rodijk te Nieuw&#13;
Heeten,&#13;
8. de vennootschap naar het recht van de&#13;
plaats harer vestiging Gebr. Nooren Schweinehaltungs&#13;
GmbH te Holdenstedt (Bondsrepubliek&#13;
Duitsland),&#13;
geïntimeerden in het principaal appel,&#13;
appellanten in het incidenteel appel,&#13;
procureur: mr. H.J.A. Knijff.&#13;
Het geding&#13;
Geïntimeerden in het principaal appel (“NVV&#13;
c.s.”) hebben bij afvaardiging van 26 juni 1998&#13;
voor de rechtbank te ’s-Gravenhage gevorderd,&#13;
samengevat:&#13;
I) primair: de Wet herstructurering varkenshouderij&#13;
(“Whv”) onverbindend te verklaren,&#13;
althans buiten werking te stellen wegens strijdigheid&#13;
met een hogere regeling,&#13;
– subsidiair: te bepalen dat de Whv geheel dan&#13;
wel voor wat betreft de hoofdstukken II tot&#13;
en met V buiten toepassing dient te worden&#13;
gelaten althans appellant in het principaal&#13;
appel (“de Staat”) te bevelen de (genoemde)&#13;
hoofdstukken van de) Whv niet uit te (doen)&#13;
voeren totdat zal zijn voorzien in een volledige,&#13;
althans adequate schadevergoedingsregeling&#13;
voor individuele gevallen en&#13;
– meer subsidiair: te bepalen dat de (genoemde&#13;
hoofdstukken van de) Whv buiten toepassing&#13;
dient (dienen) te worden gelaten voor&#13;
gevallen als die van geïntimeerden sub 2 tot en&#13;
met 8, althans ten aanzien van geïntimeerden&#13;
sub 2 tot en met 8, althans totdat zal zijn&#13;
voorzien in een volledige, althans adequate&#13;
schadevergoeding voor individuele gevallen;&#13;
II) te verklaren voor recht dat de Staat zich&#13;
schuldig maakt aan onrechtmatige daad jegens&#13;
NVV c.s. en dientengevolge jegens geïntimeerden&#13;
sub 2 tot en met 8 aansprakelijk is&#13;
voor alle door hen geleden schade en te lijden&#13;
schade, nader op te maken bij staat en te vereffenen&#13;
volgens de wet;&#13;
III) met veroordeling van de Staat in de proceskosten.&#13;
De rechtbank heeft bij tussenvonnis van&#13;
23 december 1998 de zaak naar de rol verwezen&#13;
voor uitlaten aan de zijde van de Staat, na&#13;
zonder voorbehoud te hebben overwogen dat,&#13;
bij afwijzing van de primaire vordering, de&#13;
subsidiaire vordering zal worden toegewezen,&#13;
met dien verstande dat de rechtbank dan zal&#13;
bepalen dat hoofdstuk II tot IV van de Whv&#13;
buiten toepassing dienen te worden gelaten&#13;
totdat zal zijn voorzien in een adequate schadevergoedingsregeling&#13;
voor de eigenaren van&#13;
mestproductierechten.&#13;
Bij exploot van 13 januari 1999 is de Staat van&#13;
dat tussenvonnis in hoger beroep gekomen.&#13;
Hij heeft bij memorie van grieven (met producties)&#13;
vijftien grieven aangevoerd, welke&#13;
NVV c.s. bij memorie van antwoord, tevens&#13;
memorie van grieven in het voorwaardelijk&#13;
incidenteel appel houdende vermeerdering&#13;
van eis (met producties) hebben bestreden.&#13;
NVV c.s. zijn bij die gelegenheid tevens incidenteel&#13;
in hoger beroep gekomen en hebben&#13;
daarbij negentien grieven aangevoerd en voorts&#13;
hun eis vermeerderd. NVV c.s. hebben de&#13;
voorwaarde waaronder het incidenteel appel&#13;
is ingesteld later ingetrokken, zodat het incidenteel&#13;
appel en de vermeerdering van eis als&#13;
onvoorwaardelijk moeten worden beschouwd.&#13;
Vervolgens hebben partijen hun standpunten&#13;
ter zitting van het hof van 25 oktober 1999&#13;
doen bepleiten, de Staat door zijn procureur&#13;
en mr. L.A.D. Keus, advocaat te ’s-Gravenhage&#13;
en NVV c.s. door mr. A.B. Lever en mr.&#13;
S.M. Evers, advocaat te Zutphen respectievelijk&#13;
te Zwolle, allen aan de hand van overgelegde&#13;
pleitnota’s (mrs. Lever en Evers met&#13;
producties).&#13;
Ter zitting hebben partijen ieder nog een akte&#13;
houdende overlegging producties genomen,&#13;
waarbij de Staat drie producties en NVV c.s.&#13;
vijfendertig (voorafgaand aan het pleidooi&#13;
reeds toegezonden) producties in het geding&#13;
heeft gebracht.&#13;
Tenslotte hebben partijen hun procesdossiers&#13;
aan het hof overgelegd en arrest gevraagd.&#13;
Beoordeling van het hoger beroep&#13;
in het principaal en het incidenteel&#13;
appel&#13;
1. Bij de beoordeling van de grieven in beide&#13;
ingestelde hoger beroepen gaat het hof uit van&#13;
de feiten, zoals in het bestreden vonnis onder&#13;
1.1 tot en met 1.16 zijn vastgesteld, nu tegen&#13;
die vaststelling in hoger beroep niet is opgekomen,&#13;
behoudens het in (pagina 10 van de&#13;
memorie van grieven bij de toelichting op)&#13;
grief 6 van de Staat bestreden deel van paragraaf&#13;
1.11, waarin de rechtbank overweegt dat&#13;
de in 2000 in te voeren korting van maximaal&#13;
15% voor varkenshouders die voldoen aan de&#13;
eisen die aan het voerspoor worden gesteld&#13;
lager kan zijn, in plaats van, zo begrijpt het&#13;
hof dat bezwaar van de Staat, dat de in de wet&#13;
genoemde maximale korting van 15% mogelijk&#13;
slechts 10% en wellicht zelfs 5% voor alle&#13;
varkenshouders zal bedragen en dat voor varkenshouders&#13;
die aan de eisen van het voerspoor&#13;
voldoen de minimale korting van 5%&#13;
geheel kan worden gecompenseerd.&#13;
2. De aan de rechtbank en thans nog aan het&#13;
hof voorgelegde vragen gaan over het volgende:&#13;
2.1 Op 7 april 1998 heeft de Eerste Kamer het&#13;
door de Tweede Kamer met wijzigingen aangenomen&#13;
voorstel voor de Whv aangenomen.&#13;
De Whv is daarna op 1 september 1998 in werking&#13;
getreden.&#13;
2.2 De Whv voorziet onder andere in de&#13;
omzetting van mestproductierechten in varkensrechten&#13;
en fokzeugenrechten (varkensrechten&#13;
en fokzeugenrechten hierna tezamen&#13;
aan te duiden als “varkensrechten”) en in de&#13;
vaststelling van de omvang van varkensrechten.&#13;
Bij die vaststelling wordt uitgegaan van&#13;
het gemiddelde van de voordien werkelijk&#13;
benutte mestproductierechten in een bedrijf&#13;
(waarbij dus de niet benutte mestproductierechten,&#13;
de “latente ruimte” buiten beschouwing&#13;
blijft), te verminderen met (uitzonderingen&#13;
daargelaten) een generieke korting van 10%.&#13;
2.3 De wet voorziet in een verdere generieke&#13;
korting van het aantal varkensrechten per&#13;
1 januari 2000 met nog maximaal 15%. Het&#13;
uiteindelijk per 1 januari 2000 te hanteren&#13;
percentage hangt af van de inmiddels reeds&#13;
opgetreden vermindering van het aantal varkensrechten&#13;
door opkoop of afroming, tot&#13;
een minimum korting van 5%.&#13;
Die afroming geschiedt ingevolge de Whv bij&#13;
overdracht van varkensrechten met percentages&#13;
lopende van 25% tot 60%, naar gelang het&#13;
jaar waarin die overdrachten plaatsvinden.&#13;
2.4 Volgens het Besluit hardheidsgevallen herstructurering&#13;
varkenshouderij van 18 juni&#13;
1998 (“het Besluit”) komt voor bepaalde categorieën&#13;
varkenshoudersbedrijven de latente&#13;
ruimte niet (geheel) te vervallen en wordt&#13;
deels bij de vaststelling van het aantal varkensrechten&#13;
in aanmerking genomen.&#13;
2.5 NVV c.s. zijn van oordeel dat de generieke&#13;
kortingen en het vervallen van de latende&#13;
ruimte neerkomen op ontneming van vermogensrechten&#13;
en dat daarom de totstandbrenging,&#13;
instandhouding en inwerkingtreding van&#13;
de Whv, die niet in een schadevergoedingsregeling&#13;
voorziet, jegens hen onrechtmatig is,&#13;
want in strijd met de Grondwet, de algemene&#13;
rechtsbeginselen, het Europees landbouwrecht&#13;
en het EVRM.&#13;
2.6 Over die vragen hebben partijen een aantal&#13;
kort-geding procedures gevoerd. De in die&#13;
procedures gewezen uitspraken (president&#13;
rechtbank te ’s-Gravenhage van 11 september&#13;
1998, 11 februari 1999 en 4 mei 1999 en dit&#13;
hof van 10 juni 1999) en de daarbij gewisselde&#13;
processtukken zijn ook in deze procedure in&#13;
het geding gebracht. In voorkomende gevallen&#13;
zal het hof die procedures hierna aanduiden&#13;
als het eerste, tweede en derde kort geding.&#13;
3. De rechtbank heeft in het bestreden tussenvonnis&#13;
in dit geding geoordeeld, samengevat,&#13;
a) dat artikel 120 Grondwet belet dat de rechter&#13;
de Whv aan de Grondwet en aan fundamentele&#13;
rechtsbeginselen toetst,&#13;
b) behoudens een uitzondering die zich in dit&#13;
geval niet voordoet;&#13;
c) dat de Whv inbreuk maakt op de communautaire&#13;
marktordening;&#13;
d) dat die inbreuk gerechtvaardigd kan zijn&#13;
indien de strekking van Whv een andere dan&#13;
marktordening is en, bovendien, de maatregelen&#13;
noodzakelijk, geschikt en proportioneel&#13;
zijn;&#13;
e) dat de strekking van de Whv een andere&#13;
dan marktordening is, namelijk de bescherming&#13;
van het milieu en in het bijzonder tegen&#13;
milieuschade door mestoverschotten;&#13;
f) dat voor de beantwoording van de vraag of&#13;
de daartoe in de Whv aangewende maatregelen&#13;
noodzakelijk, geschikt en proportioneel&#13;
zijn, de Staat de gelegenheid krijgt zich over&#13;
door NVV c.s. in het geding gebrachte cijfers&#13;
uit te laten, uit welke cijfers valt af te leiden&#13;
dat het doel dat de Staat met die maatregelen&#13;
beoogt te bereiken, te weten te voorkomen&#13;
dat in 2002 een landelijk niet-plaatsbaar&#13;
mestoverschot bestaat van 14 miljoen kg fosfaat,&#13;
ook zonder dat vergaande, althans met&#13;
minder vergaande, maatregelen wordt of kan&#13;
worden verwezenlijkt;&#13;
g) dat de Whv geen kwantitatieve uitvoerbeperkingen&#13;
en maatregelen van gelijke werking&#13;
behelst;&#13;
h) dat mestproductierechten en varkensrechten&#13;
tot de eigendom van de varkenshouderijen&#13;
behoren en dat door het vervallen van de&#13;
latente mestproductierechten en het korten&#13;
van 10% en uiteindelijk maximaal 25% van&#13;
mestproductierechten en varkensrechten die&#13;
eigendom aan de varkenshouders wordt ontnomen&#13;
en dat die ontneming zonder vorm&#13;
van compensatie, behoudens uitzonderingen&#13;
die hier niet van toepassing zijn, in strijd is&#13;
met artikel 1 van het Eerste Protocol bij het&#13;
EVRM (“het Eerste Protocol”).&#13;
4. Het principale hoger beroep richt zich&#13;
tegen de oordelen, samengevat onder b), c) en&#13;
h) en het incidenteel hoger beroep tegen de&#13;
onder a), b), d), e), f), g) en h) samengevatte&#13;
oordelen, althans tegen onderdelen daarvan.&#13;
Het hof zal de grieven in het principaal en het&#13;
incidenteel appel gezamenlijk behandelen, per&#13;
onderdeel van het bestreden vonnis.&#13;
ad a) en b) toetsing van de Whv en&#13;
het Besluit aan grondwet en&#13;
fundamentele rechtsbeginselen&#13;
5.1 NVV c.s. komen met hun grieven I tot en&#13;
met V op tegen het onder 4.1 tot en met 4.5&#13;
van het bestreden vonnis gegeven oordeel dat&#13;
de Grondwet zich tegen toetsing van de Whv,&#13;
als wet in formele zin, verzet en dat in deze&#13;
zaak de Staat geen onvoorwaardelijke toezegging&#13;
heeft gedaan, die toetsing aan fundamentele&#13;
rechtsbeginselen zou toelaten. De Staat&#13;
voert in zijn eerste grief aan dat ook bij een&#13;
onvoorwaardelijke toezegging de rechter&#13;
slechts kan oordelen dat het uitblijven van een&#13;
wet in formele zin onrechtmatig is, maar niet,&#13;
zo begrijpt het hof de Staat, dat de formele&#13;
wet wegens schending van fundamentele&#13;
rechtsbeginselen onverbindend wordt verklaard.&#13;
5.2 De door NVV c.s. gestelde schending van&#13;
de Grondwet bestaat hierin dat door de Whv&#13;
mestproductierechten en varkensrechten worden&#13;
onteigend zonder vooraf verzekerde&#13;
schadeloosstelling (artikel 14 lid 1 Grondwet),&#13;
althans dat de Whv niet bepaalt dat een&#13;
schadeloosstelling wordt toegekend voor ingevolge&#13;
de Whv veroorzaakte aantasting van&#13;
het eigendomsrecht van varkenshouders op&#13;
hun bedrijfsmiddelen (inleidende dagvaarding,&#13;
onder 16 en 17).&#13;
De fundamentele rechtsbeginselen die volgens&#13;
NVV c.s. door de toepassing van de Whv&#13;
worden geschonden zijn het evenredigheidsbeginsel&#13;
(of willekeur of formeel zorgvuldigheidsbeginsel),&#13;
omdat de verwezenlijking van&#13;
het beweerdelijke doel van de Whv: voorkoming&#13;
van een landelijk niet plaatsbaar var-&#13;
kensmestoverschot in 2002 van 14 miljoen kg&#13;
fosfaat niet een drastische, alleen op de varkenssector&#13;
gerichte, maatregel rechtvaardigt,&#13;
waarbij mestproductie- en varkensrechten&#13;
worden ontnomen; (inleidende dagvaarding&#13;
onder 19 en voorts pleitnota Mr Lever eerste&#13;
kort geding, pagina 13) en het rechtszekerheid/&#13;
vertrouwensbeginsel, omdat op grond&#13;
van het gesteld in de Integrale Notitie mesten&#13;
ammoniakbeleid van 6 oktober 1995 (“de&#13;
Integrale notitie”) en bij de behandeling van&#13;
de Meststoffenwet het vertrouwen is gewekt&#13;
dat vóór de uitkomsten van de in het jaar 2000&#13;
op te maken balans geen generieke kortingen&#13;
en verval van latente ruimte waren te verwachten&#13;
(pleitnota Mr Lever eerste kort geding,&#13;
pagina 14)).&#13;
5.3 In hoeverre de Whv een ongeoorloofde&#13;
inbreuk maakt op de eigendomsrechten van&#13;
de varkenshouders komt hierna aan de orde&#13;
bij de bespreking van de vraag of sprake is van&#13;
schending van het Eerste Protocol. Voor&#13;
zover artikel 14 van de Grondwet een meeromvattende&#13;
bescherming zou bieden – voor&#13;
dat deel zou NVV c.s. belang hebben bij hun&#13;
stelling dat strijd met artikel 14 Grondwet&#13;
bestaat – belet artikel 120 Grondwet de&#13;
Nederlandse nationale rechter om de Whv aan&#13;
die bepaling te toetsen.&#13;
6. Dat, zoals NVV c.s. in hoger beroep hebben&#13;
aangevoerd, de Whv tot stand is gekomen&#13;
omdat een aantal leden van de Tweede en de&#13;
Eerste Kamer hun stem voor het wetsvoorstel&#13;
hebben uitgebracht “in het coalitie- of partijbelang”&#13;
al dan niet na onder druk te zijn&#13;
gezet, maakt dat niet anders. Zelfs al zou sprake&#13;
zijn van de gestelde ongeoorloofde druk en&#13;
zelfs al zou men (de volgens het hof overigens&#13;
niet aanvaardbare stelling) aannemen dat de&#13;
leden van de Staten-Generaal geen vrijheid&#13;
hebben om bij het uitbrengen van hun stem&#13;
overwegingen van partijpolitieke aard de&#13;
doorslag te laten geven, dan nog komt aan de&#13;
rechter niet het oordeel toe dat de eenmaal tot&#13;
stand gebrachte wet om die reden onrechtmatig&#13;
is. De rechter dient zich immers bij de&#13;
beoordeling van een wet in formele zin niet te&#13;
begeven in de vraag of bij de voorbereiding en&#13;
de behandeling van de wet fouten zijn&#13;
gemaakt, maar moet het oordeel daarover van&#13;
de formele wetgever zelf eerbiedigen.&#13;
7. NVV c.s. hebben voorts aangevoerd dat het&#13;
Besluit, dat geen wet in formele zin vormt,&#13;
aan de Grondwet kan worden getoetst. Die&#13;
stelling is juist, maar baat NVV c.s. niet. Dat&#13;
besluit maakt immers, gezien artikel 25 Whv&#13;
waarin het zijn basis vindt, geen inbreuk op&#13;
enig door artikel 14 Grondwet beschermd&#13;
eigendomsrecht, maar beoogt slechts de ingevolge&#13;
hoofdstuk II en artikel 24 van de Whv&#13;
veroorzaakte nadelige gevolgen te verzachten&#13;
voor groepen van gevallen waar sprake is van&#13;
onbillijkheden van overwegende aard.&#13;
8. Voor zover NVV c.s. ook in hoger beroep&#13;
hun stelling bedoelen te handhaven dat door&#13;
het Besluit het discriminatieverbod van artikel&#13;
1 van de Grondwet wordt geschonden, (Memorie&#13;
van antwoord, pagina 62, jo pleitnotities&#13;
Mr Lever d.d. 16 november 1998, pagina’s&#13;
10 en 11, jo pleitnotities Mr Lever eerste kortgeding&#13;
d.d. 1 september 1998, pag 19 e.v.)&#13;
overweegt het hof dat de door het Besluit&#13;
gegeven verschillende behandeling van de&#13;
onderscheiden categorieën, waarin het Besluit&#13;
bedrijven van varkenshouders indeelt, op&#13;
zichzelf geen discriminatie inhoudt. Nu niet is&#13;
gesteld of gebleken dat die indeling niet op&#13;
objectieve criteria berust, doet zich niet de&#13;
situatie voor dat de Whv en/of het Besluit&#13;
burgers in objectief gelijke omstandigheden&#13;
op ongelijke wijze behandelt.&#13;
9.1 Voor wat de aangevoerde strijd van (de&#13;
toepassing van) de Whv en het Besluit met&#13;
fundamentele rechtsbeginselen betreft overweegt&#13;
het hof dat artikel 120 Grondwet de&#13;
rechter geen vrijheid laat de inhoud van de&#13;
formele wet aan algemene rechtsbeginselen te&#13;
toetsen.&#13;
De toetsing van de Whv aan het evenredigheidsbeginsel&#13;
komt overigens wel aan de orde&#13;
bij de hierna onder 24 en volgende te bespreken&#13;
vraag of die wet aan de proportionaliteitseisen&#13;
van het Europees landbouwrecht en het&#13;
Eerste Protocol voldoet.&#13;
9.2 Toetsing van het Besluit aan het evenredigheidsbeginsel&#13;
leidt niet tot onverbindendheid&#13;
om dezelfde redenen als genoemd onder 7.&#13;
10.1 Wat de gestelde inbreuk op het vertrouwensbeginsel&#13;
betreft is het hof van oordeel&#13;
dat gedane toezeggingen ertoe kunnen leiden&#13;
dat de rechter in een bepaald geval de toepassing&#13;
van een wettelijke regeling (waaronder&#13;
bepalingen van een wet in formele zin) verbiedt.&#13;
De uitlatingen van de minister, die NVV c.s.&#13;
in dit verband noemt, te weten in de Integrale&#13;
notitie en in de memorie van antwoord bij de&#13;
wijziging van de Meststoffenwet (eind 1996),&#13;
dat in het jaar 2000 een evaluatie zal plaatsvinden&#13;
en dat naar aanleiding daarvan zal worden&#13;
bezien of er generieke kortingen moeten worden&#13;
toegepast, zijn volgens het hof echter&#13;
geen toezeggingen in bovengenoemde zin,&#13;
omdat het geen toezeggingen zijn waarop de&#13;
wetgever bij wijzigingen van omstandigheden&#13;
niet zou mogen terugkomen. Volgens het hof&#13;
was de wetgever vrij om eerder te beslissen&#13;
dat maatregelen noodzakelijk waren, toen hij&#13;
uit de ontwikkelingen afleidde dat dat nodig&#13;
was voor het bereiken van het door hem&#13;
gestelde milieudoel.&#13;
10.2 Dit oordeel brengt mee dat de uitlatingen&#13;
van de minister in de Integrale notitie en bij&#13;
de behandeling van de wijziging van de Meststoffenwet&#13;
niet tot gevolg hebben dat (bepalingen&#13;
van) de Whv buiten toepassing zou(den)&#13;
moeten blijven of dat de invoering ervan vóór&#13;
2000 onrechtmatig is. De eerste grief van de&#13;
Staat kan daarom buiten behandeling blijven&#13;
en de grieven I tot en met V van NVV c.s.&#13;
falen.&#13;
Strijd met Europees recht&#13;
11. De grieven 2 tot en met 4 van de Staat in&#13;
het principaal appel en de grieven VI tot en&#13;
met XIII en XVI en XVII van NVV c.s. in het&#13;
incidenteel appel richten zich tegen het onder&#13;
5.1 tot en met 8 en onder 10 en 12 met het&#13;
bestreden vonnis gegeven oordeel, zoals hiervoor&#13;
samengevat onder 3c tot en met 3g.&#13;
12.1 Het hof is met de rechtbank van oordeel&#13;
dat het systeem van de Whv inbreuk maakt op&#13;
de gemeenschappelijk marktordening.&#13;
12.2 De gemeenschappelijke marktordening&#13;
in de sector varkensvlees wordt geregeld in&#13;
Verordening (EEG) nr. 2759/75. Zij heeft betrekking&#13;
op (onder meer) levende varkens en&#13;
dient ter vervanging van de nationale belangen.&#13;
De vraag of het systeem van de Whv in&#13;
strijd is met de gemeenschappelijke markt&#13;
dient allereerst te worden getoetst aan deze&#13;
verordening, omdat de specifieke bepalingen&#13;
ervan voorrang hebben boven de algemene&#13;
verdragsbepalingen over de interne markt,&#13;
zoals de artikelen 29 (artikel 34 oud) en 43&#13;
(artikel 52 oud). (Vergelijk bijvoorbeeld Hof&#13;
van Justitie EG 26 juni 1979 zaak 177/78, Jur.&#13;
1979, 2161 (Pigs and Bacon).)&#13;
12.3 Ingevolge de jurisprudentie van het Hof&#13;
van Justitie EG dienen Lid-staten, wanneer&#13;
een gemeenschappelijke marktordening tot&#13;
stand is gebracht, zich te onthouden van elke&#13;
maatregel met de strekking daarvan af te wijken&#13;
of er inbreuk op te maken. Eveneens zijn&#13;
onverenigbaar met een gemeenschappelijke&#13;
marktordening “regelingen die een goede&#13;
werking daarvan in de weg staan, ook wanneer&#13;
de desbetreffende materie door de gemeenschappelijke&#13;
marktordening niet uitputtend&#13;
wordt geregeld” (Hof van Justitie EG&#13;
19 maart 1998, zaak C-1/96, Jur. 1998, I-1251&#13;
(Compassion in World Farming)).&#13;
Naar het oordeel van het hof betekent dit dat&#13;
een nationale maatregel die niet de strekking&#13;
heeft af te wijken of inbreuk te maken op de&#13;
gemeenschappelijke marktordening, daarmee&#13;
toch onverenigbaar is indien zij meer dan te&#13;
verwaarlozen invloed heeft op de werking van&#13;
de markt. (Vergelijk Hof van justitie EG&#13;
10 maart 1981, zaken 26 en 71/80, Jur. 1981,&#13;
735 (Irish Creamery))&#13;
12.4 Het hof kan in dit stadium de vraag wat&#13;
de strekking van de Whv is, marktordening of&#13;
bescherming van het milieu, onbesproken&#13;
laten, omdat het van oordeel is dat van een&#13;
genoemde, meer dan niet te verwaarlozen&#13;
invloed sprake is en dat de Whv daarom – ook&#13;
al strekt die wet niet tot afwijking van of&#13;
inbreuk op de marktordening – tot onverenigbaarheid&#13;
met de gemeenschappelijke marktordening&#13;
leidt.&#13;
12.5 De Staat heeft niet betwist dat de door de&#13;
Whv beoogde herstructurering met een aanzienlijke&#13;
reductie van de varkensmestproductie&#13;
en daarmee van de Nederlandse varkensstapel&#13;
ingrijpende gevolgen heeft voor de varkenshouderij&#13;
in Nederland.&#13;
NVV c.s. hebben aangevoerd dat daardoor de&#13;
positionering van de Nederlandse varkenssector&#13;
op de Europese markt wezenlijk gewijzigd&#13;
wordt, omdat de uitvoer van Nederlandse&#13;
varkens en biggen zal afnemen (memorie van&#13;
antwoord, pagina 8, jo pleitnota mr Evers eerste&#13;
instantie (16 november 1998, pag 2 en 11,&#13;
(met name) jo pleitnota mr Rijksen eerste&#13;
kort-geding, pagina 2) en de Staat heeft bij&#13;
memorie van grieven (pagina 8) gesteld dat de&#13;
Whv wel gevolgen heeft voor de goede werking&#13;
van de marktordening maar daaraan niet in&#13;
de weg staat. Bij conclusie van antwoord (pag&#13;
33) is die opvatting meer gespecificeerd terug&#13;
te vinden; de verkleining van de Nederlandse&#13;
varkensstapel met 10% komt volgens de Staat&#13;
neer op een reductie van de totale varkensstapel&#13;
binnen de Europese Unie van 1,2% welke&#13;
bij de gebruikelijk jaarlijkse fluctuaties in het&#13;
niet valt en daarom de goede werking van de&#13;
gemeenschappelijke marktordening niet frustreert.&#13;
Voor de vraag of er meer dan een te&#13;
verwaarlozen invloed is, als hiervoor bedoeld,&#13;
acht het hof de door de Staat erkende invloed&#13;
voldoende, waarbij het hof in aanmerking&#13;
neemt dat de Whv de reductie van de Nederlandse&#13;
varkensstapel niet tot 10% beperkt,&#13;
maar uitgaat van een minimaal te realiseren&#13;
beperking van 20% (10% per 1997 plus 15%,&#13;
inclusief de resultaten van eerdere afroming&#13;
en opkopingen, per uiterlijk 2000, te verminderen&#13;
met 5% wegens fosfaatreductie in het&#13;
voerspoor).&#13;
13. Daar komt het volgende bij. Ter zitting is&#13;
gebleken dat tussen partijen vaststaat dat de&#13;
beperking van de Nederlandse productie als&#13;
gevolg van de Whv niet of nauwelijks invloed&#13;
zal hebben op de prijs van varkensvlees,&#13;
omdat die reductie invoer aantrekt. Daaruit&#13;
volgt dat de Whv tot een verlegging van handelsstromen&#13;
zal leiden en aldus een distorsie&#13;
van de concurrentievoorwaarden creëert, die&#13;
op gespannen voet staat met het beginsel van&#13;
de open markt dat aan de verordening ten&#13;
grondslag ligt.&#13;
14.1 Het hof van Justitie EG heeft in zijn&#13;
rechtspraak over de vrije verkeersbepalingen&#13;
van het EG-Verdrag het beginsel ontwikkeld&#13;
dat nationale maatregelen die dwingende eisen&#13;
van algemeen belang beogen te dienen als uitzondering&#13;
op de verbodsbepalingen gerechtvaardigd&#13;
zijn, indien zij noodzakelijk zijn&#13;
voor een doeltreffende bescherming van het&#13;
betrokken belang en dit belang niet even doeltreffend&#13;
kan worden beschermd door minder&#13;
verstrekkende maatregelen.&#13;
(Grief XVII van NVV c.s. (en de toelichting&#13;
daarop, die iets anders suggereert) faalt daarom.)&#13;
Het hof is van oordeel dat deze beginselen&#13;
naar analogie eveneens behoren te gelden voor&#13;
nationale maatregelen die een meer dan te verwaarlozen&#13;
invloed hebben op de goede werking&#13;
van de markt en zich daarom niet verdragen&#13;
met een gemeenschappelijke marktordening.&#13;
14.2 Tot die dwingende eisen van algemeen&#13;
belang, die genoemde uitzondering kunnen&#13;
rechtvaardigen, behoort het belang van een&#13;
duurzaam milieu (vergelijk bijvoorbeeld Hof&#13;
van Justitie EG 9 juli 1992, zaak C-2/90, Jur.&#13;
1992, I-4431 (Waalse afvalstoffen)), welk&#13;
belang bovendien erkend is in de verdragsbepalingen&#13;
die voorzien in een hoog niveau van&#13;
milieubescherming en waarbij rekening kan&#13;
worden gehouden met de uiteenlopende situatie&#13;
in de verschillende regio’s van de gemeenschap&#13;
(EG-Verdrag artikel 174 (130 R oud)).&#13;
15.1 NVV c.s. betwisten dat de Whv de bescherming&#13;
van het milieu als doel heeft. Volgens&#13;
hen blijkt uit de brief van de minister van&#13;
10 juli 1997, waarin hij de maatregelen van de&#13;
Whv aankondigt en uit de aanvankelijke&#13;
memorie van toelichting bij de wet dat niet de&#13;
bescherming van het milieu wordt beoogd,&#13;
maar doelstellingen van economische aard.&#13;
Vanuit Europees perspectief behoort de Whv&#13;
volgens NVV c.s. eerst aan die economische&#13;
doelstelling te worden beoordeeld en bovendien&#13;
staat volgens NVV c.s. vast dat het&#13;
milieudoel, voor zover gelegen in de uitvoering&#13;
van de Nitraatrichtlijn, niet door de Whv&#13;
kan worden bewerkstelligd.&#13;
15.2 Het hof is met de rechtbank van oordeel&#13;
dat uit de parlementaire stukken bij de totstandkoming&#13;
van de Whv moet worden afgeleid&#13;
dat de strekking van de Whv is het voorkomen&#13;
van milieubelasting door niet plaatsbare&#13;
mestoverschotten. Dat milieudoel staat&#13;
voorop in de memorie van toelichting bij de&#13;
Whv; het wordt als zodanig ook in het advies&#13;
van de Raad van State over de Whv begrepen;&#13;
het hof vindt noch in de schriftelijke beraadslagingen&#13;
in de Tweede en Eerste Kamer, noch&#13;
in de mondelinge beraadslaging in de Tweede&#13;
Kamer over het wetsvoorstel enige aanwijzing&#13;
dat de wetgever een economisch doel voor&#13;
ogen heeft gehad. Dat in een aantal stukken,&#13;
waaronder de brief van de minister van 10 juli&#13;
1997, ook economische aspecten van de maat-&#13;
regelen aan de orde zijn geweest, wil niet zeggen&#13;
dat de wetgever (regering en parlement)&#13;
die economische aspecten als uitgangspunt&#13;
voor de wet hebben genomen.&#13;
Daarmee staat de door de wetgever bedoelde&#13;
strekking van de wet vast. Het hof ziet geen&#13;
reden waarom bij de beoordeling van de&#13;
strekking van de wet in Europees perspectief&#13;
niet op dezelfde wijze uitgegaan moet worden&#13;
van het doel dat de formele wetgever voor&#13;
ogen heeft gestaan.&#13;
15.3 Dat de maatregelen van de Whv volgens&#13;
de beraadslagingen in het parlement ook tot&#13;
doel hadden dat aan de Nitraatrichtlijn zou&#13;
kunnen worden voldaan, maar dat die maatregelen&#13;
volgens de Europese Commissie daarvoor&#13;
niet toereikend zijn, betekent niet dat de&#13;
Whv een economisch in plaats van een milieudoel&#13;
nastreeft.&#13;
16. Nu volgens het hof vaststaat dat de Whv&#13;
strekt tot bescherming van het milieu, dienen&#13;
de daarin getroffen maatregelen nog getoetst&#13;
te worden aan, zoals NVV c.s. in hun grief&#13;
XIV betogen, het proportionaliteitsbeginsel,&#13;
te weten of die maatregelen noodzakelijkheid&#13;
en/of geschikt zijn voor het ermee beoogde&#13;
doel. Het hof komt daaraan toe na de behandeling&#13;
van de vraag of de reductie van mestproductierechten&#13;
en varkensrechten in strijd&#13;
is met het Eerste Protocol. Bij die beoordeling&#13;
zal dan ook de in grief XII van NVV c.s.&#13;
opgeworpen vraag aan de orde komen of de&#13;
maatregelen van de Whv voldoende zijn om&#13;
aan de Nitraatrichtlijn te voldoen.&#13;
Strijd met artikel 1 van het Eerste&#13;
Protocol bij het EVRM&#13;
17. NVV c.s. hebben aan hun vordering mede&#13;
ten grondslag gelegd dat de generieke kortingen&#13;
en de ontneming van de latente ruimte&#13;
inbreuken vormen op het in het Eerste Protocol&#13;
(en in het Gemeenschapsrecht en in algemene/&#13;
fundamentele rechtsbeginselen) gewaarborgde&#13;
ongestoord genot van eigendom. Tegen&#13;
het oordeel van de rechtbank dat de beschikbare&#13;
niet-gebonden mestproductierechten&#13;
(met eventuele latente ruimte) vermogensbestanddelen&#13;
zijn, die tot de eigendom van de&#13;
varkenshouderijen behoren en door de Whv&#13;
deels worden ontnomen, dat door het geheel&#13;
ontbreken van enige schadevergoeding geen&#13;
“fair balance” bestaat tussen de door de Whv&#13;
gediende algemene belangen en de belangen&#13;
van de betrokken eigenaren en dat niet gebleken&#13;
is van buitengewone omstandigheden die&#13;
dat anders zouden doen zijn, komt de Staat in&#13;
het principaal appel op met zijn grieven 7 tot&#13;
en met 13).&#13;
18. Het hof is van oordeel dat de generieke&#13;
kortingen en het buiten beschouwing laten&#13;
van de latente ruimte inbreuken vormen op&#13;
het ongestoord genot van de “possession” van&#13;
de betrokken varkenshouders, in de ruime&#13;
betekenis die het Hof van Justitie EVRM aan&#13;
het begrip “possession” van artikel 1 van het&#13;
Eerste Protocol heeft gegeven. In zover missen&#13;
de grieven 7 en 8 doel. (Als voorbeelden&#13;
van de uitgebreide rechtspraak van het EHRM&#13;
over die ruime betekenis noemt het hof de&#13;
uitspraken van 7/7/89 (Tre Traktörer) over&#13;
publiekrechtelijke vergunningen; 20/11/1995&#13;
(Presson Compani Naveira, 9/12/94 (Stran&#13;
Greek Refineries) en 23/10/97 (Building Society)&#13;
over – mogelijk bestaande – vorderingsrechten;&#13;
26/6/86 (Van Marle) over goodwill)&#13;
19.1 Volgens het hof vormen de generieke&#13;
korting(en) echter geen ontneming (“deprivation”)&#13;
van possessions in de zin van het Eerste&#13;
Protocol.&#13;
19.2 In gevallen als de onderhavige, waar geen&#13;
sprake is van een onteigening in formele zin,&#13;
neemt het Hof van Justitie EVRM “de facto”&#13;
onteigening slechts aan bij “the loss of all&#13;
ability tot dispose” (EHRM 24 juni 1993&#13;
(Papamichelopoulos)). Geen deprivation in de&#13;
zin van het verdragsartikel doet zich voor&#13;
indien de gerechtigde na de maatregel nog economisch&#13;
belang bij zijn bezit houdt. (EHRM&#13;
21 juni 1989 (Tre Traktörer); zie voorts bijvoorbeeld:&#13;
EHRM 29 november 1991 (Pine&#13;
Valley): the possession was not renderend&#13;
“Worthless”; er is geen sprake van dat de maatregel&#13;
“took away alle meaningful use of the&#13;
properties”; EHRM 22 januari 1991 (Fredin):&#13;
“het powers to take formal decisions concerning&#13;
the fate of the property were left unaffected”&#13;
en ECRM, 9 mei 1989 (Banèr) geen&#13;
deprivation omdat de maatregel niet “affected&#13;
the substance of the right of property”).&#13;
19.3 Het hof leidt uit deze jurisprudentie van&#13;
het Hof van Justitie EVRM af dat bij de&#13;
beoordeling van de aard van de rechten waar-&#13;
de mestproductie- en varkensrechten, of om&#13;
die rechten als onderdeel van de betrokken&#13;
varkenshoudersbedrijven) moet worden aangesloten&#13;
bij hun materiële betekenis tegen de&#13;
achtergrond van hun ontstaan en doel.&#13;
19.4 In de elkaar opvolgende Nederlandse&#13;
regelingen die ter bescherming van het milieu&#13;
bepalingen over mestafzet inhouden, zijn&#13;
maatregelen getroffen om de (toename van de)&#13;
productie van dierlijke meststoffen aan banden&#13;
te leggen. In dat kader is de “referentiehoeveelheid”&#13;
ingesteld, de hoeveelheid meststoffen&#13;
die (maximaal) op een bedrijf mag&#13;
worden geproduceerd. De regelingen laten toe&#13;
die toegestane mestproductie, althans voor&#13;
een deel en onder voorwaarden, te verplaatsen&#13;
van het ene naar een ander bedrijf. De Wet&#13;
verplaatsing mestproductie spreekt in dat verband&#13;
over mestproductierechten. Het zijn die&#13;
mestproductierechten die ingevolge de Whv&#13;
omgezet worden in varkensrechten. Tegen die&#13;
achtergrond merkt het hof mestproductierechten&#13;
en varkensrechten aan als door de&#13;
overheid opgelegde beperkingen aan de mestproductie&#13;
per bedrijf, materieel te vergelijken&#13;
met publiekrechtelijke (voorwaarden bij)&#13;
bedrijfsvergunningen, zoals bijvoorbeeld op&#13;
grond van de Wet milieubeheer.&#13;
19.5 Dat die rechten los van het varkenshoudersbedrijf&#13;
kunnen worden overgedragen&#13;
houdt verband met de omstandigheid dat verplaatsing&#13;
van de mestproductie – onder daaraan&#13;
gestelde voorwaarden – de belasting van&#13;
het milieu niet vergroot en de flexibiliteit in&#13;
de branche niet onnodig belemmert, maar&#13;
ontneemt aan die rechten niet het karakter&#13;
van in het belang van het milieu opgelegde&#13;
beperking aan de bedrijfsvoering.&#13;
De losse verhandelbaarheid van de mestproductie-&#13;
en varkensrechten onderstreept dat&#13;
door de kortingen inbreuk op het vrije genot&#13;
van “possessions” wordt gemaakt, maar, zoals&#13;
hiervoor onder 18 is overwogen, was daarvan&#13;
ook zonder die verhandelbaarheid sprake.&#13;
19.6 In die zin vormen de generieke kortingen,&#13;
evenals het vervallen van de latente ruimte,&#13;
een (verdere) beperking van het gebruik&#13;
van de betrokken varkenshoudersbedrijven,&#13;
en in zover een regulering van dat gebruik&#13;
zoals bedoeld in het tweede lid van artikel 1&#13;
van het Eerste Protocol, maar, nu de kortingen&#13;
en het verdwijnen van die bedrijven niet&#13;
waardeloos maken, geen ontneming van eigendom&#13;
als bedoeld in het eerste lid.&#13;
20. Voor de vraag of die regulering van eigendom&#13;
inbreuk maakt op het Eerste Protocol&#13;
geldt niet de door de rechtbank (voor ontneming&#13;
toepasselijke) maatstaf of er buitengewone&#13;
omstandigheden bestaan, die ontneming&#13;
zonder compensatie rechtvaardigen, maar de&#13;
maatstaf of de regulering in het algemeen&#13;
belang gerechtvaardigd en zonder schadevergoedingsregeling&#13;
proportioneel is ten opzichte&#13;
van het ermee nagestreefde doel.&#13;
21. Zoals hiervoor, onder 15 is overwogen&#13;
gaat het hof ervan uit dat de strekking van de&#13;
Whv is het voorkomen van milieuschade door&#13;
niet plaatsbare mestoverschotten. Het hof&#13;
acht dat een algemeen belang dat regulering&#13;
van eigendomsrechten rechtvaardigt.&#13;
22. Voor de beoordeling of die regulering proportioneel&#13;
is maakt het hof onderscheid&#13;
tussen enerzijds de vraag of de vereiste “fair&#13;
balance” tussen dat algemeen belang en de&#13;
belangen van de varkenshouders rechtvaardigt&#13;
dat de door de regulering van de eigendom&#13;
veroorzaakte schade onvergoed blijft en&#13;
anderzijds de vraag of die regulering voldoet&#13;
aan het geschiktheids- en noodzakelijkheidscriterium,&#13;
te weten of de maatregelen tot het&#13;
gestelde doel kunnen leiden, respectievelijk of&#13;
dat doel met minder ingrijpende maatregelen&#13;
is te verwezenlijken.&#13;
23. De eerste vraag beantwoordt het hof&#13;
bevestigend. Indien het uitgangspunt juist is&#13;
dat de afzet van met name varkensmest problemen&#13;
ontmoet in verband met de geringe&#13;
mogelijkheid die mest op eigen grond te&#13;
gebruiken en de slechte verplaatsbaarheid en&#13;
exporteerbaarheid ervan, acht het hof het niet&#13;
ongerechtvaardigd dat de varkensbranche zelf&#13;
de gevolgen draagt van de op haar toegesneden&#13;
maatregelen ter beperking van de (het)&#13;
door de branche veroorzaakte (deel van)&#13;
milieuschade en dat die niet voor rekening&#13;
van de gehele gemeenschap worden gebracht.&#13;
Proportionaliteit; maatregelen Whv&#13;
geschikt en strikt noodzakelijk voor&#13;
gestelde milieudoel&#13;
24. Zoals hiervoor onder 9.1, 16 en 22 over-&#13;
wogen zal het hof thans zowel bij de toetsing&#13;
aan het EG recht als aan het Eerste Protocol&#13;
beoordelen of de inbreuk door de maatregelen&#13;
van de Whv op de communautaire marktordening&#13;
respectievelijk het recht op het ongestoord&#13;
genot van eigendom proportioneel&#13;
zijn. Weliswaar gaat het daarbij om inbreuken&#13;
op verschillende soorten belangen, maar – behoudens&#13;
de hiervoor onder 23 in het nadeel&#13;
van NVV c.s. besliste vraag of de schade van&#13;
de maatregel voor rekening van de varkenshouders&#13;
mag worden gelaten – gaat de discussie&#13;
tussen partijen er in beide gevallen over of&#13;
die maatregelen geschikt zijn voor het te verwezenlijken&#13;
doel en of ze niet zwaarder zijn&#13;
dan strikt noodzakelijk.&#13;
25. Het hof laat bij die beoordeling buiten&#13;
beschouwing dat de Whv (naast het genoemde&#13;
milieudoel) ook de ruimtelijke ordening en&#13;
het dierenwelzijn beoogt te behartigen. Uit de&#13;
wetsgeschiedenis blijkt dat die doelstellingen&#13;
nevengeschikt zijn; bovendien kunnen die&#13;
doelen met andere maatregelen (bijvoorbeeld&#13;
die waarin hoofdstuk V van de Whv voorziet)&#13;
worden verwezenlijkt zonder de hier aan de&#13;
orde zijnde inbreuken.&#13;
26. De rechtbank heeft (wat de inbreuk op&#13;
de marktordening betreft) geoordeeld dat de&#13;
Staat de door NVV c.s. in het geding gebrachte&#13;
cijfers niet heeft weersproken en heeft de&#13;
Staat in de gelegenheid gesteld zich alsnog&#13;
over die cijfers uit te laten. Bij hun daartegen&#13;
gerichte grief XV hebben NVV c.s. geen belang.&#13;
Indien de rechtbank in de door NVV c.s.&#13;
verdedigde zin had beslist en die cijfers als&#13;
onweersproken had aanvaard, had de Staat&#13;
zijn verzuim immers in hoger beroep kunnen&#13;
herstellen en die cijfers alsnog kunnen weerspreken,&#13;
zoals hij ook in dit hoger beroep&#13;
heeft gedaan.&#13;
27. NVV c.s. menen, zo vat het hof hun stellingen&#13;
samen, dat de maatregelen van de Whv&#13;
niet geschikt zijn om te bewerkstelligen dat&#13;
aan de eisen van de Nitraatrichtlijn wordt voldaan&#13;
en dat ze voor het voorkomen van niet&#13;
plaatsbaar mestoverschot niet nodig zijn,&#13;
omdat de maatregelen die de branche zelf bij&#13;
de aanpassing van het varkensvoer heeft genomen&#13;
al leiden tot de door de Staat gewenste&#13;
reductie van het mestoverschot met 14 miljoen&#13;
kg fosfaat.&#13;
28.1 Het hof acht niet aannemelijk dat de&#13;
maatregelen, waarin de Whv voorziet geschikt&#13;
zijn om de eisen van de Nitraatrichtlijn te vervullen.&#13;
De Whv is immers gericht op de reductie van&#13;
de fosfaat-component van varkensmest, terwijl&#13;
de Nitraat-richtlijn de reductie van de&#13;
nitraat-belasting tot doel heeft.&#13;
Ook de ingebrekestelling van 28 september&#13;
1998 en het met redenen omklede advies van&#13;
3 augustus 1999 van de Europese Commissie&#13;
geven aan dat (althans volgens de Europese&#13;
Commissie) de talrijke maatregelen, die volgens&#13;
de Nederlandse regering het actieprogramma&#13;
als bedoeld in artikel 5 van de&#13;
Nitraatrichtlijn vormen en waarvan de Whv&#13;
er één is, onvoldoende zijn en ontoereikend&#13;
om aan de eisen van die richtlijn te beantwoorden.&#13;
28.2 Het hof leidt uit de parlementaire behandeling&#13;
van de Whv (met name de memorie van&#13;
antwoord voor de Eerste Kamer (Kamerstukken&#13;
I, 1997/1998; 25.764, 192c, pag. 2 tot en&#13;
met 5)) en de Integrale Notitie af dat die wet&#13;
als zelfstandige doelstelling het voorkómen&#13;
van een niet-plaatsbaar mestoverschot van 14&#13;
miljoen kg fosfaat beoogt en dat het behalen&#13;
van dat doel tevens wordt beschouwd als een&#13;
aanvullende maatregel (boven de talrijke&#13;
andere maatregelen die het actieprogramma&#13;
vormen als bedoeld in artikel 5 van de&#13;
Nitraatrichtlijn), ter vervulling van de eisen&#13;
van die richtlijn. Dat de maatregelen van de&#13;
Whv (als onderdeel van die voorzieningen)&#13;
ontoereikend blijken om het doel van de&#13;
Nitraatrichtlijn te verwezenlijken, wil niet&#13;
zeggen dat ze daarom niet geschikt zijn voor&#13;
het bereiken van genoemd (zelfstandige)&#13;
milieudoel van de Whv.&#13;
29. Aan hun stelling dat de maatregelen van&#13;
de Whv onnodig zijn voor het voorkómen van&#13;
een niet-plaatsbaar mestoverschot in 2002&#13;
hebben NVV c.s. ten grondslag gelegd dat het&#13;
uitgangspunt voor die maatregelen: – bij de&#13;
voor 2002 verwachte productie van varkensmest&#13;
van 60 miljoen kg fosfaat bestaat een&#13;
niet-plaatsbaar overschot van 14 miljoen kg –&#13;
al vóór de inwerkingtreding van de Whv&#13;
onjuist was. Door de aanpassing van het veevoer&#13;
bleek de productie van varkensmest al in&#13;
1997 te zijn teruggebracht tot 55 miljoen kg&#13;
fosfaat. Volgens NVV c.s. tonen recente(re)&#13;
cijfers aan dat die ontwikkeling zich voortzet.&#13;
Daarbij verwijst zij naar de CBS-cijfers 1999&#13;
en de prognoses in het op verzoek van de&#13;
Staat uitgebrachte tweede rapport van Van de&#13;
Bunt van 9 april 1999 (“Van de Bunt II”) pag&#13;
7; resp. productie 35 en 28 bij pleidooien&#13;
NVV c.s. van 25 oktober 1999).&#13;
De Staat erkent dat (vooral door veevoermaatregelen)&#13;
een dalende tendens bestaat in&#13;
de fosfaatproductie (paragraaf 14 pleitnota Mr&#13;
vd Tweel 25 oktober 1999) maar stelt dat die&#13;
daling geen gevolgen heeft voor het door de&#13;
Whv te voorkomen niet-plaatsbare mestoverschot,&#13;
omdat de afzetmogelijkheden van mest&#13;
in sterkere mate zijn afgenomen. Volgens de&#13;
Staat kan door scherpere milieu-eisen minder&#13;
mest buiten het eigen bedrijf worden geplaatst&#13;
en/of naar het buitenland geëxporteerd. De&#13;
Staat voert aan dat volgens Van de Bunt II in&#13;
2002 landelijk een niet-plaatsbaar mestoverschot&#13;
blijft bestaan, ook nadat de maatregelen&#13;
van de Whv zijn doorgevoerd.&#13;
30.1 Bij de beoordeling van de noodzaak van&#13;
de generieke kortingen en het niet inachtnemen&#13;
van de latente ruimte neemt het hof tot&#13;
uitgangspunt dat:&#13;
– het door de Whv-wetgever gestelde – en met&#13;
de maatregelen te bereiken – doel inhoudt dat&#13;
per 2002 geen niet-plaatsbaar landelijk mestoverschot&#13;
meer bestaat en er dus “mestevenwicht”&#13;
is;&#13;
– de maatregelen om dat niet-plaatsbare landelijke&#13;
mestoverschot te bestrijden volgens de&#13;
Whv in de varkenssector moesten worden genomen,&#13;
omdat dat overschot toen in de ogen&#13;
van de wetgever geheel aan die sector toe was&#13;
te rekenen, omdat varkensmest ten tijde van&#13;
de totstandkoming van de Whv slechter kon&#13;
worden afgezet dan mest uit andere sectoren,&#13;
aangezien voor plaatsing (doorgaans) geen&#13;
eigen grond aanwezig was, er nauwelijks exportmogelijkheden&#13;
bestonden en omdat de&#13;
aard van varkensmest plaatsing op andermans&#13;
grond bemoeilijkte (vgl Integrale notitie, pag&#13;
21 en 31; MvT bij de Whv, pag 3 en met name&#13;
9));&#13;
– er tijdens de totstandkoming van de Whv al&#13;
sprake was van verschillende ontwikkelingen&#13;
die voor de omvang van het mestoverschot&#13;
van belang waren, zowel ten aanzien van het&#13;
fosfaatgehalte van varkensmest, als op het&#13;
gebied van afzetmogelijkheden, maar dat het&#13;
gezamenlijke effect van die ontwikkelingen&#13;
op het landelijke overschot op iets langere termijn&#13;
niet zeker was.&#13;
30.2 Bij het beoordelen van de noodzaak van&#13;
de maatregelen van de Whv gaat het hof voorbij&#13;
aan het betoog van NVV c.s. dat het&#13;
gewenste resultaat ook zou zijn verkregen&#13;
door een verbod op het gebruik van kunstmest.&#13;
Een dergelijke maatregel zou immers&#13;
akkerbouwers beletten om in het belang van&#13;
de afzet van mest van veehoudersbedrijven de&#13;
voor hun bedrijf optimale bemesting te kiezen,&#13;
met het onaanvaardbare gevolg dat aan&#13;
de veehouderij toe te rekenen milieuproblemen&#13;
ten laste van de akkerbouwbedrijven&#13;
zouden worden gebracht. Een dergelijke maatregel&#13;
zou bovendien, zoals de Staat terecht&#13;
heeft aangevoerd, een onaanvaardbare concurrentievervalsing&#13;
tussen aanbieders van meststoffen&#13;
tot gevolg hebben.&#13;
30.3 Ook neemt het hof niet in aanmerking&#13;
het argument van NVV c.s. dat de maatregelen&#13;
van de Whv niet nodig zijn omdat door&#13;
beluchting van varkensmest het nitraat geheel&#13;
kan worden verwijderd, reeds omdat die&#13;
beluchting geen reductie van het fosfaatgehalte&#13;
oplevert.&#13;
31.1 Het hof is van oordeel dat op grond van&#13;
de gegevens, die de Staat bij de totstandkoming&#13;
van de Whv ter beschikking had, het&#13;
nemen van ingrijpende maatregelen noodzakelijk&#13;
en gerechtvaardigd was. Nadere beoordeling&#13;
van de aannames in de Integrale Notitie&#13;
in het op verzoek van de Staat door Van de&#13;
Bunt uitgebracht rapport van 27 augustus&#13;
1996 (“Van de Bunt I”) wees erop dat ondanks&#13;
de te pessimistische verwachtingen over&#13;
de totale fosfaatproductie, de overschotberekening&#13;
van de Integrale Notitie niettemin&#13;
denkbaar bleef, gezien de onzekerheden in&#13;
de ontwikkeling van de afzetmogelijkheden.&#13;
De tijdsdruk (in 2002 moest het niet-plaatsbare&#13;
mestoverschot zijn weggenomen) noodzaakte&#13;
de onmiddellijke invoering van de eerste&#13;
generieke korting. Het vervallen van de&#13;
latente ruimte was noodzakelijk om de effecten&#13;
van die korting niet (gedeeltelijk) teniet te&#13;
doen.&#13;
31.2 De thans beschikbare cijfers over de fos-&#13;
faatreductie in varkensmest bieden geen steun&#13;
voor de opvatting dat zonder de eerste generieke&#13;
korting van 10% de voorziene reductie&#13;
tot 41 miljoen kg fosfaat zou worden gehaald&#13;
en dat die maatregelen – achteraf bezien –&#13;
onnodig waren. Volgens Van de Bunt II (pag&#13;
10) zou in de meest optimistische raming de&#13;
mestproductie in 2002, alle maatregelen van&#13;
de Whv meegerekend, dus inclusief de door&#13;
de eerste generieke korting, afroming, afkopen&#13;
en tweede korting (minimaal) uit de&#13;
markt gehaalde 20%, nog 40,4 miljoen kg fosfaat&#13;
bedragen.&#13;
32.1 Gelet op de onzekerheid ten tijde van de&#13;
totstandkoming van de Whv over de te behalen&#13;
resultaten van fosfaatbeperking door veevoermaatregelen&#13;
en over de ontwikkelingen in&#13;
de afzetmogelijkheden, stond op dat moment&#13;
de noodzaak van de tweede generieke korting&#13;
in het jaar 2000 niet bij voorbaat vast. Het hof&#13;
is van oordeel dat bij het ontbreken van een&#13;
regeling die de tweede korting op de ontwikkelingen&#13;
van de fosfaatreductie zou kunnen&#13;
afstemmen, die bij voorbaat bepaalde tweede&#13;
korting daarom niet aan het noodzakelijkheidscriterium&#13;
voldoet.&#13;
32.2 Daarbij neemt het hof in aanmerking dat&#13;
bij het vervallen van de latente ruimte en de&#13;
eerste generieke korting (nog) directe aansluiting&#13;
bestond bij die mestproductierechten, die&#13;
uitgingen van de hoeveelheid geproduceerde&#13;
fosfaat, maar dat het directe verband met fosfaatexcretie&#13;
bij de tweede korting ontbreekt,&#13;
omdat daarbij de hoeveelheid varkensrechten&#13;
als maatstaf geldt.&#13;
Weliswaar biedt artikel 32 van de Whv gelegenheid&#13;
de tweede generieke korting per&#13;
bedrijf met 5% te verminderen indien veevoermaatregelen&#13;
tot verlaging van het fosfaaten&#13;
stikstofgehalte van de mest hebben geleid,&#13;
maar tegen de achtergrond van de bij het tot&#13;
stand komen van de Whv reeds bekende&#13;
effecten van het veevoerspoor en in de Van de&#13;
Bunt I (pagina 25) genoemde mogelijke fosfaatreductie&#13;
tot 25% acht het hof die bepaling&#13;
onvoldoende om adequaat op verdere ontwikkelingen&#13;
in de fosfaatreductie door (onder&#13;
andere) het voerspoor in te spelen.&#13;
32.3 De Staat heeft aangevoerd dat ook de&#13;
tweede korting noodzakelijk blijft om aan de&#13;
inmiddels opgetreden negatieve ontwikkelingen&#13;
van de afzetmogelijkheid van mest tegemoet&#13;
te kunnen komen.&#13;
Het hof is van oordeel dat die negatieve ontwikkelingen&#13;
bij de bepaling van de tweede&#13;
generieke korting van de whv geen rol mogen&#13;
spelen. Weliswaar kon bij de totstandkoming&#13;
van de Whv het ontbreken van (behoorlijke)&#13;
afzetmogelijkheden voor juist varkensmest&#13;
reden zijn om het niet plaatsbare mestoverschot&#13;
geheel aan de varkenssector toe te rekenen&#13;
en de (onmiddellijke) eerste generieke&#13;
korting alleen in de varkenssector toe te passen,&#13;
maar of het verband tussen landelijk&#13;
mestoverschot ook ten tijde van de tweede&#13;
generieke korting zou bestaan, was toen niet&#13;
bekend en voorzieningen om de tweede generieke&#13;
korting aan de relatieve afzetmogelijkheid&#13;
van varkensmest aan te passen kent de&#13;
Whv niet.&#13;
32.4 Uit de thans bekende cijfers (in Van de&#13;
Bunt II) volgt dat de geprognotiseerde vermindering&#13;
van de totale fosfaatproductie bijna&#13;
volledig door de varkenssector wordt gerealiseerd&#13;
(pagina 10) en dat de vermindering van&#13;
afzetmogelijkheden zich nauwelijks in de&#13;
varkenssector voordoet (de afzetmogelijkheid&#13;
voor varkensmest was al zeer gering), maar is&#13;
toe te rekenen aan met name omstandigheden&#13;
in de andere sectoren. De vermindering van&#13;
exportmogelijkheden gaat vooral pluimveemest&#13;
aan (pagina 6) en de plaatsing (en verwerking)&#13;
van mest op de binnenlandse markt&#13;
is thans niet alleen meer een probleem voor de&#13;
varkenssector, maar zal geschieden in concurrentie&#13;
met pluimveemest (en mogelijk rundveemest&#13;
en kunstmest). Of varkensmest dan&#13;
wel andere mest zal worden geplaatst zal&#13;
mede afhangen van de hoogte van de daarvoor&#13;
aan te bieden vergoedingen (pagina 29). Ook&#13;
achteraf bezien is daarom, war de varkenssector&#13;
betreft, de tweede generieke korting in&#13;
strijd met het noodzakelijkheidsbeginsel.&#13;
33. De in artikel 40 van de Whv neergelegde&#13;
verplichting van de minister om op gezette tijden&#13;
aan de Staten-Generaal verslag te doen over&#13;
de doeltreffendheid en de effecten van de wet en&#13;
om voortgangsverslagen te maken acht het hof&#13;
onvoldoende concreet om te garanderen dat de&#13;
tweede generieke korting alleen (in de varkenssector)&#13;
wordt toegepast, voorzover dat voor de&#13;
doelstelling van de wet noodzakelijk is.&#13;
34. Dat de tweede generieke korting ingevolge&#13;
artikel 31, lid 3 van de Whv kan worden verminderd&#13;
tot minimaal 5% brengt niet mee dat&#13;
vaststaat dat die korting noodzakelijk is. Die&#13;
vermindering vindt immers alleen plaats voorzover&#13;
de betrokken varkensrechten (ten laste&#13;
van de sector) al uit de markt zijn gehaald door&#13;
afroming en houden geen verband met de fosfaatreductie&#13;
die op andere wijze, zoals door&#13;
aanpassing van veevoer, tot stand is gebracht.&#13;
35.1 Uit het voorgaande volgt dat het hof de&#13;
vaststelling in de Whv van de eerste generieke&#13;
korting van 10% en van het verval van de&#13;
latente ruimte noodzakelijk en geschikt acht&#13;
voor het met de Whv beoogde doel en dat wat&#13;
die maatregelen betreft geen strijd met het&#13;
EG-Verdrag en/of het Eerste Protocol bestaat,&#13;
maar dat de in artikel 31 Whv op voorhand&#13;
vastgestelde tweede generieke korting&#13;
niet proportioneel is.&#13;
Laatstgenoemde bepaling is daarom niet verenigbaar&#13;
met genoemde verdragen en kan&#13;
ingevolge artikel 94 Grondwet geen toepassing&#13;
vinden.&#13;
Het hof zal het door NVV c.s. onder I meer&#13;
subsidiair gevorderde in zoverre toewijzen,&#13;
dat de bepaling dat artikel 31 Whv (en de&#13;
daarmee onlosmakelijk verbonden voorschriften&#13;
van die wet) ten aanzien van geïntimeerden&#13;
sub 2 tot en met 8 buiten toepassing dienen&#13;
te blijven.&#13;
36. Voor de (meer) primair gevorderde verklaringen&#13;
en bepalingen is geen plaats omdat&#13;
artikel 94 Grondwet niet inhoudt dat wettelijke&#13;
voorschriften bij strijd met verdragsbepalingen&#13;
onverbindend zijn maar (slechts) dat zij&#13;
geen toepassing vinden en voorts omdat het&#13;
hof in dit geding alleen uitspraak kan doen&#13;
over betrekkingen tussen de procespartijen.&#13;
37. Voor de onder II van de inleidende dagvaarding&#13;
gevorderde verklaring voor recht,&#13;
dat de Staat zich jegens NVV c.s. heeft schuldig&#13;
gemaakt aan onrechtmatige daad en daarom&#13;
jegens geïntimeerden sub 2 tot en met 8&#13;
schadeplichtig is, is geen plaats, omdat aan de&#13;
in strijd met het verdragenrecht geoordeelde&#13;
tweede generieke korting nog geen uitvoering&#13;
is gegeven, terwijl niet aannemelijk is geworden&#13;
dat (alleen) het opnemen van die bepalingen&#13;
aan NVV c.s. schade (anders dan schade&#13;
door proceskosten) heeft berokkend.&#13;
38. De bij pleidooi van 25 oktober 1999 toegelichte&#13;
stelling van de Staat dat de bodemrechter&#13;
– anders dan de kort geding-rechter –&#13;
niet bevoegd is een wet in formele zin buiten&#13;
toepassing te verklaren, althans alleen bij&#13;
onmiskenbare onverbindendheid, verdraagt&#13;
zich volgens het hof niet met artikel 94 van de&#13;
Grondwet.&#13;
39. De slotsom is dat de grieven van de Staat&#13;
in het principale hoger beroep geheel of&#13;
gedeeltelijk slagen, namelijk voor zover daarin&#13;
wordt opgekomen tegen het oordeel van de&#13;
rechtbank dat door de werking van de Whv&#13;
eigendom wordt ontnomen in de zin van het&#13;
Eerste Protocol en dat de grieven in het incidentele&#13;
hoger beroep falen. Het hof kan de&#13;
zaak zelf afdoen. Het zal met vernietiging van&#13;
het bestreden vonnis het meer subsidiair,&#13;
onder I gevorderde toewijzen, zoals hiervoor&#13;
aangegeven. Nu beide partijen zowel in eerste&#13;
instantie als in het principaal hoger beroep&#13;
over en weer in het ongelijk zijn gesteld zal&#13;
het hof de kosten van die onderdelen van de&#13;
procedure compenseren.&#13;
NVV c.s. worden als verliezende partij in de&#13;
kosten van het incidentele appel veroordeeld.&#13;
Beslissing&#13;
Het Gerechtshof:&#13;
in het principale en incidentele appel:&#13;
– vernietigt het bestreden vonnis van de rechtbank&#13;
te ’s-Gravenhage en, opnieuw rechtdoende:&#13;
– bepaalt dat artikel 31 van de Wet herstructurering&#13;
varkenshouderij (en de daarmee onlosmakelijk&#13;
verbonden voorschriften van die&#13;
wet) ten aanzien van geïntimeerden sub 2 tot&#13;
en met 8 buiten toepassing dienen te blijven;&#13;
– compenseert de proceskosten van de eerste&#13;
instantie en in het principale hoger beroep, in&#13;
de zin dat ieder van partijen daarvan de eigen&#13;
kosten draagt;&#13;
– veroordeelt NVV c.s. in de kosten van het&#13;
incidentele hoger beroep, tot aan deze uitspraak&#13;
aan de zijde van de Staat vastgesteld op&#13;
ƒ 2.550,– aan salaris voor de procureur;&#13;
– wijst af het meer en/of anders gevorderde;&#13;
– verklaart dit arrest, voor wat de daarin gegeven&#13;
veroordelingen betreft, uitvoerbaar bij&#13;
voorraad.&#13;
NOOT&#13;
1. Dit arrest van het Hof is, naar ik aanneem,&#13;
voor beide partijen teleurstellend. Men kan het&#13;
ook positief formuleren: beide partijen kunnen&#13;
een beetje tevreden zijn. De Staat kan tevreden&#13;
zijn vanwege het oordeel over het vervallen&#13;
van de latente ruimte en de eerste korting&#13;
van 10%, die genade vinden in de ogen van&#13;
het Hof; het NVV kan tevreden zijn vanwege&#13;
het oordeel over de tweede korting. Wellicht&#13;
kan de Staat iets meer tevreden zijn, nu de&#13;
beantwoording van de meer principiële rechtsvragen&#13;
ten gunste van het standpunt van de&#13;
Staat is uitgevallen. Hoe men ook over de uitkomst&#13;
oordeelt, men kan niet zeggen dat het&#13;
Hof er zich gemakkelijk vanaf heeft gemaakt:&#13;
het arrest maakt een doorwrochte indruk.&#13;
2. De eerste vraag die zich aandient is: wat is&#13;
na dit arrest nu precies de stand van zaken?&#13;
(zie voor de stand van zaken voor het arrest&#13;
van het Hof D.W. Bruil en S. Bezemer, ‘De&#13;
varkensrechten herleven!’, Agr.r. 2000, p. 2 e.v.,&#13;
m.n. p. 10.) Met name is enige onzekerheid&#13;
ontstaan over de directe toepasbaarheid van&#13;
de Wet herstructurering varkenshouderij. Geconstateerd&#13;
moet worden dat het buiten toepassing&#13;
laten van de Whv niet voortvloeit uit&#13;
de uitspraken in de bodemprocedure, maar uit&#13;
de op dat punt gevoerde kort gedingen. Van&#13;
belang is met name het vonnis van de President&#13;
van de Rechtbank Den Haag d.d. 23 februari&#13;
1999 (Agr.r. 1999/4953), bevestigd door&#13;
Hof Den Haag 10 juni 1999, Agr.r. 1999/&#13;
4977). Hierin werd de Staat geboden de&#13;
hoofdstukken II tot en met IV van de Whv&#13;
ten aanzien van de eisers buiten toepassing te&#13;
laten totdat hetzij in de bodemprocedure is&#13;
beslist dat de Whv niet in strijd is met artikel 1&#13;
van het Eerste Protocol bij het EVRM, hetzij&#13;
is voorzien in een adequate schadevergoedingsregeling.&#13;
Van een schadevergoedingsregeling&#13;
is uiteraard geen sprake, maar wel is nu&#13;
door het Hof beslist dat de Whv niet in strijd&#13;
is met het EVRM. Deze beslissing is (nog) niet&#13;
onherroepelijk; het arrest heeft immers nog&#13;
geen kracht van gewijsde. Cassatieberoep is&#13;
reeds door de NVV aangekondigd, en de vraag&#13;
is nu of dat ook deze beslissing van het Hof&#13;
opschort. Met andere woorden: ‘staat’ het kortgedingvonnis&#13;
van de Haagse president nog of&#13;
is aan de daarin gestelde voorwaarde voor een&#13;
einde van de daarin gegeven voorlopige voorziening&#13;
thans voldaan? Het ligt voor de hand&#13;
dat als in het kortgedingvonnis wordt gesproken&#13;
over “beslist”, dat daar dan onder verstaan&#13;
zou moeten worden “onherroepelijk&#13;
beslist”. Zoals gezegd is daarvan nog geen&#13;
sprake. Daar kan tegenin worden gebracht dat&#13;
er nu toch een beslissing van het Hof ligt die&#13;
rechtskracht heeft totdat in cassatie anders&#13;
wordt beslist. Verder moet geconstateerd worden&#13;
dat een vordering in kort geding tot buiten&#13;
toepassing laten van de Whv, zou die op&#13;
dit moment worden ingesteld, vermoedelijk&#13;
geen kans van slagen zou hebben. In het algemeen&#13;
is het ook wel zo dat een voorziening in&#13;
kort geding eindigt indien in beroep anders&#13;
wordt beslist dan in eerste instantie (waarop&#13;
de voorziening immers was gebaseerd). Van&#13;
belang is voorts dat de uitspraak van de&#13;
Haagse president rept van “in de bodemprocedure&#13;
is beslist”, maar dat de vordering van de&#13;
NVV in die zaak niet verder ging dan “totdat&#13;
het Gerechtshof te ’s-Gravenhage op het ingestelde&#13;
hoger beroep zal hebben beslist”. Deze&#13;
vordering had wellicht scherper geformuleerd&#13;
had kunnen worden, want een rechter kan in&#13;
een procedure niet meer toewijzen dan is&#13;
gevorderd, en het dictum moet dus gelezen&#13;
worden in het licht van het aan het vonnis ten&#13;
grondslag liggende vordering. Overigens is&#13;
tegen de bevestiging van het kortgedingvonnis&#13;
door het Hof door de Staat beroep in cassatie&#13;
ingesteld.&#13;
Al met al is het jammer dat over de meest eenvoudige&#13;
vraag – geldt de Whv nu weer? – zo&#13;
veel onzekerheid kan ontstaan. Hoewel ik&#13;
vooralsnog weiger te geloven dat de hiervoor&#13;
aangesneden problematiek voor civiel juristen&#13;
als gesneden koek kan worden aangemerkt, is&#13;
het anderzijds natuurlijk ook wel zo dat men&#13;
zich als eenvoudig bestuursjurist hier slechts&#13;
bescheiden kan opstellen. Ik houd het er dan&#13;
ook maar op dat het varkensplafond nu weer&#13;
geldt.&#13;
3. Bij dit alles moet worden aangetekend dat&#13;
het arrest van het Hof, hoe belangrijk ook,&#13;
toch slechts een tussenstap is. De Hoge Raad&#13;
zal er ongetwijfeld nog aan te pas komen, al of&#13;
niet met inschakeling van het Europese Hof in&#13;
Luxemburg door het stellen van prejudiciële&#13;
vragen, terwijl de NVV bij een onwelgevallige&#13;
uitkomst ook nog eens bij het Europees Hof&#13;
voor de Rechten van de Mens in Straatsburg&#13;
terecht kan. Of het zover komt, is trouwens&#13;
nog de vraag. Berichten in de pers (De Gelderlander&#13;
26 januari 2000) geven aan dat in&#13;
de Tweede Kamer stemmen opgaan om de&#13;
Whv maar helemaal te vergeten en over te&#13;
schakelen naar het Mestplan Brinkhorst, ofwel&#13;
het afzetsysteem. Ten aanzien van de Whv&#13;
werd zelfs de term “dwaling” gebezigd. Of&#13;
daarbij de voorgenomen Tijdelijke wet beperking&#13;
omvang varkenshouderij (TK 1999-2000,&#13;
26 881, nrs. 1-3) nog in beeld is, is op dit&#13;
moment onduidelijk, terwijl ook de minister&#13;
zijn standpunt nog niet heeft gegeven. Wel&#13;
kondigde de minister direct aan weer overleg&#13;
met de sector te wensen.&#13;
4. De inhoud van het arrest van het Hof geeft&#13;
natuurlijk ook voldoende stof tot overdenking.&#13;
Het betreft drie fundamentele rechtsvragen:&#13;
a. Is de Whv in strijd met de Grondwet en/of&#13;
fundamentele rechtsbeginselen?&#13;
b. Is de Whv in strijd met Europees landbouwrecht?&#13;
c. Is de Whv in strijd met het EVRM?&#13;
Op deze punten wordt thans hierna nader&#13;
ingegaan.&#13;
Ad a. Een toetsing aan art. 14 Grondwet&#13;
wordt, aldus het Hof, belet door art. 120&#13;
Grondwet, zoals ook de rechtbank al had geoordeeld.&#13;
Het Besluit – bedoeld is het Besluit&#13;
hardheidsgevallen herstructurering varkenshouderij&#13;
– kan wel aan de Grondwet getoetst&#13;
worden, maar dit besluit maakt geen inbreuk&#13;
op een eigendomsrecht, doch beoogt slechts de&#13;
nadelige gevolgen van de wet te verzachten.&#13;
Dat de wet onder een ongeoorloofde politieke&#13;
druk tot stand zou zijn gekomen, laat het Hof&#13;
koud: “De rechter dient zich (…) bij de beoordeling&#13;
van een wet in formele zin niet te begeven&#13;
in de vraag of bij de voorbereiding en de&#13;
behandeling van de wet fouten zijn gemaakt,&#13;
maar moet het oordeel daarover van de formele&#13;
wetgever zelf eerbiedigen” (r.o. 6). In dit&#13;
verband zou het nog weleens pikant kunnen&#13;
worden als de formele wetgever, althans een&#13;
orgaan daarvan, de Whv zou willen intrekken&#13;
wegens “dwaling” (zie boven, punt 3). Zou&#13;
dan ook de rechter vervolgens uitspreken dat&#13;
de Whv (dus) onrechtmatig was en tot bijbehorende&#13;
schadevergoeding besluiten? Ook de&#13;
toetsing aan rechtsbeginselen levert niets op.&#13;
Een beroep op het vertrouwensbeginsel – vanwege&#13;
toezeggingen in onder meer de Integrale&#13;
Mestnotitie – mislukt omdat dit, aldus het&#13;
Hof, “geen toezeggingen zijn waarop de wetgever&#13;
bij wijziging van omstandigheden niet&#13;
zou mogen terugkomen” (r.o. 10.1). Kennelijk&#13;
zijn er volgens het Hof toezeggingen waarop&#13;
de overheid niet mag terugkomen, maar ook&#13;
toezeggingen waarop men wel mag terugkomen.&#13;
Criteria voor dit onderscheid worden&#13;
niet aangereikt; het tussenvonnis van de rechtbank&#13;
biedt wat dat betreft een beter houvast.&#13;
Beide colleges maken zich er naar mijn smaak&#13;
iets te gemakkelijk van af. Het vertrouwensbeginsel&#13;
is een zeer belangrijke rechtsnorm,&#13;
hetgeen ook al wel kan blijken uit het feit dat&#13;
dit het enige beginsel is waaraan de rechter&#13;
wetgeving in formele zin wil toetsen (HR&#13;
19 februari 1993, NJ 1994, 704). Het vertrouwen&#13;
van de burger in de overheid is toch al&#13;
tamelijk kwetsbaar en verdient niet alleen strikte&#13;
bescherming door de rechterlijke macht,&#13;
maar zou ook het bestuur zelf een grote zorg&#13;
moeten zijn. Navrant is dan ook dat juist over&#13;
de Integrale Mestnotitie en de daaruit voortvloeiende&#13;
wijziging van de Meststoffenwet&#13;
een moeizame consensus tot stand was gekomen&#13;
tussen overheid en sector, welke in één&#13;
klap ongedaan werd gemaakt door de minister&#13;
en de wetgever, zonder reële aanleiding en op&#13;
een moment dat de varkenshouderij – na de&#13;
varkenspest – in een ernstige crisis verkeerde.&#13;
Als dat geen schending van vertrouwen oplevert,&#13;
wat dan wel?&#13;
Ad b. Ten aanzien van de strijd met het Europees&#13;
landbouwrecht is het Hof met de rechtbank&#13;
van mening dat de Whv inbreuk maakt&#13;
op de gemeenschappelijke marktordening. Er&#13;
is sprake van een meer dan te verwaarlozen&#13;
invloed op de werking van de markt. Ook het&#13;
Hof neemt aan dat de Whv de bescherming&#13;
van het milieu tot doel heeft. Dat in de brief&#13;
van 10 juli 1997 ook andere doelen werden&#13;
genoemd, wil niet zeggen dat de wetgever die&#13;
economische aspecten als uitgangspunt voor de&#13;
wet heeft genomen (r.o. 15.2). De toetsing aan&#13;
het proportionaliteitsbeginsel, die dan nog&#13;
nodig is (zie r.o. 16), vindt later plaats (zie&#13;
hierna onder punt 7). Het staat overigens wat&#13;
mij betreft nog allerminst vast dat de zaak&#13;
volgens dit stramien moet worden beslist (zie&#13;
G.J.M. de Jager, ‘Wet herstructurering varkenshouderij&#13;
Europeesrechtelijk bezien’, Agr.r.&#13;
1999, p. 60 e.v.). Het zou voor de hand liggen&#13;
om toch maar eens het prejudiciële licht op te&#13;
steken bij het Europese Hof van Justitie.&#13;
Ad c. Bij de beantwoording van de vraag of&#13;
de Whv in strijd is met art. 1 Eerste Protocol&#13;
EVRM, gaat het om de inmiddels bekende&#13;
tegenstelling: is hier nu sprake van ontneming&#13;
van eigendom of van regulering van eigendom?&#13;
De regering heeft het – na aanvankelijke&#13;
onduidelijkheden – steeds gehouden op&#13;
regulering van eigendom. Zo bijvoorbeeld ook&#13;
J.E. Hoitink en Ch.W. Backes, ‘Eigendom van&#13;
milieuvervuilingsrechten’, NJB 1999, 1759&#13;
e.v., volgehouden in NJB 1999, p. 2024 e.v., en&#13;
C. Lambers c.s. in hun noot bij het tussenvonnis&#13;
van de rechtbank Den Haag in JM&#13;
1999/34. Het standpunt dat sprake is van ontneming&#13;
van eigendom, wordt ingenomen door&#13;
P. de Haan, G.M.F. Snijders en D.W. Bruil, ‘In&#13;
antwoord op de memorie van Antwoord’,&#13;
Agr.r. 1998, p. 126-133; zie voorts Agr.r. 1998,&#13;
p. 278-280, alsmede P. de Haan in NJB 1999,&#13;
p. 2022. Ook M. van Emmerik en T. Barkhuysen&#13;
menen dat van ‘ontneming’ gesproken&#13;
moet worden; zie hun noot bij het tussenvonnis&#13;
in NJCM-Bulletin, 1999, nr. 4 en voorts&#13;
NJB 1999, p. 2024. Ook in het tussenvonnis&#13;
ging de Haagse rechtbank ervan uit dat de&#13;
Whv eigendom ontneemt. Het hof is nu een&#13;
andere mening toegedaan: het gaat om regulering,&#13;
niet om ontneming.&#13;
5. Voordat ik iets meer zal zeggen over dit&#13;
onderscheid, moet mij toch wel iets van het&#13;
hart. Het komt me voor dat de consequenties&#13;
van een keuze tussen ‘ontneming’ en ‘regulering’&#13;
dermate groot zijn – in het eerste geval is&#13;
vrijwel steeds schadeloosstelling vereist, in het&#13;
tweede geval lang niet altijd – dat een kennelijk&#13;
zo subtiel juridisch onderscheid aan die&#13;
consequenties volstrekt geen recht doet en dat&#13;
een en ander tot onrechtvaardigheid kan leiden.&#13;
Zo kan ik maar niet inzien dat er qua&#13;
schadeloosstelling een groot verschil zou moeten&#13;
zijn tussen een situatie waarbij bijvoorbeeld&#13;
een stal wordt onteigend en een situatie&#13;
waarbij het gebruik ervan wordt verboden.&#13;
Beide situaties reduceren de waarde van de&#13;
stal voor de eigenaar tot nul. Men kan het nog&#13;
wel sterker maken: als van een akkerbouwbedrijf&#13;
van bijvoorbeeld 30 ha 10 m2 wordt onteigend,&#13;
leidt dit onmiddellijk tot een volledige&#13;
schadeloosstelling daarvoor. Zou ten aanzien&#13;
van hetzelfde bedrijf bepaald worden dat de&#13;
grond niet meer mag worden gebruikt voor&#13;
akkerbouw, dan zou ‘slechts’ sprake zijn van&#13;
regulering en dat zou, hoewel de schade veel&#13;
groter is, niet direct tot schadeloosstelling verplichten,&#13;
maar dan zou eerst nog moeten worden&#13;
nagegaan of de maatregel wel noodzakelijk&#13;
en proportioneel is. Ik heb dan ook nogal&#13;
moeite met uitspraken van het EHRM zoals&#13;
in de zaken Fredin en Tre Traktörer. Daar&#13;
komt bij dat wij naar Nederlands recht het&#13;
onderscheid tussen onteigening en eigendomsbeperking&#13;
weliswaar onderkennen (zie art. 14&#13;
leden 1 en 3 Grondwet), maar daaraan worden&#13;
bij nadere beschouwing veel minder&#13;
navrante consequenties verbonden. Om het&#13;
voorbeeld van de milieuvergunning – een&#13;
populaire vergelijking, ook bij het Hof weer&#13;
(zie r.o. 19.4) – maar weer eens te nemen: de&#13;
Wet milieubeheer geeft in art. 8:25 de&#13;
bevoegdheid om de milieuvergunning geheel&#13;
of gedeeltelijk in te trekken, onder meer&#13;
indien de inrichting ontoelaatbare nadelige&#13;
gevolgen voor het milieu veroorzaakt. Deze&#13;
bevoegdheid blijkt in de praktijk echter zeer&#13;
lastig te hanteren. Er worden door de rechtspraak&#13;
hoge eisen gesteld aan de aan zo’n&#13;
besluit ten grondslag liggende belangenafweging.&#13;
Daarbij wordt zeer veel gewicht gehecht&#13;
aan bestaande rechten. Zie voor een overzicht&#13;
E.D.M. Knegt, preadvies Vereniging voor&#13;
Milieurecht, binnenkort te verschijnen. In de&#13;
praktijk lukt het derhalve vrijwel niet om een&#13;
milieuvergunning in te trekken zonder schadeloosstelling&#13;
te betalen. Een soortgelijk verhaal&#13;
geldt voor het ‘wegbestemmen’ in het kader&#13;
van de ruimtelijke ordening. Eigenlijk wordt&#13;
bij alle mogelijke vormen van eigendomsbeperking&#13;
rekening gehouden met bestaand&#13;
gebruik. En als bestaand gebruik al moet worden&#13;
aangetast, dan komt al gauw een schadevergoeding&#13;
in beeld.&#13;
6. Terug naar de discussie die in deze zaak aan&#13;
de orde is: regulering of ontneming. Het Hof&#13;
leidt uit de jurisprudentie van het EHRM af&#13;
dat bij de beoordeling van de aard van de&#13;
rechten waarop inbreuk wordt gemaakt (gaat&#13;
het om alleen de mestproductie- en varkensrechten,&#13;
of om die rechten als onderdeel van&#13;
de betrokken varkenshouderijen), moet worden&#13;
aangesloten bij hun materiële betekenis&#13;
tegen de achtergrond van hun ontstaan en&#13;
doel (r.o. 19.3). In rechtsoverweging 19.4 wordt&#13;
dan de slag gemaakt: mestproductierechten en&#13;
varkensrechten zijn aan te merken als door de&#13;
overheid opgelegde beperkingen aan de mestproductie&#13;
per bedrijf, materieel te vergelijken&#13;
met milieuvergunningen. De overdraagbaarheid&#13;
van die rechten verandert dat karakter&#13;
niet (r.o. 19.5). De kortingen vormen dan een&#13;
</content><legacyfootnotes/><footnotes><footnote/></footnotes><auteurs/><published>2000-02-01 00:00:00</published><modified>1998-03-03 00:00:00</modified><editiondate>2000-02-01</editiondate><htmlpath>https://denhollander.info/artikel/4743</htmlpath></article>
</articles></edition>
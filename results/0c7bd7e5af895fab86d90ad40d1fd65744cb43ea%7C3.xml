<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2012</searchword><id>9802</id><udhid>UDH:TvAR/9802</udhid><titel> De aangepaste wettelijkegemeenschap: een verbetering?</titel><searchwords><searchword>TvAR 4/2012</searchword><searchword>UDH:TvAR/9802</searchword></searchwords><attachments><attachment><name>TvAR2012_04_01_De_aangepaste.pdf</name><extention>pdf</extention><url>https://denhollander.info/download/8490/ci</url></attachment></attachments><inleiding>Per 1 januari 2012 is de wet ‘aanpassing wettelijke gemeenschap van goederen’ in werking getreden.1 Hoewel de wet tijdens de parlementaire behandeling behoorlijk is uitgekleed (zo is het voorstel om erfrechtelijke verkrijgingen en schenkingen van rechtswege buiten de ge­meenschap te houden gesneuveld) blijven er toch nog een aantal belangwekkende wijzigin­gen over. Ik noem een paar veranderingen die met -voor het agrarische huwelijk niet onbe­langrijk- waardering van huwelijksgoederen te maken hebben.&#13;
</inleiding><content>Wanneer een echtgenoot vermogen aan dat van de andere echtgenoot onttrekt is hij verplicht de andere echtgenoot de waarde te vergoeden van hetgeen aan diens vermogen onttrokken is op het moment van de betaling van de vergoeding (de beleggingsleer art. 1:87 BW). Tot 2012 was het uitgangspunt dat slechts het nominale bedrag voor vergoeding in aanmerking kwam. Bijvoorbeeld: de man koopt een paar hectaren landbouwgrond met door de vrouw ge­ërfd privé vermogen. De man betaalt de vrouw er niet voor. Na een paar jaar volgt echtschei­ding. De op naam van de man staande hectaren zijn inmiddels flink in waarde gestegen (door veranderde bestemming). Wat moet de man aan de vrouw vergoeden? Voor 1 januari 2012 de koopsom van de grond (nominaliteitsleer). Vanaf 1 januari 2012 de actuele (meer) waar­de van de grond (beleggingsleer). Uiteraard kan in de huwelijksvoorwaarden anders zijn be­paald.&#13;
Een ander belangrijk punt dat de waardering raakt is het tijdstip van de ontbinding van de ge­meenschap van goederen. Per 1 januari 2012 is dat het tijdstip van indiening van het verzoek tot echtscheiding (art. 1:99 BW). Tot 1 januari was dat het tijdstip van inschrijving van de echtscheidingsbeschikking in de registers van het GBA. Dat betekende dat hoewel echtelie­den allang niet meer bij elkaar woonden en mogelijk een eigen leven hadden opgebouwd, zij toch gerechtigd waren tot een gemeenschappelijk vermogen en - vooral - daar economisch in gerechtigd waren. Veel discussie bestond over de peildatum voor de verdeling. Als peildatum geldt namelijk als hoofdregel: de verdeling van de gemeenschap (art. 3:185 BW). Waarbij de Hoge Raad aansluit bij de feitelijke verdelingsdatum: het moment waarop het goed ter vrije, feitelijke beschikking komt van de deelgenoot die als verkrijger wordt beschouwd.2&#13;
Geldt deze peildatum nu alleen voor verdeling van een goederenrechtelijke gemeenschap (bijv: algehele gemeenschap van goederen) of ook voor afrekening bij een in de praktijk veel voorkomend niet uitgevoerd verrekenbeding (periodiek verrekenbeding) en het finale verre­kenbeding? Op grond van art. 1:142 lid 1, aanhef en sub b BW, dient in geval een periodiek verrekenbeding niet is uitgevoerd en aan het eind van het huwelijk het tijdens huwelijk opge­bouwde vermogen alsnog moet worden verrekend (art. 1:141 BW) voor de samenstelling en omvang van het te verrekenen vermogen, het tijdstip van indiening van het verzoekschrift als peildatum voor het te verrekenen vermogen te worden genomen. Hetzelfde kan gesteld wor­den voor het finale verrekenbeding. Maar betekent dat ook het tijdstip van indiening van het verzoekschrift als peildatum voor de waardering moet worden genomen?&#13;
Het bovenstaande is niet louter theorie. In een echtscheidingsprocedure kan er lange tijd gele­gen zijn tussen de indiening van het verzoekschrift tot echtscheiding en de uiteindelijke ver­deling/verrekening. Met name wanneer er een bedrijf, zeker een landbouwbedrijf, bij de echt­scheiding in het spel is, zal dit en ook de wijze van waardering lange tijd in beslag kunnen nemen en een waardeverandering aan de orde kunnen zijn. Een heldere regel over de waarde­ring is dan onontbeerlijk.&#13;
Ik zou er in navolging van Nuytinck voor willen pleiten3 om wat betreft deze waardering eveneens het tijdstip van indiening van het echtscheidingsverzoek te nemen. Dus in alle ge­vallen als peildatum voor de waardering het indienen van het verzoekschrift tot echtscheiding nemen. &#13;
Hoewel de inwerkingtreding van de aangepaste wettelijke verdeling dus niet schokkend is brengen bovenstaande regels duidelijkheid en dat is winst. &#13;
</content><legacyfootnotes>1. Wet van 18 april 2011, Stb. 2011, 205.&#13;
2. Zie W. Burgerhart, Waarde en erfrecht, Beschouwingen over de waarde van de onderneming in het erfrecht en verwante wetten, diss. Nijmegen 2008, p.260.&#13;
3. Zie ook A.J.M. Nuytinck, ‘Op de grens van huwelijksvermogensrecht en verbintenissenrecht: wanneer ontstaat de verrekenningsvordering van art. 1:141 BW en wanneer is zij opeisbaar?’, Ars Aequi 2012, nr. 2. &#13;
</legacyfootnotes><footnotes><footnote/></footnotes><auteurs>prof. mr. T.J. Mellema-Kranenburg&#13;
</auteurs><published>2012-04-01 00:00:00</published><modified>2012-04-01 00:00:00</modified><editiondate>2012-04-01</editiondate><htmlpath>https://denhollander.info/artikel/9802</htmlpath></article>
</articles></edition>
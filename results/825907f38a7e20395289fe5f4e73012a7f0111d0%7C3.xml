<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2009</searchword><id>8175</id><udhid>UDH:TvAR/8175</udhid><titel>Kroniek agrarisch milieurecht 2008</titel><searchwords><searchword>TvAR 2/2009</searchword><searchword>UDH:TvAR/8175</searchword></searchwords><attachments><attachment><name>TAR_2009_02_Art3.pdf</name><extention>pdf</extention><url>https://denhollander.info/download/7389/ci</url></attachment></attachments><inleiding>In dit artikel geef ik een overzicht van de belangrijkste ontwikkelingen&#13;
van het afgelopen jaar in het agrarisch milieurecht.&#13;
1 Het artikel is gebaseerd op de voordracht die ik op&#13;
16 januari 2009 te Lunteren tijdens de Actualiteitendag&#13;
Agrarisch Recht2 gehouden heb. Ik zal hierna eerst stilstaan&#13;
bij de belangrijkste ontwikkelingen in de wet- en regelgeving,&#13;
te weten de inwerkingtreding van een wijziging van de&#13;
Wet milieubeheer en het Besluit ammoniakemissie huisvesting&#13;
veehouderij. Vervolgens zal ik de relevante jurisprudentie&#13;
behandelen. Een groot deel van de uitspraken van de&#13;
milieukamer van de Afdeling bestuursrechtspraak van de&#13;
Raad van State (hierna: ‘de Afdeling’) betreft het agrarisch&#13;
milieurecht. De belangrijkste zal ik de revue laten passeren.</inleiding><content>1. Wet- en regelgeving&#13;
1.1. Wet milieubeheer&#13;
Op 1 juli 2008 is de Wet ruimtelijke ordening in werking&#13;
getreden.3 De Invoeringswet Wro4 heeft onder andere de&#13;
art. 8.9 en 8.10 van de Wet milieubeheer gewijzigd. Aan&#13;
art. 8.9 is de zinsnede ‘bij of krachtens de Wet ruimtelijke&#13;
ordening’ toegevoegd, zodat het bevoegd gezag bij de verlening&#13;
van een milieuvergunning er ook voortaan voor zorg&#13;
dient te dragen dat geen strijd ontstaat met bij of krachtens&#13;
de Wet ruimtelijke ordening gestelde regels die voor de inrichting&#13;
gelden (bijvoorbeeld het bestemmingsplan). Voorts&#13;
is aan art. 8.10 van de Wet milieubeheer een nieuw derde&#13;
lid toegevoegd op grond waarvan de milieuvergunning, in&#13;
afwijking van het eerste lid, kan worden geweigerd in geval&#13;
door verlening daarvan strijd zou ontstaan met een bestemming-&#13;
of inpassingsplan, een beheersverordening of regels&#13;
gesteld bij of krachtens de provinciale verordening, of algemene&#13;
maatregel van bestuur als bedoeld in art. 4.1, derde&#13;
lid, onderscheidenlijk art. 4.3, derde lid, van de Wet ruimtelijke&#13;
ordening. Volgens De Gier5 gaat het slechts om ‘een&#13;
soort zorgbepalingen’ en betreft het voorts slechts een bevoegdheid.&#13;
Hij verwacht geen drastische verandering van&#13;
wat hij noemt de ‘(planologische) toetsingspraktijk van&#13;
Wm-vergunningaanvragen’. Op de keper beschouwd is de&#13;
wijziging mijns inziens juist wel drastisch. Ingevolge (het&#13;
ongewijzigde) art. 8.10, tweede lid, onder c van de Wet milieubeheer&#13;
moet de milieuvergunning immers worden geweigerd&#13;
indien door verlening daarvan strijd zou ontstaan&#13;
met de regels als bedoeld in art. 8.9 van de Wet milieubeheer.&#13;
Wanneer bijvoorbeeld een milieuvergunning wordt&#13;
aangevraagd voor een varkenshouderij, terwijl het bestemmingsplan&#13;
slechts grondgebonden vormen van veehouderij&#13;
toestaat, moet de milieuvergunning naar mijn mening worden&#13;
geweigerd op de voet van art. 8.10, tweede lid onder c&#13;
juncto art. 8.9 van de Wet milieubeheer. Aan de discretionaire&#13;
bevoegdheid van art. 8.10, derde lid van de Wet milieubeheer&#13;
(zie het woord ‘kan’) wordt in zo een geval naar&#13;
mijn mening niet toegekomen. Temeer omdat de Memorie&#13;
van Toelichting6 ten aanzien van dit onderdeel uitermate&#13;
summier is, zie ik geen ruimte voor een andere (minder&#13;
strikte) uitleg. Dit laat onverlet dat het, mede het specialiteitsbeginsel&#13;
in ogenschouw nemende, moeilijk verdedigbaar&#13;
is dat een aanvraag om milieuvergunning wordt getoetst&#13;
aan een norm uit een bestemmingsplan die iedere relevantie&#13;
met het belang van de bescherming van het milieu&#13;
mist. Het belang van een goede ruimtelijke ordening7 valt&#13;
immers niet per definitie (volledig) samen met het belang&#13;
van de bescherming van het milieu.8 Zo verwacht ik niet&#13;
dat een milieuvergunning kan worden geweigerd vanwege&#13;
een overschrijding van de in het bestemmingsplan voorgeschreven&#13;
goothoogte.&#13;
Overigens is het vorenstaande inmiddels ook door het Ministerie&#13;
van VROM onderkend. Thans is een wetsvoorstel9&#13;
aanhangig dat er kort gezegd op neer komt dat de toevoeging&#13;
aan art. 8.9 van de Wet milieubeheer (de zinsnede ‘bij&#13;
of krachtens de Wet ruimtelijke ordening’) weer komt te&#13;
vervallen, waarmee de angel eruit wordt gehaald en een ‘facultatieve&#13;
weigeringsgrond’10 resteert.&#13;
Bij de toepassing van voornoemde bepalingen dient men er&#13;
tot slot op bedacht te zijn dat in het agrarisch milieurecht&#13;
in veel gevallen sprake is van exclusieve werking (een lex&#13;
specialis die de lex generalis – gedeeltelijk – buiten spel zet).&#13;
Zo mag geurhinder ten gevolge van de geurbelasting vanwege&#13;
tot veehouderijen behorende dierenverblijven uitsluitend op de wijze als aangegeven bij of krachtens de art. 3&#13;
tot en met 9 van de Wet geurhinder en veehouderij beoordeeld&#13;
worden.11 Enkele bepalingen zijn van deze exclusieve&#13;
werking uitgezonderd, onder andere art. 8.10, tweede lid&#13;
van de Wet milieubeheer.12 Art. 8.9 en art. 8.10, derde lid&#13;
van de Wet milieubeheer evenwel niet.&#13;
1.2. Besluit ammoniakemissie huisvesting veehouderij&#13;
1.2.1. Inleiding&#13;
Het Besluit ammoniakemissie huisvesting veehouderij&#13;
(hierna: ‘het Besluit huisvesting’) is op 1 april 2008 in werking&#13;
getreden.13 Het Besluit huisvesting is een algemene&#13;
maatregel van bestuur als bedoeld in art. 8.44 (oud)14 van&#13;
de Wet milieubeheer (algemene regels voor categorieën vergunningplichtige&#13;
inrichtingen) en bevat dwingende algemene&#13;
voorschriften als bedoeld in art. 9, achtste lid, van de&#13;
IPPC-richtlijn. Het Besluit huisvesting stelt grenzen aan de&#13;
emissie uit dierenverblijven. Art. 8.10, tweede lid van de&#13;
Wet milieubeheer in samenhang met art. 3, tweede lid volzin,&#13;
van de Wet ammoniak en veehouderij moet, gelet op&#13;
het gestelde in de wetsgeschiedenis, volgens de Afdeling zo&#13;
worden uitgelegd dat sprake is van toepassing van de beste&#13;
beschikbare technieken wanneer aan de maximale emissiewaarden&#13;
van het Besluit huisvesting wordt voldaan.15 Indien&#13;
de maximale emissienormen nopen tot een ander huisvestingssysteem,&#13;
dient de milieuvergunning te worden gewijzigd.&#13;
Ten opzichte van het ontwerp – dat reeds op 28 december&#13;
2005 is gepubliceerd16 – zijn er verschillende wijzigingen&#13;
doorgevoerd, deels naar aanleiding van de parlementaire&#13;
behandeling van de meest recente wijziging van de&#13;
Wet ammoniak en veehouderij.17 Hierna zal ik de inhoud&#13;
van het Besluit huisvesting schetsen. De wijzigingen naar&#13;
aanleiding van de parlementaire behandeling van de wijziging&#13;
van de Wet ammoniak en veehouderij zal ik als laatste&#13;
aan de orde stellen.&#13;
1.2.2. Maximale emissienormen&#13;
Op de voet van art. 2, eerste lid van het Besluit huisvesting&#13;
mogen in veehouderijen geen huisvestingssystemen meer&#13;
worden toegepast die een emissiefactor hebben die hoger is&#13;
dan de maximale emissiewaarde die in bijlage 1 voor de betreffende&#13;
diercategorie is aangegeven. De bijlage bevat voor&#13;
bijna alle diercategorieën in de hoofdcategorieën varkens en&#13;
kippen een maximale emissiewaarde. Ook voor de diercategorie&#13;
melk- en kalfkoeien ouder dan 2 jaar is een emissiefactor&#13;
vastgesteld. Naar verwachting zullen op termijn&#13;
voorts voor de diercategorieën nertsen en vleeskalveren&#13;
maximale emissiewaarden kunnen worden vastgesteld.&#13;
Thans zijn voor deze diercategorieën nog geen huisvestingssystemen&#13;
voorhanden die beperking van de ammoniakemissie&#13;
technisch mogelijk maken en die voorts uit bedrijfseconomisch&#13;
oogpunt haalbaar zijn. Ten opzichte van het Ontwerp-&#13;
Besluit huisvesting18 zijn de normen in enkele gevallen&#13;
soepeler (te weten die voor gespeende biggen (van 0,20&#13;
naar 0,23 kg), voor vleesvarkens (van 1,1/1,2 naar 1,4 kg)&#13;
en voor vleeskuikenouderdieren (van 0,250 naar 0,435&#13;
kg)). In het Besluit huisvesting zijn ook emissienormen&#13;
voor zogeheten nageschakelde technieken opgenomen. Het&#13;
betreft systemen voor de bewerking en opslag van mest uit&#13;
het huisvestingssysteem die daarmee zodanig nauw zijn verbonden&#13;
dat ze voor de toepassing van de ammoniakregelgeving&#13;
als onderdeel van het huisvestingssysteem moeten worden&#13;
gezien. Voor het berekenen van de ammoniakemissie&#13;
uit een dierenverblijf moet de emissie van het huisvestingssysteem&#13;
en die van de daaraan gekoppelde techniek bij elkaar&#13;
op worden geteld.&#13;
1.2.3. Uitzonderingen&#13;
Voor Groen-labelstalsystemen kent het Besluit huisvesting&#13;
een uitzondering. Ten aanzien van een bestaand Groen-labelstalsysteem&#13;
waarvan de emissiefactor hoger is dan de&#13;
maximale emissiewaarde en waarvoor een milieuvergunning,&#13;
of indien geen milieuvergunning vereist was, een&#13;
bouwvergunning is verleend voor 8 mei 2002, geldt de hogere&#13;
emissiefactor als maximale emissiewaarde.19 Een met&#13;
deze uitzondering vergelijkbare maar voor de praktijk minder&#13;
belangrijke uitzondering is gemaakt voor een huisvestingssysteem&#13;
waarvoor een bijzondere emissiefactor is vastgesteld&#13;
als bedoeld in art. 4a, eerste lid, van de Uitvoeringsregeling&#13;
ammoniak en veehouderij.20&#13;
De maximale emissiewaarde voor melk- en kalfkoeien&#13;
ouder dan 2 jaar (9,5 kg) geldt alleen voor nieuwbouw en&#13;
grotere uitbreidingen van bestaande huisvesting.21 De grens&#13;
is gesteld op 20 dierplaatsen; indien het aantal dierplaatsen&#13;
tot meer dan 20 toeneemt ten opzichte van het aantal dat&#13;
aanwezig was op het tijdstip van inwerkingtreding van het&#13;
Besluit huisvesting (lees: op 1 april 2008) is de maximale&#13;
emissiewaarde wel van toepassing. De maximale emissiewaarde&#13;
is evenwel zo vastgesteld dat deze slechts effect heeft&#13;
als het melkrundvee het geheel jaar door op stal staat. Melken&#13;
kalfkoeien zijn hoofdzakelijk gehuisvest in ligboxstallen,&#13;
waarvan de emissiefactor 9,5 kilogram ammoniak per dierplaats&#13;
per jaar bedraagt indien beweiding plaatsvindt en&#13;
11,0 kilogram ammoniak per dierplaats per jaar indien de&#13;
koeien permanent op stal staan. Hiermee is uitvoering gegeven&#13;
aan de motie Ter Veer c.s.22 Als regelmatig beweiding plaatsvindt wordt automatisch aan de maximale emissiewaarde&#13;
voldaan zonder dat emissiearme technieken toegepast&#13;
(moeten) worden, zo is de gedachte van de regelgever.&#13;
De maximale emissiewaarde geldt voorts niet voor een diercategorie&#13;
wanneer maar een klein aantal dieren van die categorie&#13;
worden gehouden.23 Voor de diercategorie biggenopfok&#13;
(gespeende biggen) is de grens bijvoorbeeld bepaald op&#13;
20 stuks. De maximale emissiewaarden gelden verder niet&#13;
voor dieren die biologisch worden gehouden en voor scharrelvarkens.&#13;
24&#13;
1.2.4. Overgangstermijnen&#13;
Voor bestaande huisvestingssystemen is voorzien in overgangstermijnen;&#13;
termijnen waarbinnen de bestaande huisvestingssystemen&#13;
niet hoeven te voldoen aan de in het besluit&#13;
opgenomen maximale emissiewaarden. In het Ontwerp-&#13;
Besluit huisvesting25 was voor de meeste diercategorieën&#13;
een overgangstermijn opgenomen die afliep op 1 januari&#13;
2008. Ook op dit punt is de regelgever de veehouderijsector&#13;
echter tegemoet gekomen. Teneinde een betere afstemming&#13;
met de regelgeving op het gebied van dierenwelzijn&#13;
te realiseren, moeten bestaande huisvestingssystemen in&#13;
beginsel op 1 januari 2010 voldoen aan de maximale emissiewaarden.&#13;
26 In 2008 zou worden bezien of er ruimte is om&#13;
deze overgangstermijnen (nog verder) te verlengen, namelijk&#13;
tot 1 januari 2012 voor de pluimveehouderij (de datum&#13;
waarop geen batterijhuisvesting meer mag worden toegepast)&#13;
en 1 januari 2013 voor varkensbedrijven (de datum&#13;
waarop – onder meer – groepshuisvesting voor zeugen verplicht&#13;
is), zo heeft de Minister van VROM meerdere malen&#13;
aangegeven. Reeds bij de parlementaire behandeling van de&#13;
wijziging van de Wet ammoniak en veehouderij is hiertoe&#13;
verzocht.27 Op het moment dat ik dit artikel afrond28 is&#13;
juist bekend geworden dat de Minister van VROM een&#13;
nader uitstel mogelijk wil maken.29 De details hierover zijn&#13;
bij het afronden van dit artikel nog niet bekend. Eerder30&#13;
gaf de Minister van VROM overigens nog aan dat een&#13;
nader uitstel niet mogelijk was omdat daardoor het ‘NEC31-&#13;
plafond 2010’ overschreden zou worden. Tot het moment&#13;
waarop het Besluit huisvesting op deze actuele ontwikkelingen&#13;
is aangepast, blijft de hoofdregel evenwel: aanpassing of&#13;
vervanging van bestaande huisvestingssystemen uiterlijk op&#13;
1 januari 2010. Voorts gelden er bijzondere overgangstermijnen,&#13;
zowel strengere als soepelere. De belangrijkste zal ik&#13;
hierna behandelen.&#13;
Voor veehouderijen die onder de reikwijdte van de IPPCrichtlijn&#13;
vallen liep de overgangstermijn in het Ontwerp-&#13;
Besluit huisvesting32 op 30 oktober 2007 af. De parlementaire&#13;
behandeling van de wijziging van de Wet ammoniak&#13;
en veehouderij heeft hierin verandering gebracht, waarop ik&#13;
zo dadelijk terugkom. Zolang van een diercategorie een relatief&#13;
gering aantal dieren wordt gehouden (dit aantal is bijvoorbeeld&#13;
voor vleesvarkens bepaald op 250) loopt de overgangstermijn&#13;
voorts tot 1 januari 2013 (art. 4, tweede lid&#13;
van het Besluit huisvesting).&#13;
Om te kunnen vaststellen wanneer de maximale emissiewaarde&#13;
voor de huisvesting van melkrundvee33 geldt en in&#13;
welke gevallen de overgangstermijnen van toepassing zijn34&#13;
is het begrip ‘bestaand huisvestingssysteem’ gedefinieerd.35&#13;
Als peilmoment is het tijdstip van inwerkingtreding van het&#13;
Besluit huisvesting genomen, derhalve 1 april 2008. Een&#13;
huisvestingssysteem dat op dat moment ‘aanwezig was’&#13;
wordt als een bestaand huisvestingssysteem aangemerkt.&#13;
Blijkbaar kan het ook een illegaal huisvestingssysteem betreffen(!),&#13;
al is het nog maar zeer de vraag of de regelgever&#13;
dit zo bedoeld heeft en of de Afdeling het Besluit huisvesting&#13;
daadwerkelijk zo zal uitleggen. Een huisvestingssysteem&#13;
dat op 1 april 2008 nog niet aanwezig was, maar waarvoor&#13;
op dat moment wel een milieuvergunning, of – indien geen&#13;
milieuvergunning vereist is – een bouwvergunning is verleend,&#13;
dient ook te worden aangemerkt als een bestaand&#13;
huisvestingssysteem. Na veranderingen dienen deze twee categorieën&#13;
huisvestingssystemen in drie gevallen nog steeds&#13;
te worden aangemerkt als een bestaand huisvestingssysteem:&#13;
de emissiefactor van het systeem is niet hoger dan die van&#13;
het oorspronkelijke systeem en er wordt niet uitgebreid in&#13;
dierplaatsen;&#13;
de aanpassing van het systeem houdt verband met de wettelijke&#13;
voorschriften op het gebied van dierenwelzijn en er&#13;
wordt niet uitgebreid in dierplaatsen;&#13;
de verandering bestaat uit het huisvesten van dieren van een&#13;
andere diercategorie die tot dezelfde hoofdcategorie (bijvoorbeeld&#13;
zeugen in plaats van vleesvarkens) behoort, de&#13;
ammoniakemissie neemt niet toe en het vloeroppervlak&#13;
wordt niet vergroot.&#13;
1.2.5. Parlementaire behandeling van de wijziging van de&#13;
Wet ammoniak en veehouderij&#13;
Zoals ik hiervoor reeds aangaf, heeft de parlementaire behandeling&#13;
van de wijziging van de Wet ammoniak en veehouderij36&#13;
enkele wijzigingen in het Besluit huisvesting opgeleverd.&#13;
Evenals de Wet ammoniak en veehouderij37 voorziet&#13;
het Besluit huisvesting in interne saldering.38 Als in een deel van de huisvestingssystemen van een inrichting een&#13;
techniek wordt toegepast die een lagere emissie tot gevolg&#13;
heeft dan wettelijk vereist is, hoeven overige huisvestingssystemen&#13;
voorlopig niet te worden aangepast, mits tenminste&#13;
dezelfde reductie wordt bereikt als wanneer de huisvestingssystemen&#13;
afzonderlijke zouden voldoen aan de maximale&#13;
emissienormen.39 Hierbij geldt dat een huisvestingssysteem&#13;
dat op 1 januari 2007 nog niet in de veehouderij aanwezig&#13;
was afzonderlijk aan de maximale emissiewaarde dient te&#13;
voldoen. De regeling voor interne saldering zou wel eens in&#13;
strijd kunnen zijn met de IPPC-richtlijn, met alle consequenties&#13;
van dien. Hieromtrent verwijs ik kortheidshalve&#13;
naar de bijdrage van Bruil in Agr.r. 2007, p. 94 e.v.&#13;
Het Ontwerp-Besluit huisvesting40 kende voor IPPC-inrichtingen&#13;
slechts een overgangstermijn tot 31 oktober&#13;
2007, in plaats van tot 1 januari 2010 (zoals voor de meeste&#13;
inrichtingen). In de definitieve tekst van het Besluit huisvesting&#13;
is de datum van 31 oktober 2007 evenwel niet teruggekomen,&#13;
zodat (ook) voor IPPC-bedrijven de overgangstermijn&#13;
tot 1 januari 2010 geldt.41 De regelgever heeft&#13;
hiermee het oog gehad op de situatie dat het betreffende&#13;
systeem wel als beste beschikbare techniek is aan te merken,&#13;
maar dat (nog) niet aan de maximale emissiewaarden van&#13;
het Besluit huisvesting wordt voldaan.42 Alsdan is uitstel tot&#13;
1 januari 2010 verantwoord, aldus de regelgever.&#13;
Vanwege het schrappen van de datum van 31 oktober 2007&#13;
ontstond de noodzaak voor een afwijkingsbevoegdheid op&#13;
grond waarvan het bevoegd gezag een kortere overgangstermijn&#13;
vast kan stellen (dan tot 1 januari 2010). Bijvoorbeeld&#13;
ten aanzien van huisvestingssystemen die niet in overeenstemming&#13;
zijn met de beste beschikbare technieken moet&#13;
maatwerk geleverd kunnen worden, zo is de gedachte.&#13;
Voorts noopte het feit dat de IPPC-richtlijn – kort weergegeven&#13;
– de mogelijkheid tot een individuele aanpak vereist&#13;
die zelfs kan leiden tot strengere emissiewaarden dan die&#13;
van het Besluit huisvesting tot een afwijkingsbevoegdheid.&#13;
Deze afwijkingsbevoegdheden zijn vastgelegd in art. 2a van&#13;
het Besluit huisvesting.&#13;
2. Jurisprudentie&#13;
2.1. Wet geurhinder en veehouderij&#13;
Ten aanzien van de Wet geurhinder en veehouderij is de&#13;
uitspraak van de Afdeling van 16 juli 2008 van belang.43&#13;
Volgens vaste jurisprudentie van de Afdeling44 mogen uit&#13;
een oogpunt van een goede ruimtelijk ordening binnen een&#13;
hindercirkel geen geurgevoelige objecten worden toegelaten.&#13;
Dit enerzijds om te voorkomen dat ter plaatse een&#13;
slecht woon- en leefklimaat ontstaat, en anderzijds om te&#13;
voorkomen dat de continuïteit van de veehouderij in gevaar&#13;
komt. Voor de omvang van de hindercirkel wordt in de&#13;
ruimtelijke ordening aangesloten bij de in het milieurecht&#13;
geldende afstanden (de zogeheten omgekeerde werking).&#13;
Voor geurhinder van veehouderijen was tot 1 januari 2007&#13;
de Wet stankemissie in landbouwontwikkelings- en verwevingsgebieden&#13;
of de Richtlijn Veehouderij en Stankhinder&#13;
1996 en de Brochure Veehouderij en Hinderwet van belang.&#13;
Sinds 1 januari 2007 wordt geurhinder afkomstig van&#13;
dierenverblijven (nagenoeg) uitsluitend volgens de Wet&#13;
geurhinder en veehouderij beoordeeld, zodat het voor de&#13;
hand ligt om bij het plannen van woningen of andere geurgevoelige&#13;
objecten in de buurt van een veehouderij aan de&#13;
hand van die wet te beoordelen of sprake is van een goede&#13;
ruimtelijke ordening. Daar dachten de bestuursorganen in&#13;
voornoemde uitspraak evenwel anders over. De Wet geurhinder&#13;
en veehouderij dient enkel als toetsingkader voor&#13;
aanvragen om milieuvergunning en kan dus slechts worden&#13;
gebruikt om de belangen van de betrokken veehouder in&#13;
beeld te brengen, zo luidt hun belangrijkste argument. Dat&#13;
betoog slaagt niet. Onder verwijzing naar de parlementaire&#13;
geschiedenis bij de Wet geurhinder en veehouderij stelt de&#13;
Afdeling in voornoemde uitspraak dat alles bij het oude is&#13;
gebleven. Wat de betreffende gemeente rest, is bij verordening45&#13;
een dusdanige geurnorm vaststellen dat wel gesproken&#13;
kan worden van een goede ruimtelijke ordening. Vanzelfsprekend&#13;
dient daarbij zorgvuldigheid betracht te worden.&#13;
Ik vraag me af waarom niet meteen voor die optie is gekozen.&#13;
Mogelijk is de gemeente op het verkeerde been gezet&#13;
door onjuiste voorlichting van het Ministerie van VROM46&#13;
die er kort gezegd op neer komt dat bouwen in een hindercirkel&#13;
onder omstandigheden mogelijk is, namelijk indien&#13;
de uitbreidingsmogelijkheden van de boer toch al nihil zijn&#13;
(er is al sprake van een overbelaste situatie) en beargumenteerd&#13;
kan worden dat ondanks de overschrijding van de&#13;
geurnorm sprake is van een goed woon- en leefklimaat.&#13;
Overigens staat in het voorlichtingsmateriaal waaraan ik zojuist&#13;
refereerde reeds vermeld dat het een nieuw gebruik van&#13;
de norm betreft en jurisprudentie zal uitwijzen of deze benadering&#13;
stand zal houden bij de rechter. Met de uitspraak&#13;
van 16 juli 2008 is die jurisprudentie dus voorhanden.&#13;
Voor het overige ontbreekt voorshands interessante jurisprudentie&#13;
over de Wet geurhinder en veehouderij. Zo is de&#13;
geurverordening een uit juridisch oogpunt zeer interessant&#13;
instrument. In veel gevallen waar door middel van een&#13;
geurverordening meer geurhinder wordt toegelaten lijkt&#13;
sprake te zijn van een doelredenering, met als doel het mogelijk&#13;
maken van de gewenste woningbouw. Verder valt het op dat in het programma waarmee de geurcontouren berekend&#13;
moeten worden (V-Stacks vergunning47) in de praktijk&#13;
door – kort gezegd – bevoegd gezag en veehouder andere&#13;
gegevens worden ingevoerd, met logischerwijs andere uitkomsten&#13;
als resultaat. Zo zijn mij voorbeelden bekend van&#13;
gemeentes die aanleiding zien om ten aanzien van de ruwheid&#13;
van het terrein van andere waarden uit te gaan dan de&#13;
standaardwaarden. Op deze punten is nog geen jurisprudentie&#13;
bekend.&#13;
Wel wil ik nog wijzen op twee uitspraken over het begrip&#13;
geurgevoelig object.48 Allereerst de uitspraak van de Afdeling&#13;
van 24 december 2008.49 Het belang van die uitspraak&#13;
is met name gelegen in rechtsoverweging 2.3.1 waarin de&#13;
Afdeling overweegt dat ter zake het begrip geurgevoelig object&#13;
allereerst van belang is of de gebouwen bestemd zijn&#13;
voor menselijk wonen of menselijk verblijf. Onder verwijzing&#13;
naar de parlementaire geschiedenis overweegt de Afdeling&#13;
dat met de term ‘bestemd’ wordt bedoeld dat het gebouw&#13;
juridisch-planologisch mag worden gebruikt voor&#13;
wonen of verblijf en dat het bij de beoordeling of een gebouw&#13;
bestemd of geschikt is voor menselijk verblijf, niet&#13;
van belang is hoeveel personen in het gebouw verblijven.&#13;
Het verblijven van maar één persoon is voldoende. Evenmin&#13;
is van belang of de personen een bijzondere gevoeligheid&#13;
hebben voor geur. Voorts geldt de eis dat het gebouw&#13;
permanent of een daarmee vergelijkbare wijze voor wonen&#13;
of verblijf dient te worden gebruikt, aldus nog steeds de Afdeling.&#13;
In de kwestie waarover de Afdeling oordeelde werd&#13;
aan alle criteria voldaan. Voorts was onbestreden dat de gebouwen&#13;
permanent overeenkomstig de bestemming werden&#13;
gebruikt, zodat de betreffende bedrijfsgebouwen door de&#13;
Afdeling werden aangemerkt als geurgevoelig object. Het is&#13;
mijns inziens overigens niet ondenkbaar dat een bedrijfsgebouw&#13;
geen geurgevoelig object is, bijvoorbeeld in de situatie&#13;
dat geen sprake is van permanent of een daarmee vergelijkbare&#13;
wijze van gebruik. Gedacht kan worden aan zuivere&#13;
op- en overslagbedrijven (bijvoorbeeld zogeheten ‘warehouses’&#13;
waar slechts incidenteel mensen verblijven om&#13;
goederen te halen of te brengen, voorzover dat niet automatisch&#13;
gebeurt) en – minder vaak voorkomend – fabrieken of&#13;
delen van fabrieken die geheel geautomatiseerd werken.&#13;
Ook kan gedacht worden aan kleine ambachtelijke bedrij -&#13;
ven die hun werkzaamheden niet op de bedrijfslocatie&#13;
uitvoeren, maar daar enkel hun (statische) opslag hebben.&#13;
Ter zake de eis dat het gebouw juridisch-planologisch mag&#13;
worden gebruikt voor wonen of verblijf is de uitspraak van&#13;
de rechtbank Roermond van 7 juli 200850 van belang. Aan&#13;
de orde was een woning die bestemd was als bedrijfswoning&#13;
en onderdeel uitmaakte van een agrarisch bouwblok. De&#13;
woning werd evenwel (in strijd met het bestemmingsplan)&#13;
bewoond door burgers. Volgens de gemeente kon van een&#13;
geurgevoelig object in de zin van art. 1 van de Wet geurhinder&#13;
en veehouderij geen sprake zijn vanwege de strijdigheid&#13;
met het bestemmingsplan. De rechtbank Roermond overwoog&#13;
dat de begripsomschrijving van geurgevoelig object de&#13;
eis met zich brengt dat wanneer feitelijk sprake is van een&#13;
woonfunctie, op het gebouw een woonbestemming moet&#13;
rusten. Het is volgens de rechtbank Roermond echter niet&#13;
nodig dat het object volledig in overeenstemming is met het&#13;
bestemmingsplan. Ook aan de illegale burgerwoning kwam&#13;
in het voorliggende geval dus bescherming toe.51&#13;
2.2. Toetsingskader Ammoniak en Natura 2000&#13;
Wanneer een natuurgebied enkel is geplaatst op de lijst van&#13;
gebieden van communautair belang, als bedoeld in art. 4,&#13;
tweede lid van de Habitatrichtlijn en het gebied geen status&#13;
heeft in de zin van de Vogelrichtlijn of de Natuurbeschermingswet&#13;
199852, dient de aanvraag om milieuvergunning&#13;
rechtstreeks aan de Habitatrichtlijn te worden getoetst, althans&#13;
indien een particulier daarom heeft verzocht.53 Ten&#13;
behoeve van de vergunningverlening (zowel de milieuvergunningverlening&#13;
als de Natuurbeschermingswetvergunning)&#13;
is door de regering een toetsingskader ontwikkeld bedoeld&#13;
voor de periode voor de vaststelling van de beheerplannen&#13;
voor de Natura 2000-gebieden. Op grond van dat&#13;
toetsingskader wordt – kort samengevat – in alle gevallen&#13;
vergunning verleend aan grondgebonden graasdierbedrijven&#13;
en aan overige bedrijven uitsluitend indien de depositie niet&#13;
meer bedraagt dan 5% van de kritische depositiewaarde van&#13;
het natuurgebied. Nadat de Voorzitter zich eerder kritisch&#13;
had geuit over dit beleid54, heeft de Afdeling op 24 september&#13;
200855 geoordeeld dat onvoldoende zeker is dat toepassing&#13;
van het beleid significante negatieve effecten voorkomt.&#13;
56&#13;
2.3. Bestaande rechten en een algemene maatregel van&#13;
bestuur ex art. 8.40 van de Wet milieubeheer&#13;
De uitspraak van de Afdeling van 29 oktober 200857 is&#13;
onder meer van belang in relatie tot (de omvang van) bestaande&#13;
rechten.58 In die kwestie stond de vraag centraal&#13;
onder welke omstandigheden een milieuvergunning vervalt&#13;
wanneer een krachtens 8.40 van de Wet milieubeheer vastgestelde algemene maatregel van bestuur (algemene regels&#13;
die de vergunningplicht opheffen, denk aan het Besluit algemene&#13;
regels voor inrichtingen milieubeheer of het Besluit&#13;
landbouw milieubeheer) op de inrichting van toepassing is&#13;
geworden. De Afdeling onderscheidt twee situaties.&#13;
Op de eerste plaats de situatie dat een inrichting feitelijk&#13;
zodanig wordt veranderd dat daarop de krachtens art. 8.40&#13;
van de Wet milieubeheer gestelde regels van toepassing worden.&#13;
Daarvan was in de kwestie waarover de Afdeling oordeelde&#13;
sprake. Er werden geen varkens meer gehouden en&#13;
het melkvee had plaats gemaakt voor jongvee, waardoor de&#13;
inrichting onder de werking van het Besluit landbouw milieubeheer&#13;
was komen te vallen. Een dergelijke omstandigheid&#13;
leidt niet tot het vervallen van de milieuvergunning,&#13;
aldus de Afdeling. Dat van de feitelijke verandering melding&#13;
wordt gedaan aan het bevoegd gezag, leidt evenmin tot&#13;
het vervallen van de milieuvergunning. Zo lang de milieuvergunning&#13;
niet wordt ingetrokken, bestaat volgens de Afdeling&#13;
het recht om wederom de vergunde (en onverminderd&#13;
vergunningplichtige) activiteiten te gaan uitvoeren.&#13;
Van deze situatie moet volgens de Afdeling worden onderscheiden&#13;
de situatie dat, als gevolg van het in werking treden&#13;
of wijzigen van een krachtens art. 8.40 van de Wet milieubeheer&#13;
vastgestelde algemene maatregel van bestuur,&#13;
voor een vergunde inrichting geen vergunning meer vereist&#13;
is. In zo een geval komt aan de milieuvergunning – afgezien&#13;
van het mogelijk tijdelijk doorwerken als nadere eis of&#13;
maatwerkvoorschrift van onderdelen daarvan59 – geen betekenis&#13;
meer toe. In zo een situatie is de milieuvergunning&#13;
wel van rechtswege vervallen.&#13;
2.4. Milieueffectrapportage&#13;
Tot slot sta ik stil bij de uitspraak van de Afdeling van 26&#13;
maart 2008.60 In die kwestie was de vraag aan de orde of&#13;
voor een verandering van een stal waarbij de toename van&#13;
het aantal dieren de drempelwaarde van het Besluit milieueffectrapportage&#13;
1994 niet overschrijdt, maar het totaal&#13;
aantal dieren in de stal de drempelwaarde wel overschrijdt,&#13;
een milieu-effectrapportage vereist is.&#13;
Tot 28 september 2006 was als mer-plichtige activiteit aangewezen&#13;
de oprichting van een inrichting voor het fokken,&#13;
mesten of houden van – onder meer – varkens in gevallen&#13;
waarin de activiteit betrekking heeft op een inrichting met&#13;
meer dan 3.000 plaatsen voor mestvarkens of 900 plaatsen&#13;
voor zeugen (onderdeel C, categorie 14, van de bijlage bij&#13;
het Besluit mer). Als mer-beoordelingsplichtige activiteit&#13;
was aangewezen de oprichting of uitbreiding van een inrichting&#13;
bestemd voor het fokken, mesten of houden van&#13;
– onder meer – 2.200 of meer plaatsen voor mestvarkens en&#13;
350 of meer plaatsen voor zeugen. Onder ‘oprichting van&#13;
een inrichting’ diende (en dient) mede te worden begrepen&#13;
‘een uitbreiding van een inrichting door de oprichting van&#13;
een nieuwe installatie’. Onder ‘uitbreiding’ viel (en valt)&#13;
ook het opnieuw in gebruik nemen van aangelegde werken,&#13;
ingerichte gebieden of bestaande inrichtingen. Een ‘wijziging’&#13;
was (en is) in het Besluit mer gedefinieerd als een reconstructie&#13;
of verandering anderszins van aangelegde werken,&#13;
ingerichte gebieden of bestaande inrichtingen (onderdeel&#13;
A, tweede lid, van het Besluit mer). Het nieuwe Besluit&#13;
mer61 heeft voor de veehouderijsector de volgende wijzigingen&#13;
met zich gebracht. Als mer-plichtige activiteit (onderdeel&#13;
C, categorie 14, van de bijlage bij het Besluit milieu-effectrapportage&#13;
1994) is aangewezen de oprichting, wijziging&#13;
of uitbreiding van een inrichting voor het fokken, mesten&#13;
of houden van – onder meer – varkens in gevallen waarin&#13;
de activiteit betrekking heeft op een inrichting met meer&#13;
dan 3.000 plaatsen voor mestvarkens of 900 plaatsen voor&#13;
zeugen. Als mer-beoordelingsplichtige activiteit is aangewezen&#13;
de oprichting, wijziging of uitbreiding van een inrichting&#13;
bestemd voor het fokken, mesten of houden van&#13;
– onder meer – 2.200 of meer plaatsen voor mestvarkens en&#13;
350 of meer plaatsen voor zeugen.&#13;
Het komt er dus op neer dat de zinsnedes ‘wijziging of uitbreiding’&#13;
en ‘wijziging’ zijn toegevoegd aan respectievelijk&#13;
onderdeel C, categorie 14, van de bijlage bij het Besluit mer&#13;
en onderdeel D, categorie 14, van de bijlage bij het Besluit&#13;
mer. Hoe moet deze verandering worden begrepen? Gedeputeerde&#13;
staten van Flevoland bepleitten dat ‘verandering&#13;
anderszins’ als een soort restcategorie begrepen moesten&#13;
worden, waaronder iedere verandering (mits milieurelevant)&#13;
valt, hetgeen zou betekenen dat voor ieder ‘wissewasje’ een&#13;
mer-procedure gevolgd zou moeten worden. De Afdeling&#13;
overweegt echter dat het niet aannemelijk is dat het de bedoeling&#13;
van de regelgever is geweest om een inrichting met&#13;
meer dan 3.000 plaatsen voor iedere verandering een milieu-&#13;
effectrapport op te laten stellen. Dat zou immers de&#13;
consequentie van de interpretatie van gedeputeerde staten&#13;
van Flevoland zijn. Bovendien zou in dat geval de mer-beoordelingsplicht&#13;
illusoir worden, aldus de Afdeling. Voor&#13;
een uitgebreidere beschouwing van deze uitspraak verwijs ik&#13;
naar mijn noot onder Agr.r. 2008/5452.&#13;
</content><legacyfootnotes>* Mr. P.P.A. Bodden is advocaat bij Hekkelman Advocaten en Notarissen&#13;
te Nijmegen.&#13;
1. Het betreft dus geen uitputtend overzicht.&#13;
2. De jaarlijkse bijeenkomst, georganiseerd door het Instituut voor&#13;
Agrarisch Recht in samenwerking met de Vereniging voor Agrarisch&#13;
Recht.&#13;
3. Stb. 2006, 566.&#13;
4. Stb. 2008, 180.&#13;
5. Agr.r. 2008, p. 373.&#13;
6. Kamerstukken II 2005/06, 30 938, nr. 3, p. 16.&#13;
7. Vgl. art. 3.1 van de Wet ruimtelijke ordening.&#13;
8. Vgl. art. 8.10 lid 1 Wet milieubeheer.&#13;
9. Kamerstukken II 2008/09, 31 750, nr. 2.&#13;
10. Kamerstukken II, 31 750, nr. 3, p. 7.&#13;
11. Art. 2 lid 1 Wet geurhinder en veehouderij.&#13;
12. Art. 2 lid 2 Wet geurhinder en veehouderij.&#13;
13. Stb. 2008, 93.&#13;
14. Op de voet van art. VIII van de Wet van 22 november 2006 (Stb.&#13;
2006, 606) is de wettelijke basis thans te vinden in de art. 8.40 e.v.&#13;
van de Wet milieubeheer.&#13;
15. ABRS 15 oktober 2008, zaaknummer 200708807/1, www.raadvanstate.&#13;
nl.&#13;
16. Stb. 2005, 675.&#13;
17. Stb. 2007, 103.&#13;
18. Stb. 2005, 675.&#13;
19. Art. 2 lid 3 Besluit huisvesting.&#13;
20. Art. 2 lid 4 Besluit huisvesting.&#13;
21. Art. 3 lid 1 Besluit huisvesting.&#13;
22. Kamerstukken II 2001/02, 27 836, nr. 18.&#13;
23. Art. 3 lid 2 Besluit huisvesting.&#13;
24. Art. 3 lid 3 Besluit huisvesting.&#13;
25. Stb. 2005, 675.&#13;
26. Art. 4 lid 1 Besluit huisvesting.&#13;
27. Kamerstukken II 2006/07, 30 654, nr. 19.&#13;
28. Op 25 januari 2009.&#13;
29. Zie het bericht ‘Veehouderij krijgt uitstel voor aanpassen stal’ van 22&#13;
januari 2009 op www.anp.nl en het artikel ‘Cramer ziet toch ruimte&#13;
voor uitstel emissiearme stal’ op www.agd.nl.&#13;
30. In haar brief van 6 november 2008 met kenmerk&#13;
DGM/K&amp;L2008075786 aan de Voorzitter van de Tweede Kamer der&#13;
Staten-Generaal (zie www.vrom.nl).&#13;
31. Europese Richtlijn Nationale Emissieplafonds.&#13;
32. Stb. 2005, 675.&#13;
33. Art. 2 lid 2 Besluit huisvesting.&#13;
34. Art. 4 Besluit huisvesting.&#13;
35. Art. 1 lid 2 Besluit huisvesting.&#13;
36. Stb. 2007, 103.&#13;
37. Art. 3 lid 3 Wet ammoniak en veehouderij.&#13;
38. Art. 2 lid 2 Besluit huisvesting.&#13;
39. Kamerstukken II 2005/06, 30 543, nr. 22.&#13;
40. Stb. 2005, 675.&#13;
41. Kamerstukken II 2005/06, 30 453, nr. 18.&#13;
42. Stb. 2008, 6, p. 5.&#13;
43. Agr.r. 2008/5463 met noot D.W. Bruil en Gst. 2008, 7304, 117 met&#13;
noot P.P.A. Bodden.&#13;
44. Zie voor een recent voorbeeld ABRS 1 oktober 2008, M en R 2008,&#13;
95 met noot T. Nijmeijer.&#13;
45. Zie over de geurverordening uitgebreider: P.P.A. Bodden e.a., Agrarisch&#13;
milieurecht, Vereniging voor milieurecht, 2007, p. 49 e.v.&#13;
46. Zie de Handreiking bij de Wet geurhinder en veehouderij, aanvulling:&#13;
Paragraaf 3.4 Beoordeling ruimtelijke ordeningsplannen, 23 mei&#13;
2007, SenterNovem in opdracht van het Ministerie van VROM,&#13;
pagina 6 e.v., www.infomil.nl.&#13;
47. Art. 2 lid 1 Wet geurhinder en veehouderij.&#13;
48. Art. 1 Wet geurhinder en veehouderij.&#13;
49. Zaaknummer 200709155/1, www.raadvanstate.nl.&#13;
50. Gepubliceerd op 22 juli 2008, www.rechtspraak.nl, LJN AWB&#13;
07/1154.&#13;
51. Burgemeester en wethouders van Nederweert hebben ter zake deze&#13;
uitspraak hoger beroep ingesteld. Vanwege mijn betrokkenheid bij de&#13;
kwestie volsta ik met een korte beschrijving van de kern van de uit&#13;
spraak.&#13;
52. Vgl. ABRS 14 januari 2009, zaaknummer 200900356/1, www.raadvanstate.&#13;
nl.&#13;
53. Vgl. ABRS 7 december 2005, JM 2006, 7.&#13;
54. Voor het eerst bij uitspraak van 26 maart 2008, Agr.r. 2008/5432 met&#13;
noot D.W. Bruil.&#13;
55. Zaaknummer 200708180/1, www.raadvanstate.nl.&#13;
56. Zie uitgebreider over deze problematiek Bruil in zijn noot onder&#13;
Agr.r. 2008/5432.&#13;
57. Zaaknummer 200802355/1, www.raadvanstate.nl.&#13;
58. Vgl. art. 3, derde en vierde lid van de Wet geurhinder en veehouderij.&#13;
59. Vgl. ABRS 4 april 2007, JM 2007, 103.&#13;
60. Agr.r. 2008/5452 met noot P.P.A. Bodden.&#13;
61. Stb. 2006, 388.&#13;
</legacyfootnotes><footnotes><footnote/></footnotes><auteurs>mr. P.P.A. Bodden</auteurs><published>2009-02-01 00:00:00</published><modified>2009-02-01 00:00:00</modified><editiondate>2009-02-01</editiondate><htmlpath>https://denhollander.info/artikel/8175</htmlpath></article>
</articles></edition>
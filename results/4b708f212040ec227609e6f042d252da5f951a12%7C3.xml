<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2001</searchword><id>5622</id><udhid>UDH:TvAR/5622</udhid><titel>De betekenis van de milieumelding voor de landbouw</titel><searchwords><searchword>TvAR 5/2001</searchword><searchword>UDH:TvAR/5622</searchword></searchwords><attachments><attachment><name>2001_nr 5_Artikel_Bomhof.pdf</name><extention>pdf</extention><url>https://denhollander.info/download/5554/ci</url></attachment></attachments><inleiding>1. Inleiding&#13;
Sinds 1977 (Hinderwet) kent de milieuwetgeving de mogelijkheid om een wijziging&#13;
van de bedrijfsvoering te melden. Er is dan geen veranderingsvergunning nodig op&#13;
grond van de Wet milieubeheer (Wm) of de Wet verontreiniging oppervlaktewateren&#13;
(Wvo). Melden was toen alleen mogelijk als de milieubelasting gelijk bleef of minder&#13;
werd. Op 1 oktober 2000 is het meldingenstelsel gewijzigd (Stb. 2000, 188 en 331).&#13;
De aanleiding was dat de bestuursrechter geen melding toestond bij een geringe&#13;
toename van de milieubelasting, ook al paste die toename binnen de vergunning-&#13;
(voorschriften). Ook kende de bestuursrechter – na aanvankelijk anders te hebben&#13;
geoordeeld – geen rechtsgevolgen toe aan het besluit een melding te accepteren, waardoor&#13;
de rechtsbescherming tekort schoot (geen Awb-bezwaar en beroep). Het nieuwe&#13;
meldingenstelsel neemt deze manco’s weg en opent nieuwe perspectieven, maar ze&#13;
werpt ook nieuwe belemmeringen op. In welke mate dat het geval is, wordt hierna&#13;
uiteengezet.</inleiding><content>2. Hoofdzaken&#13;
In het nieuwe meldingenstelsel zijn in eerste instantie twee factoren van belang, n.l.&#13;
leiden veranderingen van de bedrijfsvoering tot meer milieubelasting èn zijn ze in&#13;
overeenstemming met de vergunning. Afhankelijk daarvan is het in beginsel mogelijk&#13;
om een verandering:&#13;
a. zonder een melding of vergunning af te doen (geen toename van de milieubelasting&#13;
en niet strijdig met de vergunning);&#13;
b. met een melding af te doen (een toename van de milieubelasting en niet strijdig met&#13;
de vergunning; geen toename van de milieubelasting en wel strijdig met de vergunning);&#13;
c. met een vergunning af te doen (een toename van de milieubelasting en strijdig met&#13;
de vergunning).&#13;
Werd voorheen alleen gelet op de nadelige milieugevolgen (feitelijke toename van&#13;
gevaar, schade of hinder); thans is ook relevant of de verandering spoort met de vergunning&#13;
(juridische gevolgen zijn medebepalend geworden). De drie situaties kunnen&#13;
als volgt in beeld worden gebracht (zie schema 1) en zullen hierna worden uitgewerkt. Schema 1: Toepassing meldingenstelsel in beeld&#13;
Activiteit Toename milieubelasting Strijdigheid met de vergunning&#13;
ja nee ja nee&#13;
Niets doen x x&#13;
Melding x x&#13;
x x&#13;
Vergunning x x&#13;
3. Zonder melding of vergunning&#13;
Door de wetswijziging is geen melding of vergunning meer nodig als de verandering&#13;
past binnen de vergunning en de milieusituatie niet ongunstiger wordt. Van een strijdigheid&#13;
met de vergunning is sprake als de aanvraag te summier is of de voorschriften&#13;
niet toereikend zijn. Er is dan te veel gebruiksruimte in verouderde vergunningen&#13;
(actualisering is nodig) of in recent verleende vergunningen (bijv. vergunning op&#13;
hoofdzaken). Een verouderde vergunning geeft meestal geen duidelijk beeld van de&#13;
bedrijfsvoering (bijv. aantal te houden dieren) en kent geen volledig beschermingsniveau&#13;
(bijv. geen geluidsnormen). Een recent verleende vergunning is vaak gebaseerd&#13;
op een globale vergunningaanvraag (bijv. opslag van landbouwproducten) en bevat&#13;
doelvoorschriften voor een flexibele bedrijfsvoering (bijv. een globale zorg- en maatregelenplicht&#13;
ter voorkoming van bodemverontreiniging). Het verst gaat de vergunning&#13;
op hoofdlijnen die een aanvraag bevat met een gecertificeerd milieuzorgsysteem,&#13;
waarnaar in de vergunningvoorschriften wordt verwezen.&#13;
Een verandering zonder nadelige milieugevolgen en niet in strijd met de vergunning&#13;
mag dus zonder meer worden doorgevoerd, maar het gaat hier wel om een&#13;
momentopname. Het kan namelijk best zo zijn dat de bestaande vergunningvoorschriften&#13;
na verloop van tijd niet meer toereikend zijn als gevolg van een wijziging in&#13;
het milieubeleid (bijv. Besluit huisvesting milieubeheer 2002), of omdat de milieuinzichten&#13;
door een calamiteit plotseling veranderen (bijv. opslag van vuurwerk). In&#13;
dat geval is er naderhand toch een wijziging van de vergunningvoorschriften nodig&#13;
(zie onder 5 ad c).&#13;
De toename van de milieubelasting kan vaak worden bepaald door meting (bijv.&#13;
geluid), registratie (bijv. energieverbruik) of door het vergelijken van vastgestelde&#13;
emissiefactoren die voor diersoorten zijn opgenomen in de Uitvoeringsregeling&#13;
Ammoniak en Veehouderij en de – inmiddels vervallen, maar nog wel toegepaste –&#13;
Richtlijn Veehouderij en Stankhinder. Elk milieuaspect van een verandering van de&#13;
bedrijfsvoering (bijv. geluid, energie, stank) moet overigens nog steeds apart worden&#13;
beoordeeld, omdat het nieuwe meldingenstelsel niet de mogelijkheid kent om de&#13;
milieugevolgen te salderen. Minder geluid en een geringe toename van energie leidt&#13;
dus altijd tot een toename van de milieuhinder en zo’n verandering kan dus niet&#13;
zonder een melding plaatsvinden. Wat relevante milieuaspecten zijn, bepaalt de verruimde&#13;
reikwijdte van de Wm (zie schema 2). Daaronder valt niet het cumulatief effect, omdat de verandering alleen wordt gerelateerd aan de bestaande vergunning&#13;
van het ‘meldende bedrijf’. Soms is de toename lastig te onderkennen, zoals bleek bij&#13;
de vervanging van een tuinbouwkas en de aanleg van een groter verhardend oppervlak,&#13;
waardoor de inzijging van het regenwater in de bodem werd bemoeilijkt met als&#13;
gevolg mogelijke schade voor het nabijgelegen natuurgebied.1&#13;
Schema 2: Milieuaspecten van belang voor het meldingenstelsel&#13;
1. Hinder (stof, geluid, geur, licht, assimilatiebelichting)&#13;
2. Gevaar (risico’s, kans op calamiteit, brand, explosies, bodemverontreiniging)&#13;
3. Schade (gezondheid en bedrijfsvoering van derden; e.e.a. voorzover niet beheerst door&#13;
het privaatrecht, bijv. verhoging verzekeringspremies, belemmering toegang; voor&#13;
gezondheid telt niet de specifieke gevoeligheid)&#13;
4. Indirecte gevolgen in de nabije omgeving (af- en aanrijdend verkeer, parkeerhinder dat&#13;
niet valt onder de verkeerswetgeving, overlast van bezoekers voorzover geen openbare&#13;
orde, gebruik van hinderveroorzakende toegangswegen als alternatieve ontsluitingen&#13;
aanwezig zijn; niet van toepassing op het uitrijden van mest en gier nabij het bedrijf,&#13;
omdat de rechtspraak bouwland en bedrijf niet als één inrichting beschouwt)&#13;
5. Landschappelijke inpasbaarheid (voorzover niet geregeld in een recent bestemmingsplan;&#13;
niet te verwarren met visuele hinder)&#13;
6. Ecologische en natuurwetenschappelijke beïnvloeding [voorzover niet geregeld in de&#13;
Interimwet ammoniak en veehouderij (Iav) of een recent bestemmingsplan]&#13;
7. Recreatieve beïnvloeding (nadelige gevolgen bedrijfsvoering op de recreatieve mogelijkheden&#13;
in de omgeving)&#13;
8. Visuele hinder (voor zover niet geregeld in een recent bestemmingsplan, waaraan de&#13;
bouwvergunning is getoetst)&#13;
9. Afvalstoffen (toename; inclusief lozing op de riolering)&#13;
10. Energieverbruik (toename; gas en elektra apart te beoordelen?)&#13;
11. Grondwaterverbruik (toename; hergebruik kan alternatief zijn)&#13;
12. Grondstoffenverbruik (toename; slaat alleen op de inrichting en niet op de voorgaande&#13;
productieketen; toename van de milieubelasting als gevolg van productwijziging is niet&#13;
relevant)&#13;
De fysieke omvang, die onder het oude meldingenstelsel soms een belemmering opleverde,&#13;
2 is niet van belang. De bouw van een grote veestal kan dus zonder melding&#13;
plaatsvinden als de milieubelasting niet toeneemt (bijv. Groen Labelstal) en als de vergunning&#13;
de plaats en omvang van de nieuwe stal niet in de weg staat. Doet de vergunning&#13;
dat wel (bijv. op de tekening staat een schuur vermeld), dan is een melding&#13;
nodig. Van een verandering is geen sprake als in de vergunningaanvraag alternatieven&#13;
zijn opgenomen (bijv. wisselende veebezetting) met een daarbij passende normering&#13;
(bijv. depositie, aantal mestvarkeneenheden), want dan wordt gebruik gemaakt van de voorzienbare en vergunde flexibele bedrijfsvoering.3 Wel kan in zo’n situatie in de&#13;
vergunningvoorschriften worden bepaald dat vanwege de controle periodiek aan het&#13;
bevoegde gezag moet worden meegedeeld welke dieren of producten op een bepaald&#13;
moment aanwezig zijn in de inrichting (bijv. agrarisch proefbedrijf, vee-overslagbedrijf).&#13;
Het gaat dan echter om een heel ander soort melding dan de veranderingsmelding&#13;
en die ‘mogen niet op elkaars terrein komen’(zie hierna onder 9).&#13;
4. Meldingsplicht&#13;
Het nieuwe stelsel kent een meldingsplicht voor:&#13;
a. veranderingen zonder nadelige milieugevolgen die niet passen binnen de vergunning&#13;
(bijv. uitsluitend houden van jongvee in plaats van de vergunde moederdieren&#13;
met 70% jongvee);&#13;
b. veranderingen met nadelige milieugevolgen die passen binnen de vergunning (bijv.&#13;
een extra landbouwschuur, waarbij de toename van het geluid van de ventilatoren&#13;
de vergunde geluidsruimte niet overschrijdt).&#13;
Om als bedrijf te kunnen uitbreiden of de bedrijfsvoering/inrichting te kunnen wijzigen,&#13;
is het dus van belang of:&#13;
– de vergunning het aantal dieren aangeeft;&#13;
– er meer dieren zijn vergund dan er werkelijk worden gehouden;&#13;
– er anderszins reserveruimte in de vergunning zit (bijv. geluidsruimte).&#13;
Men kan dus al snel tegen de meldingsplicht aanlopen als allerlei activiteiten gedetailleerd&#13;
in de vergunningaanvraag zijn vastgelegd. Voorbeelden zijn de plaats/omvang&#13;
van de mestopslag of de brandstoftank, het vermelden van één hogedrukspuit, de&#13;
situering van de kantine of het aangeven van de plaats en soort brandblusapparatuur.&#13;
Worden dergelijke activiteiten globaal of indicatief aangeduid, dan ontloopt men bij&#13;
een verandering zonder nadelige milieugevolgen gemakkelijker de meldingsplicht.&#13;
De vraag is echter in hoeverre een globale vergunningaanvraag mogelijk is. Het&#13;
Inrichtingen- en vergunningenbesluit van de Wet milieubeheer (Ivb) verlangt namelijk&#13;
tot op zekere hoogte een vrij nauwkeurige opgave van de activiteiten en processen&#13;
in de inrichting (zie art. 5.1 Ivb) en – volgens de jurisprudentie – wel zodanig dat&#13;
voor de besluitvorming een duidelijk inzicht moet bestaan in de milieugevolgen. Het&#13;
bevoegde gezag en de vergunningaanvrager zullen dus goed moeten nagaan welke&#13;
‘speelruimte’ ze hebben ‘in dit grijze gebied’. In de praktijk kan dat de nodige discussies&#13;
opleveren, omdat er enerzijds een vrij duidelijke aanvraag nodig is (Ivb-eis) en er&#13;
anderzijds – om niet te snel meldingsplichtig te worden – naar een globale vergunningaanvraag&#13;
wordt gestreefd. Tevens moet dan worden beseft dat het alara-beginsel&#13;
(art. 8.11, derde lid Wm) zich verzet tegen het verlenen van – een op korte termijn&#13;
niet noodzakelijke – reserveruimte. Het bevoegde gezag moet daarom een beoordeling&#13;
maken van de werkelijke activiteit, getoetst aan de laatste milieu-inzichten. Dat&#13;
kan ze alleen bij een reële vergunningaanvraag (maatwerk) en – zo nodig – door het&#13;
stellen van specifieke voorschriften om ter wille van de handhaving de aangevraagde activiteiten en de toegestane milieuruimte duidelijk vast te leggen (rechtszekerheidseis).&#13;
Daartoe behoort ook de tenaamstelling van de vergunning, ook al kan in de&#13;
praktijk soms iemand anders de houder van de inrichting zijn die voor de handhaving&#13;
wordt aangesproken. Een naamswijziging kan dus – net als onder het voormalige&#13;
meldingenstelsel – worden gemeld.4&#13;
Daarnaast is er nog een reden dat vergunde reserveruimte een kort leven beschoren&#13;
kan zijn. Dat komt door de wetsbepaling die aangeeft dat activiteiten (bijv. dieren, stallen),&#13;
waarvan gedurende drie jaar na het onherroepelijk worden van de vergunning&#13;
geen gebruik is gemaakt, van rechtswege vervallen (art. 8.18, eerste lid, onder a, Wm).&#13;
Het bevoegde gezag hoeft dit rechtsgevolg alleen maar te constateren (bijv. op basis van&#13;
de meitellingen of bedrijfsbalans) en aan de vergunninghouder mee te delen zonder dat&#13;
bezwaar of beroep mogelijk is. Uit de jurisprudentie blijkt inderdaad dat dan zowel&#13;
voor de stallen als het aantal daarin te houden dieren de vergunning is vervallen.5 Als&#13;
die reserveruimte pas na enige tijd ontstaat (bijv. het aantal dieren wordt na verloop van&#13;
tijd structureel verminderd), dan kan de niet benutte capaciteit worden weggenomen&#13;
door de vergunning deels in te trekken of de vergunningvoorschriften aan te scherpen&#13;
op grond van het actualiseringsbeginsel (art. 22, eerste lid Wm). In dat geval is er een&#13;
volledige voorbereidingsprocedure (met inspraak) en een recht van beroep.&#13;
Is het bevoegde gezag niet bereid om tegen de reserveruimte op te treden, dan&#13;
kunnen derden van hun rechtsmiddelen gebruik maken om het gedeeltelijk vervallen,&#13;
intrekken of aanscherpen van de vergunning af te dwingen. Zij doen dat door een&#13;
verzoek om handhaving als ze menen dat de vergunning deels is vervallen en stellen&#13;
daarbij dat er ten onrechte van de gehele vergunning gebruik wordt gemaakt. Ze vragen&#13;
om intrekking/aanscherping van de vergunning als die moet worden geactualiseerd.&#13;
Daarna kunnen zij het hogerop zoeken als het handhavingsverzoek wordt&#13;
geweigerd (Awb-bezwaar en daarna beroep) of als er afwijzend wordt gereageerd op&#13;
hun verzoek om intrekking/aanscherping van de vergunning (beroep).&#13;
Schema 3: Mogelijkheden voor het actualiseren van de vergunning&#13;
Omschrijving Artikel Wm Paragraaf Awb&#13;
Nieuwe vergunningvoorschriften 8.22 3.5.6&#13;
Veranderingsvergunning 8.1 lid b 3.5.1&#13;
Revisievergunning 8.4 lid 1 3.5.1&#13;
(Deels) vervallen van de vergunning 8.18 lid 1 sub a –&#13;
(Deels) intrekken van de vergunning 8.23 lid 1 3.5.6&#13;
5. Vergunning&#13;
De vergunningplicht blijft bestaan voor veranderingen die zowel strijdig zijn met de&#13;
vergunning als een toename veroorzaken van de milieubelasting. Het is dus ook voor dit item van belang hoe de vergunningaanvraag eruit ziet en hoe de vergunningvoorschriften&#13;
luiden, want als een verandering met één van beide in strijd komt, is er òf&#13;
een melding (geen toename milieubelasting) òf een vergunning (wel toename milieubelasting)&#13;
nodig. Afgezien van de milieubelasting of de strijdigheid met de vergunning&#13;
is er altijd een vergunning vereist – en moet dus een melding worden geweigerd&#13;
– als een verandering botst met drie fundamentele uitgangspunten van de Wm.&#13;
a. Als eerste is dat het geval als er een andere inrichting zal ontstaan en dat is afhankelijk&#13;
van de categorie-indeling van het Ivb of van de aard van de bedrijfsvoering.&#13;
Een verandering die leidt tot een andere categorie betekent zonder meer een andere&#13;
inrichting (bijv. akkerbouwer wordt loonwerker of gaat mestkuikens houden).&#13;
Voor een verandering binnen dezelfde categorie zal dat soms niet het geval zijn&#13;
(bijv. melkrundvee wordt vervangen door jongvee) en soms weer wel (melkrundvee&#13;
wordt vervangen door meststieren). Ook de milieueffecten kunnen soms bepalend&#13;
zijn voor de vraag of er een andere bedrijfstype ontstaat, hoewel de aard van&#13;
de bedrijfsvoering soms niet veel verandert. Men hoeft er de Richtlijn Veehouderij&#13;
en Stankhinder uit 1996 (bijlage 1) of de Uitvoeringsregeling Ammoniak en Veehouderij&#13;
(bijlage 4) maar op na te slaan om dat te constateren (bijv. opfok- en legkippen).&#13;
Het verschil in milieugevolgen kan nog verder toenemen door allerlei&#13;
technische voorzieningen en huisvestingseisen (bijv. mestbanden, roosters, hokken).&#13;
Voorts is de jurisprudentie een onzekere factor, omdat er uitspraken zijn, die&#13;
bedrijfsveranderingen binnen dezelfde categorie niet als een aparte inrichting kwalificeren.&#13;
6 Het ligt voor de hand dat dit onderdeel van het meldingenstelsel nog een&#13;
vrij gedetailleerde rechtspraak zal gaan opleveren.&#13;
b. Als tweede is dat het geval wanneer er door de verandering een milieueffectrapport&#13;
(mer) nodig is. De mer-plichtige activiteiten worden vermeld in twee bijlagen van&#13;
het besluit milieu-effectrapportage van de Wm (‘mer-besluit)’. Bijlage C betekent&#13;
door de schaal en milieueffecten altijd een mer-plicht; bijlage D stelt de mer-plicht&#13;
afhankelijk van bijzondere omstandigheden (facultatief), zoals Vogelrichtlijn- of&#13;
Habitatrichtlijngebieden. Daarnaast kan de provinciale milieuverordening een aanvullende&#13;
mer-plicht in het leven roepen voor zeer kwetsbare gebieden. De merplicht&#13;
ontstaat doorgaans niet als gevolg van een andere inrichting (zie hiervoor&#13;
onder a), maar doet zich voor als bepaalde drempelwaarden voor de oprichting of&#13;
de uitbreiding worden overschreden (zie schema 4).&#13;
In dat geval kan er dus niet worden gemeld, ook al neemt de milieubelasting niet&#13;
toe. Er moet dan een vergunning worden aangevraagd om de inspraak over de mer&#13;
en beoordeling daarvan goed te laten verlopen. Schema 4: Mer voor agrarische gebieden/bedrijven&#13;
Verplicht Facultatief&#13;
glastuinbouwgebied &gt; 100 ha glastuinbouwgebied &gt; 50 ha&#13;
herinrichting landelijk gebied &gt; 500 ha herinrichting landelijk gebied &gt; 150 ha&#13;
oprichting van een veebedrijf &gt; dan: oprichting/uitbreiding (&gt;)&#13;
a. veebedrijf met:&#13;
1. 85.000 mesthoenders 1. 60.000 mesthoenders&#13;
2. 60.000 legkippen 2. 45.000 legkippen&#13;
3. 3.000 mestvarkens 3. 2.200 mestvarkens&#13;
4. 900 zeugen 4. 350 zeugen&#13;
b. melkfabriek (30.000 ton/jr)&#13;
c. slachterij (25.000 ton/jr)&#13;
d. kunstmestfabriek (100.000 ton/jr)&#13;
e. suikerfabriek (12.500 ton/dag)&#13;
f. mestbe/verwerking (100 ton/dag)&#13;
g. kweken van vis (1000 ton/jr)&#13;
h. vervaardigen zetmeel (25 ton/uur)&#13;
i. destructiebedrijf (geen grens)&#13;
N.B. Het aantal dieren wordt uitgedrukt in dierplaatsen; bij de mer-beoordelingsplicht moet&#13;
het gaan om aanzienlijke milieueffecten, wat volgens de rechtspraak niet het geval is&#13;
als er alleen sprake is van geurhinder; de uitbreiding van een inrichting boven de&#13;
drempelwaarde leidt tot een (facultatieve) mer-plicht, ook al komt de oprichtingsactiviteit&#13;
of – na uitbreiding – de totale capaciteit niet uit boven de drempelwaarde die geldt&#13;
voor de oprichting; het opknippen van uitbreidingen tot telkens onder de drempelwaarden&#13;
blijkt volgens de jurisprudentie mogelijk, waarbij geen acht wordt geslagen&#13;
op toekomstige ontwikkelingen binnen een periode van 5 jaar.7&#13;
c. Als derde is dat het geval als de gemelde verandering het voornemen van het&#13;
bevoegde gezag tot actualisering van de vergunning doorkruist. Daarbij is het oordeel&#13;
van het bevoegd gezag c.q. van de bestuursrechter bij beroep beslissend. Het&#13;
kan immers niet zo zijn, dat een onderdeel van de inrichting wordt vernieuwd&#13;
(bijv. een mechanisch ventilatiesysteem), terwijl de rest verouderd is en mogelijk&#13;
problemen kan opleveren voor het milieu (bijv. te veel ammoniakemissie door een&#13;
verouderd stalsysteem). Wel is de omvang en de ‘leeftijd’ van de verouderde&#13;
bedrijfsonderdelen van belang, omdat daaruit weer volgt of een revisievergunning&#13;
(voor het geheel), een veranderingsvergunning (voor een deel) of intrekking van de&#13;
vergunning (gehele of gedeeltelijke bedrijfssanering) nodig is. Het gaat hierbij om&#13;
een oordeel met een zekere beleidsvrijheid, waarbij de stand van de techniek en de&#13;
vigerende milieu-inzichten (alara-beginsel) doorslaggevend zijn. Overigens zal de&#13;
landbouw in de praktijk niet veel te maken krijgen met dit abstracte Wm-beginsel, omdat de bestuursrechter in het kader van de Wm uitgaat van de gangbare technieken&#13;
en de financiële situatie in de bedrijfstak (best practicable means)8 en in het&#13;
kader van de Interimwet ammoniak en veehouderij – dat het alara-beginsel niet&#13;
kent – de financiëel/economische bedrijfssituatie als maatstaf neemt (art. 7 Iav).9&#13;
Voor stalsystemen zullen de straks gangbare milieueisen worden uitgewerkt in het&#13;
Besluit huisvesting milieubeheer (2002).&#13;
Overigens moet de noodzaak tot actualisering wel blijken uit de kwaliteit van de&#13;
vergunning en niet uit het feit of de gemelde verandering de aanleiding is om de&#13;
vergunningvoorschriften aan te passen (bijv. Groen Labelstal). In dat geval moet er&#13;
naast de melding een afzonderlijke procedure worden gestart tot wijziging van de&#13;
vergunning (art. 8.23 Wm juncto paragraaf 3.5.6 Awb), omdat de nieuwe voorschriften&#13;
niet mogen worden ‘meegemeld’. Voor een adequate handhaving zou het&#13;
ideaal zijn als beide procedures (melding en wijziging van voorschriften) gelijktijdig&#13;
worden afgehandeld. Lukt dat niet, dan kan de geaccepteerde verandering al&#13;
zijn uitgevoerd, terwijl de daarbij passende vergunningvoorschriften nog niet van&#13;
kracht zijn (bijv. Groen Labelstal, waarvoor nog de emissienormen gelden van de&#13;
klassieke stal). Om dat te voorkomen, zou het bevoegde gezag in de verleiding&#13;
kunnen komen een ondernemer te adviseren een vergunning aan te vragen (verplichten&#13;
kan ze dat niet) om zodoende zowel de melding als de nieuwe voorschriften&#13;
in één procedure mee te nemen. De ondernemer moet dan goed afwegen wat&#13;
wijsheid is, omdat er een aanhoudingsregeling geldt tussen de milieu- en bouwvergunning&#13;
(kan dus tot vertraging leiden). Voor het afzonderlijk afwikkelen van&#13;
de procedures voor de melding en de wijziging van de vergunningvoorschriften&#13;
geldt die koppeling niet.&#13;
In de praktijk moet nog maar worden afgewacht of het bevoegde gezag een melding&#13;
vaak zal tegenhouden, omdat een actualisering van de milieuvergunning nodig is.&#13;
Eerder lijkt de neiging aanwezig om enige soepelheid te betrachten, omdat:&#13;
– het aanpassen van de vergunning tijd en geld kost (leges mogen niet meer worden&#13;
gevraagd);&#13;
– het vaak ongelegen komt vanwege de termijnen die worden aangehouden voor&#13;
een herziening (planmatige aanpak);&#13;
– de realisering van de verandering dan vertraging oploopt (vergunningprocedure&#13;
duurt langer dan een meldingsprocedure).&#13;
6. Procedurele eisen&#13;
Voor de inhoud van een melding gelden – net als voorheen – summiere eisen, die&#13;
staan vermeld in het Ivb (art. 5.19). De melder moet met een beschrijving – of zo&#13;
nodig op een tekening – aangeven of de verandering spoort met de vergunning&#13;
(= aanvraag en voorschriften), of daardoor de milieubelasting toeneemt en op welk&#13;
moment de wijziging ingaat. Het verschaffen van onvoldoende gegevens kan leiden&#13;
tot niet-ontvankelijkverklaring van de melding en in dat geval gelden dezelfde procedureregels&#13;
en waarborgen als voor de vergunningaanvraag (paragraaf 3.5.2 en 4.1.1&#13;
Awb). Vormvereisten om te melden zijn er – net als vroeger – niet, zodat de melder niet gebonden is aan een voorgeschreven standaardformulier. In de voorlichtingsbrochure&#13;
van VROM Het nieuwe meldingenstelsel van de Wet milieubeheer is overigens&#13;
een goed bruikbaar modelformulier opgenomen.&#13;
Een milieumelding wordt vooraf gedaan en het bevoegde gezag heeft zes weken de&#13;
tijd om daarop te beslissen; daarna is er sprake van een fictieve weigering. Het besluit&#13;
is een zgn. verklaring die binnen twee weken wordt gepubliceerd in het huis-aan-huis&#13;
blad en derden kunnen binnen een termijn van zes weken na afgifte van de verklaring&#13;
bezwaar maken op grond van de Algemene wet bestuursrecht (Awb). De minimale&#13;
bezwarentermijn bedraagt dus vier weken als het bevoegde gezag pas op de veertiende&#13;
dag na afgifte tot publicatie overgaat. Een ieder kan binnen de bezwarenperiode een&#13;
voorlopige voorziening vragen bij de Voorzitter van de Afdeling Bestuursrechtspraak&#13;
van de Raad van State (Vz. ABRvS). Tegen de heroverwegingsbeslissing op het Awbbezwaarschrift&#13;
staat binnen zes weken beroep open op de Afdeling bestuursrechtspraak&#13;
(ABRvS). Terzijde kan nog worden opgemerkt dat binnenkort ook de kosten&#13;
zullen worden vergoed, die zijn gemaakt in bestuurlijke voorprocedures (Awbbezwaar).&#13;
Er moet dan sprake zijn van een – in materiële zin – onrechtmatig besluit,&#13;
waarbij de fout aan het bevoegde gezag valt toe te rekenen (dus niet bij vormverzuimen&#13;
of een motiveringsgebrek).&#13;
De behandelingstermijn is uitgebreider dan vroeger toen slechts één maand van&#13;
tevoren moest worden gemeld. Nu duurt de procedure maximaal 12 weken (6 weken&#13;
vóór + 6 weken ná de verklaring) en eerder mag de gemelde verandering niet worden&#13;
uitgevoerd. Die termijn kan nog oplopen als er een voorlopige voorziening is&#13;
gevraagd, want dan moet de beslissing van de Vz. ABRvS worden afgewacht. Bij&#13;
afwijzing van het verzoek mag men direct beginnen; toewijzing betekent verder&#13;
uitstel tot op het Awb-bezwaarschrift of het beroep is beslist. Met de aanvraag of&#13;
aanwezigheid van een bouwvergunning hoeft – evenals voorheen – geen rekening te&#13;
worden gehouden, omdat – anders dan voor vergunningen – een specifieke aanhoudingsregeling&#13;
ontbreekt (art. 52 Woningwet). Overigens wordt een milieumelding in&#13;
de praktijk vaak direct doorgegeven aan de afdeling Bouw- en Woningtoezicht, die&#13;
– als het goed is – de melder zal wijzen op de meldings- of vergunningplicht van de&#13;
Woningwet en handhavend zal optreden als die wordt overtreden.&#13;
Kon voorheen niet worden geageerd tegen een reactie van het bevoegde gezag op&#13;
een melding, nu kan dat wel vanwege de rechtsgevolgen die zijn verbonden aan de&#13;
verklaring (= een voor bezwaar/beroep vatbare beschikking). Er wordt namelijk een&#13;
rechtsoordeel gegeven over de juiste toepassing van de wet. De melding maakt dus&#13;
– anders dan voorheen – geen deel meer uit van de vergunning en het is alleen de&#13;
verklaring die – ter bevestiging dat aan de meldingscriteria van de Wm is voldaan –&#13;
bepalend is voor de rechten die aan de gemelde verandering kunnen worden ontleend.&#13;
De verklaring kan normaliter niet worden geweigerd als wordt voldaan aan de&#13;
meldingscriteria (zie onder 2 ad b), tenzij – en dat zal eerder uitzondering zijn dan&#13;
regel – door de verandering inbreuk wordt gemaakt op drie belangrijke uitgangspunten&#13;
van de Wm (zie onder 5). Wil men terugkomen op een verandering, dan moet&#13;
nader worden bezien of dat met een verklaring kan (geen strijd met de milieuvergunning)&#13;
of dat er een veranderingsvergunning nodig is (wel strijd met de vergunning;&#13;
bijv. door tussentijds gewijzigde voorschriften).&#13;
Terzijde wordt nog gewezen op de oude jurisprudentie, waarvan het niet zeker is&#13;
of die zal worden gecontinueerd. Een melding was toen niet mogelijk bij: – toepassing van de saldomethode van de Iav als de vergunning voor het ene bedrijf&#13;
gedeeltelijk wordt ingetrokken;10&#13;
– het terugbrengen van het aantal dieren in een lopende beroepsprocedure tot de wèl&#13;
te vergunnen omvang.11&#13;
Schema 5: Verschillen tussen de oude en nieuwe melding&#13;
Onderwerp Oud Nieuw&#13;
Meldingstermijn 1 maand vooraf 6 weken vooraf&#13;
Acceptatie noodzakelijk nee ja (verklaring)&#13;
Wachttijd na ontvangst melding nee ja (6 weken)&#13;
Vergunning relevant nee ja (strijdigheid en noodzaak&#13;
actualisering)&#13;
Melding bij meer milieubelasting nee ja (mits geen strijd met de&#13;
vergunning)&#13;
Awb-bezwaar, beroep, voorlopige&#13;
voorziening mogelijk nee ja (tegen de verklaring)&#13;
Rechtsgevolgen bevestigd door de: wet verklaring&#13;
Handhaving mogelijk nee twijfelachtig (juridische basis&#13;
verklaring is onduidelijk)&#13;
7. De verklaring&#13;
De vraag is of het bevoegde gezag in de verklaring een voorschrift mag opnemen met&#13;
een andere termijn dan in de melding is aangegeven. Het antwoord zou wel eens ontkennend&#13;
kunnen luiden, omdat de verklaring het recht geeft om de verandering te&#13;
mogen realiseren en de uitvoeringsdatum (zie art. 5.19 lid f Ivb) is eerder informatief&#13;
dan als fatale datum bedoeld. In dit verband kan ook worden gewezen op de jurisprudentie&#13;
onder het oude meldingenstelsel, waarin de meldingstermijn van openbare&#13;
orde werd geacht12 en geen acceptatie van een melding onder voorwaarden werd toegestaan.&#13;
13 De rechtsgevolgen gaan dus volledig in na het onherroepelijk worden van&#13;
de verklaring en het is dus niet meer, zoals onder het oude meldingenstelsel, dat de&#13;
rechtskracht van een verandering pas ingaat als ze is gerealiseerd.14 Wel is het zo dat&#13;
de uitvoeringsdatum deel uitmaakt van de meldingsgegevens en als daarvan wordt&#13;
afgeweken, wordt er niet meer conform de verklaring gehandeld. Het is dan mogelijk&#13;
de verklaring in te trekken, waarna opnieuw een melding kan worden gedaan (tenzij&#13;
bij nader inzien een vergunning nodig is). De handhaving is onduidelijk, omdat het ontbreken van een (toereikende) verklaring&#13;
niet tot een zelfstandige overtreding is gemaakt. Volgens de VROM-voorlichtingsbrochure&#13;
Het nieuwe meldingenstelsel van de Wet milieubeheer (p. 14) is dat&#13;
niet nodig, omdat uit art. 8.1 Wm zou volgen dat er dan geen (toereikende) milieuvergunning&#13;
is. Deze opvatting spoort echter niet met de wettekst, waarin staat dat de&#13;
vergunningplicht reeds is opgeheven als aan de meldingscriteria wordt voldaan (zie&#13;
art. 8.19, tweede lid, sub b). Uit de verbodsbepaling volgt dus niet dat er ook een verklaring&#13;
moet zijn afgegeven. Dat is ook wel begrijpelijk, omdat de verklaring alleen&#13;
vaststelt dat er terecht is gemeld en – ondanks dat dit rechtsoordeel kan worden aangevochten&#13;
– ontstaan daardoor geen nieuwe rechtsgevolgen. Afgifte van de verklaring&#13;
betekent niet meer dan dat de rechtsgevolgen, die de wet aan een melding verbindt,&#13;
van rechtswege kunnen ingaan. Een ondernemer die een verandering doorvoert zonder&#13;
te melden en later verneemt dat een verklaring redelijkerwijs niet had kunnen&#13;
worden geweigerd als wel zou zijn gemeld, kan dus geen sanctie worden opgelegd&#13;
voor het ontbreken van een verklaring. Uiteraard is voor het achterwege laten van de&#13;
melding – die een voorwaarde is voor het afgeven van de verklaring – geen sanctie&#13;
mogelijk. In zoverre is er een parallel met de vergunningaanvraag die de basis is voor&#13;
de vergunning.&#13;
Een andere reden voor twijfel aan de VROM-visie is dat een verklaring niet in het&#13;
specifieke handhavingsvoorschrift van de Wm wordt genoemd, waar dat voor een&#13;
vergunning(voorschrift) wel het geval is (zie art. 8.18 Wm). De onduidelijkheid over&#13;
de handhavingsgrondslag voor de verklaring zal zeker parten gaan spelen bij de strafrechtelijke&#13;
handhaving, omdat de rechter in dat kader hoge rechtszekerheidseisen&#13;
moet stellen aan de omschrijving van een strafbare gedraging (zie art. 1, eerste lid, Sr).&#13;
Terzijde kan nog worden meegedeeld dat de handhaving van de ‘verklaringplicht’ een&#13;
kernbepaling is in het verbaliseringsbeleid van het Openbaar Ministerie15 en dat betekent&#13;
een actieve opsporing door politie en buitengewone opsporingsambtenaren&#13;
(bijv. gemeente, waterschap, milieu-inspectie VROM).&#13;
8. De meerwaarde&#13;
De wijziging van het meldingenstelsel leidt tot voor- en nadelen, die overigens door&#13;
elke partij anders zullen worden ervaren, want:&#13;
a. de administratieve beslommeringen nemen voor het bevoegde gezag en het&#13;
bedrijfsleven deels af (minder meldingen en vergunningen) en deels toe (uitgebreidere&#13;
meldingsprocedure dan voorheen);&#13;
b. de wachttijd wordt langer, voordat bedrijven een gemelde verandering mogen&#13;
uitvoeren (pas na het verstrijken van de behandelings-/bezwarentermijnen of na&#13;
uitspraken in Awb-/beroepsprocedures);&#13;
c. voor derden (bijv. buren, milieuorganisaties) nemen de inspraak en de rechtsbescherming&#13;
toe om oneigenlijke gebruik van meldingen te kunnen tegengaan; dat&#13;
gevoegd bij de rechtsmiddelen tegen het verlenen, aanpassen en intrekken van de&#13;
vergunning lijkt deze doelgroep nog het meeste profijt te trekken uit het nieuwe&#13;
meldingenstelsel. 9. Epiloog&#13;
De veranderingsmelding is alleen bedoeld voor vergunningplichtige bedrijven, waarvan&#13;
er steeds minder overblijven. Dat komt door de algemene maatregelen van&#13;
bestuur tot vrijstelling van de vergunningplicht (circa 80% in de agrarische sector) en&#13;
dat maakt het belang van het meldingenstelsel betrekkelijk. Door het komende&#13;
Besluit glastuinbouwbedrijven milieubeheer16 en het komende Besluit landbouwbedrijven&#13;
en gemechaniseerde loonbedrijven milieubeheer (vervangt de besluiten melkrundveehouderijen&#13;
en akkerbouwbedrijven milieubeheer) zal de vergunningplicht&#13;
nog verder afnemen. Verder moet worden bedacht dat het meldingenstelsel alleen&#13;
betrekking kan hebben op bedrijfsonderdelen die een zelfstandige inrichting zijn of&#13;
die tot de inrichting behoren. De jurisprudentie over de landbouw kent daarvan verschillende&#13;
uitzonderingen (bijv. een boomgaard van een fruitteeltbedrijf, akker- en&#13;
tuinbouwgronden, weilanden), waarbij wel weer sprake is van een deel van de inrichting&#13;
als op een weiland dieren worden gehouden (bijv. struisvogels). Voor een gebied&#13;
of terreindeel dat niet tot de inrichting wordt gerekend, is geen milieuvergunning&#13;
nodig en daardoor hoeft een verandering ook niet te worden gemeld (bijv. plaatsing&#13;
van een beregeningsinstallatie).&#13;
Een veranderingsmelding (art. 8.19 Wm) heeft niets te maken met de melding op&#13;
grond van een vrijstellingsbesluit (art. 8.40 Wm) en evenmin met meldingen die soms&#13;
verplicht zijn op grond van een vergunningvoorschrift (bijv. na een calamiteit of&#13;
bodemvervuiling, frequente wisseling van het aantal dieren/producten). Bij dergelijke&#13;
meldingen spelen de toe- of afname van de milieubelasting en de strijdigheid met de&#13;
vergunning geen rol, zijn de rechtsgevolgen heel anders en is er geen recht van Awbbezwaar&#13;
of beroep. Het is wel zaak er voor te zorgen dat de ‘voorschriftenmelding’&#13;
niet te ruim van toepassing wordt verklaard op structurele bedrijfsveranderingen,&#13;
want anders kan het vergunningvoorschrift in strijd komen met de regels van de veranderingsmelding.&#13;
17 Tenslotte wordt er nog op gewezen dat er geen koppeling is met&#13;
het – daarop lijkende – stelsel van deWoningwet, nl. bouwactiviteiten zonder melding,&#13;
met melding en met vergunning. Milieuactiviteiten die meldingsplichtig zijn, kunnen&#13;
dus onafhankelijk van het ‘bouwinstrumentarium’ worden uitgevoerd.</content><legacyfootnotes>1. ABRvS 24 mei 1996, nr. E03.94.1124 (Deurne).&#13;
2. Zie ABRvS 4 november 1994, nr. G05.93.1848 (Provincie Friesland).&#13;
3. Zie ook ABRvS 15 januari 1999, nr. E03.96.0319 (Didam).&#13;
4. Zie ABRvS 20 juli 1995, Milieurechtspraak 1995, nr. 16.&#13;
5. Zie bijv. ABRvS 1 augustus 2000, de Gemeentestem 2001, nr. 151.&#13;
6. Zie bijv. ABRvS 19 oktober 1998, M&amp;R 1999, nr. 11, p. 245: dierenpension + het houden van konijnen&#13;
in plaats van de eerder vergunde legkippen; ABRvS 12 maart 1993, nr. G05.92.0254 (Megen): vervanging&#13;
van 17 mestvarkens door 13 stuks jongvee zonder dat de geur- en ammoniakemissie toenemen.&#13;
7. ABRvS 28 november 2000, nr. E03.98.1088 (Rijsenhout).&#13;
8. Zie bijv. Vz. ABRvS 2 november 2000, nr. 200002982/1 (Bergeijk).&#13;
9. Zie ABRvS 6 januari 1997, nr. E03.95.1523 (Hengelo).&#13;
10. ABRvS 26 februari 1999, KG 1999, nr. 180; ABRvS 25 november 1999, AB 2000, nr. 96.&#13;
11. ABRvS 10 december 1998, KG 1999, nr. 70; anders echter ABRvS 16 mei 2000, nr. E03.97.1759 (Vlagtwedde).&#13;
12. ABRvS 31 augustus 2000, nr. E03.98.1714 (Barneveld).&#13;
13. Vz. ABRvS 20 februari 1997, KG 1997, nr. 171 (Schiphol).&#13;
14. ABRvS 23 juni 2000, de Gemeentestem 2001, nr. 7135.&#13;
15. Zie Stcrt. 1999, nr. 119, p. 11; daarin wordt nog gerept over de meldingplicht.&#13;
16. Zie Agrarisch recht 2001, p. 130.&#13;
17. ABRvS 10 augustus 2000, nr. E03.98.0897 (Loenen).</legacyfootnotes><footnotes><footnote/></footnotes><auteurs>mr. L. Bomhof</auteurs><published>2001-03-24 00:00:00</published><modified>2001-03-24 00:00:00</modified><editiondate>2001-03-24</editiondate><htmlpath>https://denhollander.info/artikel/5622</htmlpath></article>
</articles></edition>
<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2019</searchword><id>15660</id><udhid>UDH:TvAR/15660</udhid><titel>Milieu. College van Beroep voor het bedrijfsleven 14 mei 2019. ECLI:NL:CBB:2019:197. Mts/Staat (TvAR 2019/7991)</titel><searchwords><searchword>TvAR 6/2019</searchword><searchword>TvAR 2019/7991</searchword><searchword>UDH:TvAR/15660</searchword></searchwords><attachments><attachment><name>20482.pdf</name><extention>pdf</extention><url>https://denhollander.info/download/20482/ci</url></attachment></attachments><inleiding>&lt;p&gt;(mr. A. Venekamp)&lt;/p&gt;&#13;
&lt;p&gt;&lt;strong&gt;Met noot H.A. Verbakel - van Bommel.&lt;/strong&gt;&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;&lt;strong&gt;Fosfaatrechten&lt;/strong&gt;&lt;br /&gt;[Meststoffenwet, art. 23, derde lid, art. 23 zesde lid;&lt;br /&gt;Algemene wet bestuursrecht, art. 3:2]&lt;br /&gt;Verweerder heeft niet onderkend dat er t ijdig beroep&lt;br /&gt;is gedaan op de knelgevallenregeling (dierziekte). Verweerder&lt;br /&gt;moet beroep hierop alsnog beoordelen. Verweerder&lt;br /&gt;moet ook opnieuw kijken naar de hoeveelheid&lt;br /&gt;weggevloeide melk, nu uit de stukken evident blijkt dat&lt;br /&gt;sprake is geweest van medicijngebruik.&lt;/p&gt;</inleiding><content>&lt;p&gt;&lt;strong&gt;Procesverloop&lt;/strong&gt;&lt;br /&gt;Bij besluit van 5 januari 2018 (het primaire besluit)&lt;br /&gt;heeft verweerder op grond van artikel 23, derde lid,&lt;br /&gt;van de Meststoffenwet (Msw) het fosfaatrecht van&lt;br /&gt;appellante vastgesteld op 3.824 kilogram (kg).&lt;br /&gt;Bij besluit van 28 mei 2018 (het bestreden besluit)&lt;br /&gt;heeft verweerder het bezwaar van appellante gedeeltelijk&lt;br /&gt;gegrond verklaard. Verweerder heeft&lt;br /&gt;daarbij het primaire besluit herroepen en het fosfaatrecht&lt;br /&gt;vastgesteld op 3.877 kg.&lt;br /&gt;Appellante heeft tegen het bestreden besluit beroep&lt;br /&gt;ingesteld.&lt;br /&gt;Verweerder heeft een verweerschrift ingediend.&lt;br /&gt;Het onderzoek ter zitting heeft plaatsgevonden op&lt;br /&gt;10 april 2019. Van de zijde van appellante zijn verschenen&lt;br /&gt;[naam 2] en [naam 3] . Verweerder heeft&lt;br /&gt;zich laten vertegenwoordigen door zijn gemachtigden.&lt;br /&gt;&lt;strong&gt;Overwegingen&lt;/strong&gt;&lt;br /&gt;1. Ingevolge artikel 21b, eerste lid, van de Msw is het&lt;br /&gt;een landbouwer verboden op zijn bedrijf in een kalenderjaar&lt;br /&gt;meer dierlijke meststoffen met melkvee,&lt;br /&gt;uitgedrukt in kilogrammen fosfaat, te produceren&lt;br /&gt;dan het op het bedrijf rustende fosfaatrecht. De minister&lt;br /&gt;stelt op grond van artikel 23, derde lid, van de&lt;br /&gt;Msw het op een bedrijf rustende fosfaatrecht per 1&lt;br /&gt;januari 2018 vast in overeenstemming met de productie&lt;br /&gt;van dierlijke meststoffen in een kalenderjaar&lt;br /&gt;door melkvee dat op 2 juli 2015 op het bedrijf is&lt;br /&gt;gehouden en geregistreerd.&lt;br /&gt;2. Verweerder heeft het fosfaatrecht bij het bestreden&lt;br /&gt;besluit vastgesteld op 3.877 kg. Daarbij is verweerder&lt;br /&gt;uitgegaan van een totale melkproductie in&lt;br /&gt;2015 van 529.318 kg, een gemiddelde melkproductie&lt;br /&gt;per melkkoe in 2015 van 7.163 kg en een excretieforfait&lt;br /&gt;van 38,4 kg. Verweerder is daarmee gedeeltelijk&lt;br /&gt;tegemoetgekomen aan het verzoek van appellante&lt;br /&gt;om de melkproductie hoger vast te stellen&lt;br /&gt;dan waarvan verweerder in het primaire besluit is&lt;br /&gt;uitgegaan. De productie van de vervoederde melk&lt;br /&gt;en uitgehouden biestmelk (in totaal 16.918 kg), heeft&lt;br /&gt;verweerder aannemelijk geacht, maar de productie&lt;br /&gt;van de melk die appellante heeft moeten laten&lt;br /&gt;wegvloeien in verband met dierziekte niet. Een&lt;br /&gt;berekening op basis van het rollend jaargemiddelde&lt;br /&gt;kan volgens verweerder niet als bewijs dienen,&lt;br /&gt;omdat het rollend jaargemiddelde is gebaseerd op&lt;br /&gt;monsternames. Het rollend jaargemiddelde kan&lt;br /&gt;daarom niet gelijk worden gesteld aan het feitelijk&lt;br /&gt;gemiddelde.&lt;br /&gt;3. Appellante is het niet eens met het door verweerder&lt;br /&gt;vastgestelde fosfaatrecht. Appellante heeft&lt;br /&gt;in bezwaar aangegeven dat het ging om 16.425 kg&lt;br /&gt;vervoederde melk, wat zou moeten leiden tot een&lt;br /&gt;verhoging van het fosfaatrecht met 88 kg, in plaats&lt;br /&gt;van de nu extra toegekende 53 kg. Appellante is het&lt;br /&gt;ook niet eens met de vastgestelde gemiddelde melkproductie&lt;br /&gt;per melkkoe. Appellante heeft in 2014 en&lt;br /&gt;2015 16 koeien vroegtijdig moeten afvoeren in verband&lt;br /&gt;met uierontsteking. Dit haalt de gemiddelde&lt;br /&gt;melkproductie met 1.300 kg onderuit. Volgens appellante&lt;br /&gt;moet daarom worden gekeken naar de cijfers&lt;br /&gt;van 2012 en 2013, omdat daaruit een gemiddelde&lt;br /&gt;melkproductie per melkkoe van 8.400 kg blijkt&lt;br /&gt;en een hoeveelheid geleverde melk van 658.000 kg.&lt;br /&gt;Volgens appellante zou dit onder normale omstandigheden&lt;br /&gt;zijn doorgezet. Het bevreemdt appellante&lt;br /&gt;dat het rollend jaargemiddelde daartoe niet als bewijs&lt;br /&gt;kan dienen. Appellante merkt verder op dat de&lt;br /&gt;door haar in bezwaar genoemde 50.000 kg weggevloeide&lt;br /&gt;melk bij nader inzien 162.000 kg moet zijn.&lt;br /&gt;Volgens appellante moet gelet op het voorgaande&lt;br /&gt;de totale melkproductie worden vastgesteld op&lt;br /&gt;658.000 kg en de gemiddelde melkproductie per&lt;br /&gt;koe op 8.400 kg.&lt;br /&gt;4. Verweerder heeft in het verweerschrift nader&lt;br /&gt;toegelicht dat appellante in bezwaar heeft aangevoerd&lt;br /&gt;dat er 16.425 liter is vervoederd, wat met&lt;br /&gt;een omrekenfactor 1,03 neerkomt op 16.918 kg&lt;br /&gt;vervoederde melk. De vervoederde melk is volgens&lt;br /&gt;verweerder dus juist vastgesteld. Verweerder&lt;br /&gt;heeft verder zijn standpunt met betrekking tot de&amp;nbsp;&lt;/p&gt;&#13;
&lt;p&gt;weggevloeide melk zoals verwoord in het bestreden&lt;br /&gt;besluit gehandhaafd. Verweerder heeft tot slot&lt;br /&gt;meegedeeld dat, voor zover appellante met de opmerking&lt;br /&gt;over de vroegtijdig afgevoerde koeien een&lt;br /&gt;beroep heeft willen doen op de knelgevallenregeling&lt;br /&gt;als bedoeld in artikel 23, zesde lid, van de Msw,&lt;br /&gt;dit tot 1 april 2018 kon. Appellante heeft dit pas op 4&lt;br /&gt;mei 2018 kenbaar gemaakt en is hiermee dus te laat.&lt;br /&gt;5.1 Voor zover, zoals appellante ter zitting heeft toegelicht,&lt;br /&gt;haar betoog dat zij in 2014 en 2015 ten gevolge&lt;br /&gt;van uierontsteking op haar bedrijf koeien vroegtijdig&lt;br /&gt;heeft moeten afvoeren aldus moet worden&lt;br /&gt;begrepen dat zij een beroep heeft willen doen op de&lt;br /&gt;knelgevallenregeling en dat verweerder dat beroep&lt;br /&gt;ten onrechte niet heeft beoordeeld, overweegt het&lt;br /&gt;College het volgende.&lt;br /&gt;5.2 Op grond van artikel 23, zesde lid, van de Msw&lt;br /&gt;wordt, indien een landbouwer voor een datum die&lt;br /&gt;bij ministeri&amp;euml;le regeling wordt vastgesteld, meldt&lt;br /&gt;en aantoont dat het krachtens het derde lid op het&lt;br /&gt;bedrijf rustende fosfaatrecht minimaal vijf procent&lt;br /&gt;lager is door bouwwerkzaamheden, diergezondheidsproblemen,&lt;br /&gt;ziekte, ziekte of overlijden van&lt;br /&gt;een persoon van het samenwerkingsverband van&lt;br /&gt;de landbouwer of een bloed- of aanverwant in de&lt;br /&gt;eerste graad, of vernieling van de melkveestallen,&lt;br /&gt;door de minister het fosfaatrecht bepaald aan de&lt;br /&gt;hand van het melkvee waarover deze landbouwer&lt;br /&gt;zonder deze buitengewone omstandigheden zou&lt;br /&gt;hebben beschikt. Artikel 127a van de Uitvoeringsregeling&lt;br /&gt;Meststoffenwet bepaalt dat de melding,&lt;br /&gt;bedoeld in artikel 23, vierde tot en met zesde lid,&lt;br /&gt;van de wet, tot 1 april 2018 kan worden ingediend.&lt;br /&gt;5.3 Voor een beroep op de knelgevallenregeling is&lt;br /&gt;dus van belang dat dit voor 1 april 2018 wordt gemeld.&lt;br /&gt;Verweerder heeft ter zitting desgevraagd&lt;br /&gt;verklaard dat de melding niet via een speciaal formulier&lt;br /&gt;hoeft te worden ingediend, maar ook in het&lt;br /&gt;bezwaarschrift kan worden gedaan, mits dit maar&lt;br /&gt;voor 1 april 2018 gebeurt. Verweerder heeft verder&lt;br /&gt;verklaard dat in die melding niet het woord &amp;lsquo;knelgeval&amp;rsquo;&lt;br /&gt;hoeft te worden genoemd, maar dat wel met&lt;br /&gt;zoveel worden moet worden vermeld dat het gaat&lt;br /&gt;om omstandigheden als genoemd in artikel 23, zesde&lt;br /&gt;lid, van de Msw, in het geval van appellante dus&lt;br /&gt;dierziekte, waardoor het fosfaatrecht lager is.&lt;br /&gt;5.4 Het College stelt vast dat appellante in het bezwaarschrift&lt;br /&gt;van 14 februari 2018 heeft vermeld&lt;br /&gt;dat zij op haar bedrijf vanaf het derde kwartaal&lt;br /&gt;van 2014 een jaar lang te kampen heeft gehad met&lt;br /&gt;uierontsteking en dat zij op 22 maart 2018 aan verweerder&lt;br /&gt;onder meer een verklaring van de dierenarts&lt;br /&gt;heeft toegezonden, waarin eveneens melding&lt;br /&gt;wordt gemaakt van de uierontsteking op het bedrijf.&lt;br /&gt;Volgens appellante zijn hierdoor liters melk in de&lt;br /&gt;gierput verdwenen, naar schatting zo&amp;rsquo;n 50.000 liter.&lt;br /&gt;Bij e-mail van 4 mei 2018 heeft appellante ter onderbouwing&lt;br /&gt;van het bezwaarschrift toegelicht dat&lt;br /&gt;in 2014 en 2015 22 koeien ernstige uierontsteking&lt;br /&gt;hadden en dat in 2014 en 2015 respectievelijk 9 en 7&lt;br /&gt;koeien waren afgevoerd. Uit het bezwaarschrift en&lt;br /&gt;de verklaring van de dierenarts had voor verweerder,&lt;br /&gt;mede gelet op de toelichting van appellante in&lt;br /&gt;de e-mail van 4 mei 2018, duidelijk moeten zijn dat&lt;br /&gt;appellante een beroep doet op de knelgevallenregeling&lt;br /&gt;als bedoeld in artikel 23, zesde lid, van de Msw.&lt;br /&gt;Verweerder heeft dat ten onrechte niet onderkend.&lt;br /&gt;Aangezien het bezwaarschrift en de toezending&lt;br /&gt;van de verklaring van de dierenarts dateren van&lt;br /&gt;v&amp;oacute;&amp;oacute;r 1 april 2018, heeft appellante dat beroep tijdig&lt;br /&gt;gedaan. Het College is daarom van oordeel dat het&lt;br /&gt;bestreden besluit in zoverre niet met de vereiste&lt;br /&gt;zorgvuldigheid is voorbereid. Verweerder zal het&lt;br /&gt;beroep van appellante op de knelgevallenregeling&lt;br /&gt;alsnog moeten beoordelen.&lt;br /&gt;6.1 Voor zover appellante heeft aangevoerd dat&lt;br /&gt;verweerder bij het vaststellen van het fosfaatrecht&lt;br /&gt;van een te lage melkproductie in 2015 is uitgegaan,&lt;br /&gt;overweegt het College als volgt.&lt;br /&gt;6.2 Artikel 66, tweede lid, van het Uitvoeringsbesluit&lt;br /&gt;Meststoffenwet bepaalt dat de door melkkoeien&lt;br /&gt;in een kalenderjaar op een bedrijf geproduceerde&lt;br /&gt;hoeveelheid dierlijke meststoffen wordt bepaald&lt;br /&gt;op basis van het gemiddelde aantal in het desbetreffende&lt;br /&gt;kalenderjaar op het bedrijf gehouden of&lt;br /&gt;anderszins aanwezige melkkoeien en op basis van&lt;br /&gt;forfaitaire productienormen, uitgedrukt in kilogrammen&lt;br /&gt;stikstof en in kilogrammen fosfaat, per&lt;br /&gt;dier per jaar, onderscheiden naar de gemiddelde&lt;br /&gt;melkproductie per op het bedrijf aanwezige melkkoe.&lt;br /&gt;Ingevolge artikel 74, eerste lid, van de Uitvoeringsregeling&lt;br /&gt;Meststoffenwet worden, voor zover&lt;br /&gt;hier van belang, als forfaitaire productienormen&lt;br /&gt;per melkkoe als bedoeld in artikel 66, tweede lid,&lt;br /&gt;van het besluit voor de naar de gemiddelde melkproductie&lt;br /&gt;onderscheiden melkkoeien vastgesteld&lt;br /&gt;de normen die zijn vermeld in bijlage D, tabel II. Het&lt;br /&gt;tweede lid van artikel 74 bepaalt dat de gemiddelde&lt;br /&gt;melkproductie per melkkoe, bedoeld in artikel&lt;br /&gt;66, tweede lid, van het besluit, wordt bepaald door&lt;br /&gt;de hoeveelheid in het desbetreffende kalenderjaar&lt;br /&gt;op het bedrijf geproduceerde koemelk te delen door&lt;br /&gt;het gemiddeld aantal in het desbetreffende kalenderjaar&lt;br /&gt;op het bedrijf gehouden melkkoeien.&lt;br /&gt;6.3 Voor de bepaling van de forfaitaire productie van&lt;br /&gt;dierlijke meststoffen is dus de totale melkproductie&lt;br /&gt;in 2015 van belang. Anders dan waarvan appellante&lt;br /&gt;uitgaat, vormt het rollend jaargemiddelde slechts&lt;br /&gt;een indicatie van wat de gemiddelde productie per&lt;br /&gt;koe per jaar zou kunnen zijn, maar kan dat niet&lt;br /&gt;gelijk worden gesteld aan het feitelijk gemiddelde&lt;br /&gt;(zie de uitspraak van het College van 30 april 2019,&lt;br /&gt;ECLI:NL:CBB:2019:184). Verweerder is bij de vaststelling&lt;br /&gt;van de totale melkproductie uitgegaan van de&lt;br /&gt;hoeveelheid melk die in 2015 geleverd is aan de zuivelfabriek,&lt;br /&gt;zoals vermeld in het jaaroverzicht 2015&lt;br /&gt;van FrieslandCampina. Voorts heeft verweerder in&lt;br /&gt;het bestreden besluit aannemelijk geacht dat 16.918&lt;br /&gt;kg melk is vervoederd en heeft hij deze hoeveelheid&lt;br /&gt;meegenomen bij de vaststelling van de totale melkproductie.&lt;br /&gt;In hetgeen appellante heeft aangevoerd,&lt;br /&gt;ziet het College geen grond voor het oordeel dat&lt;br /&gt;verweerder de hoeveelheid vervoederde melk niet&lt;br /&gt;juist heeft vastgesteld. Appellante spreekt in haar&lt;br /&gt;bezwaarschrift over 16.425 liter vervoederde melk,&lt;br /&gt;wat verweerder vervolgens heeft omgerekend naar&lt;br /&gt;16.918 kg melk. Wat betreft de vraag of verweerder,&lt;br /&gt;zoals appellante heeft aangevoerd, ook rekening&lt;/p&gt;&#13;
&lt;p&gt;had moeten houden met weggevloeide antibioticamelk,&lt;br /&gt;moet worden vastgesteld dat niet in geschil&lt;br /&gt;is dat in het jaar 2015 diergeneesmiddelen zijn toegediend&lt;br /&gt;aan dieren op het bedrijf van appellante en&lt;br /&gt;dat ten gevolge daarvan melk is weggevloeid. Hoewel,&lt;br /&gt;zoals verweerder terecht heeft opgemerkt, uit&lt;br /&gt;de door appellante overgelegde stukken niet valt op&lt;br /&gt;te maken om hoeveel melk het precies gaat, voert&lt;br /&gt;het in het licht van artikel 3:2 van de Algemene wet&lt;br /&gt;bestuursrecht (Awb) in de omstandigheden als hier&lt;br /&gt;aan de orde te ver om reeds om die reden geen rekening&lt;br /&gt;te houden met die weggevloeide melk zonder&lt;br /&gt;appellante, bijvoorbeeld in het kader van een hoorzitting,&lt;br /&gt;in de gelegenheid te stellen die hoeveelheid&lt;br /&gt;met concrete stukken te onderbouwen. Ter zitting&lt;br /&gt;van het College heeft appellante verklaard over&lt;br /&gt;dergelijke stukken te beschikken. Het College is&lt;br /&gt;van oordeel dat het bestreden besluit ook in zoverre&lt;br /&gt;onzorgvuldig is voorbereid.&lt;br /&gt;7.1 Uit het voorgaande volgt dat het beroep gegrond&lt;br /&gt;is. Het bestreden besluit moet worden vernietigd&lt;br /&gt;wegens strijd met artikel 3:2 (het zorgvuldigheidsbeginsel)&lt;br /&gt;van de Awb. Het College heeft onvoldoende&lt;br /&gt;informatie om het geschil finaal af te doen en ziet&lt;br /&gt;geen aanleiding de bestuurlijke lus toe te passen.&lt;br /&gt;Het College zal verweerder daarom opdragen een&lt;br /&gt;nieuw besluit op bezwaar te nemen met inachtneming&lt;br /&gt;van deze uitspraak. Daarbij dient verweerder&lt;br /&gt;dus het beroep van appellante op de knelgevallenregeling&lt;br /&gt;te beoordelen en appellante in de gelegenheid&lt;br /&gt;te stellen de hoeveelheid weggevloeide melk&lt;br /&gt;met concrete stukken te onderbouwen. Het College&lt;br /&gt;stelt hiervoor een termijn van zes weken.&lt;br /&gt;7.2 Er is niet gebleken van voor vergoeding in aanmerking&lt;br /&gt;komende proceskosten.&lt;br /&gt;&lt;strong&gt;Beslissing&lt;/strong&gt;&lt;br /&gt;Het College:&lt;br /&gt;&amp;ndash; verklaart het beroep gegrond;&lt;br /&gt;&amp;ndash; vernietigt het bestreden besluit;&lt;br /&gt;&amp;ndash; draagt verweerder op binnen zes weken na de&lt;br /&gt;dag van verzending van deze uitspraak een&lt;br /&gt;nieuw besluit te nemen op het bezwaar met inachtneming&lt;br /&gt;van deze uitspraak;&lt;br /&gt;&amp;ndash; draagt verweerder op het betaalde griffierecht&lt;br /&gt;van &amp;euro; 170,- aan appellante te vergoeden.&lt;/p&gt;&#13;
&lt;p&gt;&lt;br /&gt;&lt;strong&gt;Noot&lt;/strong&gt;&lt;br /&gt;Op grond van artikel 23, derde lid, van de Meststoffenwet&lt;br /&gt;stelt de minister het op een bedrijf rustende&lt;br /&gt;fosfaatrecht per 1 januari 2018, kort gezegd, vast in&lt;br /&gt;overeenstemming met de productie van dierlijke&lt;br /&gt;meststoffen in een kalenderjaar door melkvee dat&lt;br /&gt;op 2 juli 2015 op het bedrijf is gehouden. De door&lt;br /&gt;het vee geproduceerde hoeveelheid dierlijke meststoffen&lt;br /&gt;wordt bepaald op basis van de daarbij behorende&lt;br /&gt;forfaitaire productienormen. De forfaitaire&lt;br /&gt;productienorm per melkkoe is afhankelijk van de&lt;br /&gt;gemiddelde melkproductie per koe per jaar binnen&lt;br /&gt;het bedrijf. De gemiddelde melkproductie per koe&lt;br /&gt;wordt bepaald door de hoeveelheid in het desbetreffende&lt;br /&gt;kalenderjaar op het bedrijf geproduceerde&lt;br /&gt;koemelk te delen door het gemiddeld aantal in&lt;br /&gt;het desbetreffende kalenderjaar op het bedrijf gehouden&lt;br /&gt;melkkoeien.&lt;br /&gt;Ter bepaling van de forfaitaire productie van&lt;br /&gt;dierlijke meststoffen door melkvee is dus de totale&lt;br /&gt;melkproductie in 2015 van belang. In eerste instantie&lt;br /&gt;wordt in dit kader uitgegaan van de leveringsgegevens&lt;br /&gt;van de zuivelondernemingen. Een&lt;br /&gt;landbouwer heeft echter de mogelijkheid om aan te&lt;br /&gt;tonen dat de hoeveelheid geproduceerde melk groter&lt;br /&gt;is dan de hoeveelheid geleverde melk. Hierbij&lt;br /&gt;kan gedacht worden aan situaties waarbij geproduceerde&lt;br /&gt;melk is vervoederd aan kalveren, sprake is&lt;br /&gt;van huisverkoop of van het door omstandigheden&lt;br /&gt;laten wegvloeien van melk. Er is sprake van &amp;lsquo;vrije&lt;br /&gt;bewijsleer&amp;rsquo;.&lt;br /&gt;In casu was de landbouwer het niet eens met het&lt;br /&gt;door de minister vastgestelde fosfaatrecht. In bezwaar&lt;br /&gt;had de landbouwer aangegeven dat een&lt;br /&gt;hoeveelheid melk was vervoederd, wat zou moeten&lt;br /&gt;leiden tot verhoging van het fosfaatrecht. De&lt;br /&gt;minister is in het bestreden besluit (gedeeltelijk)&lt;br /&gt;tegemoetgekomen aan het verzoek de melkproductie&lt;br /&gt;om die reden hoger vast te stellen. Het blijkt niet&lt;br /&gt;uit de uitspraak, maar ik vermoed dat hiertoe door&lt;br /&gt;de landbouwer een berekening ten aanzien van de&lt;br /&gt;hoeveelheid vervoederde melk is overgelegd waarmee&lt;br /&gt;de minister akkoord is gegaan (aantal kalveren&lt;br /&gt;X kg per dag X 365 dagen). De minister heeft vaker&lt;br /&gt;een dergelijke berekening geaccepteerd als bewijs&lt;br /&gt;voor een hogere melkproductie binnen een bedrijf.&lt;br /&gt;De landbouwer heeft in bezwaar tevens aangevoerd&lt;br /&gt;dat hij in 2015 een hoeveelheid melk heeft&lt;br /&gt;moeten laten wegvloeien in verband met dierziekte&lt;br /&gt;en het gebruik van diergeneesmiddelen. Het bedrijf&lt;br /&gt;heeft enige tijd te kampen gehad met uierontsteking.&lt;br /&gt;Hierdoor is melk in de gierput verdwenen. De&lt;br /&gt;minister heeft hiermee bij de vaststelling van het&lt;br /&gt;fosfaatrecht geen rekening gehouden, omdat uit de&lt;br /&gt;door de landbouwer overgelegde stukken niet valt&lt;br /&gt;op te maken om hoeveel melk het precies gaat. De&lt;br /&gt;landbouwer had dienaangaande het rollend jaargemiddelde&lt;br /&gt;per koe, zoals vermeld in een uitdraai van&lt;br /&gt;de melkproductieregistratie van CRV, overgelegd.&lt;br /&gt;Het rollend jaargemiddelde is gebaseerd op monsternames&lt;br /&gt;die eens in de zes weken plaatsvinden&lt;br /&gt;en vormt daardoor slechts een indicatie van wat de&lt;br /&gt;gemiddelde productie per koe per jaar zou kunnen&lt;br /&gt;zijn. Dit kan niet gelijk worden gesteld aan het feitelijk&lt;br /&gt;gemiddelde. Zodoende kan dit niet als bewijs&lt;br /&gt;dienen dat er meer is geproduceerd dan waarvan de&lt;br /&gt;minister is uitgegaan (zie de uitspraak van het College&lt;br /&gt;van 30 april 2019, ECLI:NL:CBB:2019:184). Toch&lt;br /&gt;oordeelt het College dat de minister het bestreden&lt;br /&gt;besluit met betrekking tot dit onderdeel onzorgvuldig&lt;br /&gt;heeft voorbereid en daarom in strijd is met&lt;br /&gt;artikel 3:2 van de Algemene wet bestuursrecht. Niet&lt;br /&gt;in geschil was namelijk dat in 2015 diergeneesmiddelen&lt;br /&gt;zijn toegediend aan dieren op het bedrijf en&lt;br /&gt;dat ten gevolge daarvan melk is weggevloeid. Uit&lt;br /&gt;de door de landbouwer overgelegde gegevens blijkt&lt;br /&gt;niet de exacte hoeveelheid, doch de minister had&lt;br /&gt;de landbouwer in de gelegenheid moeten stellen&lt;br /&gt;deze hoeveelheid met concrete stukken te onderbouwen.&lt;br /&gt;De landbouwer heeft ter zitting verklaard&amp;nbsp;&lt;/p&gt;&#13;
&lt;p&gt;dat hij over dergelijke stukken beschikt. Mij is&lt;br /&gt;niet bekend of deze landbouwer beschikt over een&lt;br /&gt;melkrobot. Bij bedrijven met een melkrobot zou de&lt;br /&gt;uitdraai van de melkrobot kunnen worden overgelegd.&lt;br /&gt;Op deze uitdraai is de totale melkproductie in&lt;br /&gt;een jaar weergegeven en is ook de hoeveelheid gesepareerde&lt;br /&gt;(niet-geleverde) melk zichtbaar. Of deze&lt;br /&gt;uitdraai uitkomst biedt, is echter afhankelijk van&lt;br /&gt;alle feiten en omstandigheden (zie uitspraak College&lt;br /&gt;van 30 april 2019, ECLI:NL:CBB:183). Hierop wordt&lt;br /&gt;in dit kader niet nader ingegaan.&lt;br /&gt;Een ander interessant onderdeel van deze uitspraak&lt;br /&gt;is het feit dat het College van oordeel is dat&lt;br /&gt;de minister niet heeft onderkend dat er tijdig beroep&lt;br /&gt;is gedaan op de knelgevallenregeling.&lt;br /&gt;Zoals reeds vermeld was in 2015 sprake van diergezondheidsproblemen&lt;br /&gt;binnen het bedrijf van de&lt;br /&gt;landbouwer. Hiervan is in het bezwaarschrift de&lt;br /&gt;dato 14 februari 2018 tegen de vaststelling van het&lt;br /&gt;fosfaatrecht melding gemaakt.&lt;br /&gt;In artikel 23, zesde lid van de Meststoffenwet is de&lt;br /&gt;zogenoemde knelgevallenregeling opgenomen. Dit&lt;br /&gt;artikel luidt als volgt:&lt;br /&gt;&amp;ldquo;Indien een landbouwer voor een datum die bij&lt;br /&gt;ministeri&amp;euml;le regeling wordt vastgesteld, meldt&lt;br /&gt;en aantoont dat het krachtens het derde lid op&lt;br /&gt;het bedrijf rustende fosfaatrecht minimaal vijf&lt;br /&gt;procent lager is door bouwwerkzaamheden,&lt;br /&gt;diergezondheidsproblemen, ziekte, ziekte of&lt;br /&gt;overlijden van een persoon van het samenwerkingsverband&lt;br /&gt;van de landbouwer of een bloedof&lt;br /&gt;aanverwant in de eerste graad, of vernieling&lt;br /&gt;van de melkveestallen, wordt door Onze Minister&lt;br /&gt;het fosfaatrecht bepaald aan de hand van&lt;br /&gt;het melkvee waarover deze landbouwer zonder&lt;br /&gt;deze buitengewone omstandigheden zou hebben&lt;br /&gt;beschikt.&amp;rdquo;&lt;br /&gt;De in dit artikel bedoelde melding moest worden&lt;br /&gt;verricht v&amp;oacute;&amp;oacute;r 1 april 2018. Tijdens de zitting is verklaard&lt;br /&gt;dat hiervoor geen speciaal formulier hoefde&lt;br /&gt;te worden gebruikt. Ook was het niet noodzakelijk&lt;br /&gt;om het woord &amp;lsquo;knelgeval&amp;rsquo; expliciet te vermelden.&lt;br /&gt;Hieromtrent merk ik op dat in artikel 23, zevende&lt;br /&gt;lid van de Meststoffenwet is bepaald dat een melding&lt;br /&gt;wordt ingediend met gebruikmaking van een&lt;br /&gt;middel dat door de minister beschikbaar wordt&lt;br /&gt;gesteld. Meldingen konden naar ik heb begrepen&lt;br /&gt;worden ingediend via www.mijnrvo.nl (digitale&lt;br /&gt;melding). Blijkbaar heeft de minister dit echter niet&lt;br /&gt;aangemerkt als het (enige) middel in de zin van genoemd&lt;br /&gt;artikel van de Meststoffenwet.&lt;br /&gt;Het feit dat de landbouwer in zijn bezwaarschrift&lt;br /&gt;naar voren heeft gebracht dat hij in 2014 en 2015&lt;br /&gt;ten gevolge van uierontsteking op het bedrijf koeien&lt;br /&gt;vroegtijdig heeft moeten afvoeren, moet volgens&lt;br /&gt;het College worden beschouwd als een melding als&lt;br /&gt;bedoeld in artikel 23, zesde lid van de Meststoffenwet.&lt;br /&gt;De minister had moeten begrijpen dat de&lt;br /&gt;landbouwer een beroep heeft willen doen op de&lt;br /&gt;knelgevallenregeling. Dat de landbouwer (pas) op 4&lt;br /&gt;mei 2018 bij e-mail een nadere onderbouwing heeft&lt;br /&gt;verschaft, is niet relevant. De melding heeft op 14&lt;br /&gt;februari 2018 plaatsgevonden en is volgens het College&lt;br /&gt;ten onrechte niet als zodanig beoordeeld.&lt;br /&gt;De minister moet een nieuw besluit op bezwaar nemen.&lt;br /&gt;Daarbij dient het beroep van de landbouwer&lt;br /&gt;op de knelgevallenregeling te worden beoordeeld&lt;br /&gt;en de landbouwer moet in de gelegenheid worden&lt;br /&gt;gesteld de hoeveelheid weggevloeide melk met concrete&lt;br /&gt;stukken te onderbouwen.&lt;/p&gt;&#13;
&lt;p&gt;&lt;br /&gt;H.A. Verbakel &amp;ndash; van Bommel&lt;/p&gt;</content><legacyfootnotes/><footnotes><footnote/></footnotes><auteurs>H.A. Verbakel – van Bommel</auteurs><published>2019-07-11 09:28:17</published><modified>2019-08-22 09:23:26</modified><editiondate>2019-07-11</editiondate><htmlpath>https://denhollander.info/artikel/15660</htmlpath></article>
</articles></edition>
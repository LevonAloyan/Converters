<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2003</searchword><id>4608</id><udhid>UDH:TvAR/4608</udhid><titel>Levensverz. Mij NOG / Hagen c.s. (TvAR 2003/5169)</titel><searchwords><searchword>TvAR 7/8/2003</searchword><searchword>TvAR 2003/5169</searchword><searchword>UDH:TvAR/4608</searchword></searchwords><attachments><attachment><name>2003_nr 78_Rechtspraak_5169.pdf</name><extention>pdf</extention><url>https://denhollander.info/download/4553/ci</url></attachment></attachments><inleiding>[Pachtwet art. 38, 38a, 149, 151]&#13;
&#13;
Ter wille van de rechtszekerheid is strikte&#13;
naleving van het voorschrift dat een&#13;
afschrift van de beschikking van de pachtkamer&#13;
van het kantongerecht bij aangetekende&#13;
brief aan partijen moet worden&#13;
verzonden, noodzakelijk. Maar noch geïntimeerden&#13;
noch een goede procesorde zouden&#13;
ermee gebaat zijn indien een voor de aanvang&#13;
van de beroepstermijn ingesteld&#13;
hoger beroep niet-ontvankelijk zou worden&#13;
verklaard.&#13;
De beslissing in een eerdere beschikking dat&#13;
“behoudens het bepaalde in artikel 38a,&#13;
lid 2, Pachtwet te zijnen aanzien geen&#13;
verdere verlenging van de pachtovereenkomst&#13;
kan worden verzocht” betreft alleen&#13;
de zittende pachter, niet de eventuele latere&#13;
opvolger of medepachter.&#13;
Billijkheid: op in de beschikking nader aangegeven&#13;
gronden moet het belang van de&#13;
medepachter bij verlenging worden aangemerkt&#13;
als zwaarder wegend dan het&#13;
belang van verpachtster bij niet-verlenging.&#13;
Volgt verlenging met zes jaar.</inleiding><content>BESCHIKKING IN DE ZAAK VAN:&#13;
de naamloze vennootschap N.V. Levensverzekering&#13;
Maatschappij NOG, gevestigd te&#13;
Amsterdam en kantoorhoudende te&#13;
’s Hertogenbosch,&#13;
appellante, incidenteel geïntimeerde,&#13;
procureur: mr. P.C. Plochg,&#13;
tegen&#13;
1. Gijsbertus Jacobus Hagen,&#13;
2. Johannes Hagen, beiden wonende te Lisserbroek,&#13;
gemeente Haarlemmermeer,&#13;
geïntimeerden, incidenteel appellanten,&#13;
procureur: mr. D.M.H.M. van Dijk.&#13;
1 Het geding in eerste aanleg&#13;
De pachtkamer van het kantongerecht te&#13;
Haarlem heeft op 13 oktober 2000 tussen&#13;
partijen een beschikking gegeven, waarbij de&#13;
tussen appellante als verpachtster en geïntimeerden&#13;
als pachters bestaande en behoudens&#13;
verlenging op 15 december 2002 eindigende&#13;
pachtovereenkomst met betrekking tot de&#13;
kavel, kadastraal bekend gemeente Haarlemmermeer,&#13;
sectie AF, nummer 310 ged., groot&#13;
28.01.92 ha, is verlengd met een periode van&#13;
zes jaar, ingaande 15 december 2002, zulks&#13;
met uitsluitend Johannes Hagen als pachter,&#13;
met afwijzing van het meer of anders verzochte&#13;
en met compensatie van de proceskosten.&#13;
2 Het geding in hoger beroep&#13;
2.1 Verpachtster is bij op 3 april 2001 ter griffie&#13;
van het hof ingekomen beroepschrift in&#13;
hoger beroep gekomen van voormelde beschikking,&#13;
met verzoek die beschikking te&#13;
vernietigen en, opnieuw (lees:) beschikkende,&#13;
pachters alsnog niet-ontvankelijk in hun verlengingsverzoek&#13;
te verklaren, althans dat verzoek&#13;
alsnog af te wijzen, althans het verzoek&#13;
tot verlenging van de litigieuze pachtovereen-&#13;
komst met de wettelijke termijn van zes jaren&#13;
alsnog af te wijzen, met veroordeling van&#13;
pachters in de kosten van het geding in beide&#13;
instanties.&#13;
2.2 Pachters hebben bij op 15 mei 2001 ter&#13;
griffie van het hof ingekomen verweerschrift&#13;
verweer gevoerd en voorts incidenteel hoger&#13;
beroep ingesteld, met conclusie dat het hof&#13;
appellante niet-ontvankelijk in haar hoger&#13;
beroep zal verklaren, althans de beschikking,&#13;
waarvan beroep, uitsluitend voor wat betreft&#13;
de beslissing over de proceskosten zal vernietigen&#13;
en die beschikking voor het overige zal&#13;
bevestigen, met veroordeling van appellante in&#13;
de proceskosten van beide instanties.&#13;
2.3 Bij verweerschrift in het incidenteel beroep&#13;
heeft verpachtster het daarin door pachters&#13;
aangevoerde bestreden.&#13;
2.4 Op 8 oktober 2001 heeft ter zitting van&#13;
het hof een mondelinge behandeling van het&#13;
hoger beroep plaats gehad, waarbij aanwezig&#13;
waren namens verpachtster mr W.P. Keulers,&#13;
advocaat te Zoetermeer, alsmede beide pachters&#13;
in persoon, bijgestaan door hun procureur.&#13;
2.5 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, wat de raadsman van verpachtster&#13;
betreft mede aan de hand van pleitnotities.&#13;
3 De grieven&#13;
De grieven luiden:&#13;
in het principaal hoger beroep:&#13;
1. Ten onrechte heeft de pachtkamer van het&#13;
kantongerecht de pachtovereenkomst met&#13;
J. Hagen verlengd.&#13;
2. Ten onrechte heeft de pachtkamer van het&#13;
kantongerecht het verzoek tot verlenging van&#13;
de pachtovereenkomst toegewezen nu appellante&#13;
voornemens is het gepachte zelf voor tot&#13;
de landbouw betrekkelijke doeleinden in&#13;
gebruik te nemen.&#13;
3. Ten onrechte heeft de pachtkamer van het&#13;
kantongerecht het verzoek tot verlenging van&#13;
de pachtovereenkomst toegewezen.&#13;
4. Ten onrechte heeft de pachtkamer van het&#13;
kantongerecht het verzoek tot verlenging van&#13;
de pachtovereenkomst met de wettelijke termijn&#13;
van zes jaar toegewezen.&#13;
5. Ten onrechte heeft de pachtkamer van het&#13;
kantongerecht de kosten van de procedure&#13;
gecompenseerd in die zin dat iedere partij de&#13;
eigen kosten draagt.&#13;
in het incidenteel hoger beroep:&#13;
Ten onrechte heeft de pachtkamer van het&#13;
kantongerecht de kosten van de procedure&#13;
gecompenseerd.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds erkend dan wel onvoldoende&#13;
weersproken het navolgende vast.&#13;
4.2 Verpachtster heeft bij pachtovereenkomst&#13;
van 1 november 1961, goedgekeurd door de&#13;
grondkamer voor Noord Holland op 12 december&#13;
1961, verpacht aan de firma J. Hagen en&#13;
Zonen een hoeve aan de Lisserweg 595 te Lisserbroek,&#13;
gemeente Haarlemmermeer.&#13;
4.3 Na verkoop in 1989 van het erf met de&#13;
zich daarop bevindende opstallen aan de&#13;
pachters betreft het pachtobject de cultuurgrond,&#13;
thans kadastraal bekend gemeente&#13;
Haarlemmermeer, sectie AF, nummer 310,&#13;
groot 28.01.92 ha.&#13;
4.4 Nadat de onderhavige pachtovereenkomst&#13;
bij aangetekend schrijven van 17 oktober 1996&#13;
aan de toenmalige pachters was opgezegd,&#13;
heeft de pachtkamer van dit hof bij beschikking&#13;
van 22 juli 1997 voor wat betreft K. Hagen&#13;
de verlenging afgewezen en voor wat betreft&#13;
G.J. Hagen (thans geïntimeerde sub 1) de&#13;
pachtovereenkomst verlengd met een periode&#13;
van 5 jaar, eindigend op 15 december 2002,&#13;
met bepaling dat, behoudens in het geval van&#13;
artikel 38a, lid 2, van de Pachtwet, te zijnen&#13;
aanzien geen verdere verlenging van de pachtovereenkomst&#13;
kan worden verzocht.&#13;
4.5 Bij vonnis van de pachtkamer van het kantongerecht&#13;
te Haarlem van 14 augustus 1998&#13;
is J. Hagen (thans geïntimeerde sub 2) aangemerkt&#13;
als medepachter in de onderhavige&#13;
pachtovereenkomst.&#13;
4.6 Pachter G.J. Hagen hoopt op 11 december&#13;
2002 de leeftijd van 65 jaar te bereiken.&#13;
5 De mondelinge behandeling&#13;
Ter zitting van het hof is – niet of onvoldoende&#13;
weersproken – onder meer verklaard:&#13;
door pachter J. Hagen:&#13;
dat hij 39 jaar is en ongehuwd; dat hij de&#13;
MAVO en de MLS (richting akkerbouw)&#13;
heeft gevolgd en na zijn schoolopleiding op&#13;
diverse plaatsen heeft gewerkt alsmede zich&#13;
heeft bezig gehouden met de teelt en verkoop&#13;
van bloemen; dat hij sinds januari 1997 bij een&#13;
bedrijf in de buurt in dienst is als vrachtwagenchauffeur,&#13;
zulks voor 40 uur per week;&#13;
dat hij thans in ploegendienst alleen in het&#13;
binnenland (vervoer van bloemen en planten)&#13;
rijdt; dat hij voorts in het ouderlijk bedrijf&#13;
werkzaam is als dat nodig is en het werk daar&#13;
prioriteit heeft boven zijn werk als chauffeur;&#13;
dat hij thuis kan blijven als hij dat wil; dat dit&#13;
mogelijk is omdat het transportbedrijf waar&#13;
hij chauffeur is, te dien aanzien een grote&#13;
flexibiliteit heeft, die mede mogelijk wordt&#13;
gemaakt door het feit dat daar ongeveer 150&#13;
medewerkers in dienst zijn, waaronder diverse&#13;
part-time medewerkers die qua arbeidsuren&#13;
flexibel inzetbaar zijn; dat hij gemiddeld over&#13;
het gehele jaar gerekend aldaar ongeveer&#13;
40 uur per week werkzaam is en de meeste&#13;
uren maakt in de perioden dat er in het ouderlijk&#13;
bedrijf weinig of geen werk is; dat straks,&#13;
wanneer hij alleen pachter zal zijn, het aantal&#13;
uren dat hij als chauffeur werkt, wellicht zal&#13;
moeten worden teruggebracht naar ongeveer&#13;
20 uur per week; dat het ouderlijk bedrijf nog&#13;
steeds bestaat uit 1.15.94 ha eigen grond met&#13;
de daarop staande woning en bedrijfsgebouwen,&#13;
alsmede de pachtgrond in geschil; dat&#13;
het geheel als akkerbouwbedrijf wordt geëxploiteerd&#13;
met als teelten aardappelen, suikerbieten&#13;
en tarwe; dat beschikt kan worden over&#13;
een suikerquotum van 49.574 kilogram dat&#13;
nog op naam van zijn vader staat maar aan de&#13;
firma toebehoort; dat het de bedoeling is dat&#13;
zijn vader verder zal terugtreden en hij de&#13;
exploitatie steeds meer zal overnemen; dat&#13;
zijn vader nog steeds een bloemenhandel&#13;
exploiteert, maar hij daarmee geen bemoeienis&#13;
heeft; dat hij het spuitdiploma bezit; dat hij&#13;
voor de bedrijfsresultaten verwijst naar de&#13;
overgelegde boekhoudoverzichten van de boekjaren&#13;
1997/1998 en 1998/1999; dat als gevolg&#13;
van de minder goede gang van zaken in de&#13;
akkerbouw de omzet inmiddels met zo’n&#13;
ƒ 100.000,– à ƒ 150.000,– is teruggelopen;&#13;
door de raadsman van verpachtster:&#13;
dat de grond, die verpachtster zelf exploiteert,&#13;
eigendom is van de N.V., maar de feitelijke&#13;
exploitatie ervan geschiedt door de BV NOG&#13;
III; dat dit thans ongeveer 71.50 ha betreft;&#13;
dat het gaat om gebruik als bouwland voor de&#13;
teelt van aardappelen, suikerbieten en tarwe;&#13;
dat, voor zover hem bekend, genoemde besloten&#13;
vennootschap niet beschikt over bedrijfsgebouwen&#13;
noch over een bedrijfsinventaris;&#13;
dat het bouwplan wordt opgesteld door de&#13;
rentmeester, ene Parlevliet, die niet bij verpachtster&#13;
in dienst is maar met wie zij wel een&#13;
vaste relatie heeft, onder meer als degene die&#13;
belast is met het toezicht op de verpachte&#13;
objecten; dat de uitvoering van het bouwplan&#13;
gedaan wordt door de zoon van de heer Parlevliet,&#13;
welke zoon een loonwerkbedrijf exploiteert;&#13;
dat hij voor de bedrijfsresultaten verwijst&#13;
naar de overgelegde boekhoudoverzichten&#13;
over de jaren 1997, 1998 en 1999; dat de&#13;
resultaten daarna als gevolg van de minder&#13;
gunstige gang van zaken in de akkerbouw&#13;
slechter waren in die zin dat in 2000 sprake&#13;
was van een negatief saldo.&#13;
6 Beoordeling van het geschil in hoger beroep&#13;
6.1 Uit het terzake door partijen aangevoerde&#13;
moet de conclusie worden getrokken dat de&#13;
griffier van de pachtkamer van het kantongerecht&#13;
te Haarlem niet heeft voldaan aan het&#13;
bepaalde in artikel 149, lid 2, van de Pachtwet,&#13;
dat voorschrijft dat een afschrift van de beschikking&#13;
van die pachtkamer bij aangetekende&#13;
brief aan partijen moet worden verzonden.&#13;
6.2 Het hof persisteert te dezen bij zijn al in&#13;
eerdere uitspraken gegeven oordeel dat ter&#13;
wille van de rechtszekerheid strikte naleving&#13;
van voormelde wetsbepaling noodzakelijk is&#13;
en dat voor de vaststelling van de beroepstermijn&#13;
niet kan worden uitgegaan van enig&#13;
ander tijdstip dan dat van de in artikel 149,&#13;
lid 2, van de Pachtwet omschreven verzending.&#13;
6.3 Noch geïntimeerden, noch een goede procesorde&#13;
zouden echter ermee gebaat zijn&#13;
indien een vóór de aanvang van de termijn als&#13;
bedoeld in artikel 151, lid 1, jo. artikel 149, lid&#13;
2, van de Pachtwet ingesteld hoger beroep&#13;
(zoals in casu aan de orde) niet-ontvankelijk&#13;
zou worden verklaard en de appellant zich, na&#13;
zich het afschrift van de beschikking van de&#13;
pachtkamer van het kantongerecht alsnog&#13;
aangetekend te hebben doen toezenden, opnieuw&#13;
hoger beroep zou moeten instellen. Dit&#13;
brengt mee dat verpachtster in haar hoger&#13;
beroep kan worden ontvangen.&#13;
6.4 In dit geding is niet (meer) aan de orde de&#13;
eventuele verlenging van de pachtovereenkomst&#13;
met geïntimeerde sub 1, zulks gelet op hetgeen&#13;
te zijnen aanzien is beslist in de beschikking&#13;
van dit hof van 22 juli 1997.&#13;
6.5 In zijn beschikking van 22 juli 1997 heeft&#13;
het hof in de onderhavige pachtverhouding&#13;
voorts onder meer beslist dat “behoudens het&#13;
bepaalde in artikel 38a, lid 2, van de Pachtwet&#13;
te zijn aanzien geen verdere verlenging van de&#13;
pachtovereenkomst kan worden verzocht”.&#13;
Dit betreft evenwel alleen de zittende pachter,&#13;
niet de eventueel later in diens plaats gestelde&#13;
opvolger noch een eventueel later als zodanig&#13;
aangemerkte medepachter. Nu bij onherroepelijk&#13;
vonnis van de pachtkamer van het kantongerecht&#13;
te Haarlem van 14 augustus 1998&#13;
geïntimeerde sub 2 als medepachter in de litigieuze&#13;
pachtovereenkomst is aangemerkt, kan&#13;
hij mitsdien wel om verdere verlenging van&#13;
die overeenkomst verzoeken en de pachtkamer&#13;
van het kantongerecht heeft hem dan&#13;
ook terecht in dat verzoek ontvangen.&#13;
6.6 Ingevolge het bepaalde in artikel 41, lid 2&#13;
sub a, van de Pachtwet moet ingeval van voorgenomen&#13;
eigen gebruik door een verpachter&#13;
die rechtspersoon is, op het verlengingsverzoek&#13;
van de pachter naar billijkheid worden&#13;
beslist. In casu gaat het echter, naar op grond&#13;
van het zijdens verpachtster ter zitting van het&#13;
hof verklaarde moet worden aangenomen,&#13;
niet om een voorgenomen eigen gebruik door&#13;
verpachtster maar door een andere rechtspersoon,&#13;
te weten de BV NOG III. Dit brengt&#13;
mee dat in casu artikel 41 van de Pachtwet&#13;
toepassing mist en beslist moet worden op&#13;
grond van het bepaalde in artikel 38 van&#13;
genoemde wet. Evenwel, ook deze wetsbepaling&#13;
brengt mee dat beslist moet worden naar&#13;
billijkheid.&#13;
6.7 Niet weersproken is dat geïntimeerde sub&#13;
2, die geacht moet worden over een genoegzame&#13;
theoretische en practische bekwaamheid&#13;
te beschikken voor het als ondernemer kunnen&#13;
exploiteren van een akkerbouwbedrijf als&#13;
waarvan hier sprake is, de door hem in zijn&#13;
huidige werkkring te verrichten werkzaamheden&#13;
door een daar mogelijke ruime flexibele&#13;
inzet, over voldoende tijd beschikt om de&#13;
grond in geschil te kunnen bewerken en in het&#13;
desbetreffende bedrijf alles te kunnen doen&#13;
dat nodig is. Eveneens is voldoende aannemelijk&#13;
geworden dat hij dat ook doet en straks&#13;
na het terugtreden van zijn vader in dienovereenkomstig&#13;
toegenomen mate zal doen; alsmede&#13;
dat hij de werkzaamheden in bedoeld&#13;
bedrijf prioriteit verleent boven zijn werk als&#13;
chauffeur.&#13;
Bij het vorenstaande komt dat de grond in&#13;
geschil qua oppervlakte cultuurgrond het&#13;
gehele bedrijf van geïntimeerde sub 2 uitmaakt,&#13;
weshalve verlies van die grond het einde van&#13;
dat bedrijf zou betekenen. Tevens zou dat&#13;
verlies leiden tot een aanmerkelijke waardevermindering&#13;
van de bedrijfsgebouwen, die&#13;
dan immers hun gebruiksmogelijkheid als&#13;
zodanig verliezen.&#13;
6.8 De eventuele omstandigheid dat in de op&#13;
stapel staande nieuwe wetgeving inzake de&#13;
pacht een pachter die naast het uitoefenen van&#13;
een landbouwbedrijf werkzaamheden van&#13;
enige omvang buiten de landbouw verricht,&#13;
wellicht geen of minder bescherming als pachter&#13;
zal ondervinden dan thans het geval is, is&#13;
nog geen geldende wetgeving en nog te onzeker&#13;
om daarmee thans al rekening te houden.&#13;
6.9 Het hof gaat ervan uit dat het belang van&#13;
de BV NOG III bij het zelf voor landbouwkundige&#13;
doeleinden kunnen gaan gebruiken&#13;
van de grond in geschil is aan te merken als&#13;
het belang van verpachtster zelf. Het is evenwel&#13;
van oordeel dat de omvang van dat belang&#13;
van beperkte aard is. Genoemde BV is immers&#13;
voor de exploitatie van haar grond geheel aangewezen&#13;
op de diensten van derden, hetgeen&#13;
de netto-resultaten van de exploitatie uiteraard&#13;
in negatieve zin beïnvloedt. Verpachtster&#13;
heeft ook geen, althans onvoldoende gegevens&#13;
overgelegd om aan de hand daarvan te kunnen&#13;
beoordelen of en in hoeverre van het voorgenomen&#13;
gebruik inkomsten van enige betekenis&#13;
zijn te verwachten, mede gelet op&#13;
vorenbedoelde uitbesteding van de werkzaamheden.&#13;
6.10 Gelet op het vorenoverwogene, komt het&#13;
hof, de belangen van partijen naar billijkheid&#13;
tegen elkaar afwegende, tot de slotsom dat het&#13;
belang van geïntimeerde sub 2 bij verlenging&#13;
van de onderhavige pachtovereenkomst zwaarder&#13;
weegt dan dat van verpachtster bij beëin-&#13;
diging van die overeenkomst. De omstandigheid&#13;
dat de grond in geschil grenst aan grond&#13;
die reeds bij de BV NOG III in gebruik is,&#13;
doet hieraan onvoldoende af.&#13;
Het hof kan verpachtster ook niet volgen in&#13;
haar betoog dat pachters onvoldoende inzicht&#13;
in hun bedrijfsvoering en de resultaten daarvan&#13;
hebben gegeven; gelet op de overgelegde&#13;
gegevens en de in aanvulling daarop en daarnaast&#13;
verstrekte informatie, heeft het hof een&#13;
voldoende compleet beeld van het desbetreffende&#13;
bedrijf gekregen om de consequenties&#13;
van het verlies van het gepachte voor geïntimeerde&#13;
sub 2 te kunnen beoordelen.&#13;
6.11 Nu het belang van geïntimeerde sub 2 bij&#13;
voortzetting van de onderhavige pachtovereenkomst&#13;
moet worden beschouwd als zwaarder&#13;
wegend dan het belang van verpachtster&#13;
bij beëindiging daarvan, moet die overeenkomst&#13;
worden verlengd, zulks met een periode&#13;
van zes jaar, zijnde niet, althans onvoldoende,&#13;
gebleken van bijzondere omstandigheden die&#13;
tot verlenging met een kortere periode aanleiding&#13;
zouden moeten zijn.&#13;
6.12 De grieven I tot en met IV van het principaal&#13;
hoger beroep zijn ongegrond.&#13;
6.13 Verpachtster moet als de in het ongelijk&#13;
gestelde partij worden veroordeeld in de kosten&#13;
van het geding in beide instanties. Dit&#13;
brengt mee dat ook grief V van het principaal&#13;
hoger beroep faalt en dat de in het incidenteel&#13;
hoger beroep opgeworpen grief doelt treft.&#13;
7 Slotsom&#13;
De beschikking, waarvan beroep, moet worden&#13;
bevestigd behoudens voor zover daarbij&#13;
de in de eerste aanleg gevallen proceskosten&#13;
zijn gecompenseerd, zulks met veroordeling&#13;
van verpachtster in de proceskosten van beide&#13;
instanties.&#13;
Beslissing&#13;
Het hof, beschikkende in hoger beroep:&#13;
in het principaal hoger beroep:&#13;
verklaart het beroep ongegrond;&#13;
in het incidenteel hoger beroep:&#13;
bevestigt de door de pachtkamer van het kantongerecht&#13;
te Haarlem tussen partijen gegeven&#13;
beschikking van 13 oktober 2000, waarvan&#13;
beroep, behoudens voorzover daarbij de in&#13;
eerste aanleg tussen partijen gevallen proceskosten&#13;
zijn gecompenseerd des dat iedere&#13;
partij haar eigen kosten draagt,&#13;
en in zoverre opnieuw beschikkende:&#13;
veroordeelt verpachtster in de in eerste aanleg&#13;
tussen partijen gevallen proceskosten, aan de&#13;
zijde van pachters begroot op ƒ 1.000,–;&#13;
in het principaal hoger beroep:&#13;
veroordeelt verpachtster in de in hoger beroep&#13;
tussen partijen gevallen proceskosten, aan de&#13;
zijde van pachters tot heden begroot op&#13;
ƒ 475,– voor verschotten en ƒ 3.400,– voor&#13;
salaris van de procureur;&#13;
in het incidenteel hoger beroep:&#13;
veroordeelt verpachtster in de in hoger beroep&#13;
tussen partijen gevallen proceskosten, aan de&#13;
zijde van pachters tot heden begroot op&#13;
ƒ 1.700,– voor salaris van de procureur.</content><legacyfootnotes/><footnotes><footnote/></footnotes><auteurs/><published>2003-07-01 00:00:00</published><modified>2003-07-01 00:00:00</modified><editiondate>2003-07-01</editiondate><htmlpath>https://denhollander.info/artikel/4608</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7245</id><udhid>UDH:TvAR/7245</udhid><titel>'G.N. v.d. B. / ruilverkaveling 'Oude Graaf'  (TvAR 1989/4235)</titel><searchwords><searchword>TvAR 4/1989</searchword><searchword>TvAR 1989/4235</searchword><searchword>UDH:TvAR/7245</searchword></searchwords><attachments><attachment><name>1989_nr 4_Rechtspraak_4235.pdf</name><extention>pdf</extention><url>https://denhollander.info/download/6828/ci</url></attachment></attachments><inleiding>Landinrichtingswet, art. 195 e. v.&#13;
Bezwaar tegen het verloop van de&#13;
toedelings-grens ten opzichte van een&#13;
heg.&#13;
In beginsel moet toedeling&#13;
plaatsvinden volgens de kadastrale&#13;
grens. De praktische mogelijkheid om&#13;
de heg te onderhouden vormt in dit&#13;
geval voldoende reden om het plan&#13;
van toedeling te wijzigen. Daarbij&#13;
speelt mede een rol dat in het verleden&#13;
al kennelijk geen overeenstemming&#13;
tussen partijen bestond over de&#13;
kadastrale grens. De argumenten van&#13;
belanghebbende zijn niet zo&#13;
zwaarwegend dat zij een wijziging in&#13;
de weg staan.</inleiding><content>Rechtbank Roermond, 14 juli 1988&#13;
G.N. v.d. B., reclamant tegen het plan&#13;
van toedeling in de ruilverkaveling&#13;
'Oude Graaf';&#13;
Het bezwaar van reclamant&#13;
Dit kan als volgt worden samengevat:&#13;
Het standpunt van reclamant wordt&#13;
toegelicht door mr. C.M. van der&#13;
Corput aan de hand van een pleitnota&#13;
welke zich bij de stukken bevindt.&#13;
Reclamant meent dat de grens tussen&#13;
kavel 16202 en kavel 16203 aan de&#13;
noordwest-kant van kavel 16203, niet&#13;
de werkelijke grens is. Hij meent dat er&#13;
verschil in zijn nadeel bestaat van 60&#13;
cm.&#13;
In 1955 heeft belanghebbende&#13;
Reinders met dhr. Timmermans&#13;
(reclamants voorganger) een sloot&#13;
gegraven. Het hart van de&#13;
sloot was de grens tussen beide percelen. In&#13;
1977 hebben Reinders en reclamant een&#13;
buis in de sloot gelegd en deze sloot daarna&#13;
gedempt. Nu geeft de buis de grens aan.&#13;
Reclamant heeft op zijn perceel een stukje&#13;
van die grens af, een heg gepoot als afgrenzing.&#13;
In het plan van toedeling is die&#13;
heg aangehouden als grens. Reclamant kan&#13;
dan die heg niet meer onderhouden zonder&#13;
op de kavel van zijn buurman te komen.&#13;
Het standpunt van de bij het bezwaar betrokken&#13;
M.H. Reinders&#13;
Dit kan als volgt worden samengevat:&#13;
Belanghebbende bestrijdt de lezing van&#13;
dhr. Van den Boogaert over de grens. De&#13;
grens ligt officieel 50 cm uit het hart van de&#13;
sloot (thans de buis). De heg heeft dus altijd&#13;
al te dicht bij de grens gestaan. Als dhr.&#13;
Van den Boogaert de heg op eigen grond&#13;
wil hebben moet hij de heg maar verplaatsen.&#13;
Er ligt nu nog 1 Vi meter tussen belanghebbendes&#13;
gebouwen en de heg.&#13;
Belanghebbende heeft zijn perceel gekocht&#13;
in 1954; het had toen een oppervlakte&#13;
van 11,67 are blijkens de notariële akte. Bij&#13;
hermeting in september 1982 bleek het&#13;
perceel nog maar 8,32 are. Door wijziging&#13;
van het plan van toedeling zou er weer een&#13;
stukje afgaan. Belanghebbende gaat daar&#13;
niet mee akkoord. Er blijft dan te weinig&#13;
ruimte over om achter bij de gebouwen te&#13;
komen in verband met onderhoud en opslag.&#13;
Het standpunt van de Centrale Landinrichtingscommissie&#13;
en de Landinrichtingscommissie;&#13;
De Landinrichtingscommissie heeft zich&#13;
aangesloten bij het standpunt van de Centale&#13;
Landinrichtingscommissie.&#13;
Dit alles kan als volgt worden samengevat:&#13;
Reclamant wil herstel van de ingebrachte&#13;
grens die volgens hem 60 cm ten oosten van&#13;
de haag loopt. De Landinrichtingscommissie&#13;
heeft de kadastrale grens doen reconstrueren.&#13;
Uit het veldwerk blijkt dat reclamant&#13;
op 19 september 1984 niet akkoord&#13;
is gegaan met de aanwijzing van de&#13;
kadastrale grens. Deze grens blijkt aan de&#13;
zuid-zijde op 44 cm uit de haag te liggen en&#13;
aan de noordzijde 0 cm. De toegedeelde&#13;
grens maakt onderhoud aan de oostzijde van de haag onmogelijk (tenminste uitgaande&#13;
van eigen grond), de kadastrale&#13;
grens mist praktische zin zodat voorgesteld&#13;
wordt de toedelings-grens 44 cm uit de&#13;
haag te laten lopen en wel evenwijdig.&#13;
Belanghebbenden Reinders is niet akkoord&#13;
met dit voorstel zonder daarvoor&#13;
reëel argumenten aan te voeren. Het geschil&#13;
gaat over ongeveer 10 m2 grond. De commissie&#13;
verzoekt het plan van toedeling te&#13;
wijzigen overeenkomstig het laatste voorstel,&#13;
uitgewerkt op kaart genoemd bijlage&#13;
3.&#13;
Het oordeel van de rechtbank&#13;
In beginsel moet toedeling plaatsvinden&#13;
volgens de kadastrale grens. De rechtbank&#13;
onderschrijft echter het standpunt van de&#13;
commissie dat de praktische mogelijkheid&#13;
om de heg te onderhouden in dit geval voldoende&#13;
reden vormt om het plan van toedeling&#13;
te wijzigen overeenkomstig haar voorstel,&#13;
en neemt dit over. Daarbij speelt mede&#13;
een rol dat in het verleden al kennelijk geen&#13;
overeenstemming tussen partijen bestond&#13;
over de kadastrale grens. De argumenten&#13;
die belanghebbende Reinders aanvoert zijn&#13;
niet zo zwaarwegend dat zij aan wijziging&#13;
als voorgesteld in de weg staan. De stelling&#13;
van belanghebbende dat zijn perceel steeds&#13;
kleiner wordt is vaag gebleven; enkel de notariële&#13;
akte d.d. 20 augustus 1954 biedt&#13;
daartoe weinig houvast. Bovendien heeft&#13;
belanghebbende de rechtbank niet overtuigd&#13;
- met name niet aan de hand van de&#13;
overgelegde foto's - dat hij als gevolg van&#13;
de voorgestelde wijziging ernstig in het gebruik&#13;
van zijn perceel wordt belemmerd.&#13;
De rechtbank zal het plan van toedeling&#13;
wijzigen als hierna te vermelden.&#13;
De kosten van het geding&#13;
In de omstandigheden van het geding vindt&#13;
de rechtbank termen om de kosten geheel&#13;
te compenseren zo dat iedere partij de hare&#13;
draagt. </content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7245</htmlpath></article>
</articles></edition>
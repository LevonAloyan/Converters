<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1994</searchword><id>6043</id><udhid>UDH:TvAR/6043</udhid><titel>Het gebruik van het Plan van tijdelijk gebruik</titel><searchwords><searchword>TvAR 4/1994</searchword><searchword>UDH:TvAR/6043</searchword></searchwords><attachments><attachment><name>1994_nr 4_Artikel_Rijksen.pdf</name><extention>pdf</extention><url>https://denhollander.info/download/5852/ci</url></attachment></attachments><inleiding>1. INLEIDING&#13;
De invoering van de Landinrichtingswet in 1985 voegde aan het hoofdstuk over de herverkaveling&#13;
een planfiguur toe. Het ging om het Plan van tijdelijk gebruik. Dit plan kan&#13;
gezien worden als een opvolger van de tijdelijke ingebruikgeving uit de artikelen 54, lid 4&#13;
en 54a, lid 1 Ruilverkavelingswet 1954. Het tijdelijke gebruik wordt hiermee meer samenhangend&#13;
geregeld, maar tegelijkertijd kan niet langer in onderling overleg tot tijdelijke&#13;
ingebruikgeving worden besloten zonder dat daarmee de Pachtwet van toepassing zou&#13;
worden.&#13;
Over de bedoelingen en de mogelijke toepassingen van het Plan van tijdelijk gebruik&#13;
verscheen in 1987 een artikel in dit tijdschrift.' Op enkele uitspraken van de rechter-commissaris&#13;
en de rechtbank na is er daarna geen aandacht meer aan besteed. Om deze stilte&#13;
te doorbreken heeft A.M. Rijksen als onderdeel van haar studie Geodesie een onderzoek&#13;
ingesteld naar het Plan van tijdelijk gebruik in de praktijk.2 Dit onderzoek omvatte o.a.&#13;
een enquête, waarbij bleek dat het Plan van tijdelijk gebruik in de praktijk veelvuldig&#13;
wordt toegepast, maar dat de omvang en aanleiding tot die toepassing van project tot project&#13;
sterk verschillen. De resultaten van dit onderzoek gaven aanleiding tot het schrijven&#13;
van dit artikel.&#13;
In dit artikel worden de bedoeling en de mogelijke toepassingen van het Plan van tijdelijk&#13;
gebruik geschetst, waarbij ook de vergelijking met de artikelen 54 en 54a Ruilverkavelingswet&#13;
1954 gemaakt wordt. De praktijk van het Plan van tijdelijk gebruik komt aan&#13;
de orde, waarbij de resultaten van de enquête zijn verwerkt. Kort wordt ingegaan op de&#13;
opmerkingen over het Plan van tijdelijk gebruik die in het kader van de Evaluatie Landinrichtingswet&#13;
zijn gemaakt. In de laatste paragraaf wordt het instrument Plan van tijdelijk&#13;
gebruik op zijn geschiktheid en toepasbaarheid beschouwd. </inleiding><content>2. PLAN VAN TIJDELIJK GEBRUIK IN DE WET&#13;
Toepassingen&#13;
Artikel 189 Landinrichtingswet geeft de landinrichtingscommissie de bevoegdheid om&#13;
gronden tijdelijk in gebruik te geven, indien het belang van de landinrichting zulks vordert.&#13;
Bij landinrichting komt het namelijk regelmatig voor dat, voordat de uiteindelijke toedeling bekend is, er al werken of andere voorzieningen moeten worden gerealiseerd.&#13;
Dit heeft gevolgen voor het bestaande gebruik, meestal de agrarische bedrijfsvoering. Zowel&#13;
de gronden waarop de werken worden uitgevoerd, als omliggende gronden kunnen&#13;
hierdoor in hun bedrijfsvoering worden gehinderd. Het kan dan noodzakelijk zijn om&#13;
deze gronden tijdelijk aan anderen in gebruik te geven, en de oorspronkelijke gebruiker&#13;
andere gronden tijdelijk in gebruik te geven of een schadevergoeding te verstrekken.&#13;
Gedacht kan worden aan een drietal toepassingen3:&#13;
a. tijdelijke ingebruikgeving in verband met de uitvoering van (infrastructurele) wer&#13;
ken, zodat de uitvoering van het landinrichtingsplan mogelijk wordt;&#13;
b. tijdelijke ingebruikgeving met het oog op de toewijzing van gronden, vooruitlopend&#13;
op het begrenzingenplan en/of de toewijzingen;&#13;
c. tijdelijke ingebruikgeving met het oog op de toedeling, vooruitlopend op het Plan&#13;
van toedeling.&#13;
Ad a. Landinrichting bestaat uit meer dan alleen het herverkavelen van de grond en de&#13;
daarmee direct samenhangende wijziging en verbetering van wegen en waterlopen. Het&#13;
kan gaan om het verbeteren van bepaalde kavels, het aanleggen van utiliteitswerken, het&#13;
verbeteren en ontwikkelen van natuur, landschap en openlucht-recreatie. Bij multifunctionele&#13;
landinrichting is het nodig om een groot aantal maatregelen en voorzieningen uit te&#13;
voeren. Deze maatregelen en voorzieningen staan beschreven in het landinrichtingsplan&#13;
(of het aanpassingsplan). Er kan met de uitvoering begonnen worden zodra het plan is&#13;
vastgesteld (art. 124). Die uitvoering verstoort meestal de bestaande gebruikstoestand van&#13;
de grond, hetgeen op grond van artikel 129, lid 1, gedoogd moet worden. Wel moet de&#13;
schade die hiervan het gevolg is worden vergoed (art. 129, lid 2). Bij een ernstige verstoring&#13;
van de gebruikstoestand zal een omvangrijke vergoeding betaald moeten worden. In&#13;
die gevallen kan in plaats van de vergoeding vervangende grond ter beschikking worden&#13;
gesteld. Bij voorkeur gebeurt dit met grond die het Bureau Beheer Landbouwgronden inmiddels&#13;
in het gebied heeft aangekocht, maar het kan ook gaan om grond die eerder bij&#13;
een ander in gebruik was, die weer doorschuift (of geld ontvangt). Hoewel het hier gaat&#13;
om het tijdelijk in gebruik geven van grond, kan vooruit worden gelopen op de nieuwe&#13;
toedeling.&#13;
Ad b. Het vooruitlopen op de toewijzing aan het Rijk, openbare lichamen of rechtspersonen&#13;
wordt in het derde lid van artikel 189 uitdrukkelijk genoemd, vergelijkbaar met de&#13;
voorlopige ingebruikgeving van artikel 54a Ruilverkavelingswet 1954. Het gaat alleen&#13;
om de gronden die uit de algemene korting komen en in het landinrichtingsplan voor nietagrarische&#13;
doeleinden zijn bestemd. Als eis wordt gesteld dat de toewijzing moet vaststaan.&#13;
Dit is het geval zodra het (partiële) beroep (art. 83, lid 4) tegen het&#13;
landinrichtingsplan is afgehandeld, of na afloop van de beroepstermijn niemand in beroep&#13;
is gegaan.4 De uiteindelijke eigendomsoverdracht van gronden die toegewezen worden,&#13;
vindt plaats bij de inschrijving van de akte van toedeling in de openbare registers (art.&#13;
208, lid 2).&#13;
Ad c. De nieuwe rechtstoestand in een landinrichtingsproject gaat pas gelden op het&#13;
moment dat de akte van toedeling wordt ingeschreven in de openbare registers (art. 208,&#13;
lid 2). Eventueel kunnen voor inschrijving van de akte, maar na vaststelling van het Plan van toedeling, kavels bij voorraad in gebruik worden gesteld (art. 204).&#13;
In delen van landinrichtingsblokken kan het wenselijk zijn om de kavelwerken gelijktijdig&#13;
met de infrastructurele werken uit te voeren, dus nog voor vaststelling van het Plan&#13;
van toedeling. Daarvoor is het nodig om alvast grond tijdelijk in gebruik te geven aan degene&#13;
die volgens de voorlopige inzichten in de toedeling de nieuwe gebruiker zal worden.&#13;
Hiervoor pleit ook dat in gevallen waar de kavelinrichtingswerken pas na de vaststelling&#13;
van het Plan van toedeling worden uitgevoerd, in de praktijk nogal eens discrepanties optreden&#13;
tussen de feitelijke toestand en de rechtstoestand.5&#13;
Hiervoor kwamen een aantal gevallen aan de orde waarin het wenselijk kan zijn dat de&#13;
landinrichtingscommissie grond tijdelijk in gebruik kan geven aan een ander dan degene&#13;
die volgens het normale recht tot gebruik van de grond is gemachtigd. Omdat het voorstelbaar&#13;
is dat een van de partijen niet vrijwillig aan deze tijdelijke ingebruikgeving wil&#13;
meewerken, is gekozen voor een plan, waarbij de landinrichtingscommissie dit kan afdwingen.&#13;
De kenmerken van zo'n tijdelijke ingebruikgeving zijn zodanig dat sprake zou zijn van&#13;
pacht in de zin van de Pachtwet. Om dat te voorkomen bepaalt het tweede lid van artikel&#13;
189 dat de wettelijke bepalingen terzake van pacht niet van toepassing zijn op tijdelijk in&#13;
gebruik gegeven gronden.&#13;
Dit geldt alleen voor de gronden die - zoals het eerste lid bepaalt - tijdelijk in gebruik&#13;
gegeven zijn overeenkomstig een daartoe vastgesteld Plan van tijdelijk gebruik. Dit betekent&#13;
dat ook als beide partijen vrijwillig aan een tijdelijke gebruiksregeling willen meewerken,&#13;
opname in een Plan van tijdelijk gebruik nodig is om het ontstaan van een&#13;
pachtverhouding te voorkomen.&#13;
Procedure&#13;
De procedure van het Plan van tijdelijk gebruik verschilt niet wezenlijk van de andere&#13;
procedures die in het hoofdstuk over de herverkaveling voorkomen. De landinrichtingscommissie&#13;
stelt eerst een ontwerp-plan van tijdelijk gebruik op. Hierbij wordt de landinrichtingscommissie&#13;
ambtelijk ondersteund. Omdat rond het Plan van tijdelijk gebruik de&#13;
taken van de Landinrichtingsdienst en het Kadaster elkaar overlappen, is voor deze ondersteuning&#13;
een rolverdeling gemaakt. De Landinrichtingsdienst stelt het Plan van tijdelijk&#13;
gebruik op, terwijl het Kadaster pas wordt ingeschakeld als hiertegen bezwaren worden&#13;
ingediend.&#13;
Het ontwerp wordt vervolgens naar de centrale commissie gestuurd om goedgekeurd te&#13;
worden. Deze bevoegdheid is bij het Plan van tijdelijk gebruik aan de inspecteurs landinrichting&#13;
in de provincie gedelegeerd.&#13;
Nadat het plan is goedgekeurd legt de landinrichtingscommissie het op één of enkele&#13;
plaatsen gedurende 14 dagen ter inzage. Hiervan wordt tevoren mededeling gedaan in enkele&#13;
kranten en bij aangetekende brief aan de bij de landinrichtingscommissie bekende&#13;
belanghebbenden.&#13;
Tot uiterlijk 14 dagen na deze terinzagelegging kan een belanghebbende gebruiksgerechtigde&#13;
bezwaar tegen het Plan van tijdelijk gebruik indienen. Worden er bezwaren ingediend dan onderzoekt de landinrichtingscommissie die en probeert tot overeenstemming&#13;
te komen. Mochten er toch nog bezwaren resteren, dan draagt de landinrichtingscommissie&#13;
alle stukken over aan de rechter-commissaris die daarover een beslissing moet&#13;
nemen. Na iedereen gehoord te hebben velt de rechter-commissaris zijn oordeel. Overeenkomstig&#13;
dat oordeel past hij eventueel het Plan van tijdelijk gebruik aan, waarna hij het&#13;
vaststelt. Daarmee is het definitief geworden. Er is geen rechtsmiddel tegen de uitspraak&#13;
van de rechter-commissaris aangaande het Plan van tijdelijk gebruik.&#13;
Verschil met de Ruilverkavelingswet 1954&#13;
De verschillen tussen het Plan van tijdelijk gebruik en de artikelen 54 en 54a Ruilverkavelingswet&#13;
1954 blijken vooral uit twee zaken. Ging het in de Ruilverkavelingswet 1954&#13;
om losse besluiten tot tijdelijke ingebruikgeving van stukken grond, hier gaat het om een&#13;
plan dat voor een bepaald gebied het tijdelijke gebruik van gronden in samenhang regelt.&#13;
Was het in de Ruilverkavelingswet 1954 de centrale commissie die het definitieve oordeel&#13;
velde, nu kunnen bezwaren ingediend worden waarop door de onafhankelijke rechtercommissaris&#13;
wordt beslist.&#13;
Wel blijft het karakter van het plan enigszins ambivalent. Er is zowel beoogd het gebruik&#13;
voorlopig te laten zijn, als het alvast op het latere Plan van toedeling te laten vooruitlopen.&#13;
Ook de rechtsbescherming kenmerkt zich door tweeslachtigheid: wel&#13;
behandeling van bezwaren door de landinrichtingscommissie en de rechter-commissaris,&#13;
maar geen rechtbank-procedure.&#13;
Artikel 54 Ruilverkavelingswet 1954 bevatte, naast de regeling van de tijdelijke ingebruikgeving,&#13;
de gedoogplicht voor eigenaren en gebruikers ten aanzien van het verrichten&#13;
van velerlei activiteiten die in de Landinrichtingswet in artikel 129 geregeld is. Dat artikel&#13;
wordt van overeenkomstige toepassing verklaard in artikel 189, zodat ook hier dwang&#13;
mogelijk is (art. 129, lid 1 jo art. 9, lid 2) en recht op schadevergoeding ontstaat (art. 129,&#13;
lid 2 en 3).&#13;
3. PLAN VAN TIJDELIJK GEBRUIK IN DE PRAKTIJK&#13;
Opzet enquête&#13;
Om een beeld van de praktijk van het Plan van tijdelijk gebruik te krijgen zijn door middel&#13;
van een enquête ongeveer twee landinrichtingscommissies per provincie aangeschreven.&#13;
Van de 22 aangeschreven commissies hebben er 21 gereageerd. Vier projecten waren&#13;
nog niet ver genoeg in de procedure om de vragen te beantwoorden. De resultaten van 17&#13;
commissies zijn verwerkt. Hieronder worden deze besproken.&#13;
Toepassingen&#13;
Artikel 189 Landinrichtingswet geeft aan dat het Plan van tijdelijk gebruik kan worden&#13;
opgesteld als het belang van de landinrichting dat vordert. Specifiek worden hierin genoemd de gronden die verkregen worden door kortingen (toep. b). Deze worden gebruikt&#13;
voor het verwezenlijken van maatregelen en voorzieningen met betrekking tot natuur en&#13;
landschap of andere doeleinden van openbaar nut. Hieronder vallen tijdelijke ingebruikgeving&#13;
in verband met de uitvoering van (infrastructurele) werken en met het oog op de&#13;
toewijzing van gronden (toep. a). Om schadevergoedingen te beperken tijdens de uitvoering&#13;
van werken wordt aan gedupeerde grondgebruikers, ter compensatie grond in tijdelijk&#13;
gebruik gegeven. Het Plan van tijdelijk gebruik is de enige basis om dit 'tijdelijke' te&#13;
waarborgen. De Pachtwet wordt namelijk buiten werking gesteld voor gebieden die hierop&#13;
staan aangegeven. Uit de enquête blijkt dat in elk landinrichtingsproject het Plan van&#13;
tijdelijk gebruik hiervoor wordt opgesteld.&#13;
Een andere toepassing, het tijdelijk toedelen vooruitlopend op de uiteindelijke toedeling&#13;
kan onderverdeeld worden in een toepassing voor het verwezenlijken van boerderijverplaatsing&#13;
en toepassingen anderszins vooruitlopend op de toedeling (toep. c). Voor&#13;
boerderij verplaatsingen wordt het Plan van tijdelijk gebruik zonodig door elke landinrichtingscommissie&#13;
gebruikt, waarbij het gaat om de grond rondom de nieuwe boerderij. De&#13;
grond van het erf waarop de gebouwen worden gezet wordt in eigendom overgedragen, of&#13;
er wordt een recht van opstal op gevestigd. Voor toepassingen anderszins vooruitlopend&#13;
op de uiteindelijke toedeling, is het toetsingscriterium dat het Plan van tijdelijk gebruik&#13;
opgesteld kan worden als het belang van de landinrichting dit vordert, erg subjectief. De&#13;
landinrichtingscommissies verschillen hierover sterk van mening.&#13;
Tijdelijk is een woord dat in een wet verwarring kan scheppen. In de Landinrichtingswet&#13;
wordt geen termijn genoemd. Om dit begrip te concretiseren is er een aantal landinrichtingscommissies&#13;
die grond maximaal voor 3 jaar aan één gebruiker in tijdelijk gebruik&#13;
uitgeven. Dit geeft wel duidelijkheid over de betekenis van het woord tijdelijk, maar het&#13;
is nadelig voor de gebruikers. Deze prefereren langdurig gebruik van percelen en zo min&#13;
mogelijk veranderingen. De grond verliest ook vaak aan kwaliteit door verwaarlozing of&#13;
uitputting. Overigens zijn dat soort gedragingen op grond van artikel 76, lid 1 verboden&#13;
gesteld.&#13;
Als grond echter voor langere tijd aan één gebruiker in tijdelijk gebruik wordt gegeven&#13;
kan de verwachting ontstaan dat de grond ook in de uiteindelijke toedeling zal worden&#13;
toegedeeld. Het komt ook voor dat de gebruiksgerechtigde niet meer weet wat zijn oorspronkelijke&#13;
inbreng was. Dit komt door onzorgvuldige interpretatie van de kennisgeving&#13;
omtrent het Plan van tijdelijk gebruik. Het zijn echter wel redenen voor een aantal landinrichtingscommissies&#13;
om een maximale termijn te stellen of de tijdelijke toedeling zo min&#13;
mogelijk op de uiteindelijke toedeling te laten lijken.&#13;
Veel landinrichtingscommissies vinden dat het gedeeltelijk versnellen van het landinrichtingsproject&#13;
in het belang van de landinrichting is. Als er grote zekerheid is over de&#13;
uiteindelijke toedeling wordt de toekomstige situatie vast gedeeltelijk door middel van het&#13;
Plan van tijdelijk gebruik gerealiseerd. De nieuwe gebruiker kan eventueel zelf enige werken&#13;
uitvoeren en men is er zeker van dat de grond goed wordt onderhouden. Uit de enquête&#13;
blijkt dat er door een aantal landinrichtingscommissies aanzienlijke gedeelten van het&#13;
landinrichtingsproject door middel van het Plan van tijdelijk gebruik vooruitlopend op de&#13;
uiteindelijke toedeling worden toegedeeld.&#13;
Het is duidelijk dat de nodige voorzichtigheid bij deze toepassing vereist is. Volledige&#13;
zekerheid over de uiteindelijke toedeling, kan nooit op basis van een Plan van tijdelijk gebruik&#13;
verkregen worden. Kwalitatieve resultaten (in hectares)&#13;
van de enquête (de 17 verwerkte projecten)&#13;
Provincie totale opp. tijdelijk gebruik vooruitlopend op toedeling&#13;
(zonder boerderijverplaatsingen)&#13;
Het Plan van tijdelijk gebruik wordt telkens voor een jaar opgesteld. Dit is erg arbeids- en&#13;
tijdsintensief, want er vindt veel overleg plaats met de gebruiksgerechtigden. Een voordeel&#13;
hiervan is dat de gebruiksgerechtigden meer betrokken raken bij de landinrichting.&#13;
Op het uiteindelijke Plan van tijdelijk gebruik komen dan ook weinig bezwaren. De bezwaren&#13;
die komen gaan over de kwaliteit van de kavels, de ontwatering, de vergoeding,&#13;
de oppervlakte of de vorm van de kavels die ter compensatie worden gegeven. Ook vormen&#13;
de afstand tot het huisperceel en de bereikbaarheid van het perceel een reden voor&#13;
bezwaar. Verder kan het Plan van tijdelijk gebruik niet overeenstemmen met de planning&#13;
van de bedrijfsvoering (denk aan het bouwplan). Verschil met de Ruilverkavelingswet 1954&#13;
In vergelijking met de artikelen 54 en 54a Ruilverkavelingswet 1954, geven de artikelen&#13;
189 t/m 194 Landinrichtingswet meer rechtszekerheid, zowel aan de gebruiksgerechtigden&#13;
als aan de landinrichtingscommissie. Voor de eerste groep is er mogelijkheid tot het&#13;
inzien van het ontwerp-plan en het maken van bezwaren. Voor de landinrichtingscommissie&#13;
is deze planbasis duidelijk voor het bepalen van de schadevergoedingen en het afstemmen&#13;
van andere werken die uitgevoerd moeten worden. Het is een goede voorbereiding&#13;
voor de uitvoering zodat men slagvaardig aan de uitvoering kan beginnen. Ad hoc veranderingen&#13;
worden wel moeilijker door de officiële procedure.&#13;
In het algemeen geschiedt medewerking vrijwillig en is het niet nodig om dwang uit te&#13;
oefenen. Daarbij speelt wel mee dat nu er een Plan van tijdelijk gebruik is, ieder moment&#13;
dwang uitgeoefend kan worden, waardoor tegenwerking wordt voorkomen.&#13;
Rechterlijke uitspraken&#13;
Op het eerste gezicht lijkt de rol van de rechters bij het Plan van tijdelijk gebruik vrij beperkt.&#13;
Het gaat om het oordeel van de rechter-commissaris in hoogste instantie, in gevallen&#13;
waar geen overeenstemming over ingediende bezwaren is bereikt. In deze procedure&#13;
schroomt de rechter-commissaris niet om de inhoud van het Plan van tijdelijk gebruik aan&#13;
het belang van de landinrichting te toetsen.&#13;
De rol van de rechters is echter uitgebreider. Ook de rechtbank buigt zich regelmatig&#13;
over de strekking van het tijdelijk gebruik. Het gaat dan om de procedure rond het Plan&#13;
van toedeling, waarbij de bezwaren zich richten op een definitieve toedeling die afwijkt&#13;
van de tijdelijke ingebruikgeving.&#13;
Het blijkt in de praktijk vaak heel moeilijk om in het Plan van toedeling af te wijken&#13;
van het - dan al weer verschillende jaren bestaande - tijdelijke gebruik dat uit het Plan&#13;
van tijdelijk gebruik volgde. Dit geldt zowel voor de landinrichtingscommissie bij het&#13;
ontwerpen van het Plan van toedeling als voor de rechtbank bij het beslissen over bezwaren&#13;
tegen het plan.&#13;
Zo overwoog de Rechtbank Haarlem hierover dat 'alle betrokkenen wisten, althans&#13;
konden weten dat het Plan van tijdelijk gebruik in beginsel de basis is voor het Plan van&#13;
toedeling en dat daarvan alleen bij hoge uitzondering wordt afgeweken.' Wel stelt de&#13;
rechtbank vervolgens begrip te hebben voor de intentie van de landinrichtingscommissie&#13;
om in dit geval af te wijken, maar acht gezien de omstandigheden de benadeling van de&#13;
tijdelijke gebruiker te groot.7 Anders besluit de Rechtbank Breda. In een zaak waar de reclamant&#13;
de grond gedurende 10 jaar tijdelijk gebruikt heeft, stelt de rechtbank dat aan de&#13;
voorlopige ingebruikgeving geen rechten ten aanzien van de toedeling ontleend kunnen&#13;
worden. Na afweging van belangen verklaard de rechtbank de bezwaren dan ook ongegrond.&#13;
8 4. ONTWIKKELINGEN&#13;
In het kader van de Evaluatie Landinrichtingswet wordt over het Plan van tijdelijk gebruik&#13;
een tweetal opmerkingen gemaakt.&#13;
Aangegeven wordt dat het in de wet mogelijk gemaakt moet worden dat ook zonder&#13;
Plan van tijdelijk gebruik gronden door de landinrichtingscommissie in gebruik gegeven&#13;
en genomen kunnen worden, zodat bij overeenstemming met betrokkenen een verdere&#13;
proceduregang niet nodig is.&#13;
Hiertoe is het dan noodzakelijk dat de wet aangeeft dat voor dit soort tijdelijke ingebruikgevingen&#13;
de Pachtwet niet van toepassing is. Hiermee wordt de situatie van de artikelen&#13;
54 en 54a Ruilverkavelingswet 1954 weer gedeeltelijk hersteld en geeft het Plan&#13;
van tijdelijk gebruik niet langer een volledig beeld. Het is de vraag met welke betrokkenen&#13;
de landinrichtingscommissie overeenstemming moet bereiken. Als er geen plan wordt&#13;
opgesteld is er waarschijnlijk geen inspraak voor andere mogelijk betrokken gebruiksgerechtigden.&#13;
Het is dan moeilijk om te weten of deze bezwaren hebben.&#13;
Zeker wanneer de zo ontstane tijdelijke gebruikssituatie een grote rol speelt bij de rechterlijke&#13;
toetsing van het Plan van toedeling is dit een ongewenste ontwikkeling. Een derde&#13;
die belang heeft bij toedeling van een bepaalde kavel, ziet zijn kansen daarop zeer sterk&#13;
verminderen. De wettelijke gebruiker en een ander kunnen met de landinrichtingscommissie&#13;
overeenstemming bereikt hebben dat die ander het tijdelijk gaat gebruiken, zonder&#13;
dat de derde hiertegen iets kan ondernemen.&#13;
Verder zal overwogen worden om de goedkeuring door de centrale commissie te laten&#13;
vervallen of op een andere wijze te regelen. Goedkeuring door de centrale commissie is&#13;
inderdaad een zwaar middel. De huidige regeling waarbij dit (via delegatie) door de inspecteurs&#13;
landinrichting gebeurt, zou bijvoorbeeld wettelijk gemaakt kunnen worden. Uiteraard&#13;
hangt de definitieve invulling hiervan mede af van de definitieve vormgeving van&#13;
de organisatie rond landinrichting na uitwerking van het LNV/IPO-akkoord.&#13;
5. SLOTBESCHOUWING&#13;
Het Plan van tijdelijk gebruik wordt gebruikt in alle landinrichtingsprojecten waarvan de&#13;
enquête-resultaten verwerkt zijn. Het is noodzakelijk om voordat de uitvoering begint een&#13;
goede planbasis te realiseren zodat er tijdens de uitvoering geen oponthoud ontstaat door&#13;
gebrek aan medewerking en er na de uitvoering van werken geen nieuwe pachtverhoudingen&#13;
zijn ontstaan. In vergelijking met de artikelen 54 en 54a Ruilverkavelingswet 1954 is&#13;
voor betrokken rechthebbenden de rechtszekerheid groter, daar zij inspraak hebben bij het&#13;
opstellen van het Plan van tijdelijk gebruik en bezwaar kunnen indienen. De procedure&#13;
versnelt het landinrichtingsproces niet direct, maar voorkomt dat tijdens de uitvoering&#13;
veel onverwachte tegenslagen ontstaan. Als er geen overeenstemming bereikt kan worden&#13;
kan de rechter-commissaris een doorslaggevende uitspraak doen. Het overleg voor het opstellen&#13;
van het plan heeft een bijkomend positief effect; het vergroot de betrokkenheid&#13;
van de gebruiksgerechtigden. Het toetsingscriterium dat het Plan van tijdelijk gebruik opgesteld kan worden als het&#13;
belang van de landinrichting dit vordert is erg ruim. Ook het besparen van kosten en een&#13;
vlotte afhandeling van het project vallen daar naar onze mening onder, zolang belangen&#13;
van individuen daarbij niet onevenredig worden geschaad. Aan het gebruik van het Plan&#13;
van tijdelijk gebruik vooruitlopend op de uiteindelijke toedeling kleven echter problemen.&#13;
De oplossing van die problemen moet ons inziens gezocht worden in het door iedereen&#13;
(rechthebbenden, landinrichtingscommissie en rechtbank) goed voor ogen houden van de&#13;
betekenis van het woordje tijdelijk, zodat eventuele verschillen tussen het Plan van toedeling&#13;
en het Plan van tijdelijk gebruik geaccepteerd worden. Het inschakelen van de rechtbank&#13;
bij de rechtsbescherming tegen het Plan van tijdelijk gebruik zou het alleen nog&#13;
maar moeilijker maken om bij het Plan van toedeling anders te beslissen. En pas bij het&#13;
Plan van toedeling is alle informatie beschikbaar om tot een zo goed mogelijke verkaveling&#13;
te komen, zodat wijzigingen mogelijk moeten blijven. Als de betekenis van het&#13;
woord tijdelijk in acht wordt genomen en de rechtbank in de toekomst het tijdelijke gebruik&#13;
niet te richtinggevend hanteert bij de definitieve toedeling is het ons inziens goed&#13;
om de mogelijkheid te benutten om de toekomstige situatie al gedeeltelijk te realiseren&#13;
met behulp van het Plan van tijdelijk gebruik.</content><legacyfootnotes>1. E. Tofield en P.C. de Wolf, Het Plan van tijdelijk gebruik, AR 1987, blz. 65-70.&#13;
2. M. Rijksen, Het plan van tijdelijk gebruik in de praktijk, casestudie-verslag, Faculteit der Geodesie, TU&#13;
Delft, 1993.&#13;
3. Vgl. Tofield en De Wolf, a.w., blz. 65.&#13;
4. P. de Haan, Onroerend-goedrecht lc, Landinrichting, 1988, blz. 183.&#13;
5. Tofield en De Wolf, a.w., blz. 69.&#13;
6. Zie Rechter-commissaris Utrecht 4 en 11 maart 1987, Rvkb 72, nrs. 5 en 6.&#13;
7. Rb. Haarlem 6-12-1988, Rvkb 75, nr. 46.&#13;
8. Rb. Breda 29-11-88, AR 1990, nr. 4324.9. Concept-projectplan voor de (2e fase) Evaluatie van de Landinrichtingswet, Min. LNV, 22-9-1993, blz. 9&#13;
van de bijlage.</legacyfootnotes><footnotes><footnote/></footnotes><auteurs>Mw. A.M. Rijksen &#13;
mr.ir. J.A. Zevenbergen</auteurs><published>1994-04-01 00:00:00</published><modified>1993-07-12 00:00:00</modified><editiondate>1994-04-01</editiondate><htmlpath>https://denhollander.info/artikel/6043</htmlpath></article>
</articles></edition>
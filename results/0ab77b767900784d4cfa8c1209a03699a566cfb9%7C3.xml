<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2003</searchword><id>4549</id><udhid>UDH:TvAR/4549</udhid><titel>Van Woerden / Gemeente Vlaardingen (TvAR 2003/5178)</titel><searchwords><searchword>TvAR 10/2003</searchword><searchword>TvAR 2003/5178</searchword><searchword>UDH:TvAR/4549</searchword></searchwords><attachments><attachment><name>2003_nr 10_Rechtspraak_5178.pdf</name><extention>pdf</extention><url>https://denhollander.info/download/4494/ci</url></attachment></attachments><inleiding>[Pachtwet art. 40, 48]&#13;
&#13;
Grond in geschil heeft haar niet-landbouwkundige&#13;
bestemming, waarvan ingevolge&#13;
goedgekeurd bestemmingsplan al sprake&#13;
was bij de aanvang van de pachtovereenkomst,&#13;
onafgebroken behouden totdat in&#13;
verband met de voorgenomen realisering&#13;
van die bestemming het bepaalde in art. 40&#13;
van de Pachtwet aan verdere verlenging&#13;
van de overeenkomst in de weg stond.&#13;
Hieraan doet niet af dat ingevolge een&#13;
overgangsbepaling voortzetting van het&#13;
bestaande landbouwkundige gebruik (met&#13;
zekere restricties) nog was toegestaan; zulks&#13;
impliceert niet dat sprake is van een dubbelbestemming.&#13;
Geen recht op schadeloosstelling.</inleiding><content>ARREST IN DE ZAAK VAN:&#13;
Hugo Jan van Woerden, wonende te&#13;
Zoetermeer,&#13;
appellant,&#13;
procureur: mr. J.M.J. Huver,&#13;
tegen&#13;
De Gemeente Vlaardingen, zetelende te&#13;
Vlaardingen,&#13;
geïntimeerde,&#13;
procureur: mr. J.C.N.B. Kaal.&#13;
1 Het geding in eerste aanleg&#13;
De pachtkamer van het kantongerecht te&#13;
Schiedam heeft op 21 november 2000 tussen&#13;
partijen een vonnis gewezen dat in fotocopie&#13;
aan dit arrest is gehecht en naar de inhoud&#13;
waarvan wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: Van&#13;
Woerden – is bij exploot van 7 december&#13;
2000, met gelijktijdige dagvaarding van geïntimeerde&#13;
– hierna ook te noemen: de Gemeente&#13;
– voor dit hof, in hoger beroep gekomen van&#13;
genoemd vonnis.&#13;
2.2 Bij memorie van grieven zijn na te melden&#13;
grieven aangevoerd en is bewijs aangeboden,&#13;
met conclusie dat het hof het vonnis, waarvan&#13;
beroep, zal vernietigen en, opnieuw rechtdoende,&#13;
de vordering van appellant alsnog zal&#13;
toewijzen, met veroordeling van geïntimeerde&#13;
in de kosten van de procedure in beide instanties.&#13;
2.3 Bij memorie van antwoord is verweer&#13;
gevoerd met conclusie dat het hof de grieven&#13;
van appellant zal verwerpen en het vonnis,&#13;
waarvan beroep, zal bekrachtigen, met veroordeling&#13;
van appellant in de kosten van het&#13;
hoger beroep.&#13;
2.4 Ter zitting van het hof van 22 oktober&#13;
2001 is de zaak vervolgens bepleit, voor&#13;
appellant door mr P.J.L.J. Duijsens, advocaat&#13;
te ’s Gravenhage, en voor geïntimeerde door&#13;
mr M.A. van der Laan, advocaat te Rotterdam,&#13;
beiden mede aan de hand van pleitnotities.&#13;
Partijen hebben daarna de stukken aan&#13;
het hof overgelegd ter fine van arrest.&#13;
2.5 Bij fax van 22 oktober 2001 heeft de raadsvrouwe&#13;
van geïntimeerde, zulks conform ter&#13;
bovengenoemde zitting van het hof gemaakte&#13;
afspraak, aan het hof en aan de wederpartij&#13;
nog doen toekomen een fotocopie van het&#13;
besluit van het Dagelijks Bestuur van het&#13;
Openbaar Lichaam Rijnmond d.d. 2 september&#13;
1980, waarbij zijn beslissing inzake goedkeuring&#13;
van het bestemmingsplan “Broekpolder”&#13;
is verdaagd. De raadsman van appellant&#13;
heeft daarop niet meer gereageerd.&#13;
3 De grieven&#13;
De grieven luiden:&#13;
I Onjuist is de overweging van de pachtkamer&#13;
van het kantongerecht onder 2.4: Ten tijde van&#13;
de verpachting van het onderhavige perceel&#13;
aan (de rechtsvoorganger van) Van Woerden&#13;
had het onderhavige perceel de bestemming&#13;
stadsuitbreiding en/of recreatie, althans een&#13;
andere niet-agrarische bestemming. Sedert 14&#13;
juli 1998 is de bestemming van het perceel&#13;
herzien in die van “extensieve recreatie”.&#13;
II Onjuist is overweging 5.2 van de pachtkamer&#13;
van het kantongerecht: Bij de aanvang&#13;
van de onderhavige pacht was het verpachte&#13;
in de zin van artikel 48 van de Pachtwet voor&#13;
niet tot de landbouw betrekkelijke doeleinden&#13;
bestemd. Dit volgt uit het onder 2.4. weergegeven&#13;
feit.&#13;
III Onjuist is overweging 5.3 van de pachtkamer&#13;
van het kantongerecht: Nadien is het&#13;
verpachte niet bij goedgekeurd bestemmingsplan&#13;
voor wel tot de landbouw betrekkelijke&#13;
doeleinden bestemd. De (lees: door) Van&#13;
Woerden genoemde plannen van de Gemeente&#13;
om het perceel (mede) voor bosbouw te&#13;
bestemmen hebben immers niet in een goedgekeurd&#13;
bestemmingsplan geresulteerd, terwijl&#13;
het perceel uiteindelijk bij goedgekeurd&#13;
plan voor extensieve recreatie is bestemd (zie&#13;
overweging 5.7 van de beschikking van het&#13;
gerechtshof te Arnhem van 26 september&#13;
2000).&#13;
IV Onjuist is overweging 5.4 van de pachtkamer&#13;
van het kantongerecht dat de vordering&#13;
een deugdelijke grondslag zou ontberen.&#13;
V Onjuist is overweging 5.5 van de pachtkamer&#13;
van het kantongerecht alsmede de&#13;
beslissing van de pachtkamer. Ten onrechte&#13;
heeft de pachtkamer in het vonnis van 21&#13;
november 2000 Van Woerden veroordeeld in&#13;
de proceskosten.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) weersproken, vaststaande&#13;
feiten worden uitgegaan:&#13;
– door de Gemeente is in of omstreeks 1973&#13;
een perceel grond in de Broekpolder te Vlaardingen,&#13;
plaatselijk bekend als spuitvakken 4, 5&#13;
en 7 (ged.), kadastraal bekend gemeente&#13;
Vlaardingen, sectie F, nrs. 550 en 591, totaal&#13;
groot ongeveer 64 ha, althans 59.87.50 ha, in&#13;
gebruik gegeven aan de vader van Van Woerden;&#13;
– daarna is met betrekking tot die grond&#13;
tussen de Gemeente en de vader van Van&#13;
Woerden een pachtovereenkomst tot stand&#13;
gekomen;&#13;
– Van Woerden is in 1981 als pachter van&#13;
genoemde grond in de plaats van zijn vader&#13;
getreden;&#13;
– ingevolge beschikking van dit hof van&#13;
29 mei 2001 (voorafgegaan door een tussenbeschikking&#13;
van 26 september 2000) is deze&#13;
pachtovereenkomst per 1 maart 2000 geëindigd.&#13;
5 Beoordeling van het geschil in&#13;
hoger beroep&#13;
5.1 Voormelde beschikkingen van dit hof zijn&#13;
gegeven uit overwegingen in hoofdzaak dat&#13;
het gepachte ingevolge goedgekeurd onherroepelijk&#13;
bestemmingsplan is bestemd voor&#13;
extensieve recreatie, dat de Gemeente genoegzaam&#13;
aannemelijk heeft gemaakt dat zij die&#13;
bestemming wil verwezenlijken, dat de daarvoor&#13;
vereiste goedkeuringen zijn verleend en&#13;
dat voldoende is komen vast te staan dat de&#13;
Gemeente de niet-landbouwkundige bestemming&#13;
op korte termijn kan en zal verwezenlijken,&#13;
weshalve het bepaalde in artikel 40 van&#13;
de Pachtwet aan verlenging van de pachtovereenkomst&#13;
in de weg staat.&#13;
5.2 Ingevolge artikel 48, lid 1, van de Pachtwet&#13;
heeft een pachter, indien de pachtovereenkomst&#13;
niet wordt verlengd omdat de verpachter&#13;
het verpachte wil bestemmen voor niet tot&#13;
de landbouw betrekkelijke doeleinden, recht&#13;
op een door de verpachter te betalen schadeloosstelling.&#13;
Lid 3 van gemeld artikel bepaalt&#13;
vervolgens dat dit geen toepassing vindt&#13;
indien de pachtverhouding is aangevangen&#13;
nadat die bestemming bij een goedgekeurd&#13;
bestemmingsplan aan het verpachte is gegeven.&#13;
Het onderhavige geschil betreft met name de&#13;
vraag of dit laatste in casu het geval is.&#13;
5.3 Niet in discussie tussen partijen is dat ten&#13;
tijde van de aanvang van de onderhavige&#13;
pachtovereenkomst de grond in geschil in het&#13;
toen geldende bestemmingsplan (uitbreidingsplan)&#13;
een niet-landbouwkundige bestemming&#13;
had.&#13;
Vervolgens is in 1980 door de Raad van de&#13;
Gemeente Vlaardingen het bestemmingsplan&#13;
“Broekpolder” vastgesteld, in welk plan de&#13;
grond in geschil de bestemming Bos en/of&#13;
Bos en Wonen heeft gekregen. Aan dat plan is&#13;
door het dagelijks bestuur van het Openbaar&#13;
Lichaam Rijnmond op 13 januari 1981 goedkeuring&#13;
onthouden; het tegen die beslissing&#13;
ingestelde beroep is bij besluit van de Kroon&#13;
van 13 januari 1984 ongegrond verklaard.&#13;
Daarna is in 1996 door de Gemeenteraad van&#13;
Vlaardingen opnieuw een bestemmingsplan&#13;
“Broekpolder” vastgesteld, welk bestemmingsplan&#13;
de benodigde goedkeuring heeft verkregen&#13;
en onherroepelijk is geworden; in dit plan&#13;
is de grond in geschil bestemd voor “extensieve&#13;
recreatie”.&#13;
5.4 Nu Van Woerden, zulks anders dan het&#13;
hof ter zitting van zijn raadsman heeft begrepen,&#13;
zijn op het gestelde ontbreken van het&#13;
aanhoudingsbesluit van het Openbaar Lichaam&#13;
Rijnmond d.d. 2 september 1980 gebaseerde&#13;
verweer niet heeft ingetrokken, zal het hof ter&#13;
zake een beslising geven.&#13;
5.5 Uit het door de Gemeente nog aan het hof&#13;
en de wederpartij toegestuurde stuk blijkt dat&#13;
het Openbaar Lichaam Rijnmond, zulks&#13;
anders dan door Van Woerden in zijn memorie&#13;
van grieven en ter zitting van het hof aangevoerd,&#13;
bij besluit van 2 september 1980 zijn&#13;
beslissing inzake goedkeuring van het bestemmingsplan&#13;
“Broekpolder 1980” voor ten hoogste&#13;
zes maanden heeft verdaagd. Dit brengt&#13;
mee dat geen sprake is geweest van een fictieve&#13;
goedkeuring van dat bestemmingsplan als&#13;
bedoeld in het toen in artikel 28, lid 3, van de&#13;
Wet op de Ruimtelijke Ordening bepaalde en&#13;
dat het vervolgens binnen genoemde periode&#13;
van zes maanden genomen besluit tot onthouding&#13;
van goedkeuring d.d. 13 januari 1981&#13;
rechtsgeldig was. Nu, zoals hierboven reeds&#13;
vermeld, het tegen dat besluit ingestelde&#13;
beroep ongegrond is verklaard, heeft bedoeld&#13;
bestemmingsplan mitsdien nimmer rechtskracht&#13;
verkregen.&#13;
5.6 Uit het vorenstaande volgt dat de grond in&#13;
geschil niet alleen ten tijde van de aanvang van&#13;
de onderhavige pachtverhouding een niet tot&#13;
de landbouw betrekkelijke bestemming had,&#13;
maar sindsdien zulk een bestemming onafgebroken&#13;
heeft behouden en dit brengt mee dat&#13;
de stelling van Van Woerden, dat het gepachte&#13;
na de aanvang van de pachtverhouding in&#13;
1973 krachtens goedgekeurd bestemmingsplan&#13;
gedurende enige tijd een landbouwkundige&#13;
bestemming c.q. een bosbouwbestemming&#13;
zou hebben gehad, feitelijk onjuist is.&#13;
De vraag of aan het bepaalde in artikel 48, lid&#13;
3, van de Pachtwet voorbij dient te worden&#13;
gegaan in een situatie als door Van Woerden&#13;
gesteld, behoeft dus geen beantwoording.&#13;
5.7 Van Woerden voert nog aan dat in het ten&#13;
tijde van de aanvang van de onderhavige&#13;
pachtverhouding ten aanzien van de grond in&#13;
geschil geldende bestemmingsplan bij de bestemming&#13;
“recreatie: sportvelden en speelterreinen,&#13;
perken, plantsoenen, volks- en&#13;
schoolwerktuinen” is aangetekend: “met dien&#13;
verstande dat bestaande bebouwing mag&#13;
worden veranderd doch niet mag worden uitgebreid&#13;
en geen nieuwe bebouwing vereist&#13;
voor de uitoefening van landbouw en veeteelt&#13;
mag worden opgericht”. Dit betekent, aldus&#13;
Van Woerden, dat agrarisch gebruik was toegestaan&#13;
naast de invulling van het terrein ten&#13;
behoeve van recreatief gebruik.&#13;
5.8 Ter zake overweegt het hof dat Van Woerden&#13;
uit bedoelde aantekening ten onrechte&#13;
afleidt dat sprake is geweest van een zogenaamde&#13;
dubbelbestemming, mitsdien van een&#13;
bestemming ook voor landbouwkundige&#13;
doeleinden. Bedoelde aantekening is niet meer&#13;
dan een zogenaamde overgangsbepaling op&#13;
grond waarvan voortzetting van het bestaande&#13;
landbouwkundige gebruik van de grond (met&#13;
zekere restricties) nog was toegestaan zolang&#13;
de recreatieve bestemming niet zou worden&#13;
gerealiseerd. Dit impliceert geen dubbelbestemming&#13;
als door Van Woerden betoogd&#13;
en laat geheel onverlet dat de grond bestemd&#13;
was voor recreatieve doeleinden zonder meer.&#13;
Het gaat er in casu om van welke bestemming&#13;
krachtens goedgekeurd bestemmingsplan&#13;
sprake was en niet of een van die bestemming&#13;
afwijkend gebruik van de grond nog toelaatbaar&#13;
bleef. Ook de omstandigheid dat gemelde&#13;
recreatieve bestemming nimmer is gerealiseerd,&#13;
doet daaraan niet af.&#13;
5.9 Niet van belang is voorts de eventuele&#13;
omstandigheid dat in het streekplan Rijnmond&#13;
aan de grond in geschil de bestemming&#13;
productiebos is toegekend. Dit geldt reeds&#13;
omdat het voor de toepassing van artikel 48,&#13;
lid 3, van de Pachtwet gaat om de bestemming&#13;
die in een – de burgers niet bindend – streek-&#13;
plan wordt aangegeven.&#13;
5.10 De omstandigheid dat een pachtobject bij&#13;
de aanvang van de pachtovereenkomst krachtens&#13;
goedgekeurd bestemmingsplan een nietlandbouwkundige&#13;
bestemming heeft, brengt&#13;
mee dat de pachter zich er reeds dan van&#13;
bewust is, althans moet zijn, dat de pacht&#13;
verband met de realisering van die bestemming&#13;
op zeker moment kan eindigen en dat&#13;
hij dan ingevolge het bepaalde in artikel 48,&#13;
lid 3, van de Pachtwet geen recht op een (volledige)&#13;
schadeloosstelling zal hebben. De&#13;
(eventuele) omstandigheid dat bedoelde realisering&#13;
nog lang op zich laat wachten en wellicht&#13;
zelfs helemaal niet in de oorspronkelijk&#13;
bedoelde vorm plaats vindt, laat dat onverlet&#13;
en betekent niet dat deze enkele omstandigheid&#13;
aan toepassing van laatstgenoemde wetsbepaling&#13;
in de weg zou moeten staan.&#13;
5.11 Al het vorenoverwogene, dat tezamen&#13;
in onderling verband bezien, leidt tot de conclusie&#13;
dat Van Woerden geen recht heeft op&#13;
een schadeloosstelling als door hem gevorderd.&#13;
De pachtkamer van het kantongerecht&#13;
heeft met juistheid dienovereenkomstig&#13;
geoordeeld en de door Van Woerden daartegen&#13;
opgeworpen grieven kunnen geen doel&#13;
treffen. Als de in het ongelijk gestelde partij&#13;
hij ook terecht in de kosten van het geding&#13;
gewezen en ook de daartegen aangevoerde&#13;
grief faalt.&#13;
Het door Van Woerden nog gedane bewijsaanbod&#13;
is ongespecificeerd en wordt als&#13;
algemeen en te vaag door het hof gepasseerd.&#13;
6 Slotsom&#13;
Het vonnis, waarvan beroep, moet worden&#13;
bekrachtigd en Van Woerden moet als de ook&#13;
in hoger beroep in het ongelijk gestelde partij&#13;
worden veroordeeld in de kosten van dat&#13;
beroep.&#13;
7 Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te Schiedam tussen partijen&#13;
gewezen vonnis van 21 november 2000, waarvan&#13;
beroep;&#13;
veroordeelt Van Woerden in de in hoger&#13;
beroep tussen partijen gevallen proceskosten,&#13;
aan de zijde van de Gemeente tot heden&#13;
begroot op ƒ 475,– voor verschotten en&#13;
ƒ 5.100,– voor salaris van de procureur.</content><legacyfootnotes/><footnotes><footnote/></footnotes><auteurs/><published>2003-10-01 00:00:00</published><modified>2003-10-01 00:00:00</modified><editiondate>2003-10-01</editiondate><htmlpath>https://denhollander.info/artikel/4549</htmlpath></article>
</articles></edition>
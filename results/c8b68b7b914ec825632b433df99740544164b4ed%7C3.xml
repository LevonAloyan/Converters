<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2001</searchword><id>5610</id><udhid>UDH:TvAR/5610</udhid><titel>Wijzigingen in de mestwetgeving in 2002 en 2003.</titel><searchwords><searchword>TvAR 1/2001</searchword><searchword>UDH:TvAR/5610</searchword></searchwords><attachments><attachment><name>2001_nr 1_Artikel_Haije.pdf</name><extention>pdf</extention><url>https://denhollander.info/download/5542/ci</url></attachment></attachments><inleiding>1. Inleiding&#13;
Bij brief van 10 september 1999 aan de Tweede Kamer hebben de ministers van Landbouw,&#13;
Natuurbeheer en Visserij en van Volkshuisvesting, Ruimtelijke Ordening en&#13;
Milieubeheer een aantal ingrijpende wijzigingen van de mestwetgeving aangekondigd.1&#13;
Deze worden doorgevoerd in 2002 en 2003 en krijgen hun beslag in de Meststoffenwet.&#13;
Het wetsvoorstel waarmee een en ander wordt vormgegeven, is op 5 september&#13;
jl. bij de Tweede Kamer ingediend.2&#13;
De in de brief en de memorie van toelichting bij het wetsvoorstel aangegeven redenen&#13;
voor de wijzigingen zijn tweeërlei.3&#13;
Allereerst gaan de in Nederland gestelde regels ter regulering van het gebruik van&#13;
meststoffen – waarvan de kern wordt gevormd door het in hoofdstuk IV van de Meststoffenwet&#13;
neergelegde stelsel van regulerende mineralenheffingen – niet ver genoeg&#13;
om te verzekeren dat tijdig in geheel Nederland wordt voldaan aan de in de Nitraatrichtlijn4&#13;
neergelegde doelstellingen; deze doelstellingen hebben onder meer betrekking&#13;
op de maximum nitraatgehalten voor grond- en oppervlaktewater. De normen&#13;
zijn te hoog om te kunnen verzekeren dat de ingevolge de richtlijn maximaal toelaatbare&#13;
dierlijke mestgift per hectare per jaar niet wordt overschreden, en de tarieven&#13;
van de heffingen zijn te laag om voldoende sturend te zijn. De Commissie van de&#13;
Europese Gemeenschappen heeft Nederland vanwege deze en andere gebreken voor&#13;
het Europese Hof in Luxemburg gedaagd.5&#13;
Tegelijkertijd zijn de juridische procedures met betrekking tot de Wet herstructurering varkenshouderij, die onder meer hebben geleid tot een tijdelijke buitenwerkingstelling&#13;
van die wet door de rechter,6 aanleiding geweest tot een herbezinning op&#13;
het wettelijke instrumentarium dat de omvang van de productie van dierlijke meststoffen&#13;
reguleert, het zogenoemde ‘volume-instrumentarium’.7 Dat instrumentarium&#13;
is, behalve in de Wet herstructurering varkenshouderij, neergelegd in hoofdstuk V&#13;
van de Meststoffenwet en de met dat hoofdstuk verbonden Wet verplaatsing mestproductie.&#13;
Het heeft als functie te verzekeren dat op landelijk niveau niet meer dierlijke&#13;
mest wordt geproduceerd dan de daarvoor bestaande gebruiks- en afzetmogelijkheden.&#13;
Een aanmerkelijk landelijk mestoverschot kan grote sociaal-economische&#13;
consequenties hebben voor bedrijven die hun mest niet of slechts tegen zeer hoge&#13;
kosten kwijt kunnen en veroorzaakt grote druk op de handhaving van de gebruiksregels&#13;
voor mest. Bij de herbezinning op het volume-instrumentarium stond de wens&#13;
voorop om op termijn af te stappen van de in voornoemde wetten neergelegde stelsels&#13;
van dierrechten, waarbij het aantal dieren op het bedrijf aan een plafond wordt&#13;
gebonden: de mestproductierechten, de varkensrechten en de per 1 januari 2001 ingevoerde&#13;
pluimveerechten.8 In de toekomst zou de omvang van de mestproductie die&#13;
op een bedrijf mag plaatsvinden, direct afhankelijk moeten worden gesteld van de&#13;
voorafgaand aan de productie door de veehouder verzekerde gebruiks- en afzetmogelijkheden&#13;
voor die mest binnen de voor het mestgebruik geldende normen; dit zonder&#13;
onderscheid tussen veehouderijsectoren.&#13;
Het op 5 september jl. ingediende wetsvoorstel voorziet met name in belangrijke&#13;
wijzigingen van de hoofdstukken IV en V van de Meststoffenwet. Het voorbereidend&#13;
onderzoek is door de Tweede Kamer snel aangevangen. Op 20 oktober jl. heeft de&#13;
Vaste Commissie voor Landbouw, Natuurbeheer en Visserij van de Tweede Kamer&#13;
een voorlopig verslag uitgebracht, waarop de regering op 30 oktober jl. met een nota rering varkenshouderij, die onder meer hebben geleid tot een tijdelijke buitenwerkingstelling&#13;
van die wet door de rechter,6 aanleiding geweest tot een herbezinning op&#13;
het wettelijke instrumentarium dat de omvang van de productie van dierlijke meststoffen&#13;
reguleert, het zogenoemde ‘volume-instrumentarium’.7 Dat instrumentarium&#13;
is, behalve in de Wet herstructurering varkenshouderij, neergelegd in hoofdstuk V&#13;
van de Meststoffenwet en de met dat hoofdstuk verbonden Wet verplaatsing mestproductie.&#13;
Het heeft als functie te verzekeren dat op landelijk niveau niet meer dierlijke&#13;
mest wordt geproduceerd dan de daarvoor bestaande gebruiks- en afzetmogelijkheden.&#13;
Een aanmerkelijk landelijk mestoverschot kan grote sociaal-economische&#13;
consequenties hebben voor bedrijven die hun mest niet of slechts tegen zeer hoge&#13;
kosten kwijt kunnen en veroorzaakt grote druk op de handhaving van de gebruiksregels&#13;
voor mest. Bij de herbezinning op het volume-instrumentarium stond de wens&#13;
voorop om op termijn af te stappen van de in voornoemde wetten neergelegde stelsels&#13;
van dierrechten, waarbij het aantal dieren op het bedrijf aan een plafond wordt&#13;
gebonden: de mestproductierechten, de varkensrechten en de per 1 januari 2001 ingevoerde&#13;
pluimveerechten.8 In de toekomst zou de omvang van de mestproductie die&#13;
op een bedrijf mag plaatsvinden, direct afhankelijk moeten worden gesteld van de&#13;
voorafgaand aan de productie door de veehouder verzekerde gebruiks- en afzetmogelijkheden&#13;
voor die mest binnen de voor het mestgebruik geldende normen; dit zonder&#13;
onderscheid tussen veehouderijsectoren.&#13;
Het op 5 september jl. ingediende wetsvoorstel voorziet met name in belangrijke&#13;
wijzigingen van de hoofdstukken IV en V van de Meststoffenwet. Het voorbereidend&#13;
onderzoek is door de Tweede Kamer snel aangevangen. Op 20 oktober jl. heeft de&#13;
Vaste Commissie voor Landbouw, Natuurbeheer en Visserij van de Tweede Kamer&#13;
een voorlopig verslag uitgebracht, waarop de regering op 30 oktober jl. met een notanaar aanleiding van het verslag heeft gereageerd.9 Uit het verslag blijkt dat een kamermeerderheid&#13;
met instemming van het wetsvoorstel heeft kennis genomen, zij het dat&#13;
bij onderdelen kritische vragen worden gesteld.&#13;
De Tweede en Eerste Kamer is door de regering verzocht om een spoedige behandeling,&#13;
opdat de wijzigingswet nog in het eerste kwartaal van 2001 in het Staatsblad&#13;
kan worden gepubliceerd. Het is van belang dat de agrarische sector snel duidelijkheid&#13;
krijgt, zodat tijdig de noodzakelijke aanpassingen in de bedrijfsvoering ter voldoening&#13;
aan de nieuwe wettelijke eisen kunnen worden doorgevoerd. Bovendien is&#13;
voor een goede werking van de wet van belang dat een deel van de daarop gebaseerde&#13;
uitvoeringsregelgeving al in de eerste helft van 2001 in werking treedt. Een voorspoedige&#13;
behandeling zal voorts bijdragen aan het vertrouwen van de Commissie van de&#13;
Europese Gemeenschappen in de Nederlandse aanpak om op zo kort mogelijke termijn&#13;
te voldoen aan de eisen van de Nitraatrichtlijn.&#13;
In het navolgende wordt nader ingegaan op de wetswijzigingen en de achtergronden&#13;
daarbij.</inleiding><content>2. Wijzigingen in het stelsel van regulerende mineralenheffingen&#13;
2.1. Hoofdlijnen van het heffingenstelsel&#13;
Ingevolge het op 1 januari 1998 in werking getreden stelsel van regulerende mineralenheffingen&#13;
wordt door landbouwbedrijven aangifte gedaan van de hoeveelheden&#13;
fosfaat en stikstof die in een jaar op het bedrijf zijn aangevoerd, en van de hoeveelheden&#13;
die in dat jaar van het bedrijf zijn afgevoerd. Is de aanvoer groter dan de afvoer,&#13;
dan wordt het verschil geacht naar het milieu verloren te zijn gegaan.10 Daarbij moet&#13;
worden bedacht dat enig verlies van deze ‘mineralen’ altijd onvermijdelijk zal zijn.&#13;
Het verlies wordt belast met een heffing voor zover het groter is dan het verlies dat&#13;
ingevolge de wet is toegelaten. Het toelaatbare verlies wordt berekend op basis van de&#13;
fosfaat- en stikstofverliesnormen die gelden per hectare grasland, bouw- en braakland&#13;
en natuurterrein, en de oppervlakten daarvan die tot het bedrijf behoren. Feitelijk zijn&#13;
de verliesnormen doelvoorschriften voor de maximale milieubelasting door fosfaat en&#13;
stikstof uit de landbouw, waaraan de landbouwer kan voldoen door de bij zijn individuele&#13;
bedrijfssituatie passende maatregelen te nemen, waarmee – rekening houdend&#13;
met de toelaatbare verliezen – een goede balans tussen de aan- en afvoer van fosfaat&#13;
en stikstof wordt gevonden. Door het systeem van voldoening van de heffing op aangifte11&#13;
volgt na afloop van elk jaar voor elk bedrijf een financiële afrekening over de&#13;
ontoelaatbare verliezen, wat noodzakelijk is voor een geloofwaardige handhaving van de normen. De bedoeling is natuurlijk dat de tarieven van de heffing – neergelegd in&#13;
de artikelen 20 en 27 van de Meststoffenwet – zodanig zijn dat de landbouwers maatregelen&#13;
nemen om ontoelaatbare verliezen en daarmee heffingen te voorkomen. Het&#13;
doel van de heffing is immers het tegengaan van de milieubelasting door overmatig&#13;
mestgebruik en niet het genereren van inkomsten voor de overheid.&#13;
Overeenkomstig artikel 104 van de Grondwet is de heffingsgrondslag goeddeels in de&#13;
Meststoffenwet zelf neergelegd. In het globalere basisstelsel van de in titel 1 van&#13;
hoofdstuk IV neergelegde forfaitaire mineralenheffingen wordt, zoals blijkt uit artikelen&#13;
16 en 17, voor de heffingsgrondslag op eenvoudige, voornamelijk forfaitaire&#13;
wijze aangesloten bij de meststromen op het bedrijf, waarbij rekening wordt gehouden&#13;
met een forfaitair bepaalde hoeveelheid fosfaat en stikstof die geacht wordt met&#13;
het gewas aan de bodem te worden onttrokken. In het op basis van de keuze van de&#13;
landbouwer zelf toe te passen nauwkeuriger stelsel van de verfijnde mineralenheffingen&#13;
– neergelegd in titel 2 van hoofdstuk IV – wordt, zoals blijkt uit de artikelen 24&#13;
en 25 in samenhang met bijlage D, aangesloten bij een veel groter aantal aan- en&#13;
afvoerposten: niet alleen meststoffen, maar ook veevoer, dieren en dierlijke en plantaardige&#13;
producten. In dat systeem wordt de omvang van alle belangrijke posten op de&#13;
mineralenbalans van het landbouwbedrijf bepaald op basis van werkelijke mineralengehaltes.&#13;
In beide stelsels zijn de verliesnormen dezelfde. Voor het forfaitaire systeem zijn zij&#13;
neergelegd in artikel 18 en voor het verfijnde systeem in artikel 26. Het in die artikelen&#13;
neergelegde geleidelijke traject van steeds scherper wordende normen is ontleend&#13;
aan de Integrale Notitie mest- en ammoniakbeleid uit 1995.12 Bij dat traject zouden&#13;
om en nabij 2008/2010 de milieudoelstellingen worden gerealiseerd voor het grootste&#13;
deel van het Nederlandse grondgebied.&#13;
In titel 3 van hoofdstuk IV van de Meststoffenwet is ook voorzien in een regulerende&#13;
heffing van intermediaire ondernemingen, zoals loonwerkers, transporteurs, handelaren,&#13;
opslaghouders en be- en verwerkers, die de door hen afgenomen meststoffen niet&#13;
verantwoord afzetten. Die heffing heeft tot doel om zeker te stellen dat in de gehele&#13;
keten van mestproducent tot eindgebruiker over de dierlijke meststromen verantwoording&#13;
wordt afgelegd. Bij intermediairs vindt geen gebruik van mest op eigen&#13;
land plaats, reden waarom voor deze groep heffingplichtigen geen verliesnormen zijn&#13;
voorzien en reden waarom de voorgestelde wijzigingen in het wetsvoorstel die ertoe&#13;
strekken het mestgebruik terug te dringen, voor hen niet relevant zijn.&#13;
2.2. Wet van 7 december 2000&#13;
Aan de per 2002 en 2003 door te voeren wijzigingen van hoofdstuk IV van de Meststoffenwet&#13;
zal op 1 januari 2001 een aantal wijzigingen voorafgaan. Het gaat daarbij&#13;
om de wijzigingen als voorzien in de Wet van 7 december 2000, die invulling geeft aan&#13;
het zogenoemde aanvullend stikstofbeleid. Dat beleid vormde een eerste, maar onvoldoende antwoord op de bezwaren van de Europese Commissie met betrekking tot de&#13;
wijze van implementatie van de Nitraatrichtlijn.13 De oorspronkelijke bedoeling was&#13;
dat de wetswijzigingen op 1 januari 2000 van kracht zouden worden, maar die datum&#13;
is niet haalbaar gebleken. Het wetsvoorstel heeft de grootst denkbare parlementaire&#13;
steun gekregen: het werd zowel in de Tweede als in de Eerste Kamer met algemene&#13;
stemmen aanvaard.14&#13;
Overeenkomstig de Wet van 7 december 2000 zullen de in de Meststoffenwet neergelegde&#13;
stikstofverliesnormen per 2001 worden aangescherpt, en wel met 25 kilogram&#13;
per hectare voor bouwland op zand- en lössgrond en voor grasland. De in die wet&#13;
voorziene normaanscherpingen in de jaren ná 2001 – met in 2008/10 een extra aanscherping&#13;
voor de nitraatuitspoelingsgevoelige droge zand- en lössgronden, noodzakelijk&#13;
om ook voor die gronden de nitraatdoelstellingen voor het grond- en oppervlaktewater&#13;
te kunnen realiseren15 – zijn inmiddels achterhaald door het op 5 september&#13;
jl. ingediende wetsvoorstel. De Wet van 7 december 2000 ontleent haar belang&#13;
evenwel mede aan het feit dat daarmee de in artikel 38 van de Meststoffenwet neergelegde&#13;
vrijstelling van de heffingen voor bedrijven met een veebezetting van minder&#13;
dan 2,5 grootvee-eenheden per hectare komt te vervallen. Als gevolg daarvan worden&#13;
per 1 januari 2001 ook de extensieve veehouderijen en akker- en tuinbouwbedrijven&#13;
heffingplichtig. Ook voorziet zij in een basis voor het bij algemene maatregel van&#13;
bestuur stellen van – strafrechtelijk gehandhaafde – regels omtrent de minimummestopslagcapaciteit&#13;
die op veehouderijbedrijven aanwezig moet zijn om de periodes&#13;
te kunnen overbruggen waarin geen dierlijke mest mag worden aangewend.16&#13;
2.3. Aanscherping verliesnormen in 2002 en 2003 in relatie tot de Nitraatrichtlijn&#13;
Met het wetsvoorstel van 5 september jl. wordt het in de artikelen 18 en 26 van de&#13;
Meststoffenwet opgenomen normentraject tot 2008/10 vervangen door de verliesnormen&#13;
zoals deze ter voldoening aan de Nitraatrichtlijn in 2002 en 2003 hebben te gelden&#13;
(art. I onderdelen I en N wetsvoorstel). Feitelijk worden de verliesnormen, zoals deze zullen worden aangescherpt ingevolge de hiervoor aangehaaldeWet van 7 december&#13;
2000, naar voren gehaald van 2008/10 naar 2003. Ook de extra strenge stikstofverliesnormen&#13;
voor de uitspoelingsgevoelige droge zand- en lössgronden die voor&#13;
2008/10 waren voorzien komen al in 2003 te gelden.&#13;
De aangescherpte verliesnormen moeten afdwingen dat de hoeveelheid stikstof die&#13;
met dierlijke mest op het land wordt aangewend, zodanig wordt teruggebracht dat&#13;
het in de Nitraatrichtlijn gestelde maximum voor deze stikstofgift niet worden overschreden.&#13;
17&#13;
Voor bouwland kan over het algemeen zonder veel extra inspanning de in de&#13;
Nitraatrichtlijn voor 2003 voorziene maximum stikstofgift van 170 kg/ha/jaar al in&#13;
2002 worden gerealiseerd, ook al is in 2002 volgens de richtlijn nog 210 kg toegelaten.&#13;
Bij de bepaling van de hoogte van de verliesnormen voor bouwland wordt daarom in&#13;
principe al in 2002 van een stikstofgift van 170 kg/ha/jaar uitgegaan. Voor relatief&#13;
stikstofrijke dierlijke mest in verhouding tot de hoeveelheid fosfaat in de mest is bij&#13;
de voorgestelde normen in 2002 evenwel een stikstofgift van 190 kg/ha/jaar denkbaar.&#13;
Voor bouwland op klei- en veengrond worden in 2002 nog relatief hoge stikstofverliesnormen&#13;
gehanteerd, omdat voor die gronden de exacte relatie tussen de stikstofgift&#13;
en de nitraatuitspoeling minder eenduidig is en nader onderzoek vergt; de hogere&#13;
normen geven met name ruimte voor extra kunstmestgebruik.18&#13;
De normen voor grasland in 2003 zijn gericht op een dierlijke mestgift overeenkomend&#13;
met maximaal 250 kg stikstof/ha/jaar. Er zal daartoe gebruik worden gemaakt&#13;
van de mogelijkheid van een derogatie van de in de Nitraatrichtlijn neergelegde standaardnorm&#13;
van 170 kg stikstof, op basis van de in de richtlijn genoemde objectieve&#13;
criteria van een lange groeiperiode, een hoge netto neerslag en een grote stikstofonttrekking&#13;
door het gewas.19 Het Rijksinstituut voor Volksgezondheid en Milieu (RIVM)&#13;
heeft met enkele andere onderzoeksinstellingen daarvoor de wetenschappelijke onderbouwing&#13;
geleverd. Gebruik makend van de marges die het RIVM heeft berekend en rekening houdend met het feit dat de standaardnorm van de Nitraatrichtlijn in 2002&#13;
nog 210 kg stikstof/ha/jaar is, wordt in 2002 voor grasland een grotere derogatie&#13;
toegepast: bij de bepaling van de hoogte van de verliesnorm voor grasland in dat jaar&#13;
wordt uitgegaan van een gemiddelde mestgift overeenkomend met 300 kg stikstof/&#13;
ha/jaar. Dit moet voor de landbouwbedrijven een meer geleidelijke overgang naar de&#13;
eindnormen bieden.20 De toepassing van de derogatie is door de regering op 20 april&#13;
2000 gemeld aan de Europese Commissie; deze bestudeert thans de motivering.&#13;
In de onderstaande tabel worden voor 2002 en 2003 de verliesnormen als voorzien in&#13;
het wetsvoorstel van 5 september jl., geplaatst naast de stikstofgiften die daarmee gemiddeld&#13;
genomen in de vorm van dierlijke mest mogelijk zijn. Voor braakland21&#13;
gelden dezelfde normen als voor bouwland. Een en ander wordt uitgedrukt in kilogrammen&#13;
per hectare van de tot het bedrijf behorende oppervlakte landbouwgrond.&#13;
Voor het vergelijk zijn tevens de verliesnormen uit de voorgaande jaren opgenomen,&#13;
rekening houdend met de aanscherping per 2001 die wordt doorgevoerd met de Wet&#13;
van 7 december 2000.&#13;
jaar stikstofgift fosfaat- stikstofverliesnorm&#13;
dierlijke mest verliesnorm&#13;
bouw- gras- gras- bouw- bouw- en braakland grasland&#13;
land land land en&#13;
braak- klei/ droog overige klei/ droog overige&#13;
land veen zand/ grond veen zand/ grond&#13;
löss (‘nat’ löss (‘nat’ zand)&#13;
zand)&#13;
98/99 – – 40 40 175 175 175 300 300 300&#13;
2000 – – 35 35 150 150 150 275 275 275&#13;
2001 – – 35 35 150 125 125 250 250 250&#13;
2002 170* 300 30 25 150 100 110 220 190 220&#13;
2003 170 250 20 20 100 60 100 180 140 180&#13;
* Indien gebruik wordt gemaakt van relatief stikstofrijke dierlijke mest, is met toepassing&#13;
van de verliesnormen een stikstofgift van 190 kg in de vorm van dierlijke mest denkbaar.&#13;
N.B.: de verliesnormen voor natuurterrein met beheersregime blijven ongewijzigd: 10 kg&#13;
fosfaat en 50 kg stikstof/ha/jaar.&#13;
Zoals in de memorie van toelichting bij het wetsvoorstel is aangegeven, is voor het&#13;
terugdringen van de stikstofgift in de vorm van dierlijke mest de fosfaatverliesnorm&#13;
met de daaraan gekoppelde hoge fosfaatheffing evenzeer relevant als de stikstofverliesnorm&#13;
met de daaraan gekoppelde, wat lagere stikstofheffing.22 Dat is ook de reden waarom in het wetsvoorstel niet alleen de stikstofverliesnormen, maar ook de fosfaatverliesnormen&#13;
worden aangescherpt.&#13;
De fosfaatverliesnormen, die alleen zien op fosfaatverliezen die verband houden&#13;
met het gebruik van organische mest en niet met het gebruik van fosfaatkunstmest23,&#13;
sturen primair op het volume aan mest dat op het land wordt aangewend. Om te&#13;
voorkomen dat zij fosfaatheffingen verschuldigd worden, zullen veehouders mestoverschotten&#13;
zo nodig over langere afstanden transporteren naar afnemers die nog&#13;
plaatsingsruimte voor de mest hebben. Door een relatief vaste verhouding tussen fosfaat&#13;
en stikstof in de dierlijke mest leidt een beperking van de hoeveelheid mest die op&#13;
het land wordt aangewend ter voldoening aan de fosfaatverliesnorm, tegelijkertijd tot&#13;
een verminderde hoeveelheid stikstof die op het land wordt gebracht.&#13;
De stikstofverliesnormen met de daaraan gekoppelde heffing, die verschuldigd&#13;
wordt ingeval de verliesnormen worden overschreden, hebben vooral als functie&#13;
ervoor te zorgen dat:&#13;
1. bij veevoermaatregelen niet alleen het fosfaatgehalte maar evenzeer het stikstofgehalte&#13;
van de mest wordt teruggebracht;&#13;
2. – door een verminderd mestgebruik – ook bij mest met een meer dan gemiddelde&#13;
hoeveelheid stikstof in verhouding tot de hoeveelheid fosfaat aan de nitraatnormen&#13;
wordt voldaan;&#13;
3. bedrijven met graasdieren er ter beperking van de stikstofverliezen toe overgaan&#13;
om het vee alleen overdag te weiden en ’s nachts op stal te houden;24 en&#13;
4. een verminderde dierlijke mestgift niet wordt gecompenseerd door een groter stikstofkunstmestgebruik,&#13;
waardoor de realisatie van de nitraatdoelstellingen alsnog zou kunnen worden gefrustreerd.&#13;
In de memorie van toelichting is aangegeven dat door middel van onderzoek en&#13;
monitoring de mineralenbelasting van het grond- en oppervlaktewater door de landbouw&#13;
ook voor de klei- en veengronden verder in beeld wordt gebracht. Afhankelijk&#13;
van de uitkomst daarvan, alsmede van de uitkomst van de discussie met de Commissie&#13;
van de Europese Gemeenschappen over de diepte waarop het nitraatgehalte van&#13;
het grondwater moet worden gemeten, zal in 2002 in het kader van een totale evaluatie&#13;
van het mest- en ammoniakbeleid worden bezien of een aanpassing van de stikstofverliesnormen&#13;
voor 2003 en volgende jaren noodzakelijk is.25 Gelet op de thans&#13;
reeds beschikbare kennis lijkt het niet in de lijn der verwachting te liggen dat dit&#13;
nadere onderzoek tot aanmerkelijke bijstellingen van de normen zal leiden. De&#13;
Meststoffenwet biedt met artikel 51 lid 2 in principe echter de mogelijkheid om zeer&#13;
snel op de uitkomst van de evaluatie te reageren, mocht deze tot neer- of opwaartse&#13;
bijstelling van de normen nopen, namelijk door wijziging van de in de wet opgenomen&#13;
normen bij een ministeriële regeling die vervolgens wordt bekrachtigd bij wet.&#13;
De regering heeft destijds bij de behandeling van het wetsvoorstel strekkende tot&#13;
invoering van het stelsel van regulerende mineralenheffingen overigens aangegeven – in het licht van artikel 104 van de Grondwet – uiterst terughoudend met deze mogelijkheid&#13;
te zullen omgaan.26&#13;
2.4. Onderscheid naar grond&#13;
Het wetsvoorstel voorziet in uitbreiding van artikel 1 lid 1 van de Meststoffenwet&#13;
met een aantal begripsbepalingen die onmiddellijk van belang zijn voor het bij de verliesnormen&#13;
gemaakte onderscheid tussen klei- en veengrond, droge zand- en lössgrond&#13;
en andere grond (artikel I onderdeel A wetsvoorstel).&#13;
Blijkens het nieuwe onderdeel ab is ‘klei- en veengrond’ alles wat geen ‘zand- of&#13;
lössgrond’ is.&#13;
Het nieuwe onderdeel aa voorziet in een aanduiding van de zand- en lössgronden&#13;
op bij algemene maatregel van bestuur vast te stellen kaarten. De voor die aanduiding&#13;
te hanteren criteria zijn exact dezelfde als de criteria die zijn gehanteerd voor de kaarten&#13;
van het Besluit gebruik dierlijke meststoffen 1998. In de memorie van toelichting&#13;
bij het wetsvoorstel wordt aangegeven dat, gelet op het feit dat grondsoorten een stabiel&#13;
gegeven vormen, in eerste instantie geen wijzigingen ten opzichte van die laatste,&#13;
inmiddels wat oudere kaarten behoeven te worden verwacht.27&#13;
Het nieuwe onderdeel ac geeft de criteria om binnen de zand- en lössgronden&#13;
onderscheid te maken tussen ‘natte’ en ‘droge’ gronden; de laatste worden in het wetsvoorstel&#13;
‘uitspoelingsgevoelige gronden’ genoemd. Ook de aanduiding van de uitspoelingsgevoelige&#13;
gronden zal geschieden op de bij algemene maatregel van bestuur vast te&#13;
stellen kaarten. Voor de onderscheiding van de uitspoelingsgevoelige gronden binnen&#13;
de zand- en lössgronden wordt aangesloten bij zogenoemde ‘grondwatertrappen’.&#13;
Thans wordt de meest actuele informatie over deze grondwatertrappen verzameld.&#13;
De algemene maatregel van bestuur waarbij de kaarten worden vastgesteld waarop&#13;
de verschillende gronden worden aangeduid, zal als ontwerp worden voorgepubliceerd,&#13;
zodat eenieder in de gelegenheid zal zijn eventuele ongerechtigheden aan de&#13;
orde te stellen (artikel I onderdeel X wetsvoorstel).&#13;
2.5. Wijziging tarieven&#13;
De tarieven van de regulerende mineralenheffingen zijn vastgelegd in de artikelen 20&#13;
(forfaitaire mineralenheffingen) en 27 (verfijnde mineralenheffingen). De eis van de&#13;
Commissie van de Europese Gemeenschappen is dat de heffing hoger is dan de kosten&#13;
van afzet van overschotmest over langere afstand.28 Bij het met ingang van het jaar 2000 geldende tarief van ƒ 20 per kilogram fosfaat&#13;
moet de fosfaatheffing voldoende sturend worden geacht; het heffingstarief ligt&#13;
gemiddeld hoger dan de duurdere oplossingsrichtingen om ontoelaatbare mineralenverliezen&#13;
te voorkomen, zoals afzet van dierlijke mest op langere afstand en mestverwerking.&#13;
Er is thans evenwel nog in een staffeling voorzien, waarbij over de eerste&#13;
10 kilogram fosfaatverlies/ha/jaar slechts ƒ 5 per kg behoeft te worden betaald. Dat&#13;
lage tarief is niet voldoende sturend en voldoet niet aan de eis van de Commissie; bij&#13;
een dergelijk tarief wordt het risico gelopen dat een groot aantal bedrijven de fosfaatverliezen&#13;
door het betalen van een heffing zal afkopen. De staffeling wordt daarom&#13;
per 2002 ongedaan gemaakt: over elke kilogram fosfaat waarmee het – op basis van de&#13;
fosfaatverliesnormen berekende – toelaatbaar fosfaatverlies wordt overschreden, zal&#13;
ƒ 20 worden gerekend (artikel I onderdelen J en O wetsvoorstel).&#13;
Om tevens de sturingskracht van de stikstofheffing te vergroten, wordt per 2002&#13;
ook daarvan het tarief verhoogd. Het huidige tarief van ƒ 1,50, dat alleen een zuiniger&#13;
stikstofkunstmestgebruik afdwingt, wordt verhoogd tot ƒ 5. Dit laatste tarief maakt&#13;
ook duurdere maatregelen ter voorkoming van een heffing aantrekkelijk, zoals veevoermaatregelen&#13;
en beperkt weiden. In samenhang met de fosfaatheffing wordt&#13;
tevens verzekerd dat de stikstofoverschotten van de veehouderijbedrijven over langere&#13;
afstand worden afgezet. Uitsluitend voor 2002 – bij wijze van overgangsmaatregel&#13;
– geldt een staffeling van het tarief van de stikstofheffing: voor overschrijdingen van&#13;
het toelaatbaar stikstofverlies met niet meer dan 40 kg stikstof/ha wordt een tarief van&#13;
ƒ 2,50 per kg gerekend.29&#13;
In de wettekst zijn de genoemde bedragen omgerekend naar euro’s.&#13;
2.6. Stikstofbinding&#13;
De laatste relevante aanpassing van het stelsel van regulerende mineralenheffingen&#13;
waarin het wetsvoorstel van 5 september jl. voorziet, is de toevoeging per 2002 van&#13;
een post ‘stikstofbinding door het gewas’ aan de heffingsgrondslag van de stikstofheffingen&#13;
(artikel I onderdelen E, G, K en M wetsvoorstel).&#13;
De Commissie van de Europese Gemeenschappen heeft er terecht op gewezen dat&#13;
de Nitraatrichtlijn ertoe verplicht om bij de nationale maatregelen en normstelling&#13;
rekening te houden met de stikstoftoevoer uit de bodem.30 Stikstofbinding leidt tot&#13;
een dergelijke toevoer. Deze aanvoerpost is aan de orde op landbouwgrond beteeld met bepaalde vlinderbloemige gewassen. Het met deze gewassen in symbiose levende&#13;
bodemorganisme Rhizobium legt stikstof uit de lucht vast.&#13;
Aangezien het ondoenlijk is de stikstoftoevoer door stikstofbinding op elk bedrijf&#13;
door meting vast te stellen, is in de voorgestelde nieuwe artikelen 17a en 25a van het&#13;
wetsvoorstel voor de meest relevante gewassen een forfait per hectare opgenomen&#13;
(artikel I onderdelen E en K wetsvoorstel). Het gaat daarbij om de volgende hoeveelheden:&#13;
gewas aanvoer in kg stikstof/ha/jaar&#13;
stamslabonen 30&#13;
erwten, pronkbonen, slabonen 50&#13;
veldbonen, tuinbonen 120&#13;
luzerne 160&#13;
3. Het stelsel van mestafzetovereenkomsten&#13;
3.1. Filosofie en systematiek&#13;
Wat betreft het volume-instrumentarium heeft het kabinet gekozen voor invoering&#13;
van een stelsel van mestafzetovereenkomsten. In dat stelsel wordt voor alle belangrijke&#13;
veehouderijsectoren de omvang van de mestproductie die op een bedrijf mag&#13;
plaatsvinden, direct afhankelijk gesteld van de voorafgaand aan die productie verzekerde&#13;
aanwendings- en afzetmogelijkheden voor de mest, in aanmerking genomen de&#13;
in paragraaf 2.3 genoemde stikstofgiften die zijn ontleend aan de Nitraatrichtlijn.&#13;
Voor zover de veehouder over onvoldoende eigen grond beschikt om de mest aan te&#13;
wenden, moet hij zich via mestafzetovereenkomsten verzekeren van voldoende afzetmogelijkheden&#13;
voor de hoeveelheid mest die hij wil produceren. Daarbij gaat het om&#13;
afzet op andere landbouwbedrijven, die binnen de aan de Nitraatrichtlijn ontleende&#13;
normen nog voldoende aanwendingsmogelijkheden voor de mest hebben, en om&#13;
afzet buiten de Nederlandse landbouw door export of verwerking.&#13;
In de memorie van toelichting31 wordt een aantal voordelen aangegeven van het stelsel&#13;
van mestafzetovereenkomsten boven de bestaande dierrechten:&#13;
a. de directe relatie met de normen van de Nitraatrichtlijn;&#13;
b. sturing op het landelijke mestvolume geschiedt niet langer op basis van prognoses&#13;
van de mestoverschotten. Door de directe koppeling op elk bedrijf tussen de aanwezige&#13;
mestplaatsingsruimte en de omvang van de toelaatbare mestproductie is er&#13;
per definitie sprake van een landelijk evenwicht op de mestmarkt;&#13;
c. de veehouderijsectoren worden op integrale wijze benaderd, zonder ‘schotten’ in&#13;
de vorm van verschillende dierrechten;&#13;
d. er wordt meer nadruk op grondgebondenheid gelegd: de omvang van de toegelaten&#13;
productie wordt voor een belangrijk deel bepaald door de grond die tot het bedrijf zelf behoort en de grond bij derden waarover het bedrijf ten behoeve van&#13;
de mestafzet kan beschikken;&#13;
e. niet de historische productie is bepalend voor de hoeveelheid mest die in de toekomst&#13;
mag worden geproduceerd, maar de inspanning van elke individuele veehouder&#13;
om voldoende mestaanwendings- en -afzetmogelijkheden te verwerven.&#13;
Binnen het stelsel worden een ‘dagplafond’ en een ‘jaarplafond’ onderscheiden.&#13;
Het dagplafond maakt het mogelijk om op elk moment in het jaar fysiek vast te&#13;
stellen of de omvang van de mestproductie van een bedrijf in overeenstemming is met&#13;
de op dat moment verzekerde mestaanwendings- en -afzetmogelijkheden. Het dagplafond&#13;
dwingt de veehouder er bovendien toe om zich daadwerkelijk voorafgaand&#13;
aan de productie van voldoende mestplaatsingsruimte te verzekeren. Dat is belangrijk,&#13;
want dat voorkomt problemen later in het jaar, als de productie inmiddels niet&#13;
meer is terug te draaien maar voor de mest geen afzetmogelijkheden meer gevonden&#13;
kunnen worden. Noodgedwongen wordt een marge aangehouden in verband met het&#13;
in de loop van het jaar gebruikelijkerwijs fluctuerende aantal dieren dat op het bedrijf&#13;
wordt gehouden.&#13;
Het jaarplafond moet zeker stellen dat gemiddeld in het jaar de omvang van de&#13;
mestproductie in overeenstemming is met de gegarandeerde mestplaatsingsruimte.&#13;
Dat plafond biedt de mogelijkheid van bedrijfscontroles na afloop van het jaar en&#13;
moet voorkomen dat de bij het dagplafond gehanteerde marge op jaarbasis daadwerkelijk&#13;
zou worden opgevuld.&#13;
Het stelsel van mestafzetovereenkomsten moet 1 januari 2002 in werking treden. De&#13;
mestproductierechten, varkensrechten en pluimveerechten zullen tot 2005 naast het&#13;
nieuwe stelsel in stand worden gelaten, omdat:&#13;
1. dat stelsel zich eerst in de praktijk moet bewijzen;&#13;
2. de dierrechten borg staan voor een verantwoorde en beheersbare introductie van&#13;
het nieuwe stelsel; en&#13;
3. de dierrechten het aangrijpingspunt vormen voor de beëindigingsregelingen in het&#13;
kader van het flankerend beleid.32&#13;
In de betrokken wetten wordt 1 januari 2005 thans reeds opgenomen als expiratiedatum&#13;
voor de genoemde rechten (artikelen I, onderdeel AA, III en IV wetsvoorstel).&#13;
De regeling van het stelsel van mestafzetovereenkomsten geschiedt in een nieuwe&#13;
titel 333 van hoofdstuk V van de Meststoffenwet (artikel I onderdeel W wetsvoorstel).&#13;
Dat hoofdstuk bevat ook thans al voor alle diersoorten – behalve de varkens – de&#13;
regels ter beperking van de omvang van de mestproductie.&#13;
In het navolgende wordt nader op de wettelijke vormgeving van de verschillende&#13;
onderdelen van het stelsel ingegaan. 3.2. Het jaarplafond&#13;
Het jaarplafond wordt in een nieuw artikel 58aa kort maar krachtig geformuleerd als&#13;
een verbod om in een kalenderjaar een grotere hoeveelheid dierlijke meststoffen te&#13;
produceren dan de mestplaatsingsruimte van dat bedrijf in dat jaar.&#13;
Het verbod wordt strafbaar gesteld in het aan milieudelicten gewijde artikel 1a van&#13;
de Wet op de economische delicten (WED), en wel onder 1º (artikel II onderdeel A&#13;
wetsvoorstel). Daarmee wordt overschrijding van het plafond onder de zwaarste&#13;
categorie van delicten gebracht, een categorie waartoe thans ook al overschrijding van&#13;
de plafonds van de dierrechten wordt gerekend.34&#13;
Voor strafrechtelijke handhaving is gekozen vanwege het zeer laakbare karakter&#13;
van het delict. De hoofddoelstelling van het stelsel is hier immers in het geding. Daarbij&#13;
is tevens van belang dat eerst na afloop van het jaar blijkt dat het plafond is overschreden,&#13;
waarmee dus sprake is van een onherroepelijk feit. Het inzetten van op&#13;
reparatie gerichte bestuurlijke instrumenten, zoals de last onder dwangsom, heeft dan&#13;
geen zin meer.&#13;
Voor de vaststelling of het verbod van artikel 58aa in een bepaald jaar is overtreden,&#13;
zijn drie elementen van belang:&#13;
1. de omvang van de mestproductie;&#13;
2. de omvang van de mestplaatsingsruimte;&#13;
3. de hoeveelheid dierlijke mest die buiten de Nederlandse landbouw wordt afgezet,&#13;
door verwerking en export. De afzet buiten de Nederlandse landbouw wordt&#13;
nader uitgewerkt in paragraaf 3.3 van dit artikel.&#13;
3.2.1. Omvang mestproductie&#13;
Uit het voorgestelde artikel 58ab blijkt dat de bepaling van de omvang van de mestproductie&#13;
geschiedt op de voor de mestwetgeving gebruikelijke wijze.35 Er moet van&#13;
de onderscheiden diercategorieën worden bijgehouden hoeveel dieren er gemiddeld&#13;
in het jaar werden gehouden, en die aantallen worden vermenigvuldigd met de forfaitaire&#13;
norm die staat voor de jaarproductie van één dier van de desbetreffende categorie.&#13;
Gegeven de definitie van dierlijke meststoffen in artikel 1 lid 1 onderdeel e van de&#13;
Meststoffenwet is de mestproductie van alle in bijlage A bij de wet benoemde diersoorten&#13;
relevant.36&#13;
Volgens de memorie van toelichting37 zullen de gemiddelde aantallen van de onderscheiden&#13;
diercategorieën op dezelfde wijze worden bepaald en geregistreerd als al voor de stelsels van regulerende mineralenheffingen en voor de dierrechten geschiedt:38&#13;
bij de intensievere bedrijven op basis van de zogenoemde veesaldokaarten, waarop&#13;
steeds alle mutaties ten opzichte van een basistelling worden bijgehouden, en bij&#13;
extensievere bedrijven (maximaal 2,5 grootvee-eenheden/ha/jaar) op basis van de&#13;
diertelkaarten, die aansluiten bij 12 teldata per jaar.39&#13;
Blijft de systematiek dezelfde als thans gebruikelijk, de in een nieuwe bijlage E bij de&#13;
Meststoffenwet op te nemen productieforfaits wijken wel af (artikel I onderdeel AC&#13;
wetsvoorstel). Ten eerste worden de forfaits uitgedrukt in kilogrammen stikstof en&#13;
niet in fosfaat, wat logisch is aangezien de productie afgezet wordt tegen de ingevolge&#13;
de Nitraatrichtlijn toegelaten stikstofgiften.40 Ten tweede zijn de forfaits gebaseerd op&#13;
95% van de gemiddelde stikstofuitscheiding die volgens deskundigen in 2002 gemiddeld&#13;
zal worden gerealiseerd, gecorrigeerd voor de vervluchtiging van stikstofgassen&#13;
uit de stal. Dit terwijl de huidige forfaits voor fosfaat over het algemeen boven de&#13;
gemiddelde waarden zijn gelegen.41&#13;
De zogenoemde ‘95%-benadering’ is – in vervolg op overleg met LTO-Nederland42&#13;
– gekozen om zo veel mogelijk te voorkomen dat bedrijven die een lagere uitscheiding&#13;
per dier realiseren dan de gemiddelde waarde, zich van mestplaatsingsruimte&#13;
moeten verzekeren voor een hoeveelheid mest die in werkelijkheid niet wordt&#13;
geproduceerd; dit wordt wel de problematiek van de ‘loze contracten’ genoemd. Bij&#13;
wijze van overgangsmaatregel wordt in 2002 nog een percentage van 90% gehanteerd.&#13;
3.2.2. Omvang mestplaatsingsruimte&#13;
De mestplaatsingsruimte van een veehouderij in 2002 wordt bepaald overeenkomstig&#13;
het voorgestelde, nieuwe artikel 58ac, en die in 2003 en volgende jaren overeenkomstig&#13;
artikel 58ad. Het verschil tussen de bepalingen zit hem alleen in de hoogte van de&#13;
normen.&#13;
Voor de omvang van de mestplaatsingsruimte zijn drie factoren bepalend:&#13;
a. de aanwendingsruimte voor mest op het eigen bedrijf;&#13;
b. mestafzetovereenkomsten met andere landbouwers; en&#13;
c. de dierlijke mest waarvoor de veehouder een afnameplicht aangaat. ad a. De aanwendingsruimte voor mest op het eigen bedrijf (onderdeel a onder 1º&#13;
en 2º)&#13;
Deze aanwendingsruimte wordt bepaald door enerzijds het gemiddelde aantal hectares&#13;
grasland en bouw- en braakland dat in een bepaald jaar tot het bedrijf behoort,&#13;
en anderzijds de van de Nitraatrichtlijn afgeleide stikstofgiften waarop de verliesnormen&#13;
van het stelsel van regulerende mineralenheffingen worden gericht. Voor natuurterrein&#13;
met een beheersregime43 is nationaal een norm voor een stikstofgift vastgesteld&#13;
die past bij het meer kwetsbare karakter van het terrein en de gebruikelijke wijze van&#13;
beheer.&#13;
De onderscheiden stikstofgiften in kg/ha/jaar zijn in schema de volgende:&#13;
jaar bouw- en braakland grasland natuurterrein&#13;
bouwland met maïs ander bouwland&#13;
en braakland&#13;
2002 210 170 300 80&#13;
2003 e.v. 170 170 250 80&#13;
Er is – zoals uit het schema blijkt – sprake van een meer globale benadering dan bij de&#13;
verliesnormen, zonder onderscheid tussen zand- en lössgronden of uitspoelingsgevoelige&#13;
gronden en andere gronden. De differentiatie tussen bouwland mét en bouwland&#13;
zonder maïs in 2002, die niet aan de orde is bij de verliesnormen, is bedoeld om&#13;
de extensievere veehouderijbedrijven die snijmaïs telen bij de aanvang van het nieuwe&#13;
systeem wat meer ruimte te bieden om hun bedrijfsvoering aan te passen.44&#13;
Ter voorkoming van misverstanden zij nog eens benadrukt dat de genoemde normen&#13;
voor het stikstofgebruik, gekoppeld aan de oppervlakte grond, alleen bepalend&#13;
zijn voor de toegestane omvang van de mestproductie. Het gaat om omrekeningsfactoren&#13;
die – in samenhang met de productieforfaits – de verhouding tussen de dieren&#13;
en de oppervlakte grond bepalen. Het daadwerkelijke mestgebruik wordt gereguleerd&#13;
door het stelsel van regulerende mineralenheffingen.&#13;
De tot het bedrijf behorende oppervlakte, onderscheiden naar gebruiksvorm,&#13;
wordt op dezelfde wijze bepaald en geregistreerd als thans in het kader van het stelsel&#13;
van regulerende mineralenheffingen geschiedt,45 namelijk op basis van grondsaldokaarten&#13;
– voor zover het intensievere bedrijven betreft – of op basis van twaalf teldata,&#13;
voor zover het extensievere bedrijven betreft (maximaal 2,5 grootvee-eenheden/&#13;
ha/jaar).46 Daarbij worden ook dezelfde gebruikstitels in aanmerking genomen, inclusief kortlopende geregistreerde pacht en – volgens de memorie van toelichting –&#13;
grondgebruiksverklaringen.47&#13;
Uit een oogpunt van handhaving wordt – ingevolge het voorgestelde artikel 58am –&#13;
grond alleen voor de bepaling van de omvang van de toegelaten mestproductie in aanmerking&#13;
genomen als deze op de voorgeschreven wijze ter registratie bij de overheid&#13;
is aangemeld.48&#13;
ad b. Mestafzetovereenkomsten met andere landbouwers (onderdeel a onder 3º)&#13;
De veehouder kan zijn mestplaatsingsruimte vergroten en daarmee een grotere veestapel&#13;
en mestproductie realiseren als hij mestafzetovereenkomsten sluit met andere&#13;
landbouwers die binnen de gegeven normen nog voldoende aanwendingsruimte voor&#13;
de te contracteren hoeveelheid stikstof in de vorm van dierlijke mest hebben. Het zal&#13;
met name om overeenkomsten met extensieve veehouders en akkerbouwers gaan.&#13;
De contractueel vastgelegde hoeveelheid stikstof kan de veehouder alleen bij zijn&#13;
mestplaatsingsruimte optellen, als de mestafzetovereenkomst voldoet aan de bij of&#13;
krachtens het voorgestelde nieuwe artikel 58an lid 1 gestelde regels. Als voorwaarden&#13;
gelden op grond van dat lid in ieder geval dat:&#13;
– de mestafzetovereenkomst vóór 1 oktober in het desbetreffende productiejaar is&#13;
gesloten en ingestuurd bij het Bureau Heffingen te Assen;49&#13;
– de mestafzetovereenkomst voorziet in een harde verplichting voor de wederpartij&#13;
om de hoeveelheid stikstof in de vorm van dierlijke mest – indien deze door of&#13;
namens de veehouder wordt aangeboden – daadwerkelijk af te nemen;&#13;
– de wederpartij voldoende plaatsingsruimte voor de mest heeft.&#13;
Op het laatste punt, de plaatsingsruimte van de afnemer van de mest, wordt in paragraaf&#13;
3.4 ingegaan. Uiteraard zal de overeenkomst ook een aantal basisgegevens moeten&#13;
bevatten, namelijk gegevens ter identificatie van de partijen en bedrijven, omtrent&#13;
de hoeveelheid stikstof in de vorm van dierlijke mest die de wederpartij bereid is af te nemen, en omtrent de datum met ingang waarvan aflevering van meststoffen kan&#13;
plaatsvinden ingeval dat niet 1 januari van het desbetreffende productiejaar is.50 Het&#13;
verplichte deel van de overeenkomst zal moeten worden gesteld op een door het&#13;
Bureau Heffingen ter beschikking gesteld standaardformulier. Voor het overige zullen&#13;
partijen in principe vrij zijn te bepalen wat zij willen, zolang deze afspraken niet in&#13;
strijd komen met de wettelijke voorwaarden. De aanvullende contractsbepalingen&#13;
maken deel uit van de mestafzetovereenkomst en zullen dus met het standaardformulier&#13;
moeten worden ingestuurd.51&#13;
Het Bureau Heffingen is lijdelijk: het registreert enkel het feit van inzending van&#13;
de overeenkomst en informeert de betrokken partijen daarover. Het bepaalt niet bij&#13;
voor bezwaar en beroep vatbare beslissing of een overeenkomst al dan niet in aanmerking&#13;
komt voor de mestplaatsingsruimte. Uit artikel 58an vloeit van rechtswege&#13;
voort dat een overeenkomst die niet aan de eisen voldoet, niet meetelt. De vraag of&#13;
dat in een concreet geval aan de orde is, zal door de rechter – bijvoorbeeld ingeval een&#13;
veehouder wegens overtreding van artikel 58aa strafrechtelijk wordt vervolgd – moeten&#13;
worden beantwoord. Wel zal het Bureau Heffingen partijen er feitelijk – bij gelegenheid&#13;
van de terugmelding, bedoeld in lid 3 van artikel 58an – van op de hoogte&#13;
stellen als zijns inziens de overeenkomst gebreken vertoont. Het is aan partijen om te&#13;
besluiten of zij aan die informatie consequenties verbinden.52&#13;
Het feit dat aan partijen een zo groot mogelijke contractsvrijheid wordt gelaten,&#13;
zal bijdragen aan de bereidheid van akkerbouwers om mestafzetovereenkomsten aan&#13;
te gaan. Aangezien de veehouder veelal de vragende partij zal zijn, zal de akkerbouwer&#13;
bij de totstandkoming van het contract een sterke onderhandelingspositie toekomen.&#13;
De contractsvrijheid geeft de akkerbouwer de mogelijkheid om voorwaarden&#13;
aan de levering te verbinden en eisen aan de (kwaliteit van de) mest te stellen die in&#13;
zijn specifieke bedrijfssituatie het meest passend zijn.&#13;
In het wetsvoorstel is bewust niet bepaald dat een mestafzetovereenkomst een&#13;
leveringsplicht moet bevatten, wil zij voor de mestplaatsingsruimte in aanmerking&#13;
kunnen worden genomen; een afnameplicht volstaat. Het is aan de partijen zelf om&#13;
over een eventuele leveringsplicht nadere afspraken te maken. Voor de overheid&#13;
beantwoordt het stelsel aan zijn doel als vaststaat dat áls de mest wordt geproduceerd&#13;
en áls de veehouder die mest kwijt wil, hij ervan verzekerd is dát hij die mest ook&#13;
daadwerkelijk kwijt kan, bij een landbouwer die daarvoor binnen de normen nog&#13;
ruimte heeft. Het doel is immers uitsluitend om op landelijk niveau evenwicht te&#13;
bereiken tussen mestproductie en -afzetmogelijkheden. Op de daadwerkelijke afzet&#13;
van de mest door het landbouwbedrijf, voor zover nodig om binnen de verliesnormen&#13;
te blijven, wordt gestuurd door het stelsel van regulerende mineralenheffingen.&#13;
Een leveringsplicht zou moeilijk te handhaven zijn, alleen al vanwege de verschillen&#13;
tussen de forfaitair berekende stikstofproductie en de werkelijke hoeveelheden stikstof&#13;
in de mest, en vanwege allerlei omstandigheden die zich in de praktijk kunnen&#13;
voordoen die leiden tot minder grote productie. Een dergelijke plicht zou ook geweld doen aan de praktijk. Levering geschiedt veelal door tussenkomst van een intermediair,&#13;
die de samenstelling en kwaliteit van de mest verbetert door menging met&#13;
andere mest of andere vormen van be- of verwerking, of die de mest samen met mest&#13;
van andere veehouders in opslag neemt tot de akkerbouwer daar in zijn landbouwpraktijk&#13;
behoefte aan heeft. Het wetsvoorstel laat voor dit soort afspraken alle ruimte.&#13;
Het moge duidelijk zijn dat de afnameplicht essentieel is voor een goede werking&#13;
van het stelsel van mestafzetovereenkomsten. Onderhandse afspraken tussen partijen&#13;
die afbreuk doen aan deze afnameplicht, bijvoorbeeld de afspraak dat niet geleverd&#13;
wordt, zouden de meerwaarde van het stelsel ernstig aantasten; het zou dan tot een&#13;
puur ‘papieren stelsel’ verworden. Dergelijke onderhandse afspraken kunnen evenwel&#13;
ernstige strafrechtelijke consequenties voor de betrokken partijen hebben. Ten eerste&#13;
voldoet de door partijen ingestuurde mestafzetovereenkomst – wegens de met de&#13;
afnameplicht strijdige afspraak – niet aan de wettelijke eisen. De ingestuurde overeenkomst&#13;
wordt dus niet in aanmerking genomen voor de bepaling van de omvang van&#13;
de mestplaatsingsruimte, wat ertoe kan leiden dat de veehouder het verbod van artikel&#13;
58aa blijkt te hebben overtreden. Ten tweede blijkt uit de onderhandse afspraak&#13;
dat de bij de overheid ingestuurde mestafzetovereenkomst door de partijen valselijk&#13;
is opgemaakt. Daarmee stellen beide partijen zich bloot aan strafrechtelijke vervolging&#13;
wegens valsheid in geschrift (art. 225 Wetboek van Strafrecht).53 De producent&#13;
en de afnemer van de mest hebben over het algemeen niet een zodanig belang bij dit&#13;
soort fraude dat zij het risico van een strafrechtelijke sanctie zullen willen lopen. Integendeel,&#13;
de veehouder heeft belang bij een gegarandeerde afzetmogelijkheid voor zijn&#13;
overschotmest en voor de akkerbouwer betekent afname van de mest een bijkomend&#13;
financieel voordeel. Er bestaat bovendien een zeer reële kans dat de onderhandse&#13;
afspraak bekend wordt, bijvoorbeeld bij gerichte opsporingsonderzoeken naar aanleiding&#13;
van tips of bij reguliere bedrijfscontroles. Het zal – tot slot – moeilijk zijn nakoming&#13;
van de onderhands gemaakte afspraak in rechte af te dwingen. Verwacht mag&#13;
derhalve worden dat met de afnameplicht strijdige afspraken tot een minimum&#13;
beperkt zullen blijven.&#13;
Overigens betekent de afnameplicht geenszins dat de akkerbouwer de betrokken&#13;
hoeveelheid mest daadwerkelijk op zijn bedrijf moet gebruiken. Als hij – bijvoorbeeld&#13;
wegens zeer slechte weersomstandigheden – geen behoefte aan de mest heeft,&#13;
kan hij deze in opslag nemen of doorleveren aan derden, bijvoorbeeld een intermediair,&#13;
mestverwerker of exporteur. Het wetsvoorstel verzet zich er ook niet tegen&#13;
dat partijen het contract tussentijds ontbinden. Ontbinding zal wel betekenen dat de&#13;
veehouder een nieuwe overeenkomst moet aangaan om de voorgenomen productieomvang&#13;
te mogen realiseren.&#13;
ad c. De dierlijke mest waarvoor de veehouder een afnameplicht aangaat (onderdeel&#13;
b)&#13;
Onderdeel b van de artikelen 58ac en 58ad bepaalt dat als de veehouder zelf bij mestafzetovereenkomst&#13;
de verplichting tot afname van een bepaalde hoeveelheid stikstof&#13;
aangaat, deze hoeveelheid in mindering wordt gebracht op diens mestplaatsingsruimte.&#13;
Deze bepaling spreekt zodanig voor zich dat van een verdere toelichting op deze&#13;
plaats wordt afgezien. 3.3. Afzet buiten de Nederlandse landbouw: export en verwerking van mest&#13;
Ingevolge het voorgestelde artikel 58ae wordt de in een bepaald jaar geproduceerde&#13;
hoeveelheid dierlijke meststoffen die buiten de Nederlandse landbouw wordt afgezet&#13;
– en derhalve de landelijke mestmarkt niet belast – in mindering gebracht op de hoeveelheid&#13;
dierlijke mest waarvoor de producent ingevolge artikel 58aa in het desbetreffende&#13;
jaar mestplaatsingsruimte in de vorm van eigen grond en afzetmogelijkheden&#13;
op andere agrarische bedrijven moet hebben verzekerd.54&#13;
Blijkens het artikel en de bijbehorende toelichting55 gaat het om een onomkeerbare verwerking&#13;
van de dierlijke mest tot een product dat niet langer als organische meststof&#13;
kan worden aangemerkt; dit – niet met dierlijke meststoffen concurrerende – product&#13;
mag vervolgens zowel binnen als buiten Nederland worden afgezet. Voorts kan het&#13;
gaan om dierlijke meststoffen die buiten Nederland worden afgezet en daardoor de landelijke&#13;
mestmarkt niet belasten. Aangezien ingevolge communautaire veterinaire voorschriften&#13;
alleen pluimveemest in onbewerkte vorm buiten Nederland kan worden afgezet,&#13;
geldt voor de overige mestsoorten dat deze eerst de vereiste vorm van be- of verwerking&#13;
zullen moeten ondergaan om eventuele ziekteverwekkers te neutraliseren.56&#13;
Be- of verwerking zal veelal overigens ook noodzakelijk zijn om een zodanige kwaliteit&#13;
te kunnen leveren dat daarvoor in het buitenland een reële afzetmarkt bestaat.&#13;
De mestproducent die daartoe door de minister van Landbouw, Natuurbeheer en&#13;
Visserij is erkend, kan de onomkeerbare verwerking van de door hem geproduceerde&#13;
dierlijke mest of de be- of verwerking gevolgd door export geheel zelf ter hand&#13;
nemen.57 In dat geval is hij verantwoordelijk voor het gehele traject. Ingeval ten aanzien&#13;
van een bepaalde hoeveelheid stikstof niet aan de voorwaarden wordt voldaan,&#13;
kan hij deze niet in mindering brengen op de productie waar ingevolge artikel 58aa&#13;
voldoende mestplaatsingsruimte in de vorm van eigen grond of mestafzetovereenkomsten&#13;
met andere landbouwbedrijven tegenover moet staan. Dat kan leiden tot&#13;
overtreding van het verbod van artikel 58aa en bovendien gevolgen hebben voor de&#13;
erkenning.58 De erkende veehouder kan ook de voor de exportwaardigheid van de mest benodigde&#13;
be- of verwerking zelf verzorgen, maar de export overlaten aan een door de&#13;
minister erkende exporteur; hij is dan na aflevering aan de erkende exporteur in principe&#13;
van zijn verplichtingen ontslagen.59&#13;
De veehouder kan er tot slot voor kiezen de export of verwerking geheel aan een&#13;
door de minister van LNV erkende exporteur of erkende mestverwerker over te&#13;
laten. Hij moet dan daarmee een mestafzetovereenkomst hebben gesloten en is van&#13;
zijn verantwoordelijkheid ontslagen als hij de mest daadwerkelijk, overeenkomstig de&#13;
in voorkomend geval bij algemene maatregel van bestuur gestelde regels,60 bij de&#13;
erkende exporteur of mestverwerker heeft afgeleverd. Deze situatie zal naar verwachting&#13;
in de praktijk het meest voorkomen.&#13;
In artikel 58ae wordt steeds de daadwerkelijke en aantoonbare afzet van mest buiten&#13;
de Nederlandse landbouw geëist. Er kan niet worden volstaan met het zich verzekeren&#13;
van de mogelijkheid tot mestafzet buiten de Nederlandse landbouw. Er wordt&#13;
hier immers mestproductie toegestaan waarvoor geen plaatsingsruimte in Nederland&#13;
is verzekerd. Alleen bij daadwerkelijke afzet buiten de Nederlandse landbouw is&#13;
zeker gesteld dat het evenwicht op de Nederlandse mestmarkt niet wordt verstoord.&#13;
Ten aanzien van de mestafzetovereenkomst geldt overigens grosso modo hetzelfde&#13;
als voor mestafzetovereenkomsten die met landbouwbedrijven worden gesloten (artikel&#13;
58an).&#13;
Het in artikel 58ae neergelegde vereiste van erkenning is een noodzakelijk instrument&#13;
voor de overheid om vooraf te kunnen toetsen of een exporteur of verwerker inderdaad&#13;
voldoende zekerheden biedt dat de aan hem geleverde hoeveelheden mest daadwerkelijk&#13;
buiten de Nederlandse landbouw worden afgezet. Het zal immers zeer&#13;
moeilijk zijn om een specifieke veehouder verantwoordelijk te houden voor een&#13;
bepaalde hoeveelheid mest ten aanzien waarvan een exporteur of mestverwerker zich&#13;
niet aan de voorwaarden houdt. Een adequate erkenningsregeling is ook essentieel&#13;
omdat hier mestproductie wordt toegestaan, terwijl de harde en controleerbare&#13;
zekerheid wordt losgelaten van 1-op-1 aan grond in Nederland gekoppelde gebruiksmogelijkheden&#13;
voor de mest.&#13;
De erkenningsvoorwaarden zullen worden uitgewerkt in een algemene maatregel van&#13;
bestuur, waarvan het ontwerp in november 2000 aan de maatschappelijke organisaties&#13;
is voorgelegd. Artikel 58ae61 en de memorie van toelichting geven over de erkenningsvoorwaarden&#13;
al de nodige duidelijkheid.62 Zo moeten de verwerker en de exporteur bij de erkenningsaanvraag – en na erkenningverlening vervolgens steeds voorafgaand&#13;
aan het volgende productiejaar – een bedrijfsplan overleggen, houdende onder meer:&#13;
– een deugdelijke onderbouwing van de mestverwerkingscapaciteit, ingeval sprake is&#13;
van een mestverwerker, van het realiteitsgehalte van de afzetmarkt voor de bij beof&#13;
verwerking ontstane producten en – behalve bij onomkeerbare verwerking tot&#13;
niet als organische meststof aan te merken eindproducten – van de afzetmogelijkheden&#13;
in het buitenland;&#13;
– bij be- of verwerking: een nauwkeurige beschrijving van het productieproces;&#13;
– een beschrijving van de noodzakelijke bedrijfsmiddelen (inclusief vergunningen),&#13;
aan welke bedrijfsmiddelen nadere eisen kunnen zijn gesteld, zoals de beschikbaarheid&#13;
van satellietvolgapparatuur op transportvoertuigen;&#13;
– een financiële onderbouwing;&#13;
– garanties – bijvoorbeeld door aansluiting bij een waarborgfonds of financiële&#13;
zekerheidstelling – dat de mestproducent in de loop van het jaar niet wordt geconfronteerd&#13;
met afzetproblemen of extra kosten ingeval zich bij de verwerker of&#13;
exporteur calamiteiten voordoen of diens erkenning wordt ingetrokken.63&#13;
Uiteraard zullen aan de erkenning ook allerlei voorwaarden worden verbonden die&#13;
verband houden met de verwerkings- en afzettermijnen, met de administratieve verantwoording&#13;
enzovoorts. Niet-naleving van aan de erkenning verbonden voorwaarden&#13;
en beperkingen is afzonderlijk strafbaar gesteld via artikel 1a onder 3º van de Wet&#13;
op de economische delicten;64 dat biedt onder meer uitkomst ingeval een waarschuwing&#13;
niet afschrikwekkend genoeg is en schorsing of intrekking van de erkenning te&#13;
ver zou voeren of om andere redenen geen adequate reactie vormt.&#13;
Het bedrijfsplan zal bepalend zijn voor de hoeveelheid stikstof waarvoor de mestverwerker&#13;
of exporteur wordt erkend65 en vervolgens bij mestafzetovereenkomst verplichtingen&#13;
tot afname van mest kan aangaan.66 Het aangaan van afnameverplichtingen&#13;
voor een grotere hoeveelheid stikstof is in het voorgestelde artikel 58al verboden.&#13;
Overtreding van dat verbod is strafbaar gesteld via artikel 1a onder 1º van de Wet op&#13;
de economische delicten.67 Voor deze zware categorie is gekozen, omdat het aangaan&#13;
van mestafzetovereenkomsten zonder dat voldoende zeker is gesteld dat voor de&#13;
desbetreffende hoeveelheid mest reële afzetmogelijkheden bestaan, op ernstige wijze&#13;
het doel en de werking van het stelsel kan ondergraven. Ook komt de veehouder die&#13;
bij een dergelijke overeenkomst partij is, voor de betrokken hoeveelheid stikstof niet&#13;
voor toepassing van artikel 58ae in aanmerking, omdat de overeenkomst niet aan de&#13;
voorwaarde van artikel 58an lid 1 onderdeel c voldoet. Hij zal daarvoor andere mestafzetovereenkomsten&#13;
moeten sluiten. 3.4. Dagplafond&#13;
Het zogenoemde dagplafond waaraan de mestproducent naast het jaarplafond is&#13;
gebonden, is neergelegd in het voorgestelde artikel 58af lid 1. Het biedt de overheid&#13;
een instrument waardoor lopende het jaar op elk moment kan worden gecontroleerd&#13;
hoe het aantal dieren op een bedrijf zich verhoudt tot de op dat moment aanwezige&#13;
mestaanwendings- en mestafzetmogelijkheden. Hoewel overschrijding van het dagplafond&#13;
evenals overschrijding van het jaarplafond strafbaar is gesteld via artikel 1a&#13;
onder 1º van de Wet op de economische delicten,68 is het de bedoeling dat primair&#13;
wordt teruggegrepen op het bestuursrechtelijke instrument van de last onder dwangsom,&#13;
welke is geregeld in de artikelen 5:32 en volgende van de Algemene wet&#13;
bestuursrecht.69, 70 Aangezien de overtreding nog ongedaan kan worden gemaakt, is&#13;
een dergelijke op reparatie gerichte reactie gekoppeld aan een lik-op-stuk-beleid veel&#13;
meer aangewezen dan een punitieve sanctie.71 In de last wordt de veehouder opgedragen&#13;
het dagplafond niet nogmaals te overschrijden. Voor iedere dag dat het dagplafond&#13;
wordt overschreden verbeurt de veehouder een dwangsom, voor de hoogte&#13;
waarvan de regering blijkens de memorie van toelichting denkt aan 200% van het&#13;
economische saldo dat met het teveel aan dieren kan worden gerealiseerd. Zoals in de&#13;
memorie van toelichting is aangegeven, behoeven bezwaar en beroep niet in de weg te&#13;
staan aan effectief optreden, aangezien deze in beginsel geen schorsende werking&#13;
hebben.&#13;
Het dagplafond is in artikel 58af lid 1 verwoord als een verbod om op een bedrijf op&#13;
enig moment een hoeveelheid dierlijke meststoffen te produceren in een omvang die&#13;
op jaarbasis groter is dan de mestplaatsingsruimte van dat bedrijf op het desbetreffende&#13;
moment, vermeerderd met 15%. Het afzetten van de productie ‘op jaarbasis’ tegen&#13;
‘de mestplaatsingsruimte op het desbetreffende moment’ lijkt op het eerste gezicht&#13;
wellicht wat vreemd, maar wanneer vervolgens de artikelen 58ag, 58ah en 58ai van het&#13;
wetsvoorstel in ogenschouw worden genomen, wordt duidelijk dat deze formulering&#13;
het logische gevolg is van de gekozen systematiek.&#13;
Bij de vaststelling of de veehouder op een bepaald moment binnen zijn dagplafond&#13;
blijft, wordt gekeken naar de op dat moment aanwezige dieren van de onderscheiden&#13;
diersoorten. Op dat moment kan niet worden vastgesteld wat de ontwikkeling van de&#13;
omvang van de veestapel in het resterende deel van het jaar zal zijn. Rekening houden&#13;
met het verstreken deel van het jaar compliceert de controle zeer en is ook discutabel,&#13;
omdat niet duidelijk is of dit een representatieve periode was. Voor de berekening van&#13;
de productie wordt daarom uitgegaan van de vooronderstelling dat het op het desbetreffende&#13;
moment aanwezige aantal dieren overeenkomt met het jaargemiddelde;&#13;
daarbij worden de forfaits voor de jaarproductie per dier van bijlage E gehanteerd&#13;
(artikel 58ag). Voor de bepaling van de mestplaatsingsruimte gebeurt in de artikelen 58ah en 58ai&#13;
iets soortgelijks: er wordt gekeken naar het op het desbetreffende moment aanwezige,&#13;
bij de overheid aangemelde grondoppervlak van het bedrijf, onderscheiden naar maïsland,&#13;
overig bouwland, braakland, grasland en natuurterrein. Deze oppervlakten&#13;
worden vermenigvuldigd met de ook bij het jaarplafond gehanteerde normen voor de&#13;
stikstofgift per hectare op jaarbasis.72&#13;
Alle op dat moment aanwezige, bij het Bureau Heffingen ingestuurde mestafzetovereenkomsten73&#13;
die een afzetrecht bij derden verschaffen en die ook overigens voldoen&#13;
aan de voorwaarden (artikel 58ao), worden bij de mestplaatsingsruimte opgeteld.&#13;
74 In dit geval worden daar ook de aanwezige mestafzetovereenkomsten met&#13;
erkende exporteurs en erkende mestverwerkers bij geteld, zonder dat op het desbetreffende&#13;
moment in alle gevallen vaststaat dat de in de overeenkomst genoemde hoeveelheid&#13;
stikstof overeenkomstig de krachtens artikel 58ae gestelde voorwaarden&#13;
daadwerkelijk aan de exporteur of verwerker wordt geleverd. Dat kan immers pas na&#13;
afloop van het jaar worden vastgesteld. Vooralsnog zal dus van de overeenkomst&#13;
worden uitgegaan; bij het jaarplafond komt de toets op de daadwerkelijke levering&#13;
alsnog aan de orde.&#13;
Is de veehouder als verwerker of exporteur van de op zijn eigen bedrijf geproduceerde&#13;
meststoffen erkend, dan telt de hoeveelheid stikstof waarvoor de erkenning is&#13;
verleend vooralsnog mee als mestplaatsingsruimte.75 Bij de controle op de naleving&#13;
van het jaarplafond zal worden vastgesteld of de desbetreffende hoeveelheid stikstof&#13;
inderdaad overeenkomstig de eisen van artikel 58ae buiten de Nederlandse landbouw&#13;
is afgezet en in mindering kan worden gebracht op de mestproductie waar tegenover&#13;
ingevolge artikel 58aa voldoende mestplaatsingsruimte in de vorm van eigen grond of&#13;
mestafzetovereenkomsten met andere landbouwbedrijven in Nederland moet zijn&#13;
verzekerd.&#13;
Uiteraard wordt ook bij het dagplafond de hoeveelheid stikstof tot afname waarvan&#13;
de veehouder zich bij overeenkomst heeft verplicht, in mindering gebracht op&#13;
diens mestplaatsingsruimte.76&#13;
Hoewel voor de toepassing van het dagplafond het op enig moment in het jaar aanwezige&#13;
aantal dieren wordt vertaald naar een mestproductie op jaarbasis, heeft de wetgever&#13;
onderkend dat dat aantal geen statisch gegeven is. Op veel bedrijven is sprake&#13;
van bepaalde cycli, afgewisseld door perioden van leegstand. Ook kunnen uitval en&#13;
ziekte, of economische factoren schommelingen in het aantal dieren veroorzaken. In&#13;
bepaalde perioden zullen derhalve meer dieren dan het jaargemiddelde worden gehouden.&#13;
De regering heeft niet willen eisen dat tegenover dit aantal dieren een mestplaatsingsruimte&#13;
in de vorm van grond en mestafzetovereenkomsten is verzekerd alsof dit&#13;
aantal het gehele jaar door wordt gehouden. Dat zou onnodige investeringen van&#13;
bedrijven vragen en onnodig beslag leggen op de schaarse landelijke plaatsingsruimte. Om gebruikelijke fluctuaties in het aantal dieren in de loop van het jaar te ondervangen,&#13;
wordt daarom bij het dagplafond in beginsel een marge van 15% aangehouden:&#13;
aanvaard wordt dat op het moment van controle tegenover een deel van de aanwezige&#13;
dieren geen mestplaatsingsruimte staat (artikel 58af lid 1). Voor veel bedrijfssystemen&#13;
volstaat dit percentage. Op bedrijven waar overwegend pluimvee77 wordt&#13;
gehouden, is 15% evenwel ontoereikend en wordt ingevolge het tweede lid een marge&#13;
van 30% toegestaan. Aangezien bij schapen, geiten en pelsdieren78 fluctuaties tot&#13;
boven de 100% voor komen, werd het niet zinvol geacht de mestproductie van deze&#13;
diersoorten in het dagplafond te betrekken (lid 3).&#13;
De marge laat onverlet dat – zoals in het voorgaande reeds werd aangegeven –&#13;
gemiddeld over het jaar genomen wel 1-op-1 tegenover de mestproductie voldoende&#13;
mestplaatsingsruimte aanwezig moet zijn. Daarop wordt gecontroleerd in het kader&#13;
van het jaarplafond van artikel 58aa.&#13;
3.5. Beperkingen voor landbouwbedrijven die mest afnemen&#13;
Essentieel voor de werking van het stelsel van mestafzetovereenkomsten is dat landbouwbedrijven&#13;
bij mestafzetovereenkomst niet meer van hun mestplaatsingsruimte&#13;
aan andere bedrijven in gebruik geven dan gezien de eigen mestproductie en de mestaanwendingsmogelijkheden&#13;
op het bedrijf verantwoord is, en dat zij na het sluiten&#13;
van een mestafzetovereenkomst hun mestplaatsingsruimte niet zodanig verkleinen&#13;
dat zij hun contractuele verplichtingen niet meer kunnen nakomen. Deze waarborgen&#13;
moeten de verboden van de voorgestelde artikelen 58aj en 58ak bieden.79&#13;
Hoewel beide artikelen van toepassing zijn op alle landbouwbedrijven die bij mestafzetovereenkomsten&#13;
afnameverplichtingen aangaan, zijn zij primair van belang voor&#13;
bedrijven die niet of nauwelijks vee houden. Voor gespecialiseerde, intensievere veehouderijen&#13;
gaan al de nodige waarborgen uit van het verbod van artikel 58aa om in&#13;
een jaar meer mest te produceren dan de eigen mestplaatsingsruimte. De wijze waarop&#13;
die mestplaatsingsruimte ingevolge de artikelen 58ac en 58ad wordt berekend,&#13;
betekent immers dat een verkleining van de mestplaatsingsruimte, door aan derden&#13;
contractueel een mestafzetrecht te verschaffen of door het bedrijfsareaal of de aard&#13;
van het grondgebruik te wijzigen, er onmiddellijk toe leidt dat het aantal dieren dat&#13;
op het bedrijf mag worden gehouden afneemt; dat raakt derhalve direct de economische&#13;
hoofdactiviteit van de veehouder.&#13;
Artikel 58aj verbiedt in het eerste lid om zich bij mestafzetovereenkomst te verplichten&#13;
tot afname van een grotere hoeveelheid dierlijke meststoffen dan de mestaanvoerruimte&#13;
van dat bedrijf. Op grond van het tweede lid gaat het hierbij om de mestaanvoerruimte&#13;
op het tijdstip met ingang waarvan in het desbetreffende jaar op grond&#13;
van de mestafzetovereenkomst de aanvoer van meststoffen kan plaatsvinden. Het&#13;
derde lid geeft vervolgens aan hoe deze mestaanvoerruimte berekend moet worden. Aangesloten wordt bij de berekening van de mestplaatsingsruimte overeenkomstig&#13;
de artikelen 58ah en 58ai, welke artikelen zien op de mestplaatsingsruimte op enig&#13;
moment in het kader van het dagplafond van de veehouder. Hiervoor is gekozen en&#13;
niet voor een jaargemiddelde, omdat dit de gelegenheid biedt om nog lopende het jaar&#13;
fysiek vast te stellen of de landbouwer aan zijn afnameverplichtingen kan voldoen.&#13;
Dat versterkt de sturingskracht van het systeem. Bij een constatering na afloop van&#13;
het jaar dat de afnemer onvoldoende plaatsingsruimte had, is het kwaad al geschied.&#13;
Wordt lopende jaar een dergelijke constatering gedaan, dan kan nog reparatie plaatsvinden.&#13;
Het feit zal worden gemeld aan de veehouder die op grond van de mestafzetovereenkomst&#13;
een mestafzetrecht had verworven; deze heeft dan nog gelegenheid om&#13;
zich van alternatieve afzetmogelijkheden te verzekeren.80 Voorts kan de situatie bij de&#13;
mestafnemer zelf, door toepassing van de eerder genoemde last onder dwangsom,&#13;
nog worden gerepareerd.&#13;
Overigens is overtreding van het verbod ook gebracht onder de zwaarste categorie&#13;
milieudelicten van de WED;81 strafvervolging zal met name aangewezen zijn ingeval&#13;
de overtreding te laat wordt geconstateerd om nog bestuurlijk-reparatoir te kunnen&#13;
optreden.&#13;
Voor de bepaling van de omvang van de mestaanvoerruimte is in het derde lid een element&#13;
van tijdsevenredigheid geïntroduceerd, omdat niet uitgesloten is dat het tijdstip&#13;
waarop aanvoer kan plaatsvinden na 1 januari van het desbetreffende jaar is gelegen.&#13;
Als een mestafzetovereenkomst halverwege het jaar wordt afgesloten, kan er immers&#13;
redelijkerwijs van worden uitgegaan dat het desbetreffende bedrijf een deel van de&#13;
mestplaatsingsruimte al heeft benut. Ingevolge onderdeel a van lid 3 van artikel 58aj&#13;
moet daarom de optelsom van 1) de op de ingangsdatum aanwezige mestaanwendingsruimte&#13;
op eigen grond, en 2) de op die datum op grond van mestafzetovereenkomsten&#13;
verzekerde mestplaatsingsruimte bij derden, worden vermenigvuldigd met&#13;
het nog resterende aantal maanden en vervolgens worden gedeeld door twaalf.&#13;
Omgekeerd moet op grond van onderdeel b van lid 3 ook bij het in mindering brengen&#13;
op de mestplaatsingsruimte van al eerder aan andere veehouders verschafte afzetrechten,&#13;
rekening gehouden worden met de tijdsevenredigheid. Daartoe bepaalt&#13;
onderdeel b dat de totale hoeveelheid vóór het eerder bedoelde tijdstip aan anderen&#13;
gecontracteerde afzetruimte nog slechts in mindering moet worden gebracht voorzover&#13;
deze hoeveelheid groter is dan het verschil tussen:&#13;
1. de mestplaatsingruimte zoals deze zonder tijdsevenredigheid op jaarbasis zou worden&#13;
bepaald op basis van eigen grond en contractuele afzetmogelijkheden bij derden,&#13;
en&#13;
2. het in het resterende deel van het jaar nog te gebruiken saldo zoals dat op grond&#13;
van onderdeel a is berekend.&#13;
Er wordt van uitgegaan dat dit verschil de voorbije maanden al is benut voor afzet op&#13;
basis van de eerder gesloten mestafzetovereenkomsten. Het is dan niet meer nodig&#13;
deze hoeveelheid ook nog eens in mindering te brengen op het in het resterende deel&#13;
van het jaar nog te gebruiken saldo van de mestplaatsingsruimte. De hier gehanteerde uitgangspunten zijn ficties die noodzakelijk zijn, wil de overheid&#13;
bij de controle op de naleving van artikel 58aj een goed en eenvoudig handvat&#13;
hebben om op elk moment in het jaar te kunnen vaststellen of een afnemer van mest&#13;
niet voor teveel stikstof een afnameverplichting is aangegaan en om tijdig corrigerend&#13;
te kunnen optreden.&#13;
Artikel 58ak vormt het logische complement van artikel 58aj. Het is uiteraard van&#13;
belang dat niet alleen op het tijdstip waarop de afnameplicht ingaat, maar ook daarna&#13;
steeds voldoende mestaanvoerruimte beschikbaar is en dat het grondoppervlak dus&#13;
niet zodanig wordt verkleind of grondgebruik niet zodanig wordt gewijzigd dat de&#13;
afnemer zijn verplichting binnen de gegeven normen niet langer kan waarmaken.&#13;
4. Uitvoering en handhaving, verificatie en informatie&#13;
Hoewel het stelsel van regulerende mineralenheffingen en het stelsel van mestafzetovereenkomsten&#13;
conceptueel eigenlijk eenvoudig zijn, zijn zij in de uitwerking aanzienlijk&#13;
complexer. Zij vragen het nodige van de sector, maar ook van de diensten van&#13;
de overheid die met de uitvoering en handhaving zijn belast, in casu het Bureau&#13;
Heffingen en de Algemene Inspectiedienst. Voor een efficiënte en effectieve – en&#13;
daarmee geloofwaardige – uitvoering en handhaving van de wet bij een omvangrijke&#13;
doelgroep als de onderhavige is van belang dat er op centraal niveau adequate administratieve&#13;
mogelijkheden bestaan tot verificatie van de juistheid van de gegevens die&#13;
bepalend zijn voor de vaststelling van de omvang van de mineralenverliezen op&#13;
bedrijfsniveau en van de toelaatbare omvang van de mestproductie.&#13;
Een goede centrale registratie van gegevens biedt niet alleen een middel voor een&#13;
selectie van bedrijven die voor gericht onderzoek naar de naleving van de norm in&#13;
aanmerking komen, zij biedt ook het middel tot een informatievoorziening naar de&#13;
agrarisch praktijk die het – afhankelijk van de aard van de voorschriften – mogelijk&#13;
maakt eventuele ongewenste situaties te repareren. Een dergelijke informatievoorziening&#13;
is in het bijzonder van belang als partijen met elkaar privaatrechtelijke overeenkomsten&#13;
sluiten waaraan de wet bepaalde publiekrechtelijke rechtsgevolgen verbindt.&#13;
Bij het onderhavige wetsvoorstel gaat het in het bijzonder om de situatie waarbij de&#13;
wederpartij niet over voldoende mestaanvoerruimte beschikt, gegeven de tot haar&#13;
bedrijf behorende oppervlakte landbouwgrond en de reeds eerder aan derden verschafte&#13;
afzetrechten, en om de situatie dat de erkende exporteur of mestverwerker&#13;
met de aangegane mestafzetovereenkomsten de hoeveelheid stikstof heeft overschreden&#13;
waartoe de erkenning is beperkt. Uiteraard rust op de veehouder de plicht om&#13;
zich uit eigen beweging adequaat te informeren over de situatie bij zijn wederpartij;&#13;
bij deze wederpartij bestaat in de onderlinge verhoudingen op dit punt een mededelingsplicht.&#13;
Als uit de hem bekende gegevens blijkt dat zijn wederpartij onvoldoende&#13;
ruimte heeft voor de op grond van de overeenkomst af te nemen hoeveelheid mest,&#13;
is het aan de veehouder om hier consequenties aan te verbinden, bijvoorbeeld door&#13;
het afsluiten van vervangende overeenkomsten. Heeft de veehouder zich evenwel alle&#13;
inspanningen getroost om zich naar behoren te informeren en blijkt de wederpartij&#13;
achteraf toch onvoldoende ruimte voor de betrokken hoeveelheid mest te hebben&#13;
gehad zonder dat de veehouder dat in redelijkheid kon weten, dan kan het moeilijk zijn hem daar door oplegging van strafrechtelijk sancties op aan te spreken. Dat is&#13;
anders ingeval de overheid hem erover heeft geïnformeerd dat uit haar gegevens blijkt&#13;
dat die ruimte niet aanwezig is. In het licht van de afzonderlijke strafbaarstelling van&#13;
de afnemers van mest in de artikelen 58aj, 58ak en 58al en de preventieve werking die&#13;
daarvan uitgaat, mag overigens worden verwacht dat de hiervoor beschreven situaties&#13;
tot een minimum beperkt zullen blijven.&#13;
Gelet op het voorgaande zijn voor de uitvoering en handhaving van de maatregelen&#13;
van het wetsvoorstel van 5 september 2000 twee nieuwe centrale registraties in het&#13;
bijzonder van belang, registraties die komen naast de reeds bestaande centrale registratie&#13;
van bedrijven, mestleveranties, veevoerleveranties en dieren.&#13;
Ten eerste wordt bij het Bureau Heffingen een centrale registratie van de mestafzetovereenkomsten&#13;
opgezet; daartoe is in de voorgestelde artikelen 58an en 58ao voorzien&#13;
in een verplichting tot inzending van de mestafzetovereenkomsten, zonder welke&#13;
inzending de mestafzetovereenkomst van rechtswege niet voor de toepassing van het&#13;
stelsel van mestafzetovereenkomsten in aanmerking komt.&#13;
Ten tweede is binnen het ministerie van Landbouw, Natuurbeheer en Visserij een&#13;
omvangrijk project gestart voor de opzet van een basisregistratie percelen. De basisregistratie&#13;
zal onder meer worden gevoed door de perceelsmeldingen die ingevolge&#13;
het nieuwe artikel 58am van het wetsvoorstel moeten plaatsvinden, willen percelen&#13;
meetellen voor de mestplaatsingsruimte, en door de gegevens over de tot het bedrijf&#13;
behorende oppervlakte landbouwgrond die krachtens de strafrechtelijk gehandhaafde&#13;
artikelen 7 en 7a (nieuw) van de Meststoffenwet moeten worden overgelegd. Uiteindelijk&#13;
zal de basisregistratie niet alleen een functie toekomen voor de uitvoering en&#13;
handhaving van de mestwetgeving, maar ook van andere wetgeving. De basisregistratie&#13;
moet ook leiden tot een administratieve lastenverlichting voor het bedrijfsleven,&#13;
door een meer functionele inrichting van de gegevensstromen en van het gegevensbeheer.&#13;
Ook de informatievoorziening van de bij de mestafzetovereenkomsten betrokken&#13;
partijen heeft haar plaats gekregen in het wetsvoorstel. Artikel 58an lid 3 van het&#13;
wetsvoorstel voorziet in een terugmelding van het Bureau Heffingen binnen dertien&#13;
weken na het tijdstip met ingang waarvan de dierlijke meststoffen op grond van de&#13;
mestafzetovereenkomst kunnen worden afgezet van de bij het Bureau Heffingen&#13;
bekende gegeven</content><legacyfootnotes>1. Kamerstukken II 1998/99, 26 729, nr. 1. In februari 2000 – in vervolg op overleg met LTO-Nederland –&#13;
zijn de beleidsvoornemens op enkele onderdelen bijgesteld; zie de brief van de ministers van LNV en&#13;
van VROM d.d. 25 februari 2000 (Kamerstukken II 1999/2000, 26 729, nr. 19).&#13;
2. Voorstel van wet houdende wijziging van de Meststoffenwet in verband met een aanscherping van de&#13;
normen van het stelsel van regulerende mineralenheffingen en de invoering van een stelsel van mestafzetovereenkomsten&#13;
(Kamerstukken II 1999/2000, 27 276, nrs. 1-4).&#13;
3. Zie met name uitvoerig de paragrafen 2.1, 2.2 en 2.4 van de memorie van toelichting (27 276, nr. 3).&#13;
4. Richtlijn nr. 91/676/EEG van de Raad van de Europese Gemeenschappen van 12 december 1991 inzake&#13;
de bescherming van water tegen verontreiniging door nitraten uit agrarische bronnen (PbEG L 375). De&#13;
regels inzake het gebruik van meststoffen zijn maatregelen in de zin van artikel 5, vierde lid, van de&#13;
richtlijn.&#13;
5. Zie de brief van de ministers van VROM en van LNV van 20 maart 2000 (Kamerstukken II 1999/2000,&#13;
26 729, nr. 21) en subparagraaf 1.2 van de nota naar aanleiding van het verslag op het wetsvoorstel van&#13;
5 september jl. (Kamerstukken II 2000/01, 27 276, nr. 6). Voor een vollediger overzicht van de punten&#13;
waarop Nederland in gebreke is en de maatregelen die worden genomen om daaraan tegemoet te&#13;
komen, zij verwezen naar subparagraaf 2.4, onderdeel a, van de memorie van toelichting.&#13;
6. Het betreft de civiele procedures van de Nederlandse Vakbond voor Varkenshouder (NVV) tegen de&#13;
Staat. Zie over de gevolgen van de verschillende rechterlijke uitspraken: Kamerstukken II 1998/99 en&#13;
1999/2000, 25 448, nrs. 13, 14, 21, 29, 32, 33, 34, 35, 38 en 39. Met het arrest van het Gerechtshof te&#13;
’s -Gravenhage van 20 januari 2000 in de bodemprocedure kwam een einde aan de buitenwerkingstelling&#13;
van de wet (Agr.r. 2000/5001, m.nt. Bruil; «JM» 2000/38, m.nt. Lambers; M en R 2000/3, nr. 22; NTER&#13;
2000/3, p. 65 e.v.). Het Hof achtte het in de wet neergelegde stelsel van varkensrechten als zodanig, de&#13;
bij invoering van de wet doorgevoerde 10%-korting en het verval per die datum van de ‘latente’ ruimte&#13;
binnen het niet-grondgebonden mestproductierecht rechtmatig. De tweede generieke korting van 15%&#13;
voldoet volgens het Hof evenwel niet aan de vanuit het Europese recht te stellen eisen van noodzaak,&#13;
proportionaliteit en geschiktheid, ter rechtvaardiging van de volgens het Hof aan de orde zijnde, meer&#13;
dan verwaarloosbare invloed op de werking van de gemeenschappelijke marktordening voor varkens&#13;
(EG-Verdrag) en in verband met de fair balance die moet zijn verzekerd bij een inbreuk op het ongestoorde&#13;
genot van eigendom (art. 1 Eerste Protocol EVRM). De NVV heeft beroep in cassatie tegen het&#13;
hofarrest ingesteld, de Staat incidenteel cassatieberoep.&#13;
7. De volumemaatregelen zijn aanvullende maatregelen in de zin van artikel 5 lid 5 van de Nitraatrichtlijn.&#13;
8. Zie de Wet van 7 december 2000 houdende wijziging van de Meststoffenwet in verband met de invoering&#13;
van een stelsel van pluimveerechten (Kamerstukken I 1999/2000, 26 473, nr. 295). De wet strekt&#13;
ertoe de bestaande uitbreidingsmogelijkheden voor pluimvee binnen het stelsel van mestproductierechten&#13;
ongedaan te maken, namelijk de mogelijkheid tot ingebruikname van grondgebonden mestproductierechten&#13;
en van niet-benutte (‘latente’) ruimte binnen de niet-grondgebonden mestproductierechten.&#13;
De regeling omtrent de overgang van het pluimveerecht naar andere bedrijven of een andere locatie is&#13;
overeenkomstig die van de Wet verplaatsing mestproductie. Een en ander wordt geregeld in een aan&#13;
hoofdstuk V van de Meststoffenwet toe te voegen nieuwe titel 2.&#13;
9. Kamerstukken II 2000/01, 27 276, nrs. 5 en 6.&#13;
10. Met het oog op de sturingskracht van het systeem wordt, behoudens in uitzonderingssituaties, geen&#13;
rekening gehouden met de voorraden op het bedrijf (vergelijk Kamerstukken II 1995/96, 24 782, nr. 3,&#13;
p. 8 en 24). Het kan dus zijn dat het verschil tussen aan- en afvoer verklaarbaar is door een vergroting&#13;
van de voorraad. Is dat het geval, dan kan een bedrijf – mits het deelneemt aan het stelsel van verfijnde&#13;
mineralenheffingen als neergelegd in titel 2 van hoofdstuk IV van de Meststoffenwet – het volgende jaar&#13;
extra fosfaat en stikstof uit voorraad afvoeren en aldus een negatief saldo realiseren dat overeenkomstig&#13;
artikel 43 van de Meststoffenwet met de voorgaande jaren verrekend kan worden.&#13;
11. Artikelen 21 en 28 in samenhang met artikel 41 Meststoffenwet.&#13;
12. Kamerstukken II 1995/96, 24 782, nr. 3.&#13;
13. De Wet van 7 december 2000 inhoudende wijziging van de Meststoffenwet in verband met een aanscherping&#13;
van de verliesnormen van het stelsel van regulerende mineralenheffingen (Kamerstukken I&#13;
2000/01, 26 840, nr. 2) geeft invulling aan de bij brief van 2 december 1998 (Kamerstukken II 1998/99,&#13;
24 445, nr. 43) door de minister van VROM en de toenmalige minister van LNV aangekondigde maatregelen&#13;
in reactie op de door de Commissie van de Europese Gemeenschappen uitgebrachte ingebrekestelling&#13;
wegens een onvoldoende implementatie van de Nitraatrichtlijn. Blijkens het door de Commissie&#13;
vervolgens uitgebrachte, met redenen omkleed advies werden deze maatregelen onvoldoende geacht; zo&#13;
wijst de Commissie erop dat met de maatregelen in 2002 op melkveebedrijven nog een dierlijke mestgift&#13;
overeenkomend met 350 kg stikstof/ha/jaar mogelijk is, waar de Nitraatrichtlijn uitgaat van 210 kg.&#13;
Overigens is in vervolg op overleg met LTO-Nederland in februari 2000 de oorspronkelijk ook voor&#13;
bouwland op klei- en veengrond in 2001 voorziene aanscherping van de stikstofverliesnormen teruggedraaid&#13;
(Kamerstukken II 1999/2000, 26 840, nrs. 7 en 8).&#13;
14. Handelingen II 2000/01, nr. 7, p. 374, en Handelingen I 2000/01, nr. 10.&#13;
15. De maatregelen voor de droge zand- en lössgronden zijn aanvullende maatregelen in de zin van artikel 5&#13;
lid 5 van de Nitraatrichtlijn.&#13;
16. Vergelijk paragraaf 1 punt 2 van bijlage III bij de Nitraatrichtlijn.&#13;
17. Ingevolge paragraaf 2 van bijlage III van de richtlijn mag op bedrijfsniveau de dierlijke mestgift per hectare&#13;
per jaar niet groter zijn dan 170 kg stikstof. Alleen voor de periode van het eerste actieprogramma,&#13;
aflopend op 20-12-1999, is ingevolge onderdeel a van de genoemde paragraaf een mestgift van 210 kg&#13;
stikstof toegestaan. De Europese Commissie heeft bij interpretatieve verklaring van 24 mei 1996 (nummer&#13;
XI/008845) evenwel aangegeven dat de norm van 170 kg pas behoeft te worden gerealiseerd in het&#13;
laatste jaar van het tweede actieprogramma, derhalve met ingang van 20-12-2002; dat betekent dat tot&#13;
die datum de norm van 210 kg kan worden aangehouden.&#13;
18. Tot de verruiming van de normen voor bouwland ten opzichte van de oorspronkelijke beleidsvoornemens&#13;
van 10 september 1999 is door de regering besloten in vervolg op overleg met LTO-Nederland in&#13;
februari 2000; zie de al aangehaalde brief aan de Tweede kamer van 25 februari 2000 (26 729, nr. 19).&#13;
19. Ingevolge paragraaf 2 onder b van bijlage III bij de richtlijn kan een hogere mestgift worden toegestaan&#13;
als daarmee geen afbreuk wordt gedaan aan het bereiken van de doelstellingen van de richtlijn en als&#13;
deze mestgift kan worden gemotiveerd aan de hand van objectieve criteria. Als zodanig gelden in ieder&#13;
geval: lange groeiperiodes van het gewas, gewassen met een hoge stikstofopname, een hoge nettoneerslag&#13;
en een bodem met een uitzonderlijk hoog denitrificatievermogen. De Commissie moet door de lidstaten&#13;
worden geïnformeerd ingeval deze een hogere mestgift toestaan. Bij haar beoordeling van de&#13;
gerechtvaardigdheid van de uitzondering, op basis van de door de lidstaat aangedragen motivering,&#13;
vraagt de Commissie overeenkomstig artikel 9 van de richtlijn advies aan het Nitraatcomité, bestaande&#13;
uit deskundigen van alle lidstaten.&#13;
20. Zie voor de achtergronden bij de derogatie uitvoerig onderdeel b van paragraaf 3.1 van de memorie van&#13;
toelichting (Kamerstukken II 1999/2000, 27 276, nr. 3).&#13;
21. Braakland in de zin van artikel 1 lid 1 onderdeel t Meststoffenwet.&#13;
22. Zie de onderdelen a en c van paragraaf 3.1 van de memorie van toelichting.&#13;
23. Artikel 54 Meststoffenwet.&#13;
24. De aanwending van stalmest geschiedt nauwkeuriger en gaat daardoor met minder stikstofverliezen gepaard.&#13;
25. De regering ziet zich daarin gesteund door de Tweede Kamer, die zich in meerderheid heeft uitgesproken&#13;
voor een motie van het lid Oplaat (VVD) op dit punt (Kamerstukken II 1999/2000, 26 729, nr. 22). &#13;
26. Handelingen II 1996/97, nr. 52, p. 3914 e.v.&#13;
27. Zie onderdeel e van paragraaf 3.1 van de memorie van toelichting. Wel wordt aangegeven dat op termijn&#13;
bij een actualisering van de bodemkaarten circa 50.000 ha alsnog als zandgrond zal worden aangeduid&#13;
(waarvoor dus strengere normen komen te gelden). Het gaat hier om gronden in de veenkoloniën waar&#13;
door afbraak van organische stof de dunne laag veen op de zandgrond geleidelijk is verdwenen. In 2002&#13;
speelt dit evenwel nog niet.&#13;
28. De Commissie heeft in haar – voorafgaand aan de infractieprocedure voor het Hof van Justitie van de&#13;
EG uitgebrachte – met redenen omkleed advies aangegeven dat het tarief ook in voorkomend geval een&#13;
verkleining van de veestapel moet kunnen afdwingen. Daartoe voorziet het wetsvoorstel evenwel in het&#13;
afzonderlijke instrumentarium van het – strafrechtelijk gehandhaafde – stelsel van mestafzetovereenkomsten,&#13;
waarin de omvang van de mestproductie – en daarmee van de veestapel – op een bedrijf direct&#13;
afhankelijk wordt gesteld van de beschikbare aanwendings- en afzetmogelijkheden voor de mest.&#13;
29. Dit overeenkomstig de bij de eerder aangehaalde brief van de ministers van LNV en van VROM van&#13;
25 februari 2000, in vervolg op overleg met LTO-Nederland, aangekondigde aanpassing van het oorspronkelijke&#13;
beleidsvoornemen van 10 september 1999.&#13;
30. Artikel 5 lid 4, in samenhang met paragraaf 1 punt 3 van bijlage III van de Nitraatrichtlijn, eist dat de&#13;
lidstaten bij de te stellen voorschriften de balans in acht nemen tussen enerzijds de te verwachten stikstofbehoeften&#13;
van de gewassen en anderzijds de stikstoftoevoer naar de gewassen uit de bodem en uit&#13;
bemesting. In subparagraaf 3.3 van de memorie van toelichting wordt aangegeven waarom wel met stikstofbinding,&#13;
maar niet met mineralisatie en depositie rekening wordt gehouden. Voor mineralisatie&#13;
wordt aangegeven dat het netto-effect in Nederland nihil is. Voor depositie geldt niet alleen het bezwaar&#13;
van de moeilijke vaststelbaarheid van de omvang van de aanvoer per hectare, die ook onmogelijk met&#13;
een forfait is te ondervangen, maar vooral dat deze aanvoer door de landbouwer zelf niet te beïnvloeden&#13;
is. Daar komt nog bij dat paragraaf 1 punt 3 van bijlage III van de Nitraatrichtlijn helemaal niet rept&#13;
over directe stikstoftoevoer vanuit de lucht.&#13;
31. Zie subparagraaf 4.1 van de memorie van toelichting.&#13;
32. Vergelijk subparagraaf 4.1 van de memorie van toelichting.&#13;
33. Het huidige hoofdstuk V is niet onderverdeeld in titels. De Wet van 7 december 2000 waarmee per&#13;
1 januari 2001 het stelsel van pluimveerechten in de Meststoffenwet is opgenomen (Kamerstukken I&#13;
1999/2000, 26 473, nr. 295), voorziet in een onderverdeling van het hoofdstuk in 2 titels, waarvan de eerste&#13;
is gewijd aan het stelsel van mestproductierechten en de tweede aan het stelsel van pluimveerechten.&#13;
34. Sancties: maximaal zes jaar gevangenisstraf of een boete van ƒ 100.000, eventueel op te hogen tot&#13;
ƒ 1 miljoen ingeval sprake van recidive of ingeval de dader een rechtspersoon is. Daarnaast kunnen bijkomende&#13;
straffen worden opgelegd, zoals ontneming van het wederrechtelijk genoten voordeel en gehele&#13;
of gedeeltelijke stillegging van de onderneming.&#13;
35. Vergelijk de artikelen 17 lid 1 en 55 lid 9 van de Meststoffenwet.&#13;
36. Rundvee, varkens, kippen, kalkoenen, schapen, vossen, nertsen, geiten, eenden, konijnen en – per&#13;
1 januari 2001, ingevolge de eerdergenoemde Wet van 7 december 2000 (26 840) – parelhoenders.&#13;
37. Subparagraaf 4.3 onderdeel a.&#13;
38. Zie de Regeling administratieve verplichtingen Meststoffenwet.&#13;
39. Zoals in de nota naar aanleiding van het verslag bij het wetsvoorstel van 6 oktober 1999 is aangegeven,&#13;
blijft de huidige systematiek van twaalf teldata ook gehandhaafd na doorvoering van de heffingplicht&#13;
voor extensieve veehouderijen en akker- en tuinbouwbedrijven in 2001 (Kamerstukken II 1999/2000,&#13;
26 840, nr. 5, p. 8), in ieder geval voor het jaar 2001. Daarbij is aangegeven dat de vraag of deze telsystematiek&#13;
ook na 2001 blijft bestaan, afhankelijk is van de invulling van het stelsel van mestafzetovereenkomsten.&#13;
Lezing van de subparagrafen 4.3, p. 39, en 5.2, p. 69, van de memorie van toelichting van het&#13;
wetsvoorstel van 5 september jl. leert dat het zeer waarschijnlijk is dat het antwoord op deze vraag bevestigend&#13;
zal zijn.&#13;
40. Zie ook het voorgestelde artikel 58z.&#13;
41. Daarvoor is gekozen omdat bij een verlaging van de forfaits een groter aantal dieren binnen de dierrechten&#13;
zou kunnen worden gehouden dan bij de invoering van de mestproductierechten in 1988 het geval&#13;
was; bovendien maken ongunstige forfaits het aantrekkelijk om te kiezen voor het verfijnde spoor binnen&#13;
het stelsel van regulerende mineralenheffingen in plaats van het forfaitaire spoor, dat meer milieurisico’s&#13;
kent.&#13;
42. Zie de eerder aangehaalde brief van de ministers van LNV en van VROM van 25 februari 2000.&#13;
43. Artikel 1 lid 1 onderdeel v Meststoffenwet.&#13;
44. Vergelijk onderdeel b van paragraaf 4.3 van de memorie van toelichting.&#13;
45. Zie de Regeling administratieve verplichtingen Meststoffenwet.&#13;
46. Het gestelde in voetnoot 39 geldt ook ten aanzien van de grondregistratie.&#13;
47. Vergelijk de artikelen 1 lid 3 en 1a lid 2 van de Meststoffenwet zoals deze overeenkomstig het onderhavige&#13;
wetsvoorstel komen te luiden (artikel I onderdelen A en B) en onderdeel b van paragraaf 4.3 van de&#13;
memorie van toelichting. Zie ook uitvoerig subparagraaf 3.3 van de nota naar aanleiding van het verslag.&#13;
48. De versterking van de handhaving is erin gelegen dat niet-aanmelding van grond niet uitsluitend als een&#13;
administratief vergrijp strafrechtelijk kan worden aangepakt wegens niet-voldoening aan ter zake krachtens&#13;
de artikelen 7 en 7a (nieuw) van het wetsvoorstel gestelde regels. Niet-aanmelding heeft ook&#13;
onmiddellijke consequenties voor de toegelaten productieomvang, wat door de agrariër als veel ingrijpender&#13;
zal worden ervaren.&#13;
49. Na 1 oktober zal er bij afnemers weinig bereidheid zijn om nog mestafzetovereenkomsten aan te gaan,&#13;
gegeven de beperkte aanwendingsmogelijkheden die in het najaar nog resten. Het dagplafond zal de&#13;
veehouder er overigens in het algemeen toe dwingen de mestafzetovereenkomst al voorafgaand aan het&#13;
productiejaar te sluiten. Ingevolge het dagplafond dient immers op elk moment in het jaar tegenover de&#13;
aanwezige dieren voldoende mestplaatsingsruimte in de vorm van eigen grond of mestafzetovereenkomsten&#13;
met derden te staan; mestafzetovereenkomsten tellen voor het dagplafond alleen mee voorzover&#13;
zij op het desbetreffende moment reeds zijn gesloten en ingezonden (zie de voorgestelde artikelen&#13;
58ah onder 3º en 58ai onder 3º). Alleen de bij het dagplafond gehanteerde marge geeft bij bedrijven met&#13;
weinig fluctuatie in de omvang van de veestapel enige ruimte om voor een deel van de productie nog in&#13;
het productiejaar zelf overeenkomsten te sluiten. De datum van 1 oktober zal vooral relevant zijn voor&#13;
bedrijven die eerst in de loop van het jaar de productie starten of uitbreiden en eerst dan mestafzetovereenkomsten&#13;
aangaan.&#13;
50. Zie artikel 58aj lid 2.&#13;
51. Zie omtrent de eisen aan mestafzetovereenkomsten en de ‘afnameplicht’ de subparagrafen 4.3 onderdelen&#13;
c en d en 4.4 onderdeel b van de memorie van toelichting, en subparagraaf 3.4 van de nota naar&#13;
aanleiding van het verslag.&#13;
52. Zie over de terugmelding ook paragraaf 4.&#13;
53. Sancties: gevangenisstraf van maximaal zes jaar of een boete van de vijfde categorie.&#13;
54. Het is logisch dat de wetgever dit onderwerp apart regelt en niet bijvoorbeeld als onderdeel van de in de&#13;
artikelen 58ac en 58ad geregelde mestplaatsingsruimte, omdat in artikel 58ae niet zozeer de verzekering&#13;
van afzetmogelijkheden maar de daadwerkelijke afzet in het buitenland, aan een erkende exporteur of&#13;
aan een erkende mestverwerker wordt geëist. Voorts verdient het uit een oogpunt van onderlinge&#13;
samenhang de voorkeur om dit onderwerp te regelen in hetzelfde artikel waarin de eisen aan de export&#13;
en mestverwerking hun plaats vinden.&#13;
55. Zie de subparagrafen 4.4 en 10 van de memorie van toelichting.&#13;
56. Zie Richtlijn 92/118/EEG van de Raad van 17 december 1992 tot vaststelling van de veterinairrechtelijke&#13;
en de gezondheidsvoorschriften voor het handelsverkeer en de invoer in de Gemeenschap van produkten&#13;
waarvoor ten aanzien van deze voorschriften geen specifieke communautaire regelgeving geldt&#13;
als bedoeld in bijlage A hoofdstuk I van Richtlijn 89/662/EEG en, wat ziekteverwekkers betreft, van&#13;
Richtlijn 90/425/EEG (PbEG L 62).&#13;
57. Artikel 58ae lid 1 onderdeel c. Wil de veehouder ook mest van anderen verwerken, dan dient hij als&#13;
mestverwerker als bedoeld in artikel 58ae lid 1 onderdeel a te zijn erkend.&#13;
58. Vergelijk subparagraaf 4.4 onderdeel b van de memorie van toelichting. Bij de niet-nakoming van aan de&#13;
erkenning verbonden voorschriften die niet onmiddellijk herleid kunnen worden tot een bepaalde hoeveelheid&#13;
stikstof, behoort ook strafvervolging op grond van artikel 1a onder 3º van de WED in samenhang&#13;
met artikel 58ae lid 4 of 6 tot de mogelijkheden (artikel II onderdeel B wetsvoorstel).&#13;
59. Artikel 58ae lid 1 onderdeel c onder 3º. Bij verwerking van mest tot mestkorrels – een hoogwaardig&#13;
product waarbij het risico klein is dat dit binnen de Nederlandse landbouw wordt afgezet – mag de&#13;
erkende veehouder de afzet in het buitenland ook aan een niet-erkende intermediair overlaten (artikel&#13;
58ae lid 1 onderdeel c onder 2º), maar hij blijft dan zelf aanspreekbaar ingeval niet daadwerkelijk afzet&#13;
in het buitenland plaatsvindt.&#13;
60. Zie artikel 58ae lid 2.&#13;
61. Derde en vierde lid.&#13;
62. Zie ook subparagraaf 3.7 van de nota naar aanleiding van het verslag.&#13;
63. Deze eis zal logischerwijze niet gelden voor de veehouder die wordt erkend voor verwerking op het&#13;
eigen bedrijf.&#13;
64. Artikel II onderdeel B in samenhang met artikel 58ae lid 4 of 6 wetsvoorstel.&#13;
65. Artikel 58ae lid 5.&#13;
66. Dit laatste is uiteraard niet relevant voor de veehouder die wordt erkend voor verwerking op het eigen&#13;
bedrijf.&#13;
67. Artikel II onderdeel A wetsvoorstel.&#13;
68. Artikel II onderdeel A wetsvoorstel.&#13;
69. De mogelijkheid van toepassing van bestuursdwang en daarmee van een dwangsom onder last wordt in&#13;
de Meststoffenwet opgenomen bij de Wet van 7 december 2000 strekkende tot invoering van een stelsel&#13;
van pluimveerechten.&#13;
70. Zie omtrent de handhavingsaspecten onderdeel b van subparagraaf 4.5 van de memorie van toelichting.&#13;
71. Vergelijk Kamerstukken II 1993/94, 23 700, nr. 3, p. 162.&#13;
72. Onderdeel a onder 1º en 2º van de artikelen 58ai en 58ah.&#13;
73. Dit maakt dat de veehouder niet tot 1 oktober van het productiejaar zal kunnen wachten met het aangaan&#13;
en insturen van de mestafzetovereenkomsten. Zie ook voetnoot 49.&#13;
74. Onderdeel a onder 3º en 4º van de artikelen 58ai en 58ah.&#13;
75. Onderdeel a onder 5º van de artikelen 58ai en 58ah.&#13;
76. Onderdeel b van de artikelen 58ai en 58ah.&#13;
77. Kippen, kalkoenen, eenden of parelhoenders.&#13;
78. Vossen, nertsen en konijnen.&#13;
79. Op de achtergrond bij deze artikelen en de handhavingsaspecten wordt uitvoerig ingegaan in paragraaf&#13;
4.6 van de memorie van toelichting.&#13;
80. Zie artikel 58an lid 1 onderdeel c en lid 2 van het wetsvoorstel.&#13;
81. Artikel II onderdeel A van het wetsvoorstel.&#13;
82. Zie over een en ander uitvoerig subparagraaf 4.7 van de memorie van toelichting.&#13;
83. Zie paragraaf 5 van de nota naar aanleiding van het verslag.&#13;
84. De ‘Robuustheid van het mestbeleid’. Aangeboden aan de Tweede Kamer bij brief van 11 september&#13;
2000 (Kamerstukken II 1999/2000, 26 729, nr. 43). Zie ook subparagraaf 7.2 van de memorie van toelichting.&#13;
85. Vergelijk Kamerstukken II 1999/2000, 27 276, A, p. 6 en 7.&#13;
86. Zie paragraaf 5.3 van de memorie van toelichting en de eerder aangehaalde brief van 25 februari 2000.&#13;
87. Zie de kennelijke opvatting van mr. D.W. Bruil, directeur van het Instituut voor Agrarisch Recht, zoals&#13;
deze is weergegeven in het artikel ‘Kamer wil wetsvoorstel van mestbranche’ in De Boerderij, 10 oktober&#13;
2000.&#13;
88. Zie subparagraaf 5.4 en paragraaf 6 van de memorie van toelichting.&#13;
89. Zie o.m. HvJ EG zaak 15/79, Groenveld, Jur. 1979, p. 3049; zaak 237/83, Jongeneel Kaas, Jur. 1984,&#13;
p. 483; zaak 47/90, Delhaize, Jur. 1992, p. 3669.&#13;
90. In zijn arrest van 29 april 1999 heeft het Hof van Justitie van de Europese Gemeenschappen bevestigd&#13;
dat de regeling waarin artikel 5 van de Nitraatrichtlijn voorziet, beantwoordt aan vereisten verband&#13;
houdend met de bescherming van volksgezondheid (zaak C-293/97, Standley and others). Het Hof lijkt&#13;
dwingende maatregelen van milieubescherming overigens ook als zodanig als rechtvaardiging van specifieke&#13;
in- en uitvoerbeperkingen te aanvaarden (zaak 2/90, Waalse afvalstoffen, Jur. 1992, p. I-4431; zaak&#13;
203/96, Dusseldorp, Jur. 1998, p. I-4075). Gelet op de prominente plaats die duurzame ontwikkeling en&#13;
de bescherming en verbetering van de kwaliteit van het milieu hebben gekregen tussen de overige doelstellingen&#13;
en beginselen van de Europese Gemeenschap in artikel 2 van het EG-Verdrag, mag worden&#13;
verwacht dat deze lijn in de jurisprudentie zal worden doorgezet.&#13;
91. Vergelijk punt 3 in samenhang met punt 2 van bijlage III van de Nitraatrichtlijn.&#13;
92. Notificatie in het kader van Richtlijn nr. 98/34/EG van het Europees Parlement en de Raad van de&#13;
Europese Unie van 22 juni 1998 betreffende een informatieprocedure op het gebied van normen en&#13;
technische voorschriften (PbEG L 204).&#13;
93. Zie voetnoot 90.&#13;
94. Artikel 130S van het EG-Verdrag (thans, na wijziging, artikel 175) in samenhang met 189B van het EGVerdrag&#13;
(thans, na wijziging, artikel 251).&#13;
95. Ontwerpresolutie 2000/208 (INI).&#13;
96. Zie mededeling 96/C 242/07 van de Commissie; PGEG 1996, C 242.&#13;
97. Agr.r. 2000/4995; «JM» 2000/4, m.nt. Lambers. Zie ook p. 13 en 14 van de memorie van toelichting en&#13;
subparagraaf 1.2 van de nota naar aanleiding van het verslag. De Staat heeft beroep aangetekend.&#13;
</legacyfootnotes><footnotes><footnote/></footnotes><auteurs>mr. R. Haije</auteurs><published>2001-01-01 00:00:00</published><modified>1998-12-01 00:00:00</modified><editiondate>2001-01-01</editiondate><htmlpath>https://denhollander.info/artikel/5610</htmlpath></article>
</articles></edition>
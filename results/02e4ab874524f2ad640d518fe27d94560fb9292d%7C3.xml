<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1991</searchword><id>7033</id><udhid>UDH:TvAR/7033</udhid><titel>'de besloten vennootschap met beperkte aansprakelijkheid B. V. Ontginningen der Erven A. Ledeboer / Henricus Wilhelmus van de Weyer' (TvAR 1991/4504)</titel><searchwords><searchword>TvAR 7/1991</searchword><searchword>TvAR 1991/4504</searchword><searchword>UDH:TvAR/7033</searchword></searchwords><attachments><attachment><name>1991_nr 7_Rechtspraak_4504.pdf</name><extention>pdf</extention><url>https://denhollander.info/download/6643/ci</url></attachment></attachments><inleiding>Pachtwet, art. 38, 40,&#13;
41-1, 41-2a&#13;
1. Voor de toepassing van art. 40 is in ieder&#13;
geval vereist dat het voorgenomen niet-landbouwkundig&#13;
gebruik een bijdrage van enige&#13;
betekenis levert aan het algemeen belang&#13;
waarmede dat gebruik in overeenstemming&#13;
dient te zijn.&#13;
2. In casu geen toepassing van art. 40.&#13;
3. In het midden kan worden gelaten of er in&#13;
dit geval wel sprake is van een voorgenomen&#13;
landbouwkundig gebruik in de zin van art.&#13;
41, lid 1, nu verpachtster een rechtspersoon&#13;
is en zowel op grond van het bepaalde in art.&#13;
41 lid 2 sub a als op grond van het bepaalde&#13;
in art. 38 naar billijkheid moet worden beslist.&#13;
4. Beslissing naar billijkheid: pachtovereenkomst&#13;
met zes jaar verlengd. </inleiding><content>Pachtkamer Gerechtshof Arnhem, beschikking&#13;
van 28 januari 1991&#13;
(Mr. Mans, mr. In 't Veld, prof. mr. Brunner,&#13;
baron de Weichs de Wenne en Hamelink)&#13;
Het gerechtshof te Arnhem, pachtkamer;&#13;
Gezien:&#13;
het op 12 juli 1990 ter griffie van het hof&#13;
ingekomen beroepschrift van de besloten&#13;
vennootschap met beperkte aansprakelijkheid&#13;
B. V. Ontginningen der Erven A. Ledeboer,&#13;
gevestigd en kantoorhoudende te&#13;
Enschede, procureur: mr. D.M.H.M. van&#13;
Dijk,&#13;
tegen een beschikking van de pachtkamer&#13;
van het kantongerecht te Helmond van&#13;
16 mei 1990, in afschrift aan partijen verzonden&#13;
op 12juni 1990, waarbij met een duur&#13;
van zes jaren werd verlengd de tussen&#13;
appellante als verpachtster en Henricus Wilhelmus&#13;
van de Weyer, wonende te Milheeze,&#13;
gemeente Bakel en Milheeze, als pachter&#13;
bestaande en behoudens verlenging op&#13;
14 november 1990 geëindigd zijnde pachtovereenkomst&#13;
met betrekking tot een perceel&#13;
landbouwgrond, kadastraal bekend gemeente&#13;
Bakel sectie A nr. 2188 gedeeltelijk, ter&#13;
grootte van 5.00.00 ha; Mede gezien:&#13;
het op 24 augustus 1990 ter griffie van het hof&#13;
ingekomen verweerschrift van pachter, procureur&#13;
mr. H. van Lotringen, alsmede de&#13;
overige stukken waaronder een fotokopie&#13;
van voormelde beschikking;&#13;
Gelet op:&#13;
de behandeling van het hoger beroep in&#13;
raadkamer van het hof op 26 november 1990,&#13;
waarbij aanwezig waren namens appellante&#13;
ing. F. Nijpjes, rentmeester in dienst van&#13;
Heidemij Vastgoeddiensten B.V., bijgestaan&#13;
door de procureur van appellante, en geïntimeerde,&#13;
bijgestaan voor mr. C.M. van der&#13;
Corput, advocaat te Eindhoven;&#13;
Overweegt:&#13;
De stukken&#13;
De voormelde beschikking is gegeven uit de&#13;
volgende overwegingen in hoofdzaak:&#13;
dat de verpachtster eigenaresse is van het&#13;
landgoed De Stippelberg ter grootte van circa&#13;
900 ha, grotendeels bestaande uit naaldbossen,&#13;
en dat het verpachte perceel tot dat&#13;
landgoed behoort en wordt omsloten door dit&#13;
bosgebied; dat verpachtster het door haar&#13;
voorgenomen gebruik van het verpachte (nader)&#13;
heeft gepreciseerd in die zin dat zij het&#13;
perceel wil onttrekken aan de exploitatie&#13;
voor landbouwdoeleinden en wil gaan gebruiken&#13;
als onkruidakker ten behoeve van&#13;
een korhoenderproject; dat er derhalve van&#13;
mag worden uitgegaan dat verpachtster het&#13;
verpachte in ieder geval niet persoonlijk wil&#13;
gaan gebruiken voor een tot de landbouw&#13;
betrekkelijk doel; dat verpachtster geen nadere&#13;
beschrijving van het korhoenderproject&#13;
heeft gegeven en daarom niet gezegd kan&#13;
worden dat het door verpachtster voorgenomen&#13;
gebruik in overeenstemming is met het&#13;
algemeen belang; dat daarom naar billijkheid&#13;
moet worden beslist; dat het aannemelijk is&#13;
dat er een relatie bestaat tussen de slechte&#13;
conditie van de naaldhoutopstand op verpachtsters&#13;
landgoed en de ammoniakuitstoot&#13;
als gevolg van het uitrijden van drijfmest,&#13;
doch die uitstoot niet de enige oorzaak is van&#13;
de slechte toestand van de naaldhoutopstand&#13;
en bovendien de oppervlakte aan houtopstand&#13;
zoveel groter is dan het onderhavige&#13;
perceel, dat beëindiging van het huidige gebruik&#13;
van het perceel, mede gelet op de&#13;
omstandigheid dat het landgoed van verpachtster&#13;
vrijwel volledig is omringd door&#13;
landbouwgronden waarop thans in ongeveer&#13;
gelijke mate als met het onderhavige perceel&#13;
het geval is drijfmest wordt uitgereden, niet&#13;
in betekenende mate zal bijdragen tot vermindering&#13;
van de ammoniakuitstoot in de&#13;
omgeving van verpachtsters landgoed; dat&#13;
beëindiging van de pachtverhouding anderzijds&#13;
voor pachter een zeer ernstige ingreep&#13;
zou betekenen in zijn exploitatie en hem zou&#13;
beroven van een belangrijke bron van ruwvoer&#13;
en ook zijn mestquotumpositie ernstig&#13;
zou benadelen; dat bij afweging van de belangen&#13;
van partijen het verzoek kan worden&#13;
toegewezen.&#13;
Verpachtster voert tegen de genoemde beschikking&#13;
de navolgende vijf grieven aan:&#13;
ƒ. Ten onrechte overweegt de pachtkamer, dat&#13;
niet gezegd kan worden, dat het door Ledeboer&#13;
voorgenomen gebruik in overeenstemming&#13;
is met het algemeen belang.&#13;
II. Ten onrechte heeft de pachtrechter beslist&#13;
naar billijkheid.&#13;
III. Ten onrechte overweegt de pachtkamer,&#13;
dat met betrekking tot de relevante omstandigheden&#13;
ten aanzien van Van de Weyer is&#13;
gebleken: 'dat hij een veehouderij exploiteert&#13;
met een veebezetting van ongeveer&#13;
180 meststieren, dat hij inclusief het onder&#13;
havige perceel 6 ha grond in gebruik heeft,&#13;
waarvan 1 ha in eigendom, dat hij het onderhavige&#13;
perceel gebruik voor de teelt van&#13;
snijmais en daarmee voor ongeveer 1/3 deel&#13;
voorziet in de maisbehoefte van zijn veehouderij,&#13;
dat het gebruik van dit perceel&#13;
tevens van betekenis is in verband met het&#13;
mestquotum van verzoeker en dat hij voor&#13;
het onderhoud van zijn gezin, bestaande uit&#13;
verzoeker, zijn echtgenote en één inwonend&#13;
kind volledig is aangewezen op de inkom&#13;
sten uit zijn landbouwbedrijf'.&#13;
IV. Ten onrechte oordeelt de pachtkamer, dat&#13;
bij afweging van de belangen van partijen de&#13;
weegschaal doorslaat ten gunste van Van de&#13;
Weyer en ten onrechte verlengt de pacht&#13;
kamer de overeenkomst met zes jaren.&#13;
V. Ten onrechte heeft de pachtkamer nagelaten&#13;
het verzoek van Van de Weyer te toetsen&#13;
aan art. 39 Pachtwet.&#13;
Verpachtster verzoekt op grond van één en&#13;
ander de beschikking waarvan beroep te vernietigen&#13;
en het verzoek van pachter tot verlenging&#13;
van de pachtovereenkomst af te wijzen. De mondelinge behandeling&#13;
Niet of onvoldoende weersproken is, zakelijk&#13;
weergegeven, verklaard:&#13;
door ing. F. Nijpjes namens verpachtster:&#13;
Het landgoed 'De Stippelberg' is ruim&#13;
800 ha groot, waarvan 750 ha bos, voornamelijk&#13;
naaldhout, circa 40 ha heide, circa 5 ha&#13;
grond bij de villa, circa 5 ha beheerswildeenheid&#13;
alsmede het onderhavige perceel. In&#13;
de omgeving van het landgoed zijn veel varkens-&#13;
en melkveebedrijven gevestigd. Het is&#13;
niet de bedoeling, van het onderhavige perceel&#13;
een zogenaamde onkruidakker te maken.&#13;
De bedoeling is, er op conservatieve&#13;
wijze, vergelijkbaar met de biologisch-dynamische&#13;
landbouw, gewassen te telen met een&#13;
aangepaste bemesting en zonder chemische&#13;
bestrijding, bijv. permanente rogge. De&#13;
gewassenopbrengst is niet het primaire doel.&#13;
Het is tevens de bedoeling om samen met de&#13;
eigenaren van nabijgelegen landgoederen en&#13;
de beheerder van vliegbasis De Peel een&#13;
korhoenderproject te starten, daartoe een&#13;
voor de korhoender geschikte biotoop te creëren&#13;
en de heide te revitaliseren; het onderhavige&#13;
perceel kan dan dienen als voederplaats.&#13;
De ammoniakemissie in het onderhavige&#13;
gebied is enorm. Daartegen worden&#13;
nu alle mogelijke maatregelen genomen.&#13;
Sedert 1 januari 1989 rijdt de jachtcombinatie,&#13;
die ter plaatse actief is, geen&#13;
drijfmest meer uit. Het is gewenst dat dit op&#13;
het onderhavige perceel ook niet meer gebeurt.&#13;
door de pachter A.H. van de Weyer:&#13;
Ik ben 49 jaar oud en gehuwd; een 18-jarige&#13;
dochter woont nog thuis en werkt 32 uur per&#13;
week bij een groenteboer. Ik heb thans circa&#13;
9.25 ha grond in gebruik, waarvan 0.50 ha&#13;
huisperceel en 8.75 ha cultuurgrond. Ik ben&#13;
er twee maanden geleden in geslaagd&#13;
1.94 ha, gelegen bij het huisperceel, bij te&#13;
kopen. Bijna 3.25 ha is eigendom; het&#13;
onderhavige perceel is gepacht; voorts mag&#13;
ik nog wat grond van een buurman gebruiken.&#13;
Het onderhavige perceel ligt op circa 6&#13;
km afstand van het huisperceel. Ik houd thans&#13;
100 fokzeugen met 180 biggen en 200 biggen,&#13;
die niet meer bij de zeug liggen, alsmede&#13;
180 meststieren, waarvan 120 jonger dan&#13;
1 jaar, benevens drie paarden. Voor de varkens&#13;
heb ik voldoende ruimte. In de stierenstal&#13;
met open-nok-ventilatie mag ik volgens&#13;
de hinderwetvergunning 260 stieren houden;&#13;
ik houd er feitelijk 180. Mijn mestquotum&#13;
omvat circa 4.500 kg fosfaat. Mijn overtollige&#13;
mest gaat naar de mestbank. Op het&#13;
onderhavige perceel win ik ongeveer één/&#13;
derde van mijn ruwvoederbehoefte. In 1986&#13;
had ik een klein verlies, in 1987 een kleine&#13;
winst, in 1988 een behoorlijke winst. De&#13;
jaren 1989 en 1990 zullen iets minder zijn&#13;
dan respectievelijk 1988 en 1989. Het is juist&#13;
dat de jachtcombinatie sinds 1 januari 1989&#13;
geen drijfmest meer uitrijdt.&#13;
De raadslieden van partijen hebben de&#13;
standpunten van partijen nader toegelicht,&#13;
waarna de raadsman van verpachtster een&#13;
pleitnota heeft overgelegd.&#13;
Het oordeel van het hof&#13;
Grief V is tijdens de mondelinge behandeling&#13;
ingetrokken zodat niet beslist behoeft&#13;
te worden over de vraag of het verzoek tot&#13;
verlenging op grond van art. 39 van de&#13;
Pachtwet moet worden afgewezen.&#13;
Grief I klaagt over het oordeel van de&#13;
pachtkamer dat het voorgenomen gebruik&#13;
van het verpachte door verpachtster niet in&#13;
overeenstemming is met het algemeen belang&#13;
zoals bedoeld in art. 40 van de Pachtwet.&#13;
Met betrekking tot het voorgenomen gebruik&#13;
is tijdens de mondelinge behandeling van het&#13;
beroep gebleken, dat het niet de bedoeling is,&#13;
het perceel te bestemmen tot onkruidakker,&#13;
maar daarop op conservatieve wijze, dat wil&#13;
zeggen met aangepaste bemesting en zonder&#13;
chemische bestrijding, gewassen zoals rogge&#13;
te telen, waarbij het verkrijgen van een gewassenopbrengst&#13;
niet het primaire oogmerk&#13;
is maar wel het bevorderen van een goed&#13;
leefmilieu en het verkrijgen van voedsel voor&#13;
de fauna, in het bijzonder ten behoeve van de&#13;
korhoender. Als tweede oogmerk is gesteld&#13;
het beëindigen van ammoniakuitstoot tengevolge&#13;
van het uitrijden van drijfmest op het&#13;
verpachte perceel.&#13;
Het hof gaat er bij de bespreking van deze&#13;
grief veronderstellenderwijs vanuit, dat dit&#13;
door verpachtster voorgenomen gebruik een&#13;
niet tot de landbouw betrekkelijk doel dient.&#13;
De vraag moet dan worden beantwoord, of&#13;
deze bestemming in overeenstemming is met&#13;
het algemeen belang zoals bedoeld in art. 40&#13;
van de Pachtwet. Het hof beantwoordt die&#13;
vraag ontkennend. Voor de toepassing van art. 40 van de&#13;
Pachtwet is in ieder geval vereist, dat het&#13;
voorgenomen gebruik van het perceel een&#13;
bijdrage van enige betekenis levert aan het&#13;
algemeen belang waarmede dat gebruik in&#13;
overeenstemming dient te zijn.&#13;
Wat dat vereiste betreft moet worden vastgesteld,&#13;
dat voor het beëindigen van schade&#13;
aan naaldhout op het landgoed de ammoniakuitstoot,&#13;
die tengevolge van het uitrijden&#13;
van drijfmest op het onderhavige perceel&#13;
ontstaat, nauwelijks van enige betekenis is,&#13;
gelet op het feit dat het gehele landgoed is&#13;
omgeven door landbouwgronden waarop&#13;
drijfmest wordt uitgereden. Van een bijdrage&#13;
van enige betekenis aan het beëindigen&#13;
van die schade, en derhalve aan het algemeen&#13;
belang, kan derhalve niet worden gesproken.&#13;
Dit laat overigens onverlet de verplichting&#13;
van de pachter om bij de bemesting de door&#13;
en krachtens de wet gestelde en te stellen&#13;
voorschriften en normen in acht te nemen.&#13;
Uit het vorenstaande volgt, dat in deze&#13;
niet is voldaan aan de eis dat het door verpachtster&#13;
voorgenomen gebruik van het perceel&#13;
in overeenstemming is met het algemeen&#13;
belang zoals art. 40 van de Pachtwet&#13;
dat verlangt.&#13;
De eerste grief is derhalve ongegrond.&#13;
Grief II, die blijkens de toelichting voortbouwt&#13;
op de eerste grief, is daardoor evenzeer&#13;
ongegrond.&#13;
Met betrekking tot de grieven III en IV&#13;
overweegt het hof het volgende.&#13;
De vraag of het door verpachtster voorgenomen&#13;
gebruik van het verpachte perceel een&#13;
persoonlijk gebruik voor een tot de landbouw&#13;
betrekkelijk doel is, behoeft niet te&#13;
worden beantwoord.&#13;
Indien daarvan sprake zou zijn, moet ingevolge&#13;
art. 41, lid 2 sub a, van de Pachtwet&#13;
naar billijkheid worden beslist nu verpachtster&#13;
een rechtspersoon is.&#13;
Indien daarvan geen sprake zou zijn, moet&#13;
ingevolge het bepaalde in art. 38 van de&#13;
Pachtwet evenzeer naar billijkheid worden&#13;
beslist.&#13;
Het hof is van oordeel dat naar billijkheid&#13;
de onderhavige pachtovereenkomst met zes&#13;
jaren moet worden verlengd.&#13;
Uit hetgeen hierboven bij de bespreking&#13;
van de eerste grief is overwogen volgt dat de&#13;
belangen van verpachtster bij een beëindiging&#13;
van het gebruik door pachter van in het&#13;
bijzonder dit perceel en bij het gestelde voorgenomen&#13;
eigen gebruik daarvan niet zwaarwegend&#13;
zijn.&#13;
Met de pachtkamer te Helmond is het hof&#13;
van oordeel dat een verlies van het gepachte&#13;
een ernstige ingreep in de exploitatiemogelijkheden&#13;
van het bedrijf van pachter&#13;
zou betekenen zowel door het verlies van&#13;
de mogelijkheid van het zelf winnen van&#13;
een relatief belangrijke hoeveelheid ruwvoer&#13;
als door de beperking van het mestquotum.&#13;
Het belang van pachter bij behoud van het&#13;
gepachte weegt daarom zwaarder dan dat&#13;
van verpachtster bij het pachtvrij krijgen&#13;
daarvan.&#13;
De derde en vierde grief zijn derhalve&#13;
evenzeer ongegrond.&#13;
De slotsom&#13;
Uit hetgeen hiervoor werd overwogen volgt&#13;
dat de beschikking waarvan beroep met&#13;
wijziging van de grond zoals hierboven aangegeven&#13;
moet worden bevestigd.&#13;
Beschikkende in hoger beroep Bevestigt&#13;
met wijziging van gronden de beschikking&#13;
waarvan beroep.</content><legacyfootnotes/><footnotes><footnote/></footnotes><auteurs>Mr. Mans, mr. In 't Veld, prof. mr. Brunner,&#13;
baron de Weichs de Wenne en Hamelink</auteurs><published>1991-07-01 00:00:00</published><modified>1991-07-01 00:00:00</modified><editiondate>1991-07-01</editiondate><htmlpath>https://denhollander.info/artikel/7033</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1997</searchword><id>5815</id><udhid>UDH:TvAR/5815</udhid><titel>Het bestemmingsplan buitengebied. Een overzicht van de kroonuitspraken over de periode januari 1992 tot en met april 1997</titel><searchwords><searchword>TvAR 7/8/1997</searchword><searchword>UDH:TvAR/5815</searchword></searchwords><attachments><attachment><name>1997_nr 78_Artikel_Fortgens.pdf</name><extention>pdf</extention><url>https://denhollander.info/download/5746/ci</url></attachment></attachments><inleiding>Inleiding&#13;
Het voorliggende overzicht van de uitspraken van de Kroon inzake het bestemmings-plan buitengebied bestrijkt een periode van ongeveer vijfeneenhalf jaar, te weten de periode van januari 1992 tot en met april 1997. Het sluit daarmee aan op het voor-gaande overzicht van mijn hand dat de periode van januari 1986 tot en met december 1991 bestreek (Agr.r. 1993/1). Eerdere overzichten van mijn hand verschenen in Agr.r. 1983/7 + 8 en Agr.r. 1986/8 + 9.&#13;
In totaal heb ik in dit overzichtsartikel 142 uitspraken van de Kroon verwerkt, uit-spraken van zeer verschillende omvang, soms slechts op een geschil betrekking heb-bend, veelal echter op meerdere geschillen, terwijl in sommige uitspraken (vrijwel) het gehele scala van onderwerpen aan de orde wordt gesteld.&#13;
Bij de samenstelling van dit uitsprakenoverzicht heb ik als regel dezelfde methode gehanteerd als bij mijn vorige overzichten. De uitspraken van de Kroon zijn geanaly-seerd aan de hand van de onderwerpen welke van direct belang zijn voor het bestem-mingsplan buitengebied en ten aanzien waarvan de overwegingen van beoordeling door de Kroon van meer dan incidentele waarde zijn. De nadruk in de analyse ligt op de inhoudelijk-juridische en instrumenteel-juridische aspecten van het bestemmings-plan buitengebied. Zaken van een meer beleidsmatig karakter komen slechts aan de orde voorzover deze een algemene strekking hebben en er mitsdien sprake is van een vast beleid met een min of meer algemene werking.&#13;
Voorgaande houdt ook in dat ik bij deze analyse voorbij ben gegaan aan de beslechting van geschilpunten waarbij de Kroon bij uitstek een concrete situatie beoordeelt. Wel heb ik in dit overzicht in een aparte paragraaf (Toetsing bestem-mingstoedeling, par. 5.1) aandacht besteed aan de werkwijze van de Kroon bij de beoordeling van inhoudelijk-planologische geschilpunten.&#13;
Evenzeer als in mijn vorige overzichten heb ik mij in dit overzicht beperkt bij het geven van commentaar op de overwegingen en de beoordelingen van de Kroon. Mijn kanttekeningen hebben in hoofdzaak betrekking op (het ontbreken van) de consis-tentie tussen de verschillende uitspraken. Al met al beoog ik met mijn bijdrage niet meer, maar ook niet minder dan een overzicht te bieden van de relevante Kroon-uitspraken in een voor de bestemmingsplanpraktijk hanteerbare vorm.&#13;
Dit overzicht is in die zin bijzonder van aard dat het het laatste overzicht in deze vorm is. Zoals bekend, is per 1 januari 1994 met de invoering van de Algemene wet bestuursrecht ook de Wet op de Ruimtelijke Ordening (WRO) gewijzigd en is per genoemde datum de mogelijkheid van beroep op de Kroon vervangen door die op de Raad van State.&#13;
De door mij geanalyseerde uitspraken hebben aldus betrekking op geschillen welke onder het oude recht zijn afgehandeld. Het gaat aldus om Kroonuitspraken inzake bestemmingsplannen die zijn vastgesteld en goedgekeurd voor 1 januari 1994. Naar verluidt zijn thans slechts nog enkele uitspraken van de Kroon te verwachten.&#13;
Ondanks de afschaffing van het Kroonberoep leek het de redactie van dit tijd-schrift van belang voor de bestemmingsplanpraktijk een actueel overzicht te hebben van de laatste Kroonuitspraken.&#13;
Beknopte inhoudsopgave&#13;
1. Agrarische bebouwing&#13;
1.1. Bouwperceelsysteem&#13;
1.2. Bebouwingsvoorschriften agrarische bedrijfsgebouwen&#13;
2. Intensieve veehouderij&#13;
2.1. Onderscheid grondgebonden en niet-grondgebonden&#13;
2.2. Nieuwvestiging&#13;
2.3. Ontwikkelingsmogelijkheden als neventak&#13;
2.4. Relatie met milieuwetgeving&#13;
2.5. Woningbouw, recreatie en stankhinder&#13;
3. Glastuinbouw&#13;
3.1. Ontwikkelingsmogelijkheden&#13;
3.2. Woning- en glastuinbouw&#13;
4. Burgerbouw en ander niet-agrarisch gebruik&#13;
4.1. Burgerbouw in het buitengebied&#13;
4.2. Niet-agrarische bedrijvigheid&#13;
5. Bestemmingstoedeling&#13;
5.1. Toetsing bestemmingstoedeling&#13;
5.2. Bestemmingstoedeling en inrichtings- en beheersmaatregelen&#13;
6. Aanlegvergunning&#13;
6.1. Enkele algemene aspecten&#13;
6.2. Gebruik van bestrijdingsmiddelen en meststoffen&#13;
6.3. Scheuren en omzetten van grasland&#13;
6.4. Verschillende vormen van bodembewerking&#13;
6.5. Ontgrondingen - relatie met Ontgrondingenwet&#13;
6.6. Werken en werkzaamheden in het kader van de waterhuishouding en/of de waterstand&#13;
6.7. Vellen of rooien van houtgewas&#13;
6.8. Bebossen van gronden&#13;
6.9. Aanbrengen van oppervlakteverhardingen en dergelijke&#13;
6.10. Aanlegvergunning en beheersplan c.q. -overeenkomst </inleiding><content>1. Agrarische bebouwing&#13;
1.1.&#13;
Bouwperceelsysteem&#13;
1. In deze onderzoeksperiode ziet men in de uitspraken van de Kroon nog slechts zelden algemene overwegingen meer die gewijd zijn aan het systeem van agrarische bouwpercelen. Zo overwoog de Kroon in KB 14 juli 1992, 92.006416, Pekela, dat in gebieden waar naast agrarische belangen, andere belangen, zoals die van landschap en woon- en leefklimaat, in het geding zijn, deze andere belangen mede bepalend dienen te zijn voor de toelaatbaarheid van agrarische bebouwing en in verband hiermee voor de omvang van agrarische bouwpercelen. In concreto kan de Kroon er mee instem-men dat kleinere bouwpercelen dan de gebruikelijke omvang van 1 hectare zijn toe-gekend om landschappelijke en stedenbouwkundige redenen.&#13;
KB 1 december 1993, 93.009811, Harderwijk, geeft aan dat een bouwperceel van circa 1 hectare voldoende moet worden geacht voor de ontwikkeling van een vol-waardig agrarisch bedrijf. Zo ook KB 5 april 1995, 95.002786, Wageningen, waaraan de Kroon toevoegt dat andere dan agrarische belangen echter medebepalend kunnen zijn voor de omvang van deze bouwvlakken of de mate waarin bebouwing ervan wordt toegestaan.&#13;
Mede gelet op de landschappelijke en natuurwetenschappelijke waarden van het plangebied, met name de openheid, acht de Kroon het juist dat de bebouwingsvlak-ken niet groter zijn dan noodzakelijk is om de te verwachten uitbreidingen van de bedrijfsbebouwing voor de eerstkomende tien jaar op te vangen, aldus de Kroon in KB 21 februari 1995, 95.001297, Castricum. Zij aanvaardt verder de regeling ingevolge welke vrijstelling kan worden verleend voor het vergroten van het bebouwingsvlak, indien zulks noodzakelijk is voor een doelmatige bedrijfsvoering, mits het totale oppervlak van het bebouwingsvlak niet groter wordt dan 1 hectare.&#13;
Blijkens KB 20 oktober 1995, 95.007531, Helden, heeft het merendeel van de agra-rische bedrijven een bouwperceel van ongeveer 1 hectare gekregen. In een aantal gevallen is een - soms aanmerkelijk - groter bouwperceel toegekend; dit betreft veelal bestaande glastuinbouwbedrijven en grotere intensieve veehouderijen. De reeds bestaande omvang van een bedrijf kan een goede reden zijn een groter agrarisch bouwperceel toe te kennen. Voorts behoeven er in beginsel evenmin overwegend bezwaren tegen te bestaan dat in bepaalde gevallen door de toekenning van een agra-risch bouwperceel rechtstreeks uitbreidingsmogelijkheden worden geboden.&#13;
In het desbetreffende bestemmingsplan hebben blijkens KB 11 maart 1996, 96.001288, Lochem, de bouwpercelen binnen agrarische gebieden met landschappelijke en met natuurwaarden een omvang tot ruim 2 hectare gekregen. Een groot deel van deze bouwpercelen is onbebouwd. De planvoorschriften voorzien niet in een regeling op grond waarvan de oppervlakte die mag worden bebouwd binnen het bouwperceel aan een maximum is gebonden. Het plan biedt bij recht dan ook te veel uitbreidings-mogelijkheden voor de agrarische bedrijven in deze gebieden. Naar oordeel van de Kroon dienen de bebouwingsmogelijkheden meer te worden afgestemd op de aanwe-zige bebouwing. Overschrijding van de bouwperceelgrenzen kan mogelijk gemaakt worden door middel van een vrijstellingsregeling respectievelijk een wijzigingsrege-ling, mits voorzien wordt in de juiste belangenafweging.&#13;
In KB 13 januari 1997, 97.000082, Leek, acht de Kroon een vrijstellingsregeling voor overschrijding van de begrenzing van het bebouwingsvlak met ten hoogste 50 meter te ruim.&#13;
Een vergroting kan ook de reikwijdte van een wijzingsbevoegdheid te boven gaan: een vergroting tot maximaal 2,5 hectare dient te worden beoordeeld langs de weg van een planherziening, aldus de Kroon in KB 14 oktober 1993, 93.008317, Ravenstein.&#13;
2. In vele uitspraken ziet men dat de Kroon een oordeel dient te geven over de vraag of er in concrete gevallen terecht geen agrarisch bouwperceel is toegekend. Zij betrekt daarbij de noodzaak van de agrarische bebouwing ter plaatse en de vraag of er sprake is van een reëel agrarisch bedrijf, dit uiteraard in afweging met diverse niet-agrarische belangen en waarden.&#13;
3. Op grond van het bouwpercelensysteem kan de vestiging van nieuwe agrarische bedrijven mogelijk gemaakt worden door toepassing van de wijzigingsbevoegdheid. De voorschriften inzake deze wijzigingsbevoegdheid dienen dan wel de nodige crite- ria ('grenzen') te bevatten voor de toepassing van deze bevoegdheid, zo blijkt uit staand Kroonbeleid. Deels gaat het om randvoorwaarden zoals: de volwaardigheid, de noodzaak van de bouw voor agrarische doeleinden, de (overwegend) grondgebon- den aard, de situering (bijvoorbeeld vestiging slechts langs verharde wegen of anders zins op de plankaart aangegeven vestigingszones), deels betreft het afweegfactoren als "door de vestiging dienen de landschappelijke waarden niet onevenredig te worden aangetast".&#13;
Voorts kan het blijkens vele uitspraken aangewezen zijn om vestiging in bepaalde gebieden algeheel uit te sluiten, dit in verband met aldaar aanwezige natuurweten-schappelijke, landschappelijke en/of cultuurhistorische waarden danwel in de na-bijheid van woongebieden of recreatieterreinen. Een eventuele vestiging kan dan mogelijk gemaakt worden door middel van herziening van het plan (onder meer KB 20 augustus 1992, 92.007407, Weerselo; KB 4 februari 1994, 94.000942, Vlijmen en KB 20 september 1994, 94.007369, Sprang-Capelle). Soms ziet men dat de Kroon ves-tiging van (overwegend) grondgebonden bedrijven mogelijk acht na planwijziging en vestiging van (overwegend) niet-grondgebonden bedrijven eerst na planherziening (onder meer KB 20 oktober 1995, 95.007531, Helden, zie verder par. 2.2.).&#13;
1.2. Bebouwingsvoorschriften agrarische bedrijfsgebouwen&#13;
1. De Kroon heeft in vele gevallen aanvaard dat voor het bouwen/bebouwing binnen een bouwperceel nadere regels worden gesteld. Achtereenvolgens gaat het hier om:&#13;
Bebouwingspercentage&#13;
In KB 19 maart 1996, 96.001457, Ammerzoden, is de Kroon van oordeel dat, gelet op de omvang van de bouwpercelen (maximaal 1,5 hectare) alsmede op het belang van het tegengaan van een te massale bebouwing, het maximale bebouwingspercentage van 60 niet leidt tot onaanvaardbare beperking.&#13;
Situeringsbepalingen&#13;
Enerzijds dient door middel van situeringsbepalingen het behoud van de karakteris-tieke openheid zoveel mogelijk te worden gewaarborgd, anderzijds dient hierin in voldoende mate rekening te worden gehouden met agrarische belangen, aldus KB 14 juli 1992, 92.006416, Pekela. In KB 24 april 1992, 92.003696, Winterswijk, aan-vaardt de Kroon dat B &amp; W de bevoegdheid is verleend een aantasting van landschap-pelijke en cultuurhistorische waarden in specifieke gevallen door het stellen van nadere eisen te voorkomen.&#13;
Gelet op de landschappelijke waarde, mede in aanmerking genomen dat in het plan in het algemeen vrij ruime agrarische bouwpercelen met een oppervlakte van meer dan 1 hectare zijn opgenomen, staat volgens de Kroon in KB 31 januari 1994, 94.000651, Haren, voldoende vast dat in dit geval behoefte bestaat aan een nadere regeling aangaande de situering en afmetingen van op een agrarisch bouwperceel op te richten bebouwing.&#13;
Omvang bedrijfsgebouwen&#13;
In casu kan het plan bij het bepalen van vorm en omvang van agrarische bouwblokken voldoende zekerheid bieden om tot een goede landschappelijke inpassing van de bedrijfs-gebouwen te komen, aldus de Kroon in KB 14 oktober 1993, 93.008317, Ravenstein. Een vrijstellingsbevoegheid voor de bouw van silo's tot een hoogte van 15 meter is aanvaardbaar, mits er waarborgen zijn gegeven voor een juiste afweging van belangen, aldus KB 20 oktober 1995, 95007531, Helden.&#13;
Dakhellingspercentage&#13;
In enkele uitspraken komt een bepaling inzake (een vrijstelling van) een dakhellings-percentage aan de orde. Zo'n bepaling is gericht op een zorgvuldige inpassing in een agrarisch bouwperceel van gebouwen met een gebogen dakvorm, zoals romneyloodsen of nissenhutten. De Kroon kan met zo'n regeling instemmen, aldus KB 9 april 1992, 92.003204, Scheemda.&#13;
Criteria vestiging bedrijfswoning&#13;
Naast het in het plan opgenomen oppervlaktevereiste behoren ook andere criteria zoals de noodzakelijkheid van een bedrijfswoning met het oog op de bedrijfsvoering, aldus KB 6 september 1993, 93.007221, Noordwijk. Een criterium 'agrarische aan-vaardbaarheid' kan niet als een voldoende objectief bepaalde norm worden aange-merkt voor toepassing van een vrijstellingsbevoegdheid ten behoeve van een tweede agrarische bedrijfswoning, aldus KB 16 mei 1994, 94.003813, Nunspeet.&#13;
Omvang bedrijfswoning&#13;
Een maximale inhoud van 750 m3 voor een bedrijfswoning moet voldoende ruim&#13;
worden geacht, aldus KB 14 februari 1992, 92.001379, Goirle.&#13;
2. Een enkele uitspraak heeft betrekking op het vereiste van een aanlegvergunning voor het slopen van bebouwing. Blijkens KB 4 september 1995, 95.006609, Schoon-hoven, bevinden zich in het plangebied vier agrarische bedrijven die na een inventari-satie zijn voorzien van de aanduiding 'cultuurhistorische waarde'. Gesteld noch gebleken is dat deze inventarisatie ondeugdelijk of onvolledig is. Het vereiste van een aanlegvergunning voor het geheel of gedeeltelijk slopen van de desbetreffende bebou-wing acht de Kroon derhalve op zichzelf aanvaardbaar. 3. Een vrijstellingsregeling ten behoeve van het tijdelijk scheppen van woongelegen- heid voor een rustende boer heeft de Kroon wederom in enkele uitspraken verwor- pen. Blijkens KB 20 augustus 1992, 92.007406, Leende, kan deze regeling niet worden aanvaard omdat daarmede de realisering van permanente woongelegenheid ter voor- ziening in een tijdelijke behoefte mogelijk wordt gemaakt. Deze regeling is bovendien niet in overeenstemming met het uitgangspunt dat in het buitengebied slechts woon ruimte dient te worden verwezenlijkt indien dit noodzakelijk is ten behoeve van de agrarische bedrijfsvoering. Evenzo KB 11 maart 1993, 93.002122, Veldhoven; KB&#13;
7 september 1993, 93.007256, Breukelen en KB 16 mei 1994, 94.003813, Nunspeet, alwaar de Kroon voorts dienaangaande overweegt dat de WRO in samenhang met de Woningwet uitsluitend grondslag biedt voor rechtstreeks op de bouw en het gebruik van grond en opstallen gerichte normen. Deze wetten bieden geen grondslag voor een regeling die een specifieke groep mensen, met uitsluiting van anderen, toestaat een woning te bouwen of te gebruiken.&#13;
4. Een onderwerp dat men enkele malen in de Kroonuitspraken aantreft, is de bouw van mestsilo's. Het gaat hier veelal om bouwwerken met een beperkte hoogte (3 tot&#13;
8 m) en een maximale inhoud van 750 tot veelal 1000 m3; deze zijn dus niet tot de kleinschalige bouwwerken te rekenen. Daarnaast is deze voorziening uitgerust met randapparatuur, zoals een roerinstallatie, elektromotoren en in een aantal gevallen een deksel. Volgens staand Kroonbeleid dient deze categorie bouwwerken uit een oog punt van goede ruimtelijke ordening in beginsel binnen het bouwperceel te worden gebouwd.&#13;
Meerdere uitspraken betreffen de mogelijkheid mestsilo's buiten het bouwperceel te bouwen. Door de bouw van mestsilo's op andere gronden dan het bouwperceel kan, afhankelijk van de aard en omvang van de op te richten bebouwing, de bestem-ming van de desbetreffende gronden wezenlijk veranderen. Voor het toelaten van een dergelijke verandering moet een vrijstellingsbevoegdheid een te licht instrument wor-den geacht. Dit dient veeleer te geschieden door gebruikmaking van een wijzigings-bevoegdheid dan wel via planherziening (KB 9 april 1992, 92.003204, Scheemda). Evenzo KB 10 april 1992, 92.003235, Olst; KB 31 januari 1994, 94.000651, Haren, waarbij de Kroon erop wijst dat de oprichting van een mestsilo binnen een bouwper-ceel op ernstige milieuhygiënische bezwaren kan stuiten, KB 16 mei 1994, 94.003813, Nunspeet, waarin de Kroon een absoluut bouwverbod buiten het bouwperceel in dit geval niet gerechtvaardigd acht en KB 13 januari 1997, 97.000082, Leek, waarin de Kroon eveneens een vrijstellingsbevoegdheid voor het bouwen van een mestsilo bui-ten een bouwperceel verwierp.&#13;
In KB 21 februari 1995, 95.001297, Castricum, acht de Kroon het juist dat de om-vang van deze bouwwerken aan een maximum is verbonden. In casu is niet gebleken dat een omvang van 350 m3 voor een mestsilo, gezien de aard en de grootte van de bedrijven ter plaatse, mede gelet op de ontwikkelingen op het gebied van de mestwet-geving, onvoldoende is.&#13;
5. In KB 7 september 1993, 93.007256, Breukelen, overweegt de Kroon met betrek king tot windenergie-installaties het volgende. Gelet op het feit dat windenergie- installaties van 25 meter hoogte nadelige invloed hebben op het landschap is de bouw ervan in beginsel terecht afhankelijk gesteld van de toepassing van een vrijstellingsbevoegdheid. Voorts dienen, gelet op het open karakter van het landschap en de overige kenmerkende landschappelijke waarden, windenergie-installaties in beginsel binnen het agrarisch bebouwingsvlak te worden gebouwd.&#13;
6. In enkele uitspraken waren de bebouwingsmogelijkheden buiten het bouwperceel, zoals veehutten, schuilgelegenheden voor vee, melkstallen en dergelijke onderwerp van geschil. Enkele meer algemene overwegingen vindt men in KB 16 mei 1994, 04.003813, Nunspeet. In het algemeen dient het buitengebied buiten de agrarische bouwpercelen zoveel mogelijk vrij te blijven van agrarische bedrijfsbebouwing. Onder omstandigheden kan het toelaten van een veldschuur of een schuilgelegenheid voor vee wenselijk zijn. In verband hiermee is het juist dat de oprichting daarvan in agrarische gebieden van landschappelijke en natuurlijke waarden afhankelijk is gesteld van een vrijstelling. Verder is een inhoudsmaat van circa 450 m3 voldoende voor de reële technische eisen van de betrokken agrarische bedrijven.&#13;
Blijkens KB 20 oktober 1995, 95.007531, Helden, voert het bij recht bieden van de mogelijkheid in de verschillende agrarische gebieden om bebouwing op te richten tot een oppervlakte van 100 m2 dan wel 150 m2, eventueel te verdelen over verschillende bouwsels, te ver. De vrees voor het dichtslibben van het buitengebied is in dat geval niet ongegrond.&#13;
In KB 11 juni 1992, 92.005018, Wünseradiel, overwoog de Kroon dat het toelaten van een hulpgebouw als nissenhut wenselijk kan zijn. Daarbij zal de realisering van een dergelijk hulpgebouw, al dan niet met gebogen dakvorm, niet in alle gevallen een onaanvaardbare inbreuk maken op de (landschaps)belangen die met de voorgeschre-ven minimale dakhelling werden beoogd te beschermen.&#13;
2.&#13;
Intensieve veehouderij&#13;
2.1. Onderscheid grondgebonden en niet-grondgebonden&#13;
In meerdere uitspraken vindt men overwegingen die samenvatten wat uit een oog-punt van goede ruimtelijke ordening de betekenis is van een onderscheid tussen grond-gebonden en niet-grondgebonden agrarische bedrijven. Deze overwegingen komen goeddeels overeen met de in mijn vorige overzicht genoemde standaardoverwegingen ter zake en de zich daarbij ontwikkelende meer specifieke overwegingen.&#13;
Zo vindt men in KB 10 april 1992, 92.003235, Olst, de volgende overwegingen. De vestiging van niet-grondgebonden agrarische bedrijven kan andere ruimtelijke gevolgen hebben dan de vestiging van grondgebonden agrarische bedrijven. Intensieve veehouderijactiviteiten kunnen met name door stankoverlast en mestoverschotten lei-den tot aantasting van het natuurlijk milieu en de kwaliteit van het grond- en opper-vlaktewater en kunnen daardoor in bijzondere mate afbreuk doen aan het leefklimaat en natuurwetenschappelijke waarden.&#13;
Naast de milieuhygiënische effecten zijn ook de landschappelijke en infrastructu-rele gevolgen van de vestiging van niet-grondgebonden agrarische bedrijven van belang. Zo kan bij intensieve veehouderijen de omvang van de bebouwing zonder enige relatie tot de beschikbare cultuurgrond toenemen, hetgeen ten koste kan gaan van de landschappelijke waarden van de omgeving.&#13;
Zie in vergelijkbare bewoordingen met name de volgende uitspraken, waarbij tevens - voorzover daartoe aanleiding is - melding wordt gemaakt van enkele speci-fieke overwegingen:&#13;
-KB 14 februari 1992, 92.001379, Goirle, alwaar de Kroon tevens overweegt dat de omstandigheid dat met toepassing van de milieuwetgeving zekere waarborgen tegen overlast als gevolg van intensieve veehouderij kunnen worden geschapen, daarom geen reden vormt hieraan bij de vaststelling van een bestemmingsplan voorbij te gaan. -KB 5 maart 1992, 92.002025, Westerbork, waarbij tevens gewezen wordt op de mogelijke onevenredige afbreuk van recreatieve waarden (verblijfsrecreatie en diverse toeristische attracties).&#13;
- KB 24 april 1992, 92.003696, Winterswijk, alwaar de totstandkoming van specifieke milieuwetgeving een regeling ter zake in het bestemmingsplan niet overbodig maakt.&#13;
- KB 18 mei 1992, 92.004438, Boxmeer, waarbij er tevens op gewezen wordt dat door een te grote ammoniakconcentratie ernstige schade aan het milieu kan worden toege- bracht.&#13;
-KB 11 juni 1992, 92.005018, Wünseradiel, waarbij tevens gewezen wordt op de bescherming van een goed woonmilieu. Overigens constateert de Kroon in casu dat de mestproductie, gerelateerd aan de oppervlakte cultuurgrond, laag is. Na enige spe-cifieke afwegingen concludeert de Kroon dat er in milieuhygiënisch opzicht geen noodzaak is om de vestiging van nieuwe intensieve veehouderijbedrijven algeheel uit te sluiten.&#13;
- KB 20 november 1992, 92.010643, Lemsterland. Evenzo acht de Kroon de omstan- digheden in het plangebied niet zodanig dat onder geen voorwaarde en op geen enkele plek de vestiging van niet-grondgebonden bedrijven mag worden toegestaan.&#13;
- KB 7 september 1993, 93.007256, Breukelen.&#13;
- KB 20 oktober 1995, 95.007531, Helden.&#13;
- KB 25 november 1996, 96.005814, Maarssen.&#13;
In KB 1 september 1994, 94.006799, Middelharnis, constateert de Kroon dat er in concreto vanuit milieuhygiënisch oogpunt geen dringende noodzaak is om de vesti-ging van nieuwe intensieve veehouderijbedrijven geheel uit te sluiten. Uit een oog-punt van goede ruimtelijke ordening dienen bij de vaststelling van een bestemmings-plan naast de milieuhygiënische aspecten echter ook de ruimtelijke consequenties van bestemmingen in aanmerking te worden genomen. Zo kan in geval van intensieve veehouderijbedrijven, gelet op de aard van de bedrijfsvoering, de omvang van de bedrijfsbebouwing zonder enige relatie tot de beschikbare cultuurgrond toenemen, hetgeen kan leiden tot relatief grote bouwmassa's en een daarmee samenhangende afname van de landschappelijke openheid van het gebied.&#13;
Blijkens KB 13 januari 1997, 97.000082, Leek, betekent de omstandigheid dat met toepassing van de milieuwetgeving zekere waarborgen tegen overlast als gevolg van intensieve veehouderij kunnen worden geboden, niet dat het opnemen in het plan van een regeling strekkende tot beperking van de uitoefening van intensieve veehouderij in de nabijheid van natuur-, recreatie- en woongebieden niet nodig is, aangezien in het kader van de WRO een afweging dient plaats te vinden van alle bij het gebruik van grond en opstallen betrokken belangen. De wenselijkheid van het opnemen van een zoneringsregeling (zones 'geen veredeling' en zones Veredeling bij vrijstelling c.q. wijziging') is afhankelijk van de situatie ter plaatse.&#13;
In verband met een geschil over beperking of uitsluiting van intensieve veehouderij beoordeelt de Kroon aldus in concreto de situatie ter plaatse. Daarbij onderzoekt de Kroon de inhoud en aard van de landschappelijke, natuurwetenschappelijke, cultuur-historische, geomorfologische en/of recreatieve waarden die aan de in het plangebied gelegen gronden moeten worden toegekend en de noodzaak om ter bescherming van die waarden tot die beperking of uitsluiting over te gaan. Ook de bescherming van een goed woonmilieu kan leiden tot beperking of algehele uitsluiting. Voorts speelt noodzaak van agrarische ontwikkelingsmogelijkheden een rol in de afweging. Hierna zal op deze aspecten van beperking of uitsluiting van intensieve veehouderij nader worden ingegaan.&#13;
2.2. Nieuw vestiging&#13;
Vele uitspraken van de Kroon hebben betrekking op de mogelijkheid tot vestiging van nieuwe intensieve veehouderijbedrijven. Als algemene lijn kan men uit deze uit-spraken concluderen dat in gebieden waarin een dergelijke ontwikkeling van intensieve veehouderij overwegend bezwaarlijk is, de Kroon van oordeel is dat de toekenning van nieuwe bouwpercelen waarbij dit soort bedrijven zonder meer mogelijk zijn, dient plaats dient te vinden door een planherziening.&#13;
Daarentegen aanvaardt de Kroon veelal dat min of meer volledige omschakeling van bestaande bedrijven op intensieve veehouderij afhankelijk wordt gesteld van toe-passing van een wijzigingsbevoegdheid (bijvoorbeeld KB 11 juni 1992, 92.005018, Wünseradiel). Bij uitzondering is toepassing van een vrijstellingsbevoegdheid moge-lijk (KB 10 april 1992, 92.003235, Olst). Soms vereist de Kroon echter voor de uit-breiding van overwegend niet-grondgebonden agrarische bedrijven een planherzie-ning (KB 20 oktober 1995, 95.007531, Helden).&#13;
In concreto blijkt aldus uit de uitspraken in welke mate de Kroon een belang toe-kent aan de aanwezige, nader omschreven landschappelijke, natuurwetenschappelijke, ecologische, cultuurhistorische, geomorfologische en/of recreatieve waarden en der-gelijke alsmede aan de bescherming van het leefklimaat in woonconcentraties. Zoals hiervoor is aangegeven, betrekt de Kroon bij deze belangenafweging tevens de milieuhygiënische effecten van intensieve veehouderij, zoals verhoging van ammo-niakconcentratie, vergroting van mestoverschotten, stankoverlast en dergelijke. Ook de concrete behoefte aan een dergelijke vestiging pleegt bij de afweging te worden betrokken.&#13;
2.3. Ontwikkelingsmogelijkheden als neventak&#13;
In deze overzichtsperiode kan men vele uitspraken vinden welke betrekking hebben op de omvang van intensieve veehouderij als neventak bij een grondgebonden agra-risch bedrijf.&#13;
Algemeen uitgangspunt van de Kroon is dat, indien er aanleiding is tot beperking van intensieve veehouderij, een dergelijke beperking dient te worden gezocht in een nadere regeling ten aanzien van een maximumoppervlakte van een bouwperceel voor agrarische bedrijven en een toe te laten bebouwingspercentage.&#13;
In vele uitspraken worden in concreto de omvang van het bouwperceel en de bebouwingsmogelijkheden getoetst. In de afwegingen van de Kroon ziet men dat de Kroon een in het plan opgenomen zonering beoordeelt, waarbij de toelaatbaar te achten omvang van de intensieve veehouderij wordt gerelateerd aan de feitelijke afstand van de desbetreffende bedrijven tot de kernen dan wel recreatieterreinen dan wel natuur- of bosgebieden.&#13;
Ter illustratie geef ik hierna een weergave van een aantal Kroonuitspraken inzake de maximaal toelaatbare bebouwing c.q. omvang bouwblok ten behoeve van intensieve veehouderij, waarbij deze mede worden beoordeeld in het licht van de exploitatie-mogelijkheden van agrarische bedrijven. Uit deze uitspraken blijkt echter niet concreet op grond van welke milieukundige eisen de Kroon tot deze beoordeling is gekomen. Men kan er immers aan twijfelen of het hanteren van een oppervlaktemaat om de milieu-invloed op de kwaliteit van natuur en landschap te reguleren wel doelmatig is.&#13;
- Veredelingsactiviteiten zijn tot een maximale oppervlakte van 500 m2 bij recht toe gestaan; een vrijstellingsbevoegdheid voor een grotere oppervlakte is niet gewenst (KB 9 april 1992, 92.003204, Scheemda).&#13;
- Overigens behoeft er geen bezwaar tegen te bestaan wanneer in het plan een vrij stellingsbevoegdheid wordt opgenomen ten behoeve van de toevoeging van een niet- grondgebonden neventak van beperkte omvang aan een voor het overige grond gebonden agrarisch bedrijf (KB 5 maart 1992, 92.002025, Westerbork).&#13;
- Mede in aanmerking genomen de grote ammoniakconcentratie, die zich thans reeds in het plangebied voordoet, is de Kroon van oordeel dat in dit geval de beperking van de neventak voor intensieve veehouderij tot 250 m2 in beginsel niet te ver voert. Wel dient het plan de mogelijkheid te bevatten dat vrijstelling wordt verleend ten behoeve van uit breiding van de neventak tot boven 250 m2 (KB 24 april 1992, 92.003696, Winterswijk).&#13;
- De Kroon aanvaardt een regeling op grond waarvan de oppervlakte van gebouwen ten behoeve van niet-grondgebonden agrarische bedrijfsactiviteiten binnen een zone van 110 tot 250 meter tot enige niet-agrarische woonbebouwing, natuurgebied en/of recreatiebestemming niet meer bedragen dan 400 m2, bij vrijstelling te vergroten tot een maximum van 1500 m2 (KB 14 juli 1992, 92.006416, Pekela).&#13;
- Met betrekking tot agrarische bouwpercelen die binnen 200 meter zijn gelegen ten opzichte van geconcentreerde woonbebouwing, recreatieve voorzieningen, belangrijke natuurgebieden en bos aanvaardt de Kroon een bij recht gegeven maximale maat van 250 m2, door toepassing van de wijzigingsbevoegdheid te vergroten tot maximaal 750 m2 (KB 10 maart 1993, 93.002017, Avereest).&#13;
- De Kroon acht in dit geval de beperking van de neventak voor intensieve veehoude- rijactiviteiten tot 250 m2 terecht, mits het plan de mogelijkheid bevat van vrijstelling voor uitbreiding van de neventak tot boven 250 m2 bedrijfsbebouwing (KB 6 augus- tus 1993, 93.006396, Opsterland).&#13;
- De beperking in het plan van de neventak tot een maximum van 600 m2 bij recht acht de Kroon bij afweging van de doelstellingen van dat plan en de behoefte aan intensivering van bestaande veehouderijen in de planperiode, niet onaanvaardbaar (KB 10 november 1993, 93.009163, Bolsward).&#13;
- Een vrijstellingsbevoegdheid ten behoeve van niet-grondgebonden bedrijvigheid tot ten hoogste 150 m2 acht de Kroon niet doelmatig, omdat zo'n oppervlakte onvol doende mogelijkheden biedt om tot een economisch verantwoorde bedrijfsvoering te komen (KB 16 mei 1994, 94.003813, Nunspeet).&#13;
- Voorzover niet-grondgebonden activiteiten een onderdeel van het agrarisch bedrijf kunnen uitmaken, dient het plan voldoende duidelijkheid inzake de omvang van zo'n neventak te bieden. Gelet op de waarde van de voor agrarisch gebruik bestemde gronden vanuit natuurwetenschappelijk oogpunt, alsmede in aanmerking genomen de hoge achtergronddepositie in de gemeente dient deze neventak niet bij recht, maar eerst na vrijstelling toelaatbaar te zijn.&#13;
- Naar aanleiding van het beroep van de regionaal inspecteur van de volksgezondheid voor de hygiëne van het milieu voor Gelderland acht de Kroon gelet op landschappe- lijke waarden en de ernst van de verzuringsproblematiek binnen de gemeente het noodzakelijk dat naast de milieuwetgeving het bestemmingsplan wordt gehanteerd om verzuring terug te dringen. Zij acht het daarom noodzakelijk dat de bebouwings- mogelijkheden voor agrarische bedrijven die liggen in de nabijheid van bossen, natuur gebieden en gebieden met een concentratie van landschapselementen worden beperkt. De bouwpercelen binnen deze gebieden hebben een omvang tot ruim 2 hectare. Een groot deel van deze bouwpercelen is onbebouwd. De planvoorschriften voorzien niet in een regeling op grond waarvan de oppervlakte die mag worden bebouwd binnen het bouwperceel aan een maximum is gebonden. Het plan biedt bij recht dan ook te veel uitbreidingsmogelijkheden voor agrarische bedrijven in deze gebieden. Naar oordeel van de Kroon dienen de bebouwingsmogelijkheden meer te worden afge- stemd op de aanwezige bebouwing (KB 11 maart 1996, 96.001288, Lochem).&#13;
- Een oppervlakte van 250 m2 biedt in het algemeen te weinig mogelijkheden voor de uitoefening van de intensieve veehouderij als reële neventak van een overigens grond gebonden bedrijf. Desalniettemin acht de Kroon in dit geval, gelet op de karakteris- tiek van het gebied bij afweging van de betrokken belangen, beperking van intensieve veehouderij als neventak tot 250 m2 in beginsel verantwoord. Wel dient het plan de mogelijkheid te bieden hiervan vrijstelling te verlenen tot een totaal bedrijfsvloerop- pervlak van ten hoogste 500 m2, voor die situatie waarin de te beschermen waarden niet onevenredig worden aangetast (KB 25 november 1996, 96.005814, Maarssen).&#13;
- Naar oordeel van de Kroon is het standpunt van gedeputeerde staten dat de omvang van 250 m2 waarbij zonder meer een intensieve neventak wordt toegelaten in grond met de aanduiding 'geen veredeling', niet onjuist. Een omvang van 1500 m2 bedrijfs- bebouwing, bij vrijstelling toe te laten, biedt onder omstandigheden de mogelijkheid tot oprichting van een volwaardig veredelingsbedrijf. Gelet op de afstand van de zone tot gevoelige gebieden is de Kroon van oordeel dat dit tot ongewenste situaties kan leiden (KB 13 januari 1997, 97.000082, Leek).&#13;
2.4. Relatie met milieuwetgeving&#13;
Ook de afgelopen jaren zijn er enkele uitspraken te noemen welke ingaan op de rela-tie met de milieuwetgeving. In KB 20 augustus 1992, 92.007407, Weerselo, stelt de Kroon voorop dat de milieuwetgeving en de ruimtelijke wetgeving in beginsel elk een eigen toepassingsbereik hebben. Het bestemmingsplan regelt de ruimtelijke con-sequenties van het weren of toelaten van gebruik in een bepaald gebied, terwijl de Hinderwet regels bevat over de technische hinder van een specifiek - in casu agra-risch - bedrijf, dat ingevolge het bestemmingsplan algemeen toelaatbaar is. Dit laat overigens onverlet dat het bestemmingsplan voorschriften kan bevatten omtrent de toelaatbaarheid van categorieën van agrarische bedrijven in een bepaald gebied. De Kroon acht het in strijd met dit wettelijk systeem dat het uitoefenen van een agrarisch bedrijf en in het verlengde daarvan het verkrijgen van een bouwvergunning afhan-kelijk wordt gesteld van een hinderwetvergunning. Evenzo komt de Kroon in KB 20 oktober 1995, 95.007531, Helden, tot dezelfde conclusie. Zij overweegt daarbij dat een dergelijke rechtstreekse koppeling verder gaat dan de ter zake in de Woningwet en de Wet milieubeheer opgenomen coördina-tieregeling. Verder merkt de Kroon op dat de vraag of voor de vestiging of uitbrei-ding van een bedrijf de benodigde milieuvergunning zal kunnen worden verleend wel een rol speelt bij de belangenafweging die ten grondslag dient te liggen aan het besluit van B &amp; W om het plan te wijzigen ten behoeve van deze vestiging of uitbreiding.&#13;
Ook een meer indirecte normstelling in relatie tot de milieuwetgeving aanvaardt de Kroon niet. Zo ziet men in twee uitspraken dat ten aanzien van de aanvaardbaarheid van omschakeling naar niet-grondgebonden agrarische bedrijfsvoering de norm wordt gehanteerd "mits het agrarisch bedrijf gelet op de ligging, aard en omvang ten opzichte van de in de nabijheid gelegen (en te verwachten) functies een zodanige beperkte (milieu)hinder zal veroorzaken dat daardoor de belangen van deze functies niet in onevenredige mate zullen worden geschaad".&#13;
Volgens de Kroon in KB 28 juli 1992, 92.006598, Eersel, kan toepassing van deze bepaling tot gevolg hebben dat de mogelijkheden, die het bestemmingsplan biedt, worden afgestemd op hetgeen niet toelaatbaar is, mede omdat bij aanvaarding van deze bepaling ten onrechte aan de ruimtelijke ordening een te geringe betekenis zou worden toegekend. Zonder ruimtelijk toepasbare criteria, bijvoorbeeld ten aanzien van het maximale aantal m2 ten behoeve van de niet-grondgebonden agrarische activi-teiten, is zo'n bepaling ontoereikend om de aanwezige waarden te beschermen. Dit geldt te meer nu het in dit geval gaat om gronden op korte afstand van - uit een oog-punt van milieuhinder - kwetsbare functies.&#13;
In KB 13 januari 1997, 97.000086, Maasdriel, merkt de Kroon op dat in het plan niet is geregeld wanneer ten opzichte van de in de nabijheid gelegen functies een zodanige beperkte (milieu)hinder wordt veroorzaakt dat de belangen niet in oneven-redige mate zullen worden geschonden. Naar het oordeel van de Kroon biedt deze norm onvoldoende concrete maatstaven om als toetsingskader bij het verlenen van een bouwvergunning te dienen.&#13;
2.5. Woningbouw, recreatie en stankbinder&#13;
In enkele uitspraken komt de vraag naar voren in hoeverre de bouw van nieuwe woningen (stads- of dorpsuitbreiding of enkele losstaande woningen) aanvaardbaar is, gelet op de stank die een in de nabijheid gelegen agrarisch bedrijf, veelal een inten-sieve veehouderij, veroorzaakt. Het is staand Kroonbeleid dat als richtlijn ter bepa-ling van bedoelde afstand de brochure Veehouderij en Hinderwet (in 1996 vervangen door de brochure Veehouderij en Stankbeleid) wordt gehanteerd. Uit een oogpunt van goede ruimtelijke ordening gaat het om de vraag of een aanvaardbaar woonkli-maat kan worden verzekerd. In de concrete belangenafweging plegen verschillende factoren een rol te spelen, zoals de aanwezigheid van woningen binnen de invloeds-sfeer van de bedrijven waardoor uitbreiding van de agrarische bedrijfsvoering op bezwaren stuit alsmede een daadwerkelijk of reëel uitzicht op verplaatsing of sane-ring van een of meer stankverspreidende agrarische bedrijven. Daarnaast beoordeelt de Kroon uiteraard het belang van de volkshuisvesting dat met de bouw van wonin-gen is gediend en de stedenbouwkundige aspecten in verband met de locatie van de te bouwen woningen. In de navolgende uitspraken vindt men enige bijzonderheden. Volgens de Kroon in KB 5 januari 1993, 92.012181, Wijchen, dient men bij de bepaling van de stankcir-kel uit te gaan van de feitelijke omvang van de veestapel (op basis van de meitellingen) en niet van hetgeen waarvoor milieuvergunning is verleend. De Kroon betrekt daarbij het feit dat het gemeentebestuur er tot dan toe niet in is geslaagd op basis van de Hin-derwet maatregelen te treffen. Het kan ook geen uitzicht bieden op aankoop dan wel verplaatsing van het bedrijf. Voorts dient bij de bepaling van de stankzone in beginsel als beginmeetpunt de grens van het bouwperceel van het bedrijf te worden genomen, aangezien binnen het gehele bouwperceel bedrijfbebouwing kan worden gerealiseerd waarin hinderveroorzakende activiteiten plaatsvinden. In dit geval zijn de uitbrei-dingsmogelijkheden van het bedrijf uitgesloten, aangezien zich op zeer korte afstand van het boerderijperceel burgerwoningen bevinden. Derhalve kan ter bepaling van de stankzone van het bedrijf de stal, die het dichtst bij het plangebied voor woningbouw is gelegen, als uitgangspunt worden genomen (zie daarover ook het reparatie-KB 21 december 1994, 92.000201, Maasdonk).&#13;
Berekening van cumulatieve stankhinder komt aan de orde in KB 24 februari 1992, 92.001854, Putten. Zij acht daarbij het gebruik van de methode 'Beoordeling cumula-tie stankhinder door intensieve veehouderij' niet onjuist.&#13;
Uitgebreide overwegingen over stankbeleid vindt men in KB 1 december 1993, 93.009811, Harderwijk, waarin het ging om de vraag in hoeverre het toekomstig woongebied van 2500 woningen binnen een stankcirkel van diverse intensieve vee-houderijen is gelegen. Naast de hiervoor genoemde brochure Veehouderij en Hinder-wet betrekt de Kroon in haar oordeelsvorming diverse publikaties, waaronder de zogenoemde Cumulatierichtlijn en het LTFD-model. In haar overwegingen maakt de Kroon melding van uitgebreide technische berekeningen van haar adviseurs. De Kroon concludeert dat een aanvaardbaar woonklimaat in een deel van het plangebied niet is verzekerd.&#13;
Het belang van een tijdige bedrijfsverplaatsing in relatie tot de realisering van een nieuw woongebied kwam expliciet aan de orde in KB 7 december 1993, 93.010002, Zutphen. In KB 12 september 1995, 95.006756, Zoeterwoude, wraakt de Kroon de bouw van drie woningen in een lintbebouwing buiten de bebouwde kom, dit ondanks het feit dat in de directe nabijheid van de stankveroorzakende veehouderij twee andere woningen staan.&#13;
Evenzo pleegt de Kroon te beoordelen in hoeverre er bij de bouw van zomer- c.q. recreatiewoningen of bij de aanleg of uitbreiding van een camping voldoende afstand tot (intensieve) agrarische bedrijven in acht wordt genomen, dit teneinde te voorko-men dat recreatieve en agrarische belangen met elkaar zullen strijden. Zo komt de Kroon in KB 1 maart 1993, 93.001744, Hontenisse, tot het oordeel dat de afstand tus-sen de agrarische bebouwing en de recreatiewoningen te gering is om een goed woon-en verblijfsklimaat te garanderen.&#13;
In KB 15 november 1994, 94.009000, Tubbergen, ging het om vraag in hoeverre bijzondere kampeervormen invloed hebben op de werking van de Wet milieubeheer, vanwege stankhinder van omliggende agrarische bedrijven. Ingevolge de Kampeerwet (thans Wet op de openluchtrecreatie) kan 'kamperen bij de boer' niet worden gelijk-gesteld aan een 'kampeerboerderij'. De stelling van appellanten dat de kampeerboer-derij geen invloed zal hebben op de planologische en milieuhygiënische situatie van de omliggende agrarische bedrijven, kan dan ook niet door de Kroon worden onderschreven. Nu voorts blijkens de voorschriften geen regels zijn gesteld aan de omvang en de plaatsbepaling van de verblijfsfaciliteiten van deze recreatievorm, is volgens de Kroon geenszins verzekerd dat door vestiging van de kampeerboerderij ter plaatse geen onaanvaardbare planologische gevolgen zullen optreden.&#13;
Ten slotte kan gewezen worden op KB 28 december 1992, 92.011889, Son en Breu-gel, waarin de Kroon de aanleg van een sportcomplex wraakt, voorzover dit gelegen is binnen stankcirkels van verschillende agrarische bedrijven. De Kroon baseert haar oordeel op de overweging dat een goed leefklimaat met een redelijke mate van zeker-heid gegarandeerd dient te worden.&#13;
3.&#13;
Glastuinbouw&#13;
3.1. Ontwikkelingsmogelijkheden&#13;
Enkele uitspraken hebben betrekking op algemene ontwikkelingsmogelijkheden van glastuinbouw in een bepaald gebied. Om inzicht te geven in de specifieke afwegingen van de Kroon noem ik de volgende gevallen:&#13;
- KB 19 mei 1994, 94.003262, Zevenhuizen, alwaar het ging om ontwikkelingsmoge- lijkheden in de glastuinbouw buiten de daartoe in het streekplan aangewezen ontwik kelingsgebieden. Uitbreiding van het glasareaal kan leiden tot een inbreuk op de waardevolle openheid van de polders. Anderzijds dient rekening gehouden te worden met het feit dat een aantal bedrijven reeds over meer dan 2 hectare glasareaal beschikt, alsmede met het feit dat met het oog op de continuïteit van de bedrijven enige uitbrei ding tot de mogelijkheden moet blijven behoren. Alle belangen tegen elkaar afwegen de, komt het de Kroon in dit geval noodzakelijk voor dat in het plan een minder alge mene regeling wordt getroffen en wel door per bedrijf, afhankelijk van het bestaande kassenareaal en van de ligging binnen de gronden met een agrarische bestemming met aanduiding 'open gebied', te bepalen welke uitbreiding van het kassenareaal met het oog op een verantwoorde bedrijfsexploitatie mogelijk is zonder dat de waardevolle openheid van dit gebied op onaanvaardbare wijze wordt aangetast.&#13;
-KB 20 september 1994, 94.007369, Sprang-Capelle. Het voorliggende plan beoogt uitbreiding van glasopstanden en bijbehorende bedrijfsgebouwen tot een omvang van circa 52 hectare. De Kroon aanvaardt dat circa 15 hectare grond direct beschikbaar is voor uitbreiding van de bestaande glastuinbouwbedrijven. Ingeval van nog verder-gaande uitbreiding van glasopstanden en dergelijke dienen bij toepassing van de wij-zigingsbevoegdheid voor de desbetreffende percelen afzonderlijk de belangen bij behoud van de waardevolle elementen van het gebied en de omgeving zorgvuldig te worden afgewogen tegen de bij de beoogde uitbreiding betrokken belangen.&#13;
- KB 1 september 1995, 95.006514, St. Anthonis. De in het plan voorziene nieuwves- tiging van glastuinbouw is in casu in strijd met het in het streekplan neergelegde vesti- gingsbeleid. Gedeputeerde staten hebben niet de afwijkingsprocedure ex art. 4a WRO gevolgd. Mede gelet daarop hebben gedeputeerde staten zich op goede gronden op het standpunt gesteld dat de vestingsmogelijkheid van glastuinbouwbedrijven niet voor goedkeuring in aanmerking komt.&#13;
-KB 6 september 1995, 95006633, Ter Aar, alwaar het ging om uitbreiding van het glastuinbouwgebied met circa 20 hectare temidden van een reconstructiegebied voor glastuinbouw. De Kroon beoordeelt onderhavig plan in het licht van het streekplan en de VINEX. Verder oordeelt de Kroon dat het uit landschappelijk oogpunt van belang is dat de bestaande openheid in dit zogenoemde middengebied zoveel moge-lijk gehandhaafd blijft. Daarom dient het plan niet voor dit gehele gebied zonder beperkingen glastuinbouw mogelijk te maken.&#13;
-KB 20 oktober 1995, 95.007531, Helden. Tegen de mogelijkheid om glastuinbouw te beoefenen tot een oppervlakte van 2 hectare in het primair agrarisch gebied behoe-ven in beginsel geen overwegende bezwaren te bestaan. Hier dient wel voor de nieuwvestiging een wijzigingsprocedure te worden doorlopen waaraan de nodige voorwaarden zijn gesteld. In de overige gebieden acht de Kroon in voorkomende gevallen van nieuwvestiging een planherziening noodzakelijk; een wijzigingsbevoegd-heid is aangewezen om een bouwperceel te verruimen tot 2 hectare ten behoeve van de uitbreiding van een glastuinbouwbedrijf.&#13;
-KB 5 december 1995, 94.009745, Maasbree. Het plan voorziet in de projectmatige inrichting van een glastuinbouwgebied van ongeveer 40 hectare. Ook hier betrekt de Kroon beleidsuitspraken uit de VINEX en voorts uit het Structuurschema Groene Ruimte. De vraag die partijen in het bijzonder verdeeld houdt is of het plangebied dan wel andere locaties in genoemde regio het eerst of het meest voor deze nieuwe vestigingen in aanmerking komen. De Kroon verwijst voor de beantwoording van deze vraag naar de beleidsontwikkeling op provinciaal niveau. De behoefte aan vesti-ging van glastuinbouwbedrijven in het desbetreffende gebied is niet zodanig groot dat de herziening van het streekplan niet zou kunnen worden afgewacht. -KB 13 januari 1997, 97.000086, Maasdriel. Het desbetreffende plan voorziet in intensiveringszones voor intensieve tuinbouw (glastuinbouw en champignonteelt). De Kroon overweegt dat een bestemmingsplan het resultaat behoort te zijn van een afweging van alle bij het gebruik van de in het plan begrepen gronden en opstallen betrokken belangen. De raad van de gemeente dient bij de vaststelling van een bestemmingsplan weliswaar rekening te houden met het rijksbeleid neergelegd in de VINEX, doch dat brengt niet zonder meer mee dat ten aanzien van gronden die in de hier bedoelde planologische kernbeslissing zijn aangewezen als geel koersgebied reeds om die reden aan andere dan agrarische belangen niet of nauwelijks gewicht toekomt. Daarbij wijst de Kroon erop dat in de VINEX wordt gevraagd bij de vaststelling van streek- en bestemmingsplannen koersen te kiezen die passen in de daarin uitgezette koersbepaling, zulks na een op bestuurlijk niveau passende afweging van alle daarbij betrokken belangen. Voorts sluit de VINEX naar oordeel van de Kroon niet uit dat uit landschappelijk, cultuurhistorisch en natuurwetenschappelijk oogpunt beperkingen worden gesteld aan het agrarisch gebruik van gronden. Daarbij neemt de Kroon in aanmerking dat in de paragraaf 'Landelijk gebied' is bepaald dat ruimtelijke ingrepen en inrichtingsactiviteiten die het algehele karakter, de wezenlijke kenmerken en de samenhang en waarden van natuurgebieden en karakteristieke waarden kunnen schaden, niet dan in geval van zwaarwegende belangen in uitvoering worden geno-men; de afwezigheid van zodanige belangen zal op basis van voorafgaand onderzoek worden vastgesteld. Op grond van vorenoverwogene oordeelt de Kroon dat het hier-voor genoemde beleid, gericht op het bieden van optimale ontwikkelingsmogelijkhe-den voor agrarische productierichtingen, niet noopt tot het onbeperkt toelaten van glastuinbouw en champignonteelt binnen (nagenoeg) het gehele buitengebied van de gemeente Maasdriel. Vervolgens beoordeelt de Kroon de omvang van de intensive-ringszones, gelet op de feitelijke ontwikkelingen in de tuinbouw en enige landschappelijke aspecten. Zij laat de door gedeputeerde staten aanvaarde omvang van ongeveer 80 hectare in stand.&#13;
Slechts in een enkele uitspraak vindt men het staande Kroonbeleid doorgetrokken voor wat betreft de ontwikkelingsmogelijkheden van bestaande glastuinbouwbedrij-ven. Zie onder meer KB 2 februari 1996, 96.000622, Strijen, waarin de Kroon alsnog aan een bestaand glastuinbouwbedrijf in een kwetsbaar agrarisch gebied uitbreidings-mogelijkheden geeft met een kassenbestand tot maximaal 2 hectare.&#13;
Voor sierteeltbedrijven bestaat niet op voorhand behoefte aan een regeling waarbij bij recht 2000 m2 glasoppervlak per bedrijf is toegestaan en na vrijstelling 4000 m2. Het feit dat ook de boogkassen onder deze regeling vallen doet hieraan niet af, aldus de Kroon in KB 3 maart 1995, 95.001713, Boskoop.&#13;
Een bijzonderheid inzake niet-functioneel gebruik vindt men in KB 23 januari 1997, 97.000251, Alkemade. Blijkens de plantoelichting komt het voor dat op perce-len van tuinbouwbedrijven in beperkte mate bebouwing wordt gebruikt voor de stal-ling van caravans en boten. Om te voorkomen dat deze sluimerende ontwikkeling uitgroeit tot een activiteit van onaanvaardbare omvang is het, aldus de toelichting, gewenst dit gebruik bij vrijstelling toelaatbaar te stellen. Uit de ambtsberichten blijkt dat slechts een beperkt aantal bedrijven dergelijke stallingsruimte verhuurt. Het onderhavige plangebied dient te worden aangemerkt als een concentratiegebied voor de glastuinbouw. De Kroon acht het beleid dat gronden, gelegen binnen deze concen-tratiegebieden, een positieve bestemming krijgen waarbinnen voor de tuinbouw vreemde functies in beginsel dienen te worden geweerd, aanvaardbaar.&#13;
Gelet op vorenstaande is de Kroon van oordeel dat stalling van kampeermiddelen niet via een vrijstellingsbevoegdheid mogelijk moet worden gemaakt.&#13;
3.2.&#13;
Woning- en glastuinbouw&#13;
De grote reeks uitspraken betreffende de afstand tussen woning- en glastuinbouw geeft het maatschappelijke belang op dit terrein aan. In min of meer standaardover-wegingen stelt de Kroon in vele uitspraken in de eerste plaats vast dat de milieuhygië-nische inzichten omtrent het gebruik van bestrijdingsmiddelen op dit moment niet zodanig zijn uitgekristalliseerd dat thans uitsluitsel kan worden gegeven omtrent de noodzakelijk te achten afstanden tussen glastuinbouwbedrijven en woningen. Slechts voor het gebruik van het grondontsmettingsmiddel methylbromide is een afstands-norm ontwikkeld. Op grond van de Bestrijdingsmiddelwet 1992 en de Beschikking vrijstelling methylbromide van de minister van Landbouw en Visserij van 10 juli 1981 is een verklaring van geen bezwaar noodzakelijk voor het gebruik van dit grondont-smettingsmiddel. Krachtens artikel 3 van die beschikking wordt die verklaring slechts afgegeven voor toepassingen op objecten welke op zodanige afstand van drinkwater-leidingen en woon- of verblijfsruimten zijn gelegen dat de grondontsmetting zonder gevaar voor de verontreiniging van drinkwater en zonder gevaar voor omwonenden kan plaatsvinden. Voor woon- of verblijfsruimten van anderen dan degene ten behoeve van wie de grondontsmetting plaatsvindt, bedraagt deze afstand op grond van dit artikel ten minste 30 meter.&#13;
In de navolgende uitspraken vindt men enige nadere bijzonderheden. In KB 14 februari 1992, 92.001441, Arcen en Velden, overwoog de Kroon het volgende: welis-waar zal het gebruik van methylbromide als grondontsmettingsmiddel op korte termijn (per 1 januari 1992) worden verboden, doch bij gebreke van afstandsnormen voor het gebruik van andere (grond)ontsmettings-/bestrijdingsmiddelen acht de Kroon, nu in casu wordt voldaan aan de bedoelde norm voor het zeer milieubezwaarlijke methylbromide, bij afweging van de betrokken belangen een afstand van minder dan 50 meter niet overwegend bezwaarlijk.&#13;
Zo ook KB 10 maart 1993, 93.002207, De Lier; volgens deze uitspraak is in ieder geval in uitspraken in beroep in hinderwetgeschillen geen steun te vinden voor de opvatting dat tussen glastuinbouwbedrijven en woningen in alle gevallen een afstand van ten minste 50 meter dient te worden aangehouden (zo ook KB 17 augustus 1994, 94.006417, Wateringen; volgens KB 3 maart 1995, 95.001715, Valburg is er op grond van beroepszaken in milieuwetgeving geen sprake van een in alle gevallen aan te hou-den afstand van ten minste 75 meter).&#13;
Volgens KB 28 april 1992, 92.003815, Bergschenhoek, neemt dit verbod niet weg dat in verband met het mogelijke gebruik van andere bestrijdings- en ontsmettings-middelen alsmede eventuele schade aan kassen door vandalisme, schaduwhinder door woningen en tuinbeplanting, hinder voor de woonomgeving door assimilatieverlich-ting of door lawaai van bedrijfsapparatuur een afstand van ten minste 30 meter tussen kassen en woningen uit een oogpunt van goede ruimtelijke ordening moet worden aangehouden, tenzij uit nader onderzoek in het kader van toepassing van art. 30 WRO anderszins blijkt. De Kroon voegt daaraan toe dat zelfs in het algemeen een grotere afstand dan 30 meter zowel in het belang van de bedrijfsvoering in een kassenbedrijf als in het belang van een aanvaardbaar woonmilieu gewenst is, maar in gebieden waar noodzakelijke woningbouw niet anders dan in de richting van kassen-gebieden zal kunnen plaatsvinden is met het oog op volkshuisvestingsbelangen het aanhouden van een afstand van 30 meter nog aanvaardbaar.&#13;
Evenzo KB 3 mei 1993, 93.003570, Nieuwkoop, alwaar de Kroon echter opmerkt dat deze minimumnorm primair ziet op nieuwbouwsituaties, waarmee uitbreidings-mogelijkheden voor bestaande glastuinbouwbedrijven niet geheel kunnen worden gelijkgesteld.&#13;
Zie ook KB 17 augustus 1994, 94.006417, Wateringen: met het oog op volkshuisves-tingsbelangen kan, met name in gebieden waar noodzakelijk woningbouw niet anders dan in de richting van kassengebieden kan plaatsvinden, een afstand van 30 meter aan-vaardbaar worden geacht. Dit geldt ook specifiek in geval van gevreesde schaduwhinder.&#13;
In KB 4 september 1992, 92.008011, Huissen, billijkte de Kroon dat het gemeente-bestuur uit oogpunt van volksgezondheid tussen woonbebouwing en glastuinbouw-bedrijven een afstand van 50 meter heeft aangehouden.&#13;
In KB 13 oktober 1994, 94.008057, Beek en Donk, klinkt een andere toon door. Volgens deze uitspraak moet in het algemeen in verband met het mogelijk gebruik van bestrijdings- en ontsmettingsmiddelen alsmede schaduwhinder door woningen en tuinbeplanting, hinder voor de woonomgeving door assimilatiebelichting of door lawaai van bedrijfsapparatuur, een afstand van 50 meter tussen de kassen en de woon-bebouwing in acht worden genomen.&#13;
In KB 22 december 1994, 94.010275, Dantumadeel, gaat de Kroon er eveneens van uit dat in het algemeen tussen woningen en kassen een afstand van minimaal 50 meter dient te worden aangehouden. In de concrete afweging van de Kroon van de belangen van volkshuisvesting en bedrijfsvoering van het kassenbedrijf aanvaardt de Kroon, in casu een afstand van 45 meter. Ter voorkoming van schade door gebruik van bestrijdingsmiddelen, schaduw-hinder en geluidsoverlast acht de Kroon in KB 3 maart 1995, 95.001715, Valburg, in het algemeen een afstand van 50 meter tussen kassen en open teelt en woningbouw voldoende.&#13;
Evenzo KB 13 oktober 1994, 94.008057, Beek en Donk, in geval van volle-grond-tuinbouw en KB 27 november 1995, 95.008225, Waalre, in geval van kassen. In KB 6 september 1995, 95.006633, Ter Aar, aanvaardt de Kroon een absolute minimum-afstand van 30 meter.&#13;
In KB 14 juli 1993, 92006407, Geldermalsen, speelt in verband met het gebruik van bestrijdingsmiddelen eveneens een noodzakelijk aan te nemen afstand tussen woning-bouw en een boomgaard.&#13;
Een bondige samenvatting van het staande Kroonbeleid ter zake geeft KB 1 april 1997, 97.001705, Alkemade. Daarin overweegt de Kroon dat voor de aan te houden afstand tussen woningen en kassen alle wederzijdse hinder veroorzakende aspecten die de beide vormen van gebruik op kunnen leveren, een rol spelen. De Kroon somt de volgende aspecten op: het gebruik van bestrijdings- en ontsmettingsmiddelen, schade aan kassen door vandalisme, schaduwhinder door woningen en tuinbeplan-ting, hinder voor de woonomgeving door assimilatieverlichting of door lawaai van bedrijfsapparatuur. Het aanhouden van een minimumafstand is derhalve noodzakelijk in verband met de bescherming van zowel het belang van de bedrijfsvoering van een kassenbedrijf als het belang van een aanvaardbaar woonmilieu.&#13;
Omstandigheden die slechts een of enkele van deze aspecten betreffen - zoals vol-gens genoemd KB Ter Aar het verbod van het gebruik van methylbromide dan wel een meer milieuvriendelijke wijze van telen - geven de Kroon dan ook geen aanlei-ding voor het oordeel dat daarmee ruimte ontstaat om van de in de planvoorschriften gegeven minimumafstand van 30 meter af te wijken. Appellant had daarbij verwezen naar de 'AMvB Tuinbouw' (daarbij waarschijnlijk doelend op het Besluit tuinbouw-bedrijven met bedekte teelt milieubeheer, Stb. 1996, 168).&#13;
Ook aan de milieudeskundige, in dit geval de inspecteur van de Volksgezondheid, aan wie een verzoek omvrijstelling ter advies moet worden voorgelegd, behoort deze ruimte onder de gegeven ruime beoordelingsmogelijkheden niet toe te komen. Overi-gens is de Kroon niet gebleken van gevallen waarin het vervallen van de vrijstellings-mogelijkheid tot een onaanvaardbare beperking van bouwmogelijkheden zou leiden.&#13;
4. Burgerbouw en ander niet-agrarisch gebruik&#13;
4.1. Burgerbouw in het buitengebied&#13;
Nieuwbouw&#13;
1. In enkele uitspraken vindt men in de lijn van vast Kroonbeleid de overweging dat de toevoeging van niet-functioneel aan het buitengebied gebonden woningen in beginsel voorkomen dient te worden (onder meer KB 11 maart 1994, 94.001891, Maarheeze en KB 5 februari 1997, 97.000493, Den Dungen). Soms noemt de Kroon als argument dat de bouw van nieuwe burgerwoningen in dit landschappelijk en natuurwetenschappelijk waardevolle gebied niet aanvaardbaar is of het argument dat uitbreiding van de woonfunctie in het buitengebied alleen mogelijk is indien deze een bijdrage levert aan de landbouwfunctie (31 januari 1994, 94.000651, Haren). In concreto pleegt de Kroon te toetsen of er sprake is van specifieke feiten en om-standigheden die een afwijking van dit beleidstandpunt zouden kunnen rechtvaardigen.&#13;
Onvoldoende aanleiding daartoe vormt het enkele feit dat er in de directe nabij-heid reeds burgerwoningen aanwezig zijn (KB 24 mei 1994, 94.004036, Woens-drecht). Ook het argument dat de bouw van nieuwe woningen in de omgeving wel is toegestaan, faalt, mede in verband met het feit dat nieuwbouw leidt tot versterking van de lintbebouwing en dat van een dringende noodzaak voor de bouw van wonin-gen niet is gebleken (KB 2 juni 1994, Breukelen).&#13;
Aan de omstandigheid dat het gemeentebestuur medewerking wilde verlenen aan een woningbouwmogelijkheid, kan geen doorslaggevend gewicht toekomen, nu daar-bij ten onrechte niet is uitgegaan van de functionele binding met het buitengebied, maar vooral van de verschijningsvorm van de op te richten bebouwing. Voorts is nieuwbouw onwenselijk vanwege de nabijheid van een agrarisch bedrijf. Aan het feit dat in de onmiddellijke omgeving enige niet aan het buitengebied gebonden voor-zieningen en burgerwoningen zijn toegestaan, kunnen geen dermate verstrekkende rechten worden ontleend als appellanten op het oog hebben (KB 5 februari 1997, 97.000493, Den Dungen).&#13;
Ook in KB 24 mei 1994, 94.004035, Graafstroom, speelde een vermeende toezeg-ging van B &amp; W over een nieuwe woning. De Kroon merkt op dat niet B &amp; W de vaststelling van een bestemmingsplan beslissen, maar dat deze bevoegdheid aan de gemeenteraad toekomt. Voorts is de Kroon van oordeel dat appellant, gelet op het tijdsverloop tussen de bij brief gedane toezegging en de vaststelling van het plan (bijna dertien jaar), er niet zonder meer van mocht uitgaan dat deze zou worden nagekomen.&#13;
Bestaande burgerwoningen&#13;
2. In KB 10 april 1992, 92.003235, Olst, geeft de Kroon enige indicaties over de wijze van bestemmen van bestaande burgerwoningen. Opneming in een bouwvlak heeft tot gevolg dat woningen en bijgebouwen verspreid over een grotere afstand kunnen wor- den opgericht. In het belang van het behoud van de openheid van het agrarisch bui tengebied is het gewenst dat bijgebouwen bij burgerwoningen die in beginsel niet in het buitengebied thuishoren doch, voor zover aanwezig, als zodanig behoren te wor- den bestemd, op korte afstand van deze woningen worden gebouwd. In verband hier mee verdient het in het algemeen de voorkeur ten behoeve van burgerwoningen in het buitengebied per woning te voorzien in een afzonderlijk bouwvlak dat is afge- stemd op de plaats van de bestaande woning en dat niet onnodig groot is.&#13;
Blijkens KB 23 januari 1997, 97.000251, Alkemade, acht de Kroon een inhoud van 500 m3 voor een woning, gelet op de hedendaagse eisen van wooncomfort en in aan-merking genomen dat in het buitengebied aldaar niet noodzakelijke bebouwing zoveel mogelijk behoort te worden geweerd, ruim voldoende.&#13;
Woningsplitsing&#13;
3. Bij de verbouw van voormalige agrarische bedrijfswoningen kan zich de vraag voordoen of splitsing tot twee woningen verantwoord is. De Kroon is in KB 7 sep- tember 1993, 93.007256, Breukelen, van oordeel, dat woningsplitsing en verbouwing van een agrarische bedrijfswoning tot burgerwoning leiden tot vergroting van het aantal burgerwoningen in het buitengebied, hetgeen in strijd is met de algemene beleidsuitgangspunten met betrekking tot het buitengebied. Woningsplitsing c.q. her-of verbouw kan bijdragen aan het behoud van waardevolle bebouwing. In verband hiermede is woningsplitsing c.q. her- of verbouw slechts aanvaardbaar indien dit noodzakelijk is voor de handhaving van cultuurhistorisch, architectonisch of land-schappelijk waardevolle boerderijen. Voorts is de Kroon van oordeel dat her- of ver-bouw en/of woningsplitsing in maximaal twee woningen slechts kan plaatsvinden indien gedeputeerde staten in het kader van een wijzigingsbevoegdheid daaraan hun medewerking verlenen.&#13;
Evenzo acht de Kroon in KB 20 augustus 1992, 92.007406, Leende, voor het tot stand brengen van woningsplitsing een vrijstellingsregeling minder juist, omdat door deze woningsplitsing in feite een verandering van de functie van de bebouwing wordt bewerkstelligd. Voor het realiseren van woningsplitsing is een wijzigingsbevoegdheid meer passend te achten, te meer daar dergelijke besluiten doorgaans aan de goedkeu-ring van gedeputeerde staten zijn onderworpen.&#13;
Na uitgebreide overwegingen kan de Kroon in KB 11 maart 1994, 94.001891, Maarheeze, geen aanleiding vinden om tot het oordeel te komen dat door de splitsing van de woonboerderij het woonklimaat ter plaatse onaanvaardbaar wordt aangetast (onder meer door stankhinder) dan wel de bedrijfsvoering van appellant in belangrijke mate wordt belemmerd.&#13;
Evenzo acht de Kroon in KB 5 februari 1997, 97.000493, Den Dungen, woning-splitsing van woonboerderijen aanvaardbaar, nu niet aannemelijk is dat agrarische bedrijven door woningsplitsing in een nadelige positie zullen komen te verkeren. Gelet op de onwenselijkheid van verdere verstening van het buitengebied dient te worden bepaald dat de woonboerderijen niet mogen worden uitgebreid.&#13;
Bijgebouwen bij burgerwoningen&#13;
7. Ook de omvang van bijgebouwen bij burgerwoningen in het buitengebied is enkele malen onderwerp van geschil geweest. Een bebouwingsoppervlakte van maximaal 50 m2 aan bijgebouwen op erven bij burgerwoningen in het buitengebied is voldoende, zo oordeelt de Kroon in KB 28 juli 1992, 92.006618, Vlist.&#13;
Zo ook KB 14 oktober 1993, 93.008317, Ravenstein, KB 31 januari 1994, 94.000651, Haren, waarbij de Kroon een vrijstellingsbevoegheid aanvaardt ten behoeve van een vergroting van de gezamenlijke oppervlakte van bijgebouwen tot 100 m2 en KB 20 september 1994, 94.007369, Sprang-Capelle, waarbij komt dat niet valt in te zien waarom vrijstelling van het maximale oppervlak voor bijgebouwen afhankelijk zou moeten worden gesteld van de inhoud van een woning.&#13;
Permanente bewoning van zomerhuizen&#13;
4. In enkele uitspraken komt permanent bewonen van zomerhuizen aan de orde. Blij-kens KB 14 juni 1993, 93.004721, Dalfsen, is een maximuminhoudsmaat van de zomerhuisjes in de voorschriften opgenomen om het gebruik als permanente of als tweede woning tegen te gaan. De Kroon acht het stellen van een maximuminhouds-maat om dit doel te bereiken niet noodzakelijk, nu daartoe andere middelen aanwezig zijn. Naar het oordeel van de Kroon zijn de maximumoppervlakte, de goot- en dak-hoogte daartoe voldoende instrumenten.&#13;
Gelet op de lange duur van de permanente bewoning (circa vijftien jaar), gelet op het feit dat de woning de gebruikelijke voorzieningen van een volwaardige burgerwoning heeft en gelet op het feit dat in de nabijheid gelegen voormalige landarbei-derswoningen een woonbestemming is toegekend, kan in dit geval geen rechtvaardi-ging worden gevonden om op grond van planologische overwegingen aan onderhavi-ge woning geen woonbestemming toe te kennen, aldus KB 24 mei 1994, 94.004036, Woensdrecht.&#13;
De vraag of er sprake was van een normale woning dan wel een zomerwoning, moest de Kroon beantwoorden in KB 18 juli 1995, 95.005615, Markelo. Appellant staat ingeschreven in het bevolkingsregister van een andere gemeente. Er blijkt niet dat hij zijn hoofdverblijf feitelijk in Markelo heeft. Bij de eerste bouwvergunning is gesproken over een seizoenswoning, terwijl de tweede bouwvergunning is aange-vraagd voor een zomerhuis. Hoewel de woning qua inhoud en oppervlakte nauwe-lijks kleiner is dan een kleine eengezinswoning is de Kroon dan ook van oordeel dat de woning, mede gelet op de ligging, de vorm en de indeling, als zomerwoning dient te worden aangemerkt.&#13;
4.2. Niet-agrarische bedrijvigheid&#13;
In KB 5 februari 1997, 97000493, Den Dungen, vindt men een samenvatting van staand Kroonbeleid. Het gebruik van het buitengebied dat daaraan niet functioneel gebonden is, dient te worden tegengegaan. Als het gaat om bestaand, niet functioneel aan het buitengebied gebonden gebruik dient verplaatsing het uitgangspunt te zijn. Indien echter niet aannemelijk is dat verplaatsing binnen de planperiode zal plaatsvin-den, is, als uitzondering op dit uitgangspunt, bestemming overeenkomstig het huidig gebruik aangewezen.&#13;
Voorzover het niet-agrarische bedrijven betreft, is, vanwege de belangen bij het voortbestaan van die bedrijven, een redelijk te achten, beperkte uitbreidingsmogelijk-heid daarbij niet onjuist. Daarbij dient groot belang te worden gehecht aan de land-schappelijke en cultuurhistorische waarden van de omgeving.&#13;
Zo ook KB 24 mei 1994, 94.004036, Woensdrecht, waarbij volgens de Kroon aan het bestaande bedrijf een redelijke uitbreiding kan worden vergund, alsmede KB 7 september 1993, 93.007256, Breukelen, waarbij de Kroon het aanvaardbaar acht dat de vestiging van een bedrijf op de plaats van een bestaand bedrijf door middel van vrijstelling kan worden toegestaan onder de voorwaarde dat het nieuw te vestigen bedrijf in ruimtelijk opzicht niet meer bezwaren oproept dan het oorspronkelijk ter plaatse gevestigde bedrijf.&#13;
In KB 31 maart 1992, 92.002871, Oost-, West- en Middelbeers, ging het om de uit-breiding van de bouw van een opslagloods bij een houtverwerkingsbedrijf, van belang voor de continuïteit van de bedrijfsvoering. In de gemeente is geen industrieterrein beschikbaar voor een bedrijf als het onderhavige en de verplaatsing van het bedrijf naar een andere gemeente wordt door het gemeentebestuur uit een oogpunt van lokale werkgelegenheid ongewenst geacht. Gelet hierop is de Kroon van oordeel dat de noodzaak van de uitbreiding in voldoende mate aangetoond.&#13;
Blijkens KB 18 mei 1992, 92.004438, Boxmeer, acht de Kroon het op zichzelf juist dat agrarische hulpbedrijven overeenkomstig het bestaande gebruik worden bestemd, te meer daar niet is gebleken dat uitzicht bestaat op verplaatsing van deze bedrijven binnen de planperiode. Wel dient deze bedrijven een op de aard van de activiteiten daarvan toegesneden bestemming te worden gegeven. KB 10 mei 1994, 94.003262, Zevenhuizen, is van belang, omdat daarin de duur van de vestiging een rol speelt. Ten aanzien van een transportbedrijf dat reeds sinds 1985 (circa vijf jaar voor de planvaststelling) is gevestigd, is het niet aanvaardbaar dit onder het overgangsrecht te brengen, mede nu het gemeentebestuur niet het voorne-men heeft om dit bedrijf naar elders te verplaatsen. Voor wat betreft de opslag ten behoeve van een aannemingsbedrijf oordeelt de Kroon dat een daarop gerichte posi-tieve bestemming niet aanvaardbaar is, nu deze activiteit ter plaatse sinds korte tijd plaatsvindt en activiteiten als deze in het buitengebied in het algemeen niet thuis-horen.&#13;
5. Bestemmingstoedeling&#13;
5.1. Toetsing bestemmingstoedeling&#13;
1. Uiteraard beoordeelt de Kroon in haar uitspraken over bestemmingsplannen bui-tengebied vele geschilpunten van inhoudelijk-planologische aard. Zij baseert haar beleidsoordeel op de ingebrachte feiten en beoordelingen daaromtrent, zoals met name het bestemmingsplan met toelichting, de vaststellings- en goedkeuringsbeslui-ten met bijbehorende stukken, de inhoud van de ingebrachte beroepen, ambtsberich-ten van gemeente en provincie, het rapport van de adviseur en de mondelinge behan-deling in de zitting van de afdeling Geschillen van de Raad van State c.q. afdeling Bestuursrechtspraak. Uiteindelijk gaat het de Kroon om de aanvaardbaarheid van de door de gemeente toegekende bestemmingen aan een plandeel en/of de daarbij beho-rende voorschriften. Ik wil enkele voorbeelden noemen van uitspraken die het voor-gaande kunnen illustreren.&#13;
Een bijzonder uitgebreide en systematische toetsing van de gelegde bestemmingen en de daarbij behorende beschermende maatregelen vindt men in de uitspraken KB 24 april 1992, 92.003696, Winterswijk en KB 20 oktober 1995, 95.007531, He</content><legacyfootnotes/><footnotes><footnote/></footnotes><auteurs>Mr. A.Ch. Fortgens</auteurs><published>1997-07-01 00:00:00</published><modified>1995-12-19 00:00:00</modified><editiondate>1997-07-01</editiondate><htmlpath>https://denhollander.info/artikel/5815</htmlpath></article>
</articles></edition>
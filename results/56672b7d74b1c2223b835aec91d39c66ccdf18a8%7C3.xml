<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1992</searchword><id>6186</id><udhid>UDH:TvAR/6186</udhid><titel>Landbouw-coöperaties in Duitsland, België en Nederland</titel><searchwords><searchword>TvAR 7/8/1992</searchword><searchword>UDH:TvAR/6186</searchword></searchwords><attachments><attachment><name>1992_nr 78_Artikel_Mertens.pdf</name><extention>pdf</extention><url>https://denhollander.info/download/5980/ci</url></attachment></attachments><inleiding>Op 15 en 16 november 1991 vond in Malmédy (België) het inmiddels vijfde 'Dreilanderagrarrechtsymposium'&#13;
plaats met als onderwerp de produktiecoöperaties in de landbouw.&#13;
Voor het eerst waren wij in de minderheid, althans qua aantal. Aanwezig waren 15&#13;
Belgen, 16 Duitsers en 10 Nederlanders. Er werd vooral Duits en Nederlands gesproken.&#13;
Zowel de wetenschappelijke als de culinaire dis waren rijkelijk gevuld. Evenals vorig jaar&#13;
werd de discussie met de Duitsers weer bemoeilijkt door hun juridische problemen met&#13;
de Wiedervereinigung met het voormalige Oost-Duitsland. Deze hereniging was inmiddels&#13;
wat de verenigingen voor agrarisch recht betreft voltooid.&#13;
In dit verslag worden de resultaten van de discussies zoveel mogelijk onder het hoofdstuk&#13;
van het desbetreffende land behandeld.&#13;
DUITSLAND&#13;
Prof.dr. R. Steding, hoogleraar aan de Juridische Faculteit van Potsdam, sprak als eerste.&#13;
Hij constateert dat de landbouw in Europa de laatste tien jaar niet meer markt-conform&#13;
produceert en dat men zich kan afvragen of er geëigende rechtsmiddelen zijn om de huidige&#13;
structuur-problemen op te lossen.&#13;
Als men kijkt naar de bruikbaarheid van de produktie-coöperaties in de landbouw&#13;
blijkt het niet te gaan om een speciaal Oost-Duits thema, maar om het perspectief voor&#13;
dergelijke coöperaties in de Oost-Europese staten. In de West-Europese staten kan men&#13;
echter evengoed de vraag stellen of de coöperatie nog wel de meest geëigende rechtsvorm&#13;
is voor de primaire produktie in de landbouw.</inleiding><content>Voormalige DDR&#13;
Tot voor kort waren er 3 850 LPG' s (Landwirtschaftliche Produktions-Genossenschaften)&#13;
in Oost-Duitsland, met 800 000 leden, die 80% van het cultuurland gebruikten en 70%&#13;
van de dieren hielden.&#13;
De industriematige landbouwstructuur was volledig verouderd; afzet was verzekerd&#13;
via bodemprijzen en niemand deed zijn best. Nu de markteconomie is ingetreden is er&#13;
50% prijsval ontstaan, temeer omdat de consument westelijke producten wil kopen. De&#13;
melkprijs is nog maar 42 Pfennig per liter. Gezinsbedrijven met 15 of 20 ha. zijn onmogelijk&#13;
op te zetten omdat deze zeker te weinig inkomen opleveren. Er zijn veel werklozen&#13;
op het platteland en omscholing is hard nodig. Nu de prijzen van de produkten laag zijn&#13;
en men huiverig is om geld te lenen wil men geen boerderij voor zich zelf beginnen. Een eigen boerderij is al twee generaties onbekend en het voeren ervan vereist een geheel andere&#13;
denkwijze! De meesten zouden liever in een landbouwcoöperatie blijven werken als&#13;
werknemer in een grote groep in een groot bedrijf. Bij de produktie-coöperaties blijkt 1/3&#13;
deel uit te treden omdat die leden oud zijn, 1/3 treedt uit en wordt werkeloos en 1/3 blijft&#13;
lid en doet het vroegere werk van de anderen erbij. Er komen boeren uit het westen terug&#13;
waarvan grootvaders boerderij destijds onteigend is en zij gaan weer beginnen op hun&#13;
oude grond. Over vijfjaar staat alles wel weer op poten in de landbouw in de vijf oostelijke&#13;
landen van de BRD, wellicht zelfs beter dan in de westelijke landen omdat in het oosten&#13;
alles nog in het groot kan worden geproduceerd en omdat de contacten met Polen,&#13;
Hongarij en de GOS kunnen worden uitgebuit.&#13;
De vroegere DDR is sterk in oppervlakte en zwak in kapitaal. Het gemiddelde gezinsbedrijf&#13;
in de voormalige DDR is 88 hectare groot! Aan de hand van de ervaring met de&#13;
LPG kan men zich afvragen of de LPG een bruikbare ondernemingsvorm onder normale&#13;
marktwerking zal blijven.&#13;
LPG-recht&#13;
Eén van de kardinale fouten in de DDR is geweest dat men gezamenlijke eigendom in&#13;
Genossenschaften heeft geconstitueerd via quasi-onteigening van alle eigendom. De ideologie&#13;
was immers privé-eigendom te verbieden en de produktiviteit in de landbouw te&#13;
verhogen. Inderdaad bleek de landbouw één van de meest efficiënte vormen van economie&#13;
in de vroegere DDR, en dat lag aan de LPG-structuur, die erg leek op het kolchosemodel&#13;
uit de Sovjetunie. Misschien komt daarom het gezinsbedrijf na de omwenteling nu&#13;
niet tot stand.&#13;
In de LPG had niet het vermogen het primaat, zoals bij de AG en GmbH, maar de arbeid;&#13;
het was eerder een personen-associatie dan een kapitaalsassociatie.&#13;
De staat had bijzondere politieke interesse in deze rechtsvorm en daarom moesten alle&#13;
voorschriften in één systeem geregeld worden, dat afweek van andere takken in het recht.&#13;
Wettelijk uitgebreid geregeld waren de verhoudingen tussen de LPG en de leden, de betrekkingen&#13;
tussen de organen van de LPG, de sociale- en arbeids-verhoudingen en de eigendoms-&#13;
en gebruiksverhoudingen.&#13;
Doordat het LPG-recht was gebaseerd op de ideologie van Lenin onstond er een breuk&#13;
met het Duitse coöperatierecht.&#13;
Duitsland en de EG&#13;
De ironie van de geschiedenis wil dat de LPG destijds gedwongen is opgezet in de DDR&#13;
en nu weer gedwongen bij de Wet op de agrarische aanpassing van 1990 wordt afgebroken;&#13;
de LPG zou vrijwillig moeten kunnen blijven bestaan!&#13;
De LPG was gegrondvest op collectivisme en egalisering met alle problemen vandien,&#13;
het was een soort kolchose in een planmatige economie. Toch zullen enige omgezette&#13;
LPG's kunnen concurreren in de vrije markt en zullen er nieuwe coöperaties worden opgericht&#13;
in de oostelijke landen van de BRD. De landarbeiders zullen weer boeren worden.&#13;
Voormelde wet bepaalt dat wanneer een LPG niet in 1991 wordt omgezet in een geregistreerde vorm van coöperatie, maatschap of vennootschap, zij wordt ontbonden. Dit zal&#13;
naar vermoeden voor 500 het geval zijn. Bijna de helft van de LPG's zet zich om in een&#13;
coöperatie, bijna een kwart in een besloten vennootschap en ruim 7% in een maatschap.&#13;
In beide Duitslanden heeft de produktie-coöperatie zijn agrarische waarde bewezen,&#13;
maar men lonkt nu toch wel eens naar de vennootschapsvorm (AG). De AG zou een goed&#13;
alternatief voor de coöperatie kunnen zijn en is aantrekkelijk vanwege de aansprakelijkheid,&#13;
boven de besloten vennootschap of de maatschap. Men moet zoeken naar de beste&#13;
rechtsvorm voor de markt; is de rechtsvorm niet goed dan wijzigt men deze, is de markt&#13;
niet goed dan ga je failliet.&#13;
Men moet het gezinsbedrijf niet afzetten tegen de coöperatie; elke rechtsvorm heeft&#13;
voor- en nadelen en de markt spreekt het laatste woord. In andere landen van de EG blijken&#13;
wel produktie-coöperaties te bestaan maar niet massaal; onderzoek naar de verschillen&#13;
zou interessant zijn.&#13;
Duitse coöperatie&#13;
Of de agrarische produktiecoöperatie blijft bestaan is geen juridische vraag maar een politieke.&#13;
Moet het gezinsbedrijf als ideaal niet gerelativeerd worden en hoe beweegt de coöperatie&#13;
zich op de markt? Hoe zijn het structuurrecht, het coöperatierecht en het&#13;
belastingrecht in de landbouw geregeld? Is het Duitse agrarische recht niet slechts op het&#13;
gezinsbedrijf gefixeerd? Kan een produktie-coöperatie slechts bestaan bij de gratie van&#13;
privé-eigendom voor de boer?&#13;
Inderdaad is privé-eigendom een voorwaarde om als landbouw-coöperatie op de vrije&#13;
markt te kunnen concurreren. De ervaring met de LPG in de DDR heeft geleerd dat omtrent&#13;
de eigendomsvraag geen rookgordijnen mogen worden gelegd, omdat daardoor de&#13;
kiem wordt gelegd voor demotivering en contraproduktiviteit in de coöperatie. Dit blijkt&#13;
in de kibboets in Israël ook het geval te zijn.&#13;
Is het nodig om het coöperatierecht in de BRD te vernieuwen? In de vijftiger jaren&#13;
vond men van niet. Er is intussen wel het een en ander veranderd zoals bedrijfsgrootte,&#13;
verhoudingen in arbeidsrecht en sociaalrecht en in bedrijfsvermogen. Er kan echter veel&#13;
geregeld worden in statuten.&#13;
De vroegere LPG, die nu coöperatie is, moet het primaat verleggen van personen en arbeid&#13;
naar het vermogen. Dat de vrouw geen knecht meer mag zijn in de coöperatie geeft&#13;
sociale problemen. De produktie-coöperatie in de vroegere DDR heeft zeker kansen,&#13;
maar de agrarische produktie dient in ieder geval ook kansen in andere ondernemingsvormen&#13;
dan de coöperatie te krijgen.&#13;
BELGIË&#13;
Afzetcoöperaties&#13;
Dr. F. Hofkens, werkzaam bij de Dienst Coöperaties van de Belgische Boerenbond te&#13;
Leuven behandelde de zin en de betekenis van de afzetcoöperatie voor de landbouw. De coöperatie is een vereniging van, door en voor boeren die tot taak heeft in een systeem&#13;
van markteconomie een corrigerende functie ten bate van de leden waar te nemen.&#13;
De coöperatie vormt een verlengstuk van het bedrijf van de leden teneinde een goede toegang&#13;
tot de markt van goederen en diensten te realiseren en onderlinge concurrentie, die&#13;
leidt tot versplintering, uit te sluiten. Kenmerken zijn, dat zij een economische organisatie&#13;
is die corrigerend optreedt op de markt en dat zij personen verenigt die door hun toetreding&#13;
economische voordelen halen uit de deelneming aan de aktiviteit.&#13;
Het gezinsbedrijf is in de landbouw de ondernemingsvorm bij uitstek; het blijkt voordelen&#13;
te hebben op het menselijke vlak (ondernemer zijn) en op het economische, zoals&#13;
inzet en betrokkenheid bij levend materiaal.&#13;
Landbouw is nu eenmaal geen industrie.&#13;
Taak en functie&#13;
Produktie in veel zelfstandige eenheden versnippert de vraag naar produktiemiddelen en&#13;
het aanbod van produkten. De coöperatie heeft als taak de toegang tot de markt tot stand&#13;
te brengen en haar voor de leden doorzichtig te maken.&#13;
De functie verschilt naar gelang de produkten en de sectoren, en kan zijn:&#13;
- prijsvormend, de coöperatie is zelf concurrerend op de markt;&#13;
- evenwichtbrengend, de coöperatie concentreert de versnipperde vraag of het aanbod;&#13;
- produktiebevorderend, door een betere marktstructuur te creëren laat de coöperatie toe&#13;
een potentiële vraag met een verhoogde produktie te beantwoorden en ze verzekert haar&#13;
leden zo van afzet van produkten;&#13;
- doorgeven van marktimpulsen, de coöperatie maakt de markt transparant voor de leden&#13;
en geeft impulsen door zodat ze tijdig op de tendensen kunnen inspelen;&#13;
- dienstverlenend, via voorlichting, studie en produktbegeleiding.&#13;
De coöperatie is een vereniging van leden-bedrijfsleiders met als essentie van het lidmaatschap&#13;
deelneming aan de economische activiteiten die de coöperatie ten behoeve van&#13;
haar leden ontwikkelt. De medezeggenschap is gebouwd op de deelneming door de leden&#13;
aan de financiering (kapitaal) en in de opbrengsten (teruggave). Een probleem is evenwicht&#13;
te vinden tussen medezeggenschap van de leden en slagkracht van de onderneming.&#13;
Een ander probleem is het afwegen van belangen op korte termijn (uitkering overschot)&#13;
tegen die op lange termijn (versterking kapitaal).&#13;
Omgevingsfactoren&#13;
De landbouw-coöperatie is de tweede helft van de vorige eeuw ontstaan als een kind van&#13;
nood, maar het is inmiddels een natuurlijk kind geworden. De evolutie van boerderij naar&#13;
volwaardige onderneming schiep de behoefte aan aangepaste financieringsbronnen (Raiffeisen),&#13;
gevolgd door samenaankoop van produktiemiddelen. Later volgden de verwerkings-&#13;
en afzetcoöperaties.&#13;
Met de toeneming van de welvaart ontplooide zich ook de landbouw. Alle aandacht en&#13;
energie was gericht op produktie en de coöperatie richtte zich vooral op de stroomlijning&#13;
van de afzet; steeds meer en beter was het devies. Dit is tegenwoordig anders. Afzet is een probleem geworden. De boer is manager geworden&#13;
van een kapitaalintensief en gespecialiseerd bedrijf, dat moeilijk afzet op de&#13;
markt vindt. Hij krijgt zelfs premie als hij grond braaklegt. De aankoopcoöperatie kan&#13;
zich niet meer beperken tot het kopen van kwalitatief hoogwaardige en prijsgunstige produkten,&#13;
maar moet ook kennis, informatie en technische bijstand leveren. De afzetcoöperatie&#13;
moet niet alleen afzetten voor een behoorlijke prijs maar ook zorgen voor de&#13;
zekerheid van afzet.&#13;
In de toeleveringssector (veevoeder) vinden grote concentraties op Europees en mondiaal&#13;
vlak plaats. Dezelfde concentratie gebeurt in de sector van de groothandel, zoals&#13;
chemie, machines, biotechnologie en bij inkoopcombinaties, en hetzelfde antwoord is dan&#13;
ook concentratie van coöperaties en/of samenwerking met privé-industrie. Alleen grote&#13;
eenheden zullen een markt kunnen behouden; een vragersmarkt in plaats van een aanbiedersmarkt&#13;
met een kieskeurige consument.&#13;
Toekomst&#13;
Het landbouwbedrijf wordt meef afhankelijk van de markt en moet dus nieuwe produkten&#13;
en betere kwaliteit leveren; men moet het grootwinkelbedrijf aankunnen.&#13;
De coöperatie moet zorgen voor marktinformatie en bijstand op technisch en bedrijfsorganisatorisch&#13;
vlak aan haar leden. De direktie zal meer overwicht op het bestuur moeten&#13;
uitoefenen dan vroeger. De markt met helaas kleine marges staat voorop. De&#13;
coöperaties zullen, net zoals de multinationale bedrijven, internationaal moeten gaan samenwerken.&#13;
Ook de zelffinanciering van de coöperatie staat in de belangstelling. Het aanboren van&#13;
nieuwe financieringsbronnen moet gepaard gaan met het vrijwaren van de essentie van de&#13;
coöperatie, met name de zeggenschap van de leden en de controle over de coöperatie. Het&#13;
uitgeven van aandelen zonder stemrecht of het afsplitsen van de onderneming in een NV,&#13;
waar een minderheidsparticipatie van derden mogelijk is, biedt oplossingen.&#13;
Produktie-vennootschappen&#13;
Vervolgens sprak mr. P. Deleu, juridisch adviseur van de Belgische Boerenbond te Leuven&#13;
over produktie-vennootschappen.&#13;
Het gezinsbedrijf is de normale produktiewijze in België. Samenwerken in de landbouw&#13;
hoeft niet per se in grote vennootschappen of in coöperaties te gebeuren. Het nut&#13;
van een vennootschap afgewogen tegen dat van een onderneming zal afhangen van de belangrijkheid&#13;
van de kaptiaalinzet, de grondgebondenheid van het bedrijf en de bedrijfsrisico's.&#13;
Een afgescheiden vermogen is beter voor een toekomstgerichte financiering en&#13;
een mogelijk faillissement is dan minder persoonlijk bedreigend.&#13;
Het nadeel van het gezinsbedrijf is dat de bedrijfseconomie wel eens doorkruist wordt&#13;
door regels als huwelijksvermogensrecht en erfrecht. De bedrijfsovername is een knelpunt.&#13;
Bovendien heeft de landbouwer behoefte aan continuïteit en aan meer kapitaal. Het&#13;
omvormen van de onderneming in een rechtspersoon kan dan veel oplossen; alsdan is de&#13;
werkende vennoot verzekerd van een bepaald inkomen, de aansprakelijkheid van de deelnemers is beperkt, de vennootschap biedt fiscale voordelen en de opvolging is gemakkelijker.&#13;
Sinds 1987 is het mogelijk een eenpersoonsvennootschap op te richten, maar dikwijls&#13;
zijn er meer personen bij het bedrijf betrokken, zoals echtgenoten, ouders, broers en zusters.&#13;
Meestal worden daarom in de landbouw vanwege motieven van burgerrechtelijke en&#13;
fiscale aard andere vennootschappen opgericht.&#13;
Burgerlijke vennootschap&#13;
De samenuitbating als burgerlijke vennootschap conform art. 1832 Bgl. Wb. (te vergelijken&#13;
met onze maatschap) bezit geen rechtspersoonlijkheid, zodat de vennoten geheel aansprakelijk&#13;
zijn voor de schulden. De oprichting geschiedt bij onderhandse akte, waarin&#13;
meestal zijn geregeld de inbreng van onroerend goed in genot en roerend goed in medeeigendom,&#13;
verdeling in arbeid en winst en verlies, gebruik van goederen, beheer en vertegenwoordiging,&#13;
en tot slot de ontbinding.&#13;
De meerderheid van de vader-zoon bedrijven in de landbouw zijn maatschappen.&#13;
Landbouwvennootschap&#13;
Sinds 1979 bestaat de landbouwvennootschap met als doel de verzekering van continuïteit&#13;
van het bedrijf door een afgescheiden vermogen en de regeling van de samenwerking&#13;
tussen exploitant en kapitaalverschaffer(s). De landbouwvennootschap werkt verder over&#13;
de generaties heen dan de burgerlijke vennootschap als voormeld.&#13;
De landbouwvennootschap maakt het mogelijk de erfrechtelijke verdeling in natura te&#13;
vervangen door verdeling in aandelen. De landbouwvennootschap houdt enerzijds rekening&#13;
met een gemeen vermogen en anderzijds met het karakter van een zelfstandig gezinsbedrijf&#13;
waarin de persoonlijke inzet van de boer centraal staat.&#13;
De beginselen waarop de wet steunt zijn:&#13;
- rechtspersoonlijkheid;&#13;
- gericht op arbeid en niet op kapitaal; zij moet daarom worden opgericht door meer per&#13;
sonen, waarvan minstens één beherend vennoot is met als hoofdberoep boer of tuinder;&#13;
- de inbreng bestaat essentieel uit arbeid; de 'werkende' vennoot heeft rechten betreffen&#13;
de bestuur, stemmen en vergoeding, welke vergoeding voor die op kapitaal gaat;&#13;
- door inbreng in arbeid of in natura en geld verkrijgen de vennoten verschillende rechten&#13;
en aansprakelijkheden;&#13;
- de beherende vennoot of vennoten beheren en de stille vennoten controleren;&#13;
- de beherende vennoten zijn onbeperkt aansprakelijk voor de verbintenissen van de ven&#13;
nootschap, terwijl de stille vennoten slechts gehouden zijn tot beloop van hun inbreng;&#13;
- om het familiaire karakter te handhaven is toetreding van beherende vennoten onder&#13;
worpen aan goedkeuring van de andere vennoten en hebben beherende vennoten een&#13;
recht van aankoop op de deelbewijzen in het maatschappelijk vermogen.&#13;
De Pachtwet en de fiscale wetgeving maken geen onderscheid tussen een boer als individu&#13;
of als beherend vennoot. De landbouwvennootschap blijkt geen wondermiddel te zijn gezien het feit dat er&#13;
slechts ongeveer 250 bestaan. De boer of tuinder aarzelt toch nog steeds om zijn bedrijf af&#13;
te zonderen in een vennootschap, het blijkt tot nu toe slechts in fiscale zin interessant te&#13;
zijn voor bedrijven met grote en wisselende inkomens via middeling van winstuitkeringen.&#13;
Rekening houdend met de tendens naar grotere exploitaties, die steeds meer technische&#13;
en financiële middelen vereisen, heeft de landbouwvennootschap toekomst voor de&#13;
boeg.&#13;
Coöperatie&#13;
De coöperatie is eigenlijk een handelsvennootschap met kapitaal en leden. Vele Belgen&#13;
vluchtten dan ook in deze rechtsvorm in plaats van een besloten vennootschap omdat de&#13;
coöperatie geen notariële oprichtingsakte vereiste en geen minimumkapitaal behoefde.&#13;
Op 20 juli 1991 is de wet gewijzigd en deze vlucht voor NV en BV onmogelijk gemaakt.&#13;
De EG ziet de coöperatie als rechtsvorm voor een onderneming niet zo zitten; zie de&#13;
problemen met de leveringsplicht van de leden bij de Nederlandse Campina en omtrent&#13;
de Deense pelzen.&#13;
De EG ziet de leveringsplicht ten onrechte als een monopolie omdat de coöperatie immers&#13;
een door de leden vrijwillig gekozen rechtsvorm is; ook het verschaffen van kapitaal&#13;
door de leden en het daaraan gekoppelde uittreedgeld wordt door de EG met argus-ogen&#13;
bekeken.&#13;
NEDERLAND&#13;
Tot slot sprak mr. J.H. Lunshof, jurist bij de Nationale Coöperatieve Raad te Rijswijk&#13;
over 'coöperatie: samenwerkingsverband of institutie?'&#13;
In de Nederlandse land- en tuinbouw en aanverwante handel en industrie nemen de coöperaties&#13;
over het algemeen een groot marktaandeel voor hun rekening. Zo is hun marktaandeel&#13;
in de afzetsector voor melk gemiddeld 90%, die in de suikerbieten ruim 62%,&#13;
terwijl het percentage in de groenten- en fruitsector ongeveer 70 bedraagt, en die in de&#13;
bloemen- en plantensector 95 resp. 72.&#13;
Van het door banken verstrekt landbouwkrediet wordt 90% door de ca. 815 Rabobanken&#13;
verstrekt. Ongeveer 60% van het inkomen van boeren en tuinders komt tot stand via&#13;
land- en tuinbouwcoöperaties. Dat de agrariër voor zijn inkomensvorming veel belang&#13;
hecht aan de coöperatieve samenwerkingsvorm moge extra blijken uit het feit dat de Nederlandse&#13;
boer en tuinder lid is van gemiddeld 3 a 4 coöperaties.&#13;
Van de 100 grootste ondernemingen in Nederland zijn er 9 landbouwcoöperaties. Gezamenlijk&#13;
nemen de 50 grootste land- en tuinbouwcoöperaties (exclusief banken en pensioenfondsen)&#13;
op de omzetranglijst de vierde plaats in, na Koninklijke Shell, Unilever en&#13;
Philips. De gezamenlijke landbouwcoöperatieve sector biedt werkgelegenheid aan ruim&#13;
83.000 werknemers. De agrarische sector draagt voor ca. 25% bij aan de totale Nederlandse&#13;
export. Doelstelling coöperatie&#13;
Coöperaties hebben als doelstelling dat zij een bedrijf uitoefenen ten behoeve van hun leden.&#13;
De coöperatie ontleent haar activiteiten rechtstreeks aan de soort activiteiten die door&#13;
de leden worden uitgeoefend en is een economisch samenwerkingsverband. Een boer beperkt&#13;
zijn directe bedrijfsactiviteiten tot de verbouw van landbouwprodukten of de winning&#13;
van melk. De 'marketing-aspecten' van zijn landbouwbedrijf - de inkoop van&#13;
bedrijfsbenodigdheden of de verkoop van zijn bedrijfsprodukten - laat hij, tezamen met&#13;
zijn collegae-aangeslotenen, over aan zijn coöperatie.&#13;
Wetgeving&#13;
Bij de invoering van Boek 2 BW is de Coöperatiewet van 1925 vervallen. De coöperatie&#13;
is aanvankelijk in Boek 2 geregeld als een ondersoort van de vereniging. Sinds 1 januari&#13;
1989 vormt de coöperatie een afzonderlijk soort rechtspersoon en bestaat er ook een formeel&#13;
verschil tussen de coöperatie en de (gewone) vereniging. De coöperatie wordt nu&#13;
geregeld in een nieuwe Titel 3, en heet ook niet meer coöperatieve vereniging, maar kortweg&#13;
coöperatie. Met ingang van diezelfde datum is tevens ingevoerd een structuurregeling&#13;
voor de grote coöperaties (en de grote onderlinge waarborgmaatschappijen).&#13;
Boek 2 bevat Algemene Bepalingen, die voor alle rechtspersonen van toepassing zijn;&#13;
daarnaast zijn in Boek 2 opgenomen de fusiewetgeving, het enquêterecht en het jaarrekeningenrecht.&#13;
Alle drie genoemde wetgevingen zijn ook op de coöperatie van toepassing.&#13;
Wettelijk is de coöperatie een bij notariële akte als coöperatie opgerichte vereniging.&#13;
Zij moet zich blijkens de statuten ten doel stellen in bepaalde stoffelijke behoeften van&#13;
haar leden te voorzien krachtens overeenkomsten, anders dan van verzekering, met hen&#13;
gesloten in het bedrijf dat zij te dien einde te hunnen behoeve uitoefent of doet uitoefenen.&#13;
Even verderop stelt de wet dat de statuten van een coöperatie haar kunnen veroorloven&#13;
overeenkomsten als die, welke zij met haar leden sluit, ook met anderen (d.w.z. met derden)&#13;
aan te gaan, maar zij mag dat niet in zodanige mate doen, dat de overeenkomsten&#13;
met de leden slechts van ondergeschikte betekenis zijn (art. 53 Boek 2 NBW).&#13;
In de wettelijke omschrijving komt tot uitdrukking dat de wetgever de coöperatie uiteindelijk&#13;
ziet als een vereniging. Het juridisch-organisatorisch patroon is die der vereniging.&#13;
De wetgever beoogt een economisch samenwerkingsverband. De coöperatie vervult deelfuncties&#13;
ten behoeve van de aangesloten leden/bedrijven en heeft daardoor een ancilliair&#13;
karakter. De wetgever beschouwt de coöperatie als een onzelfstandige, d.w.z. van de leden&#13;
afhankelijke onderneming. De leden en de coöperatie zijn - tezamen in de coöperatieve&#13;
organisatie - over en weer met elkaar verbonden; de leden, waar het gaat om&#13;
bepaalde bedrijfsfuncties, de coöperatie in haar geheel, immers haar activiteiten zijn gericht&#13;
op de economische ledenbelangen. Zij heeft daarom geen eigen, zelfstandige doelstelling&#13;
en kent daarom geen eigen, zelfstandige winstbestemming. Rechtsvorm sui generis?&#13;
Niettemin duidt de wettelijke regeling van de coöperatie op een zekere tweeslachtigheid,&#13;
en wel in meer dan één opzicht. Eén ervan betreft de rechtsstofindeling. De 'echte' of 'typische'&#13;
coöperatiebepalingen treft men aan in Titel 3 van Boek 2 NBW.&#13;
Voor het overige - met name wat de interne organisatiestructuur betreft - verwijst een&#13;
'typisch' coöperatie-artikel (art. 53a) naar de bepalingen in Titel 2, d.w.z. naar de bepalingen&#13;
van het gewone verenigingsrecht. Het ware volgens spreker beter geweest bedoelde&#13;
bepalingen eveneens apart op te nemen in Titel 3; niet alleen zou dat uit&#13;
wetssystematisch oogpunt logischer zijn geweest, het zou daarmee tevens een goede basis&#13;
vormen voor verdere - specifiek op de coöperatie gerichte - ontwikkeling. Hij denkt&#13;
daarbij aan eventuele wetswijzigingen in die bepalingen die bijvoorbeeld niet voor de gewone&#13;
vereniging noodzakelijk zijn, maar wel wenselijk zouden kunnen zijn voor de coöperatie.&#13;
Het zijn van een samenwerkingsverband, dat de coöperatie een ancilliair karakter&#13;
geeft, maakt, aldus Raaymakers in zijn pre-advies uit 1989 (Agr R nr. 5/mei 1989), de coöperatie&#13;
eigenlijk tot een vreemde eend in de (verenigings-) bijt. Immers, een vereniging&#13;
- zo is de heersende opvatting - wordt hierdoor gekenmerkt, dat na de oprichting de betrekkingen&#13;
tussen de leden onderling niet langer als een betrekking van contractuele aard&#13;
kunnen worden aangeduid. Bij de coöperatie is dat na de oprichting nog steeds het geval.&#13;
Nu eens lijkt de wetgever de coöperatieve onderneming te zien als een vereniging, dan&#13;
weer wordt ze behandeld als ware ze een (naamloze/besloten) vennootschap. De hiervoor&#13;
aangehaalde recente wegeving biedt een voorbeeld van hoe de wetgever de coöperatie inderdaad&#13;
als een samenwerkingsverband - met verenigingsrechtelijke noties - ziet. De&#13;
structuurregeling, een der onderdelen van bedoelde recente wetgeving, getuigt daar zelfs&#13;
sterk van, waar de wetgever ten aanzien van de werknemersinvloed op ondernemingsniveau&#13;
rekening heeft gehouden met, in ieder geval een zekere, ledendominantie. Die komt&#13;
met name tot uitdrukking in de regeling, dat aan de algemene ledenvergadering het recht&#13;
om de leden van de raad van commissarissen te benoemen toekomt.&#13;
Voorts mogen de statuten er in voorzien dat de meerderheid van de leden van die raad&#13;
zal bestaan uit coöperatieleden. Later heeft de verantwoordelijke bewindsman laatstbedoelde&#13;
ledendominantie gerelativeerd door in de MvA te zeggen dat de structuurregeling&#13;
toch van dien aard is, dat het niet wenselijk is om een meerderheid der commissarissen uit&#13;
de kring der leden aan te trekken. Sterker nog, dat dat een gewichtige reden is om dat niet&#13;
te doen, en dat deze ledendominantie niet bedoeld is als hoofdregel.&#13;
In de zeventiger jaren kreeg medezeggenschap van de werknemers in de onderneming&#13;
aandacht. De ondernemingsraden werden ingevoerd, later de structuurregeling voor grote&#13;
vennootschappen. Het enquêterecht werd ingevoerd, alsmede het jaarrekeningenrecht.&#13;
Kortom, er heeft zich een ontwikkeling ingezet die heeft geleid tot wat wel wordt genoemd&#13;
de institutionalisering van de onderming. Instituut&#13;
Een en ander geldt ook ten aanzien van de coöperatieve onderneming. De juridische regeling&#13;
van de coöperatie vinden wij immers eveneens in Boek 2 NBW, en de diverse daarin&#13;
ondergebrachte bepalingen zijn immers ook op de coöperatie van toepassing. Ook voor&#13;
de coöperatie acht spreker het gevaar van institutionalisering meer dan denkbeeldig.&#13;
De nieuwe regeling met betrekking tot de raad van commissarissen bepaalt in art. 57,&#13;
tweede lid: 'De raad van commissarissen heeft tot taak toezicht te houden op het beleid&#13;
van het bestuur en de gang van zaken in de rechtspersoon en de daarmee verbonden onderneming.&#13;
Bij de vervulling van hun taak richten de commissarissen zich naar het belang&#13;
van de rechtspersoon en de daarmee verbonden onderneming'.&#13;
Evenmin als thans de raad van commissarissen in een NV/BV ingevolge de art. 140/250&#13;
Boek 2 NBW een typisch belangenbehartigend orgaan van de aandeelhouders is, fungeert&#13;
de raad van commissarissen in een coöperatie nu primair als instrument van de leden. Zowel&#13;
als instrument als qua taak is er sprake van objectivering van dit coöperatie-orgaan.&#13;
De taak van dit orgaan betreft evenzeer de werknemersbelangen. Spreker wijst op het&#13;
verschil in karakter tussen de raad van commissarissen van vóór 1989 en die van daarna,&#13;
welk verschil voortkomt uit het 'rücksichtslos' overnemen van de argumenten uit 'vennootschapsland'.&#13;
Het onderstreept het gesignaleerd gevaar van (voortschrijdende) institutionalisering.&#13;
Zowel de vóór 1989 geldende, als de huidige wettelijke omschrijving van&#13;
de coöperatie spreken van het sluiten van overeenkomsten in het bedrijf dat de coöperatie&#13;
uitoefent of doet uitoefenen. Indien een coöperatie een bedrijf doet uitoefenen, is zo'n bedrijf&#13;
doorgaans in een andere rechtsvorm ondergebracht, meestal in een BV. Doorgaans is&#13;
de coöperatie dan 100% aandeelhoudster. De in deze economische eenheid opererende&#13;
vennootschap hanteert in beginsel dezelfde coöperatieve kostprijsfilosofie als de moedercoöperatie,&#13;
te weten: de via de coöperatie aangeleverde produkten van de leden vormen&#13;
in principe geen kostenpost, welke zo laag mogelijk moet worden gehouden, maar het&#13;
zijn produkten die ten gunste van de leden van de moeder-coöperatie tot zo hoog mogelijke&#13;
waarde moeten worden gebracht. Anders gezegd: deze vennootschap functioneert binnen&#13;
de coöperatieve doelstelling. Dat is rechtstreeks het gevolg van het ancilliair karakter van&#13;
de vennootschap ten opzichte van de coöperatie, en daarmee indirect ten opzichte van de&#13;
coöperatieleden. Met de verwatering van de zakelijke relatie tussen lid en coöperatie,&#13;
door deze relatie te verleggen naar de vennootschap, wordt één der fundamenten waarop&#13;
de economische eenheid rust, aangetast.&#13;
Deze en dergelijke ontwikkelingen zullen er toe leiden dat de coöperatie zelve, economisch-&#13;
inhoudelijk gezien, verwordt tot een lege huls. Het ancilliair karakter van de vennootschap&#13;
zal navenant verwateren met als bepaald niet denkbeeldig gevolg dat de&#13;
vennootschap een eigen leven zal gaan leiden ten opzichte van de moeder-coöperatie, en&#13;
een eigen, zelfstandige doelstelling zal ontwikkelen. De leden van de moeder-coöperatie&#13;
zullen in toenemende mate worden gezien als gewone grondstoffenleveranciers, en het&#13;
valt te verwachten dat de zich verzelfstandigende vennootschap een daarop gerichte kostprijsfilosofie&#13;
gaat voeren.&#13;
Spreker vraagt zich af of er nog wel sprake is van een coöperatie bij een verschuiving&#13;
van de coöperatie als samenwerkingsverband naar een onderneming als een op zichzelf&#13;
staande entiteit. De plaats van de coöperatie&#13;
Lange tijd is de agrarische sector - in Nederland en elders in Europa - gekenmerkt door&#13;
haar produktiegerichtheid. Een goede marktpositie van de boeren levert immers een positieve&#13;
bijdrage aan de produktie van voedingsmiddelen en - in politieke termen uitgedrukt&#13;
- een bijdrage aan de bestrijding van voedseltekorten. Deze gedachtengang omtrent de&#13;
plaats van de coöperatie in het landbouwbeleid is ook terug te vinden in het Europees&#13;
landbouwbeleid. Verordening 26/62 plaats de coöperatie in beginsel, onder voorwaarden,&#13;
buiten de werkingssfeer van art. 85 EG-verdrag, welk Verdragsartikel, naast andere, de&#13;
mededinging regelt. Spreker verstaat Vo 26/62 zo, dat boeren en tuinders zich in coöperatief&#13;
verband kunnen organiseren om zodoende, als marktpartijen, een voor hen gunstige&#13;
marktpositie te verwerven. Als dit 'zich vrijwillig coöperatief organiseren' - met andere&#13;
woorden, als deze economische samenwerking als zodanig de mededinging niet uitsluit&#13;
en de doelstelling van art. 39 EG-Verdrag (het gemeenschappelijk landbouwbeleid) niet&#13;
in gevaar brengt, is art. 85 EG-Verdrag in beginsel niet van toepassing. In zo'n landbouwbeleid&#13;
gedijde de (Nederlandse) coöperatie wel.&#13;
Qua marktpositie bevinden coöperaties zich thans in een overgangssituatie van 'produktiegerichtheid'&#13;
naar 'marktgerichtheid'. Wij bevinden ons nu in een tijdperk van werkelijke&#13;
verzadiging van de markt. Een markt die niet langer om meer vraagt (bulk), maar die&#13;
vraagt om (nog) beter (kwaliteit). Wij bevinden ons in een periode waarin de plaats van&#13;
de coöperatie voor de toekomst zal worden bepaald. In 1989 is in Nederland een rapport&#13;
over het toekomstig landbouwbeleid uitgebracht ('Om schone zakelijkheid'; cie. Van der&#13;
Stee). Het rapport stelt dat de huidige efficiency-strategie (d.i. de landbouw als leverancier&#13;
van betrekkelijk goedkope (bulk)produkten) achterhaald is, en plaats moet maken&#13;
voor wat genoemd wordt de marktleidersstrategie. Deze houdt in dat ondernemingen dominante&#13;
marktposities moeten opbouwen of versterken voor produkten waar ons land&#13;
sterk in is. Coöperaties worden in deze conceptie een bijzondere plaats toebedacht: zij&#13;
zullen die marktstrategie moeten opbouwen, daarmee de (leden)boeren perspectieven&#13;
aanbiedend in nieuwe marktomstandigheden. Als voorbeelden van de op te bouwen dominante&#13;
marktposities noemt het rapport de siergewassen, aardappelen, vlees en zuivel.&#13;
De bedoeling is, dat een aantal markten of deelmarkten wordt gekozen waarin de coöperaties&#13;
een overheersende positie innemen. De (coöperatieve) ondernemingen moeten aantrekkelijke&#13;
partners voor de detaillisten worden, hetgeen onder meer betekent dat ze op&#13;
elk gewenst moment de gewenste hoeveelheden, in de gewenste kwaliteit en sortering op&#13;
de gewenste plaats kunnen leveren.&#13;
Om de opbouw van de marktleidersstrategie te kunnen realiseren zal, aldus het rapport,&#13;
de invloed van het professioneel management moeten worden versterkt en zal het management&#13;
zelfstandiger moeten kunnen opereren. De coöperatieleden zullen er mee moeten&#13;
leren leven dat zij slechts een onderdeel uitmaken van het grote geheel.&#13;
De positie van de leden in de coöperatie&#13;
In Nederland ziet men de laatste vijfjaar verdere samenwerking en fusies tussen coöperaties,&#13;
gepaard gaande met verdere schaalvergroting en verdere technische en technologische ontwikkelingen. In dit rijtje hoort hans ook thuis de internationale samenwerking en&#13;
- ruimer - de internationalisering van coöperaties.&#13;
Dit betekent een grotere complexiteit van de coöperatieve onderneming. Steeds vaker&#13;
en luider wordt de vraag gesteld of het besturen van de coöperatie om die reden niet&#13;
goeddeels moeten worden overgelaten aan professioneel management. Wat kortom gevraagd&#13;
wordt is het inleveren van ledeninvloed op het reilen en zeilen van de coöperatie.&#13;
Tegelijkertijd vragen de ontwikkelingen bij de coöperaties om meer financiële middelen.&#13;
De oplossing ervan stelt de coöperaties voor een dilemma: financieringsmiddelen van&#13;
buitenaf aantrekken en deze derden/kapitaalverschaffers invloed (stemrecht) geven, ten&#13;
koste van die der leden, of de middelen aantrekken onder de leden. Ook de coöperatiepraktijk&#13;
gaat de coöperatie zien als een gewone onderneming. De ideeën in de coöperatiepraktijk&#13;
omtrent de eventuele beursgang van de coöperatie en omtrent de mogelijkheid&#13;
om coöperaties te laten optreden als holdings van werkvennootschappen, lijken een en&#13;
ander te onderstrepen.&#13;
Spreker bepleit veranderingen van de plaats van de coöperatie. De ledenrelatie - met&#13;
de daaraan gekoppelde juridisch-organisatorische structuur, samengevat als samenwerkingsverband&#13;
- is een der wezenskenmerken van de coöperatie, welke moet blijven bestaan.&#13;
De coöperatie als verlengde arm van boeren en tuinders moet niet worden afgehakt;&#13;
verbondenheid met de leden blijft wezenlijk.&#13;
CONCLUSIE&#13;
Voorzitter Heijerick kon tenslotte als conclusie trekken dat de wezenskenmerken van de&#13;
coöperatie, zoals samenwerking, stemrecht, financiële consequenties en winstbestemming,&#13;
in de drie landen parallel lijken te lopen. De rechtsvergelijking was zeer interessant&#13;
vooral vanwege de stellingen uit de voormalige DDR. Er zit in de drie landen beweging&#13;
in het coöperatierecht vanwege de financieringsbehoefte. Het onderwerp leent zich voor&#13;
herhaling.&#13;
Tot slot dankten dr. B. Bendel en schrijver dezes de Belgische vereniging voor het gebodene.&#13;
Het volgende symposium zal gehouden worden te Wassenberg (BRD) op 6 en 7 november&#13;
1992.</content><legacyfootnotes/><footnotes><footnote/></footnotes><auteurs>Mr. L.P.J. Mertens</auteurs><published>1992-07-01 00:00:00</published><modified>1991-07-22 00:00:00</modified><editiondate>1992-07-01</editiondate><htmlpath>https://denhollander.info/artikel/6186</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2016</searchword><id>12830</id><udhid>UDH:TvAR/12830</udhid><titel>Rechtspraak 5831. Pachtkamer Hof Arnhem-Leeuwarden (TvAR 2016/5831)</titel><searchwords><searchword>TvAR 3/2016</searchword><searchword>TvAR 2016/5831</searchword><searchword>UDH:TvAR/12830</searchword></searchwords><attachments><attachment><name>17962.pdf</name><extention>pdf</extention><url>https://denhollander.info/download/17962/ci</url></attachment></attachments><inleiding>&lt;p&gt;Pachtkamer Hof Arnhem-Leeuwarden, 7 juli 2015,&lt;/p&gt;&#13;
&lt;p&gt;ECLI:NL:GHARL:2015:5128&lt;/p&gt;&#13;
&lt;p&gt;(Fransens/Munneke)&lt;/p&gt;&#13;
&lt;p&gt;(mrs. W.L. Valk, J.H. Lieber en F.J.P. Lock en de deskundige&lt;/p&gt;&#13;
&lt;p&gt;leden F.J.A. baron van Verschuer en ir. J.H.&lt;/p&gt;&#13;
&lt;p&gt;Jurrius)&lt;/p&gt;&#13;
&lt;p&gt;Pacht&lt;/p&gt;&#13;
&lt;p&gt;[Burgerlijk Wetboek, 7:370 en 7:376]&lt;/p&gt;&#13;
&lt;p&gt;Voldoende persoonlijke betrokkenheid van de pachter&lt;/p&gt;&#13;
&lt;p&gt;Met noot B. Nijman&lt;/p&gt;&#13;
&lt;p&gt;arrest van de pachtkamer van 7 juli 2015 inzake&lt;/p&gt;&#13;
&lt;p&gt;Reinder Fransens,&lt;/p&gt;&#13;
&lt;p&gt;wonende te Meppel, en&lt;/p&gt;&#13;
&lt;p&gt;Rente Fransens,&lt;/p&gt;&#13;
&lt;p&gt;wonende te Dodewaard (gemeente Neder-Betuwe),&lt;/p&gt;&#13;
&lt;p&gt;appellanten,&lt;/p&gt;&#13;
&lt;p&gt;hierna: Fransens c.s.,&lt;/p&gt;&#13;
&lt;p&gt;advocaat: mr. S.M. Carabain-Klomp,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;Harm Munneke,&lt;/p&gt;&#13;
&lt;p&gt;wonende te Annen (gemeente Aa en Hunze),&lt;/p&gt;&#13;
&lt;p&gt;ge&amp;iuml;ntimeerde,&lt;/p&gt;&#13;
&lt;p&gt;hierna: Munneke,&lt;/p&gt;&#13;
&lt;p&gt;advocaat: mr. A.J. Boonstra.&lt;/p&gt;&#13;
&lt;p&gt;bij de exploitat ie? Bedrijfsmatige exploitatie. Belangenafweging.&lt;/p&gt;&#13;
&lt;p&gt;&amp;nbsp;&lt;/p&gt;</inleiding><content>&lt;p&gt;1 Het verloop van het geding&lt;br /&gt;1.1 Voor het verloop van het geding tot aan het arrest&lt;br /&gt;van 10 maart 2015 (hierna: het tussenarrest),&lt;br /&gt;verwijst het hof naar dat arrest.&lt;br /&gt;1.2 Het vervolg van de procedure blijkt uit:&lt;br /&gt;&amp;ndash; het proces-verbaal van comparitie van partijen.&lt;br /&gt;1.2 Bij gelegenheid van de comparitie van partijen&lt;br /&gt;hebben partijen arrest gevraagd en heeft het hof&lt;br /&gt;arrest bepaald.&lt;br /&gt;2 De vaststaande feiten&lt;br /&gt;2.1 Tussen partijen staan in hoger beroep als enerzijds&lt;br /&gt;gesteld en anderzijds erkend dan wel niet of&lt;br /&gt;onvoldoende weersproken en op grond van de in&lt;br /&gt;zoverre niet bestreden inhoud van overgelegde producties,&lt;br /&gt;de navolgende feiten vast.&lt;br /&gt;2.2 Munneke is mede-eigenaar van een akkerbouwbedrijf&lt;br /&gt;dat is gevestigd aan de Zuidzijde 22 te Gasselternijveenschemond.&lt;br /&gt;De totale bedrijfsoppervlakte&lt;br /&gt;bedraagt ongeveer 28.99 ha. De bedrijfsgebouwen&lt;br /&gt;met ondergrond zijn in eigendom bij Munneke en&lt;br /&gt;zijn broers Jakob Munneke en Hendrik Ernestus&lt;br /&gt;Munneke.&lt;br /&gt;2.3 Op 22 augustus 1983 is een pachtovereenkomst&lt;br /&gt;voor de periode van 1 november&lt;br /&gt;1923 tot 1 november 1989 gesloten tussen de vader&lt;br /&gt;van Fransens c.s. (verder te noemen: Fransens sr.)&lt;br /&gt;en Munneke met betrekking tot de percelen los&lt;br /&gt;land, kadastraal bekend gemeente Gasselte, sectie&lt;br /&gt;C, nrs. 4017 t/m 4036, 4697, 5497, 5498, 5501, 6581&lt;br /&gt;(ged.), 6234 en 6579, samen groot 23.70.00 ha. De&lt;br /&gt;pachtovereenkomst is goedgekeurd door de Grondkamer&lt;br /&gt;voor Drenthe op 26 maart 1984. Onder 3. van&lt;br /&gt;deze pachtovereenkomst was het navolgende vermeld:&lt;br /&gt;&amp;ldquo;De pachter zal de landerijen zelf exploiteren en&lt;br /&gt;is geheel verantwoordelijk voor het gepachte. Hij&lt;br /&gt;heeft evenwel het recht samen te werken met zijn&lt;br /&gt;broers J. en H.E. Munneke zonder dat daar enig&lt;br /&gt;recht uit kan ontstaan ten aanzien van de verpachter.&amp;rdquo;&lt;br /&gt;Tussen de rechtsvoorgangers van partijen bestond&lt;br /&gt;reeds vanaf 1940 een pachtrelatie.&lt;br /&gt;2.4 Bij koopovereenkomst van eveneens 22 augustus&lt;br /&gt;1983 is de boerderij met gebouwen door Fransens&lt;br /&gt;sr. verkocht aan de drie broers Munneke. De&lt;br /&gt;levering heeft plaatsgevonden bij akte van 31 oktober&lt;br /&gt;1983.&lt;br /&gt;2.5 In juni 2002 is tussen partijen een &amp;ldquo;pachtovereenkomst&lt;br /&gt;los land&amp;rdquo; gesloten betreffende dezelfde&lt;br /&gt;gronden, thans kadastraal bekend als gemeente&lt;br /&gt;Gasselte, sectie K, nr. 125, groot 23.48.70 ha. Onder 2&lt;br /&gt;van deze pachtovereenkomst is bepaald:&lt;br /&gt;&amp;ldquo;Deze pachtovereenkomst is aangegaan voor de tijd&lt;br /&gt;van zes opeenvolgende jaren. De pacht gaat in (is&lt;br /&gt;ingegaan) op 1 november 2001 en eindigt op 1 november&lt;br /&gt;2007.&amp;rdquo;&lt;br /&gt;Onder 10 van de overeenkomst is bepaald:&lt;br /&gt;&amp;ldquo;De pachter moet het gepachte zelf gebruiken, zoals&lt;br /&gt;een goed pachter betaamt. Zonder schriftelijke toestemming&lt;br /&gt;van de verpachter of diens gemachtigde,&lt;br /&gt;mag de pachter het gepachte noch voor het geheel&lt;br /&gt;noch voor een gedeelte, onderverpachten of aan&lt;br /&gt;derden in gebruik, onder welke benaming ook, afstaan.&lt;br /&gt;Onder 25 van de overeenkomst (Bijzondere bepaling)&lt;br /&gt;is vermeld:&lt;br /&gt;&amp;ldquo;Dit contract dient, als gevolg van de Herinrichting,&lt;br /&gt;ter vervanging van het tussen partijen lopende contract&lt;br /&gt;dat laatstelijk is gewijzigd bij Beschikking van&lt;br /&gt;de Grondkamer voor Drenthe op 28 februari 1994&lt;br /&gt;onder nummer d/19/93/695.&amp;rdquo;&lt;br /&gt;Deze pachtovereenkomst is door de Grondkamer&lt;br /&gt;Noord goedgekeurd op 26 augustus 2002.&lt;br /&gt;2.6 Munneke woont thans in Annen. Zijn broers&lt;br /&gt;wonen op de boerderij.&lt;br /&gt;2.7 In het handelsregister van de Kamer van Koophandel&lt;br /&gt;staat ingeschreven de Maatschap H., J. en&lt;br /&gt;H.E. Munneke, datum vestiging 1 januari 1992, met&lt;br /&gt;als maten Harm Munneke, Ja-kob Munneke en&lt;br /&gt;Hendrik Ernestus Munneke, allen onbeperkt bevoegd.&lt;br /&gt;2.8 Bij brief van 26 juni 2013 heeft Fransens c.s. de&lt;br /&gt;pachtovereenkomst aan Munneke doen opzeggen&lt;br /&gt;tegen 1 november 2014. Fransens c.s. heeft daarbij&lt;br /&gt;aan de opzegging het bepaalde in artikel 7:370 onder&lt;br /&gt;a en c Burgerlijk Wetboek ten grondslag gelegd.&lt;/p&gt;&#13;
&lt;p&gt;2.9 Munneke heeft zich bij brief van 1 augustus 2013&lt;br /&gt;gemotiveerd verzet tegen de&lt;br /&gt;opzegging.&lt;br /&gt;3 De motivering van de beslissing in hoger beroep&lt;br /&gt;3.1 In dit geding vorderen Fransens c.s. primair&lt;br /&gt;ontbinding en subsidiair be&amp;euml;indiging van de&lt;br /&gt;pachtovereenkomst, met nevenvorderingen. De&lt;br /&gt;pachtkamer in eerste aanleg heeft de vorderingen&lt;br /&gt;afgewezen, met veroordeling van Fransens c.s. in&lt;br /&gt;de proceskosten.&lt;br /&gt;3.2 Het hof zal de grieven gezamenlijk bespreken.&lt;br /&gt;3.3 Aan hun vordering tot ontbinding leggen Fransens&lt;br /&gt;c.s. ten grondslag (a) dat Munneke het gepachte&lt;br /&gt;niet langer persoonlijk exploiteert en (b) dat geen&lt;br /&gt;sprake is van bedrijfsmatige landbouw.&lt;br /&gt;3.4 Het hof stelt voorop dat wat betreft de vraag&lt;br /&gt;welke mate van persoonlijke betrokkenheid van&lt;br /&gt;pachter bij de landbouwkundige exploitatie van&lt;br /&gt;de verpachte percelen mag worden verwacht, medebepalend&lt;br /&gt;is wat partijen bij gelegenheid van het&lt;br /&gt;aangaan van de pachtovereenkomsten voor ogen&lt;br /&gt;hebben gehad. Zie het arrest van deze kamer van 10&lt;br /&gt;april 2012, LJN BW5496. In het thans voorliggende&lt;br /&gt;geval hebben partijen hetgeen zij voor ogen hadden&lt;br /&gt;klaarblijkelijk willen vastleggen in artikel 3 van de&lt;br /&gt;pachtovereenkomst van 1983 (hiervoor onder 2.3).&lt;br /&gt;Voor de uitleg van die bepaling komt het aan op de&lt;br /&gt;zin die partijen daaraan in de gegeven omstandigheden&lt;br /&gt;over en weer redelijkerwijs mochten toekennen&lt;br /&gt;en op hetgeen zij te dien aanzien redelijkerwijs&lt;br /&gt;van elkaar mochten verwachten. Zie het arrest van&lt;br /&gt;de Hoge Raad van 13 maart 1981, NJ 1981, 635 (Haviltex).&lt;br /&gt;3.5 Fransens sr. is op 22 augustus 1983 twee overeenkomsten&lt;br /&gt;aangegaan, &amp;eacute;&amp;eacute;n tot verkoop van de boerderij&lt;br /&gt;en &amp;eacute;&amp;eacute;n tot verpachting van de bij die boerderij&lt;br /&gt;gelegen gronden. Bij de verkoop waren behalve&lt;br /&gt;Munneke, ook zijn broers Jacob Munneke en Hendrik&lt;br /&gt;E. Munneke partij. Bij de verpachting was alleen&lt;br /&gt;Munneke partij. Volgens hetgeen Fransens c.s.&lt;br /&gt;ter gelegenheid van de comparitie van partijen hebben&lt;br /&gt;verklaard, was de achtergrond van de tenaamstelling&lt;br /&gt;van de pachtovereenkomst dat Fransens&lt;br /&gt;sr. deskundig advies had ingewonnen en dat dit advies&lt;br /&gt;luidde dat er slechts &amp;eacute;&amp;eacute;n pachter diende te zijn.&lt;br /&gt;Het hof heeft beide partijen de vraag voorgelegd of&lt;br /&gt;het voor Fransens sr. uitmaakte wie van de broers&lt;br /&gt;pachter zou worden. Vervolgens heeft Munneke&lt;br /&gt;verklaard dat het Fransens sr. niets uitmaakte en&lt;br /&gt;dat hij het samen met zijn broers onderling mocht&lt;br /&gt;uitmaken. Daarbij viel de keuze op hem omdat hij&lt;br /&gt;de oudste is. Fransens c.s. hebben in reactie daarop&lt;br /&gt;enkel verwezen naar het hiervoor vermelde deskundig&lt;br /&gt;advies. Nadat het hof een voorlopig oordeel&lt;br /&gt;had gegeven, heeft Reinder Fransens alsnog het&lt;br /&gt;standpunt ingenomen dat Munneke en zijn broers&lt;br /&gt;het niet onderling mochten uitmaken, maar dat de&lt;br /&gt;oudste broer pachter diende te worden. Dit gewijzigde&lt;br /&gt;standpunt (in de schriftelijke stukken is de&lt;br /&gt;stelling dat de oudste broer pachter diende te worden&lt;br /&gt;niet betrokken en ter zitting is van de zijde van&lt;br /&gt;Fransens c.s. aanvankelijk anders verklaard) acht&lt;br /&gt;het hof onvoldoende gemotiveerd en het gaat er&lt;br /&gt;daarom aan voorbij.&lt;br /&gt;3.6 Verder is van belang dat Munneke volgens zijn&lt;br /&gt;onbetwiste verklaring ter comparitie in 1983 een&lt;br /&gt;fulltime baan had. Ook is door Munneke onbetwist&lt;br /&gt;verklaard dat bij besprekingen met Fransens sr. en&lt;br /&gt;later Fransens c.s. over pachtkwesties steeds alle&lt;br /&gt;drie de broers aanwezig waren (en bij leven ook&lt;br /&gt;hun moeder). Met betrekking tot de achtergronden&lt;br /&gt;van artikel 3 van de pachtovereenkomst van 1983&lt;br /&gt;hebben partijen verder geen concrete feiten gesteld.&lt;br /&gt;3.7 Gelet op het samenstel van de hiervoor bedoelde&lt;br /&gt;feiten (de verkoop van de boerderij aan de drie&lt;br /&gt;broers gezamenlijk, de vrije keuze voor de broers&lt;br /&gt;Munneke om &amp;eacute;&amp;eacute;n van hen als pachter aan te wijzen,&lt;br /&gt;de omstandigheid dat Harm Munneke in 1983 een&lt;br /&gt;fulltime baan had&lt;br /&gt;en de betrokkenheid van zijn broers bij de gesprekken&lt;br /&gt;met Fransens sr. en Fransens c.s.) heeft&lt;br /&gt;Munneke artikel 3 van de pachtovereenkomst&lt;br /&gt;van 1983 aldus mogen begrijpen dat hij vrij was&lt;br /&gt;om het gepachte samen met zijn broers te exploiteren,&lt;br /&gt;waarbij het niet van belang was wie van de&lt;br /&gt;broers in die exploitatie welk aandeel zou nemen.&lt;br /&gt;Wel heeft Munneke moeten begrijpen dat hij zich&lt;br /&gt;niet geh&amp;eacute;&amp;eacute;l aan de exploitatie kon onttrekken. Voor&lt;br /&gt;zover Fransens c.s. al het standpunt innemen dat&lt;br /&gt;Munneke dat heeft gedaan, geldt dat zij de verklaring&lt;br /&gt;van Munneke ter comparitie dat hij op het&lt;br /&gt;gepachte &amp;ndash; zo begrijpt het hof &amp;ndash; zo nu en dan enige&lt;br /&gt;werkzaamheden uitvoert (zij het veel minder dan&lt;br /&gt;zijn jongste broer), dat hij vanwege zijn vakkennis&lt;br /&gt;bij het poten van de aardappels aanwezig is en dat&lt;br /&gt;het bemestingsplan en het bouwplan met hem worden&lt;br /&gt;besproken, niet hebben betwist. Een en ander&lt;br /&gt;is een voldoende persoonlijke betrokkenheid in&lt;br /&gt;de zin van hetgeen Fransens sr. met Munneke was&lt;br /&gt;overeengekomen.&lt;br /&gt;3.8 Uit het voorgaande volgt mede dat het geen bezwaar&lt;br /&gt;is dat Munneke niet op de boerderij woont,&lt;br /&gt;maar op 15 km afstand, en ook niet dat hij met zijn&lt;br /&gt;broers een maatschap is aangegaan. Hij was ook&lt;br /&gt;niet gehouden een en ander aan Fransens c.s. mede&lt;br /&gt;te delen.&lt;br /&gt;3.9 Vergeefs beroepen Fransens c.s. zich erop dat&lt;br /&gt;de pachtovereenkomst van 1983 zijn kracht heeft&lt;br /&gt;verloren met het aangaan van de pachtovereenkomst&lt;br /&gt;van 2002. Ook voor de pachtovereenkomst&lt;br /&gt;van 2002, met inbegrip van het daarin opgenomen&lt;br /&gt;artikel 10 (zie hiervoor onder 2.5), geldt dat het voor&lt;br /&gt;de uitleg ervan aankomt op de redelijke verwachtingen&lt;br /&gt;van partijen. De pachtovereenkomst van&lt;br /&gt;2002 is volgens de verklaring van Fransens c.s.&lt;br /&gt;opgesteld door LTO Vastgoed; zij weten niet meer&lt;br /&gt;of in 2002 (door erfopvolging waren zij inmiddels&lt;br /&gt;eigenaar van de gronden) over de inhoud van de&lt;br /&gt;nieuwe pachtovereenkomst vooraf is gesproken.&lt;br /&gt;Dat de mate waarin Munneke persoonlijk bij de&lt;br /&gt;exploitatie van het gepachte was betrokken toen&lt;br /&gt;voor hen een issue was, hebben zij niet aangevoerd,&lt;br /&gt;laat staan dat zulks aan Munneke kenbaar zou zijn&lt;br /&gt;gemaakt. In de brief van R(einder) Fransens van 30&lt;br /&gt;mei 2001 aan Munneke is de gewijzigde pachtovereenkomst&lt;br /&gt;integendeel aangekondigd als (niet meer&amp;nbsp;&lt;/p&gt;&#13;
&lt;p&gt;dan) een aanpassing &amp;lsquo;aan de huidige wet en regelgeving&amp;rsquo;&lt;br /&gt;(productie 3 bij de memorie van grieven). Gelet&lt;br /&gt;op een en ander behoefde Munneke niet te begrijpen&lt;br /&gt;dat met de overeenkomst van 2002 verandering&lt;br /&gt;kwam in hetgeen in 1983 was overeengekomen&lt;br /&gt;omtrent de vereiste persoonlijke betrokkenheid bij&lt;br /&gt;de exploitatie. Het hof acht het gelet op de eigen verklaring&lt;br /&gt;van Fransens c.s. dat er destijds minimaal&lt;br /&gt;contact was met de broers, dat LTO Nederland de&lt;br /&gt;overeenkomst heeft opgesteld, dat zij geen beeld&lt;br /&gt;hadden van de (mate van) samenwerking tussen&lt;br /&gt;de broers en dat zij niet weten of er over de voorwaarden&lt;br /&gt;is gesproken, zelfs onaannemelijk dat zij&lt;br /&gt;destijds met de overeenkomst van 2002 die verandering&lt;br /&gt;z&amp;eacute;lf beoogden.&lt;br /&gt;3.10 Uit een en ander volgt dat Munneke in voldoende&lt;br /&gt;mate persoonlijk bij de exploitatie betrokken is.&lt;br /&gt;3.11 Vervolgens is de tweede door Fransens c.s. gebezigde&lt;br /&gt;ontbindingsgrond aan de orde, namelijk dat&lt;br /&gt;geen sprake zou zijn van bedrijfsmatige landbouw.&lt;br /&gt;Ook die grond is ondeugdelijk. Het gaat om een&lt;br /&gt;akkerbouwbedrijf van in totaal 29.96.70 ha. Weliswaar&lt;br /&gt;is dat voor een modern akkerbouwbedrijf een&lt;br /&gt;relatief kleine omvang, maar dat neemt niet weg&lt;br /&gt;dat bij een dergelijke omvang bezwaarlijk valt vol&lt;br /&gt;te houden dat slechts sprake is van de uitoefening&lt;br /&gt;van een hobby. Dat de exploitatie bedrijfsmatig&lt;br /&gt;plaatsvindt, blijkt ook uit de door Munneke overgelegde&lt;br /&gt;jaarstukken. De gemiddelde omzet per hectare&lt;br /&gt;bedroeg in 2012 &amp;euro; 3.326 en in 2013 &amp;euro; 2.650. In&lt;br /&gt;beide jaren is een bescheiden netto winst behaald&lt;br /&gt;(&amp;euro; 37.535 respectievelijk &amp;euro; 9.396). Door Munneke is&lt;br /&gt;onbetwist gesteld dat in 2005 met medeweten van&lt;br /&gt;Fransens c.s. is ge&amp;iuml;nvesteerd in een nieuwe schuur&lt;br /&gt;(vijfde blad van de conclusie van antwoord en productie&lt;br /&gt;5). Dat Munneke ook buiten het bedrijf werkt&lt;br /&gt;(thans niet meer fulltime maar op basis van een&lt;br /&gt;nulurencontract) betekent, gelet op de aard en de&lt;br /&gt;omvang van het agrarisch bedrijf, al evenmin dat&lt;br /&gt;van bedrijfsmatige landbouw geen sprake is.&lt;br /&gt;3.12 Naar aanleiding van de toelichting op grief&lt;br /&gt;3 voegt het hof hieraan nog toe dat onjuist is het&lt;br /&gt;standpunt van Fransens c.s. als zou bij de beoordeling&lt;br /&gt;van de bedrijfsmatigheid van de exploitatie&lt;br /&gt;van het gepachte uitsluitend mogen worden gelet&lt;br /&gt;op het inkomen van Munneke uit het bedrijf en zijn&lt;br /&gt;aandeel in de bedrijfsvoering. Indien de pachter&lt;br /&gt;het gepachte exploiteert in een samenwerkingsverband&lt;br /&gt;en &amp;ndash; zoals hier &amp;ndash; hem dit in zijn verhouding tot&lt;br /&gt;de verpachter ook vrijstaat, behoort te worden gelet&lt;br /&gt;op het bedrijf van dat samenwerkingsverband.&lt;br /&gt;Anders dan Fransens c.s. kennelijk menen is dat&lt;br /&gt;niet in strijd met de omstandigheid dat volgens de&lt;br /&gt;pachtovereenkomst alleen Munneke pachter is. In&lt;br /&gt;het onderhavige geval is het integendeel een rechtstreekse&lt;br /&gt;consequentie van de vrijheid die Munneke&lt;br /&gt;bij de pachtovereenkomst is gegund.&lt;br /&gt;3.13 Uit het voorgaande volgt dat de vordering tot&lt;br /&gt;ontbinding terecht door de pachtkamer in eerste&lt;br /&gt;aanleg is afgewezen. De tegen die afwijzing gerichte&lt;br /&gt;grieven falen dus.&lt;br /&gt;3.14 Voor zover de vordering tot be&amp;euml;indiging op dezelfde&lt;br /&gt;beweerde tekortkomingen is ge-grond, geldt&lt;br /&gt;daarvoor wat hiervoor is overwogen.&lt;br /&gt;3.15 De be&amp;euml;indigingsvordering en de daaraan voorafgaande&lt;br /&gt;opzegging zijn mede gegrond op de belangenafweging&lt;br /&gt;van artikel 7:370 lid 1 onder c Burgerlijk&lt;br /&gt;Wetboek. Aan de zijde van Munneke gaat het&lt;br /&gt;om zijn belang om &amp;ndash; overeenkomstig hetgeen in&lt;br /&gt;1983 met Fransens sr. is overeengekomen &amp;ndash; tezamen&lt;br /&gt;met zijn beide broers het gepachte ten behoeve van&lt;br /&gt;hun akkerbouwbedrijf te exploiteren. De 23.48.70&lt;br /&gt;ha pachtgrond maken meer dan driekwart van het&lt;br /&gt;totale grondareaal van het bedrijf uit. Be&amp;euml;indiging&lt;br /&gt;van de pacht zal Munneke in bedoeld belang dan&lt;br /&gt;ook zeer zwaar treffen.&lt;br /&gt;3.16 Met betrekking tot het belang aan de zijde van&lt;br /&gt;Fransens c.s. geldt het volgende. Zij zeggen te willen&lt;br /&gt;voorkomen dat hun erfgenamen te zijner tijd met&lt;br /&gt;de pachtverhouding zullen worden geconfronteerd.&lt;br /&gt;Zij hebben echter niet begrijpelijk toegelicht waarom&lt;br /&gt;zij dat alleen door pachtbe&amp;euml;indiging kunnen&lt;br /&gt;bereiken. Verkoop aan Munneke (en zijn broers) of&lt;br /&gt;aan een belegger zijn voor de hand liggende alternatieven.&lt;br /&gt;Met betrekking tot Rente Fransens geldt&lt;br /&gt;dat hij een bijzonder belang heeft gesteld, namelijk&lt;br /&gt;de grote kapitaalsbehoefte van zijn bedrijf in&lt;br /&gt;tweedehands machines tegen de achtergrond van&lt;br /&gt;een veranderde marktsituatie. Ook daarvoor geldt&lt;br /&gt;dat verkoop (in verpachte staat) een voor de hand&lt;br /&gt;liggend alternatief is. Wel levert dat minder op dan&lt;br /&gt;verkoop in vrije staat, maar door Fransens c.s. is het&lt;br /&gt;gewicht van dat verschil in verkoopopbrengst niet&lt;br /&gt;concreet toegelicht.&lt;br /&gt;3.17 Gelet op een en ander oordeelt het hof dat een&lt;br /&gt;redelijke afweging van de belangen van Fransens&lt;br /&gt;c.s. bij be&amp;euml;indiging van de pachtovereenkomst tegen&lt;br /&gt;die van Munneke bij verlenging van die overeenkomst&lt;br /&gt;niet in het voordeel van Fransens c.s.&lt;br /&gt;uitvalt.&lt;br /&gt;3.18 Ook de vordering tot be&amp;euml;indiging is dus terecht&lt;br /&gt;door de pachtkamer in eerste aanleg afgewezen en&lt;br /&gt;ook de tegen die afwijzing gerichte grieven falen.&lt;br /&gt;3.19 De slotsom is dat de grieven falen. Het hof zal&lt;br /&gt;het bestreden vonnis van 17 oktober 2014 bekrachtigen.&lt;br /&gt;3.20 Als de in het ongelijk gestelde partij zullen&lt;br /&gt;Fransens c.s. worden veroordeeld in de kosten van&lt;br /&gt;het hoger beroep. Die kosten zal het hof begroten op&lt;br /&gt;&amp;euro; 308 voor griffierecht en &amp;euro; 1.788 voor salaris van&lt;br /&gt;de advocaat (twee punten tarief II: &amp;eacute;&amp;eacute;n punt voor de&lt;br /&gt;memorie van antwoord en &amp;eacute;&amp;eacute;n punt voor de comparitie&lt;br /&gt;van partijen).&lt;br /&gt;4 De beslissing&lt;br /&gt;Het hof, recht doende in hoger beroep:&lt;br /&gt;bekrachtigt het vonnis van de pachtkamer van de&lt;br /&gt;rechtbank Noord-Nederland, locatie Assen, van 17&lt;br /&gt;oktober 2014;&lt;br /&gt;veroordeelt Fransens c.s. in de kosten van het hoger&lt;br /&gt;beroep, tot op de uitspraak van dit arrest aan de zijde&lt;br /&gt;van Munneke begroot op &amp;euro; 308 voor griffierecht&lt;br /&gt;en &amp;euro; 1.788 voor salaris van de advocaat.&lt;br /&gt;Noot&lt;br /&gt;Inleiding&lt;br /&gt;De pachter behoort het gepachte persoonlijk te exploiteren.&lt;br /&gt;Die algemeen aangenomen verplichting&amp;nbsp;&lt;/p&gt;&#13;
&lt;p&gt;is niet woordelijk in titel 5 van Boek 7 BW opgenomen,&lt;br /&gt;maar wordt afgeleid uit artikel 7:347 BW. De&lt;br /&gt;pachter moet zich ten aanzien van het verpachte&lt;br /&gt;als een goed pachter gedragen. Daartoe behoort de&lt;br /&gt;verplichting tot persoonlijke exploitatie. Deze verplichting&lt;br /&gt;stamt, zoals veel bepalingen in het pachtrecht,&lt;br /&gt;uit de periode waarin gronden uitsluitend op&lt;br /&gt;basis van reguliere pachtovereenkomsten werden&lt;br /&gt;verpacht. De verpachter stond bij het aangaan van&lt;br /&gt;de pachtovereenkomst het gebruik van zijn gronden&lt;br /&gt;voor een lange periode, meestal voor tenminste&lt;br /&gt;een generatie, af aan iemand van wie hij verwachtte&lt;br /&gt;dat deze het verpachte goed zou exploiteren. Deze&lt;br /&gt;persoonlijke band leidde en leidt er toe dat het afstaan&lt;br /&gt;van het gebruik van het gepachte of de zeggenschap&lt;br /&gt;daarover, niet is toegestaan. Dat levert&lt;br /&gt;een tekortkoming op, ook als er geen sprake is van&lt;br /&gt;onderverpachting, hetgeen uitdrukkelijk is verboden&lt;br /&gt;(art. 7:355 BW). De persoonlijke band tussen de&lt;br /&gt;pachter en het gepachte blijkt ook uit de regeling inzake&lt;br /&gt;de pachtoverdracht, de artikelen 7:363 en 7:364&lt;br /&gt;BW, en de bepaling over het ontslag uit de pacht van&lt;br /&gt;de medepachter die niet meer persoonlijk bij de exploitatie&lt;br /&gt;van het gepachte is betrokken. De persoon&lt;br /&gt;van de pachter, degene die exploiteert, is binnen de&lt;br /&gt;pachtverhouding van wezenlijk belang en kan niet&lt;br /&gt;buiten de verpachter om door een willekeurig ander&lt;br /&gt;persoon worden vervangen. Het feit dat nauwelijks&lt;br /&gt;nog reguliere pachtovereenkomsten worden&lt;br /&gt;aangegaan, betekent niet dat de verplichting om&lt;br /&gt;als een goed pachter te werk te gaan geen betekenis&lt;br /&gt;meer heeft. Ook de verpachter die vooral de pachtopbrengsten&lt;br /&gt;van belang vindt en geliberaliseerd&lt;br /&gt;verpacht, heeft er belang bij dat het verpachte op&lt;br /&gt;een verantwoorde manier wordt gebruikt. In die&lt;br /&gt;gevallen zal tussen verpachter en pachter evenwel&lt;br /&gt;een andere verhouding bestaan, dan in het geval&lt;br /&gt;van een langdurige pachtverhouding op basis van&lt;br /&gt;reguliere pacht. Uit de verplichting om het gepachte&lt;br /&gt;persoonlijk te exploiteren, vloeit voort dat het&lt;br /&gt;gebruik van het gepachte niet zonder meer in een&lt;br /&gt;vennootschap of een ander samenwerkingsverband&lt;br /&gt;mag worden ingebracht. Ik verwijs naar het&lt;br /&gt;overzichtsartikel van Snijders in Agr.r. 2009 (vanaf&lt;br /&gt;p. 289).&lt;br /&gt;Casus&lt;br /&gt;In de zaak Fransens/Munneke vorderde de verpachter&lt;br /&gt;ontbinding, dan wel be&amp;euml;indiging van de&lt;br /&gt;pachtovereenkomst, onder meer omdat de pachter,&lt;br /&gt;Munneke, het gepachte niet langer persoonlijk zou&lt;br /&gt;exploiteren. Munneke voert met zijn twee broers in&lt;br /&gt;maatschap een akkerbouwbedrijf, waarvan het gepachte&lt;br /&gt;deel uitmaakt. Hij woont niet bij het bedrijf,&lt;br /&gt;maar is daarbij nog wel betrokken. De werkzaamheden&lt;br /&gt;in het bedrijf worden in hoofdzaak door de&lt;br /&gt;jongste broer van de pachter verricht. De laatste&lt;br /&gt;pachtovereenkomst tussen partijen werd in 2002&lt;br /&gt;gesloten. Daarbij ging het om een standaardovereenkomst,&lt;br /&gt;met de gebruikelijke bepaling dat de&lt;br /&gt;pachter het gepachte zelf moet gebruiken en dat het&lt;br /&gt;niet is toegestaan het gepachte geheel of gedeeltelijk&lt;br /&gt;aan een ander af te staan. Munneke beriep zich&lt;br /&gt;echter op de pachtovereenkomst die in 1983 werd&lt;br /&gt;aangegaan, toen hij met zijn broers de gebouwen&lt;br /&gt;van de vader van Fransens aankocht. In die overeenkomst&lt;br /&gt;was bepaald dat Munneke zelf moest&lt;br /&gt;exploiteren, maar dat hij het recht had samen te&lt;br /&gt;werken met zijn twee broers.&lt;br /&gt;Beoordeling Hof&lt;br /&gt;De vraag in hoeverre de pachter persoonlijk bij de&lt;br /&gt;exploitatie van het gepachte betrokken moet zijn,&lt;br /&gt;dient volgens het pachthof mede te worden bepaald&lt;br /&gt;door hetgeen partijen bij het aangaan van hun overeenkomst&lt;br /&gt;hebben bedoeld. Het woord mede wordt,&lt;br /&gt;naar ik aanneem, gebruikt om aan te geven dat de&lt;br /&gt;tekst van de overeenkomst de context biedt waarbinnen&lt;br /&gt;aan de hand van de bedoeling van partijen&lt;br /&gt;de inhoud van het voorschrift wordt gepreciseerd.&lt;br /&gt;Om te bepalen welke bedoelingen partijen hadden&lt;br /&gt;met de bepalingen die zij in de overeenkomsten uit&lt;br /&gt;1983 en 2002 hebben opgenomen, geeft het gerechtshof&lt;br /&gt;een uitleg aan die bepalingen. Daarbij hanteert&lt;br /&gt;het hof de Haviltex-formule. Welke bedoeling konden&lt;br /&gt;partijen, uitgaande van de omstandigheden zoals&lt;br /&gt;die toen waren, over en weer redelijkerwijs aan&lt;br /&gt;de in de pachtovereenkomst opgenomen bepalingen&lt;br /&gt;toekennen en wat mochten zij in dat verband&lt;br /&gt;redelijkerwijs van elkaar verwachten.&lt;br /&gt;De overeenkomst uit 1983 kwam tot stand toen de&lt;br /&gt;drie broers Munneke de boerderij van Fransens sr&lt;br /&gt;kochten. Zij onderhandelden gedrie&amp;euml;n met Fransens.&lt;br /&gt;Deze wilde echter op advies van een deskundige&lt;br /&gt;slechts &amp;eacute;&amp;eacute;n van hen als pachter in de overeenkomst&lt;br /&gt;vermelden. Welke broer dat was maakte&lt;br /&gt;hem niet uit, dat mochten de broers onderling bepalen.&lt;br /&gt;De broers bepaalden dat de oudste van hen&lt;br /&gt;als pachter vermeld zou worden. De namen van de&lt;br /&gt;andere broers werden in de pachtovereenkomst&lt;br /&gt;opgenomen als de beide broers met wie de pachter&lt;br /&gt;mocht samenwerken. De oudste broer had in 1983&lt;br /&gt;een full time baan buiten het bedrijf, maar overlegde&lt;br /&gt;wel steeds samen met zijn broers met Fransens&lt;br /&gt;sr. Op grond van deze omstandigheden mochten&lt;br /&gt;de gebroeders Munneke redelijkerwijs verwachten&lt;br /&gt;dat voor de verpachter niet van belang was welke&lt;br /&gt;van de drie broers Munneke voor welk aandeel het&lt;br /&gt;gepachte zou exploiteren. Dat de pachter maar een&lt;br /&gt;beperkt aandeel heeft in de werkzaamheden mag&lt;br /&gt;hem door de verpachter niet worden aangerekend.&lt;br /&gt;Dat was immers bij de aanvang van de pacht ook&lt;br /&gt;het geval en de verpachter had dat toen juist niet&lt;br /&gt;belangrijk gevonden. Het zou volgens het hof anders&lt;br /&gt;zijn, indien de pachter helemaal niet meer bij&lt;br /&gt;de exploitatie betrokken zou zijn, maar dat was niet&lt;br /&gt;het geval.&lt;br /&gt;Voor de uitleg van de overeenkomst uit 2002 is de&lt;br /&gt;situatie in dat jaar van belang. Het gepachte werd in&lt;br /&gt;een maatschap tussen de drie broers Munneke, met&lt;br /&gt;geringe betrokkenheid van de pachter ge&amp;euml;xploiteerd.&lt;br /&gt;In de overeenkomst werd weliswaar opgenomen&lt;br /&gt;dat de pachter het gepachte persoonlijk moest&lt;br /&gt;exploiteren, maar (inmiddels) de erven Fransens&lt;br /&gt;hebben bij het aangaan van die overeenkomst niet&lt;br /&gt;duidelijk gemaakt dat zij de toen bestaande situatie&lt;br /&gt;niet langer wensten. Daarbij is van belang dat de&lt;br /&gt;overeenkomst uit 2002 was bedoeld, in ieder geval&amp;nbsp;&lt;/p&gt;&#13;
&lt;p&gt;door Franssens was aangekondigd, als een aanpassing&lt;br /&gt;aan de gewijzigde wettelijke bepalingen en om&lt;br /&gt;de veranderingen die waren opgetreden door de&lt;br /&gt;herinrichting te verwerken. Het hof constateert dat&lt;br /&gt;met de overeenkomst uit 2002 geen wijziging van&lt;br /&gt;de oorspronkelijke afspraken is beoogd. De overeenkomst&lt;br /&gt;uit 1983 blijft dus ondanks de nieuwe en&lt;br /&gt;andersluidende overeenkomst een rol spelen.&lt;br /&gt;Op basis van deze uitleg en de constatering dat de&lt;br /&gt;pachter, zij het in beperkte mate, bij de exploitatie&lt;br /&gt;van het gepachte betrokken is, concludeert het hof&lt;br /&gt;dat deze niet tekort schiet.&lt;br /&gt;Verwijzing naar eerder arrest&lt;br /&gt;In het arrest wordt verwezen naar een arrest uit&lt;br /&gt;2012. Ook in die zaak ging het om de bedoeling van&lt;br /&gt;partijen omtrent de mate waarin de pachter bij de&lt;br /&gt;exploitatie betrokken zou zijn. In die zaak pachtte&lt;br /&gt;een jonge vrouw die als secretaresse was opgeleid&lt;br /&gt;en recent met de zoon van een akkerbouwer was&lt;br /&gt;getrouwd, een perceel bouwland om met haar&lt;br /&gt;man een akkerbouwbedrijf te beginnen. Jaren later&lt;br /&gt;ontstond een geschil toen de rechtsopvolgers&lt;br /&gt;van de oorspronkelijke verpachter de pachtster het&lt;br /&gt;verwijt maakten dat zij het gepachte niet zelf zou&lt;br /&gt;exploiteren. Haar echtgenoot voerde het akkerbouwbedrijf.&lt;br /&gt;De pachtster was daarbij wel betrokken,&lt;br /&gt;onder andere omdat zij de administratie deed&lt;br /&gt;en ook mee besliste. Volgens het pachthof was het&lt;br /&gt;bij het aangaan van de pachtovereenkomst niet de&lt;br /&gt;bedoeling van partijen dat de vrouw zelfstandig het&lt;br /&gt;akkerbouwbedrijf zou gaan voeren en het gepachte&lt;br /&gt;geheel zelf zou gaan exploiteren. Doordat zij actief&lt;br /&gt;bij het bedrijf betrokken was en daarvan deel uitmaakte,&lt;br /&gt;was zij in voldoende mate bij de exploitatie&lt;br /&gt;betrokken. De beoordeling van het hof in die zaak&lt;br /&gt;wijkt niet af van die in de zaak Fransens/Munneke.&lt;br /&gt;Alleen was in de Zeeuwse zaak niet de tussenstap&lt;br /&gt;van de uitleg van de overeenkomsten noodzakelijk,&lt;br /&gt;om tot de bedoelingen van partijen door te dringen.&lt;br /&gt;Bedrijfsmat igheid&lt;br /&gt;De tweede grond die Fransens bij hun vordering&lt;br /&gt;tot ontbinding/be&amp;euml;indiging hadden aangevoerd,&lt;br /&gt;hield in dat Munneke niet langer bedrijfsmatig zou&lt;br /&gt;exploiteren (art. 7:370, lid 1, sub a, BW in verband&lt;br /&gt;met art. 7:376, lid a, sub a, BW). Het hof noemt bij de&lt;br /&gt;beoordeling van deze grond het arrest Van Boetzelaer&lt;br /&gt;c.s./Weenink niet, maar gaat wel aan de hand&lt;br /&gt;van de in dat arrest genoemde gezichtspunten na&lt;br /&gt;of sprake is van bedrijfsmatige landbouw (rechtsoverweging&lt;br /&gt;3.11). Daarbij een tweetal opmerkingen.&lt;br /&gt;Een akkerbouwbedrijf van 30 hectare is volgens het&lt;br /&gt;hof naar de huidige maatstaven niet groot, maar&lt;br /&gt;geen hobbyboerderij. Waarschijnlijk gebruikt het&lt;br /&gt;gerechtshof die kwalificatie, omdat de verpachter&lt;br /&gt;de activiteiten van Munneke zo heeft betiteld. Het&lt;br /&gt;lijkt mij dat de toets inzake de bedrijfsmatigheid&lt;br /&gt;verder zou moeten gaan dan de beoordeling of al&lt;br /&gt;dan niet sprake is van een hobbyboerderij. Bij de&lt;br /&gt;invoering van dat begrip in 2007 (art. 7:312 BW) is&lt;br /&gt;een zwaardere toets beoogd. Niet voor niets heeft&lt;br /&gt;het hof een aantal gezichtspunten voor de beoordeling&lt;br /&gt;benoemd. Een activiteit met een behoorlijke,&lt;br /&gt;meer dan hobbymatige, omvang kan desondanks&lt;br /&gt;niet-bedrijfsmatig zijn, omdat al jarenlang verlies&lt;br /&gt;wordt gemaakt (Braam/erven Ten Kate-Kliphuis&lt;br /&gt;Agr.r. 2015/5813).&lt;br /&gt;De tweede opmerking betreft de investering die&lt;br /&gt;Munneke, met medeweten van Fransens, heeft&lt;br /&gt;gedaan door een schuur te bouwen. Volgens de gezichtspunten&lt;br /&gt;uit Boetzelaer c.s./Weenink kan een&lt;br /&gt;investering voor de bedrijfsmatigheid van belang&lt;br /&gt;zijn, indien deze gebeurt met het oog op toekomstige&lt;br /&gt;winstkansen. Dat verband wordt hier niet&lt;br /&gt;gelegd.&lt;br /&gt;Billijkheidsoordeel&lt;br /&gt;De vordering tot be&amp;euml;indiging op basis van het billijkheidsoordeel&lt;br /&gt;van art. 7:370, lid 1, sub c, BW, leidt&lt;br /&gt;evenmin tot het einde van de pachtovereenkomst.&lt;br /&gt;Gezien het eerdere oordeel dat sprake is van een bedrijfsmatige&lt;br /&gt;exploitatie, zou de verpachter wel een&lt;br /&gt;zeer zwaarwegend belang moeten aanvoeren. Zie&lt;br /&gt;ook Van der Velds/Maatschap Darwinkel-Timmer&lt;br /&gt;(ECLI: GHARL: 2015: 1300). Een van de broer Fransens&lt;br /&gt;voert aan dat hij de pacht niet zo maar wil be&amp;euml;indigen,&lt;br /&gt;maar dat hij geld nodig heeft om in zijn bedrijf&lt;br /&gt;te kunnen investeren. Het hof overweegt dat&lt;br /&gt;aan de behoefte aan kapitaal van Fransens voor&lt;br /&gt;zijn bedrijf tegemoet gekomen kan worden door&lt;br /&gt;het verpachte aan de pachters of een derde te verkopen.&lt;br /&gt;Een schrale troost voor Fransens, die nu juist&lt;br /&gt;gehoopt had op meer dan de waarde in verpachte&lt;br /&gt;staat.&lt;br /&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2016-03-21 13:42:43</published><modified>2016-03-21 13:42:43</modified><editiondate>2016-03-21</editiondate><htmlpath>https://denhollander.info/artikel/12830</htmlpath></article>
</articles></edition>
<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2019</searchword><id>15716</id><udhid>UDH:TvAR/15716</udhid><titel>De Aanvullingswet grondeigendom en landinrichting:  werk aan de winkel!</titel><searchwords><searchword>TvAR 7/8/2019</searchword><searchword>UDH:TvAR/15716</searchword></searchwords><attachments><attachment><name>20540.pdf</name><extention>pdf</extention><url>https://denhollander.info/download/20540/ci</url></attachment></attachments><inleiding/><content>&lt;h3&gt;&amp;nbsp;&lt;/h3&gt;&#13;
&lt;p&gt;&amp;nbsp;&lt;/p&gt;&#13;
&lt;h3&gt;Inleiding[2]&lt;/h3&gt;&#13;
&lt;p&gt;Op 1 februari 2019 heeft de regering het wetsvoorstel Aanvullingswet grondeigendom Omgevingswet ingediend bij de Tweede Kamer.[3] De Aanvullingswet zal de Omgevingswet, die op 1 januari 2021 zal worden ingevoerd[4] aanvullen met regelingen voor het voorkeursrecht, onteigening, de inrichting van het landelijk gebied en kavelruil. Ook bevat het wetsvoorstel regels over verhaal van kosten die de overheid maakt voor het aanleggen van publieke voorzieningen zoals wegen, riolering, straatverlichting, groenvoorzieningen, trottoirs en lantaarnpalen. Een voor de agrarische praktijk belangrijk onderdeel van de Aanvullingswet[5] betreft het onderdeel &amp;lsquo;landinrichting&amp;rsquo;, opgenomen in hoofdstuk 12 en, voor wat betreft enkele procedure bepalingen, hoofdstuk 16 van het wetsvoorstel. Meer bepaald gaat het om de onderwerpen (wettelijke) herverkaveling en (vrijwillige) kavelruil, twee instrumenten voor grondbeleid zoals thans geregeld in de Wet inrichting landelijk gebied (hierna: Wilg). Voorafgaand aan de opstelling van dit wetsvoorstel is de Wilg ge&amp;euml;valueerd.[6] De belangrijkste vraag in het evaluatieonderzoek was: is er eigenlijk nog wel behoefte aan het inrichtingsinstrumentarium van de wet? Bij een negatief antwoord zou men immers niet de moeite hoeven nemen om de Omgevingswet met een als overbodig te kwalificeren regeling aan te vullen. Het antwoord was evenwel positief: er bestaat nog steeds behoefte aan de instrumenten uit de Wilg, ook al wordt een groot deel daarvan nog maar weinig toegepast. In het evaluatierapport is verder een aantal voorstellen gedaan om de wettelijke regeling aan te passen. Sommige daarvan zijn in het wetsvoorstel overgenomen, andere niet. In dit artikel zal ik het wetsvoorstel bespreken, mede tegen de achtergrond van genoemde evaluatie. Daarbij zal ik mij uiteraard voornamelijk richten op de voor de agrarische praktijk relevante aspecten.&lt;/p&gt;&#13;
&lt;p&gt;De opbouw van het artikel is als volgt: in de volgende paragraaf wordt een korte historische schets gegeven van de landinrichtingsinstrumenten binnen de Wilg. Daarna komt het wetsvoorstel Aanvullingswet grondeigendom aan de orde (par. 3). In de bespreking daarvan zal vooral de nadruk liggen op de wijzigingen ten opzichte van de Wilg die worden voorgesteld. Aparte aandacht zal worden besteed aan de stedelijke kavelruil, ofwel de kavelruil in bestaand stedelijk gebied. De wettelijke regeling daarvan komt volledig overeen met de kavelruil in het landelijk gebied. Er is wel een belangrijk verschil: voor onroerende zaken die worden verkregen krachtens een kavelruil in het landelijk gebied is geen overdrachtsbelasting verschuldigd.[7] Bij de stedelijke kavelruil wordt de overdrachtsbelasting wel ge&amp;iuml;nd, zo is thans kennelijk de bedoeling.[8] Bij stedelijke kavelruil staat niet zozeer de wettelijke regeling zelf ter discussie, maar vooral de vraag: zal het werken?[9] In par. 4 wordt een overzicht gegeven van de wijzigingen die nog in het wetsvoorstel zouden kunnen c.q. moeten worden aangebracht. Afgerond wordt met enkele conclusies.&lt;/p&gt;&#13;
&lt;h3&gt;2. Landinrichting: een kort (historisch) overzicht&lt;/h3&gt;&#13;
&lt;p&gt;Deze korte (historische) beschouwing dient ter introductie en duiding van de beide landinrichtingsinstrumenten herverkaveling (voorheen: ruilverkaveling) en kavelruil zoals thans opgenomen in de Wilg.[10]&lt;/p&gt;&#13;
&lt;p&gt;De eerste ruilverkavelingen in Nederland kwamen aan het eind van de negentiende eeuw tot stand. Vanaf deze periode zijn er verschillende wetten geweest (uit 1886, 1924, 1938, 1954 en 1985), die het juridisch kader van de landinrichting hebben bepaald. De huidige wet is van kracht sinds 2007.&lt;/p&gt;&#13;
&lt;p&gt;In 1886 is in ons land de Markenwet[11] ingevoerd. Doel van deze wet was verdeling van de markegronden, de uitgestrekte complexen woeste gronden, die soms al sinds het einde van de 13&lt;span class="superscript"&gt;e&lt;/span&gt; eeuw collectief eigendom van de eigenaren van de hoeven[12] waren. Deze eigenaren hadden zich verenigd in zogeheten markegenootschappen, die tot voornaamste taak hadden het beheer van de gemeenschappelijke gronden, de markegronden. Als voorloper van het instrument ruilverkaveling bevatte de markeverdeling derhalve een &lt;span class="italic"&gt;gemeenschap&lt;/span&gt;: het collectieve eigendom van de markegronden.[13] Dit gemeenschapselement ontbreekt bij de herverkaveling en de kavelruil.&lt;/p&gt;&#13;
&lt;p&gt;Op 1 december 1924 trad de Ruilverkavelingswet 1924, die vaak wordt aangeduid als &amp;lsquo;eerste ruilverkavelingswet, in werking. In de jaren na de Eerste Wereldoorlog was de overheid doordrongen geraakt van het belang van een zo hoog mogelijke landbouwproductie. Dit maakte geesten verder rijp voor een wettelijke regeling van het instrument ruilverkaveling.[14] Door een doelmatige en dwingende verkaveling van landbouwgronden, kon de productie gemaximaliseerd worden, zo was de gedachte. De wet van 1924 kende uitsluitend een &lt;span class="italic"&gt;dwangprocedure&lt;/span&gt;: een meerderheid kon een minderheid dwingen om hun gronden te onderwerpen aan een ruilverkaveling. Het belang van de landbouw werd hier voor het eerst gesteld boven individuele belangen. De eerste ruilverkavelingswet stelde strenge eisen aan een ruilverkaveling. Zo was bij een stemming onder grondeigenaren over het al of niet laten plaatsvinden van een ruilverkaveling een zogenaamde &lt;span class="italic"&gt;dubbele meerderheid&lt;/span&gt; vereist. Dit hield in dat ten minste de helft van de eigenaren, die tevens ten minste de helft van het te verkavelen gebied (&amp;lsquo;blok&amp;rsquo;) in eigendom hadden, voor de ruilverkaveling moesten stemmen. Deze dubbele meerderheid bleek in de praktijk een te zware eis. Een ander bezwaar was dat alleen eigenaren[15] bevoegd waren een aanvraag tot ruilverkaveling in te dienen. Hierbij was ook nog vereist dat de aanvraag ingediend werd door ten minste een vierde deel van degenen die in de openbare registers vermeld stonden als eigenaar van de bij de verkaveling te betrekken gronden. Ook de lange duur van het ruilverkavelingsproces was bezwaarlijk.&lt;/p&gt;&#13;
&lt;p&gt;De Ruilverkavelingswet 1938, de tweede ruilverkavelingswet, bracht de gewenste vereenvoudiging. Er was nu bij de stemming geen dubbele meerderheid meer vereist; een &lt;span class="italic"&gt;enkele meerderheid&lt;/span&gt; (&amp;oacute;f een meerderheid van het aantal eigenaren &amp;oacute;f eigenaren van meer dan de helft van het te verkavelen gebied) volstond. Ook werden de aanvraagmogelijkheden voor een ruilverkaveling vergroot; in plaats van de voordien geldende eis dat minstens een vierde deel van het aantal betrokken eigenaren de ruilverkaveling moest aanvragen, was nu een minimum van een vijfde deel al voldoende. Publiekrechtelijke lichamen, zoals het rijk, provincies, gemeentes of waterschappen, evenals rechtspersoonlijkheid bezittende verenigingen op landbouwgebied konden vanaf nu ook een aanvraag indienen. Zelfs in gevallen waarin niet de vereiste (enkele) meerderheid voor de ruilverkaveling stemde, kon de Minister van Landbouw, Natuurbeheer en Visserij op grond van het feit dat het algemeen belang deze ruilverkaveling dringend vorderde, tot ruilverkaveling besluiten. Daarnaast werd in de wet voor het eerst het instrument &amp;lsquo;ruilverkaveling bij overeenkomst&amp;rsquo; opgenomen. De regeling was summier (zij kende slechts vijf artikelen). Oomens merkte in dit verband dan ook op:&lt;/p&gt;&#13;
&lt;blockquote&gt;&amp;lsquo;Titel II werd aan het regeeringsontwerp toegevoegd op aandrang der Tweede Kamer, wier argument was, dat vrijwillige ruilverkavelingen zouden medehelpen het geheele instituut populair te maken. Overigens werd over dezen titel slechts weinig gesproken en is zijn inhoud al even sober&amp;rsquo;.&lt;span class="superscript"&gt; [16]&lt;/span&gt;&lt;/blockquote&gt;&#13;
&lt;p&gt;In het kader van de wederopbouw na de Tweede Wereldoorlog werd de ruilverkaveling steeds breder ingezet: zo gebruikte de overheid ruilverkaveling bij de vervulling van nutstaken (het aanleggen van gas-, elektriciteits- en drinkwaterleidingen). In het verlengde hiervan besteedde de overheid ook steeds meer aandacht aan de bestemming van de gronden in het kader van de ruimtelijke ordening. Door de naoorlogse urbanisatie en industrialisatie was er behoefte aan gronden die voor andere dan agrarische doeleinden zouden worden gebruikt. Hier kwamen voor het eerst belangen op de voorgrond die &lt;span class="italic"&gt;concurreerden&lt;/span&gt; met het in de Ruilverkavelingswet nagestreefde agrarische belang. Hiermee was echter bij het opstellen van de wet geen rekening gehouden. De wet van 1938 was aan herziening toe.&lt;/p&gt;&#13;
&lt;p&gt;De derde ruilverkavelingswet (1955) was een verbeterde en geactualiseerde versie van de wet uit 1938. De belangrijkste wijzigingen waren de volgende: verkorting van de ruilverkavelingsprocedure, invoering van de mogelijkheid om grond voor doeleinden van &amp;lsquo;algemeen nut&amp;rsquo; toe te wijzen aan openbare lichamen en verruiming van de doelstelling van de wet.&lt;/p&gt;&#13;
&lt;p&gt;De derde ruilverkavelingswet bleek in de jaren &amp;lsquo;70/&amp;rsquo;80 alweer te zijn verouderd. De praktijk had behoefte aan een wet die ruimte zou laten voor een dynamische ontwikkeling binnen het Nederlandse landschap.[17] Op 1 januari 1985 zag de nieuwe wettelijke landinrichtingsregeling het levenslicht. De Landinrichtingswet, de opvolger van de drie ruilverkavelingswetten, voorzag de landinrichtingsinstrumenten ruilverkaveling en kavelruil (ook in de Landinrichtingswet aangeduid als &amp;lsquo;ruilverkaveling bij overeenkomst&amp;rsquo;) van een nieuwe wettelijke basis. Daarnaast werd de landinrichting in verband met infrastructurele voorzieningen ge&amp;iuml;ntroduceerd. Daarbij gaat het om een landinrichting in verband met een door het rijk aan te leggen infrastructureel werk. [18]&lt;/p&gt;&#13;
&lt;p&gt;De Landinrichtingswet bevatte een veel ruimere doelstelling (ruimtelijke ordening in brede zin) dan de voorgaande ruilverkavelingswetten. Ook andere dan agrarische functies binnen het landelijk gebied kregen een duidelijke plaats binnen de wet.[19]&lt;/p&gt;&#13;
&lt;p&gt;Binnen enkele jaren na inwerkingtreding van de Landinrichtingswet startte, (weer) de politieke discussie over vereenvoudiging, versnelling en flexibilisering van het landinrichtingsinstrumentarium. Deze discussie resulteerde in een nieuwe wet, de Wet inrichting landelijk gebied, die op 1 januari 2007 in werking getreden is. De invoering van de Wilg betekende een afscheid van de wettelijke ruilverkaveling. Deze gaat sinds 2007, als gevolg van samenvoeging met de andere wettelijke landinrichtingsinstrumenten uit de Landinrichtingswet,[20] als &amp;lsquo;wettelijke herverkaveling&amp;rsquo; door het leven. De kavelruil is vrijwel ongewijzigd gebleven en heeft ook in de Wilg onder de naam &amp;lsquo;ruilverkaveling bij overeenkomst&amp;rsquo; een plek gekregen.&lt;/p&gt;&#13;
&lt;p&gt;Met name in de periode tot en met de jaren zeventig van de vorige eeuw had men bijna alleen maar oog voor de &amp;lsquo;ruilverkaveling uit kracht der wet&amp;rsquo;. Van de kavelruil werd wel gebruik gemaakt, maar vooral bij kleine complexen met een gering aantal eigenaren. Voor grotere projecten met meer eigenaren werd dit instrument ongeschikt geacht. In de laatste drie decennia van de vorige eeuw vond een (aanvankelijk voorzichtige) accentverschuiving plaats, waarbij de kavelruil geleidelijk aan de positie van de herverkaveling nagenoeg geheel heeft overgenomen.[21] De landinrichting in verband met infrastructurele voorzieningen is onder de Wilg niet toegepast en daarvoor onder de landinrichtingswet ook maar sporadisch.[22]&lt;/p&gt;&#13;
&lt;p&gt;De &amp;lsquo;gewone&amp;rsquo; landinrichting is enigszins in onbruik geraakt, zo lijkt het. In het verleden is landinrichting en (daarvoor) ruilverkaveling een veelgebruikte figuur geweest. De grote motor was altijd het agrarisch structuurbeleid, onder meer inhoudende een streven naar een betere verkaveling voor landbouwbedrijven en een verbetering van de cultuurtoestand van landbouwgronden (ontsluiting, ontwatering). Later kwamen daar andere doelstellingen bij, zoals natuurontwikkeling, recreatie en infrastructuur. De rijksoverheid speelde een belangrijke rol in de financiering van landinrichtingen, maar ook in de planning en de uitvoering van projecten. Na de decentralisatie van de rijkstaken naar de provincies, met de wijziging van de Landinrichtingswet in de Wet inrichting landelijk gebied (2007) is steeds minder gebruik gemaakt van het landinrichtingsinstrumentarium van de Wilg. Sinds 2007 zijn nog maar acht projecten in uitvoering genomen. Voor de nabije toekomst hebben provincies geen concrete plannen het instrument opnieuw in te zetten. Landinrichting wordt door veel bestuurders geassocieerd met langdurige, ingewikkelde en dure processen. Verder schrikken zij terug voor de dwingende elementen van landinrichting. Het gebrek aan draagvlak bij de landbouw &amp;ndash; vanwege de toegenomen invloed van natuur en landschapsbeleid - voor inzet van het instrument draagt hieraan bij. Ook de veranderde rol van de provincie als facilitator of partner verhoudt zich slecht tot de inzet van dwingend instrumentarium. Verder speelt de perceptie van de aard van de inrichtingsopgaven een rol: sommige provincies vinden landinrichting een te zwaar instrument voor de resterende inrichtingsopgaven in het landelijk gebied. Toch willen de meeste provincies het instrument wel achter hand houden voor opgaven in het landelijk gebied waarvoor doorzettingsmacht uiteindelijk toch nodig is. Denk hierbij bijvoorbeeld aan opgaven waarvoor provincies verplichtingen zijn aangegaan zoals Natura 2000/PAS, aldus het evaluatierapport.[23] Wat daarvan ook zij, kennis van het instrument landinrichting zou wel eens in een hoog tempo kunnen verdwijnen. Dat zou jammer zijn, want landinrichting is een prachtig instrument. Misschien dat opneming ervan in de Omgevingswet een nieuwe impuls kan betekenen.&lt;/p&gt;&#13;
&lt;h3&gt;3. Het wetsvoorstel&lt;/h3&gt;&#13;
&lt;p&gt;De belangrijkste regels voor landinrichting zijn te vinden in hoofdstuk 12 van het wetsvoorstel, waarbij enkele processuele bepalingen een plek hebben gevonden in hoofdstuk 16. De wijzigingen in het wetsvoorstel ten opzichte van de Wilg zijn opgesomd in de Memorie van Toelichting.[24]&lt;/p&gt;&#13;
&lt;h4&gt;3.1. Het inrichtingsplan wordt vervangen door het inrichtingsprogramma en het inrichtingsbesluit.&lt;/h4&gt;&#13;
&lt;p&gt;Het inrichtingsplan wordt in de nieuwe systematiek vervangen door twee andere figuren: het inrichtingsprogramma en het inrichtingsbesluit. De Omgevingswet kent verplichte en vrijwillige programma&amp;rsquo;s. Daaraan wordt nu het inrichtingsprogramma voor het landelijk gebied toegevoegd. GS kunnen een inrichtingsprogramma vaststellen (art. 3.14a wetsvoorstel: &lt;span class="italic"&gt;Als gedeputeerde staten met betrekking tot een gebied overgaan tot landinrichting als bedoeld in artikel 12.3, eerste lid, stellen zij een programma vast dat is gericht op de verbetering van de inrichting van het gebied. Het inrichtingsprogramma kan in ieder geval de maatregelen en voorzieningen, bedoeld in artikel 12.3, bevatten&lt;/span&gt;). Daarnaast is er een &amp;lsquo;inrichtingsbesluit&amp;rsquo;. In de toelichting wordt gerefereerd aan het onderscheid dat in de Omgevingswet wordt gemaakt tussen beleid en normstelling. Het inrichtingsplan, het kerninstrument van de Wilg, bevat beide onderdelen. Vanwege dit hybride karakter past dit plan niet in de systematiek van de Omgevingswet, aldus de toelichting.[25] Het verrassende is dat de Landinrichtingswet eerder ook al twee figuren kende in de zogenaamde gefaseerde voorbereiding: het landinrichtingsprogramma en het landinrichtingsplan.[26] In 2007 is het landinrichtingsprogramma uit de wet verdwenen. Het werd in de praktijk nooit gebruikt, zodat van die gefaseerde voorbereiding geen sprake is geweest. De regeling van het landinrichtingsprogramma werd overbodig geacht, het (land)inrichtingsplan was voldoende. De nieuwe tweedeling komt niet helemaal overeen met de oude. Ging het in de Landinrichtingswet om besluitvorming in twee fasen &amp;ndash; eerst globaal en daarna gedetailleerder &amp;ndash; in de nieuwe vorm gaat het ook om juridisch-inhoudelijke verschillen. Het landinrichtingsprogramma kende dan ook een uitvoerige procedure, voor het nieuwe programma geldt dat niet. Het gaat om een onverplicht programma, dat wil zeggen dat er geen verplichting is om zo&amp;rsquo;n programma op te stellen, maar als GS besluiten tot inrichting, dan staat het instrument dat zij daarvoor gebruiken vast. Wanneer GS naast een inrichtingsprogramma ook maatregelen en voorzieningen willen vaststellen, die andere overheden en burgers binden, moeten zij deze opnemen in een inrichtingsbesluit. Het voorgestelde inrichtingsbesluit kan alleen maatregelen en voorzieningen bevatten die zijn aan te merken als besluit in de zin van de Awb. Andere maatregelen en voorzieningen die in het kader van de inrichting van het landelijk gebied worden getroffen, worden opgenomen in het inrichtingsprogramma, aldus wederom de toelichting. De verhoudingen worden duidelijker uit de wetstekst (art. 12.7 e.v.):&lt;/p&gt;&#13;
&lt;ul&gt;&#13;
&lt;li class="streepjes"&gt;Het inrichtingsbesluit bevat geen maatregelen en voorzieningen maar alleen juridische beslissingen: de grenzen van een herverkavelingsblok,[27] de voorziening dat korting op de inbreng wordt toegepast,[28] de toewijzing van eigendom van voorzieningen van openbaar nut en de toewijzing en regeling van beheer en onderhoud van wegen. In het inrichtingsbesluit kan ook een beslissing worden genomen over de openbaarheid van wegen.[29]&lt;/li&gt;&#13;
&lt;li class="streepjes"&gt;Het inrichtingsprogramma bevat de begrenzing van het gebied, een aanduiding van de te treffen maatregelen en voorzieningen, eventuele herverkaveling met kosten die voor rekening van de eigenaren komen, de te verwerven onroerende zaken, kaarten met natuur- en bosgebieden, aan te leggen wegen, wijziging van het stelsel van wegen en waterstaatswerken, aanleg, ontwikkeling, behoud, herstel en beheer van gebieden voor natuurbescherming, landschapselementen, recreatie, cultuurhistorische, aardkundige of natuurwetenschappelijke waarde en het verrichten van andere werkzaamheden van openbaar nut.&lt;/li&gt;&#13;
&lt;/ul&gt;&#13;
&lt;p&gt;Voor omgevingsrechtdeskundigen zal het logisch zijn om het landinrichtingsplan in twee&amp;euml;n te knippen, voor mij is het dat niet. Er is immers thans een grote samenhang tussen de twee beslissingen, zodat zij op zijn minst tegelijkertijd zouden moeten worden opgesteld en in procedure gebracht.&lt;/p&gt;&#13;
&lt;h4&gt;3.2. De wettelijke herverkaveling&lt;/h4&gt;&#13;
&lt;h5&gt;3.2.1. Verrekening&lt;/h5&gt;&#13;
&lt;p&gt;Nieuw is dat bij het toepassen van de korting niet alleen het verschil in oppervlakte tussen de ingebrachte kavels en de toegedeelde kavels met de eigenaren in geld wordt verrekend, maar ook het verschil in hoedanigheid of gebruiksfunctie (art. 12.39). Dit sluit aan bij de bepaling dat aan iedere eigenaar een recht wordt toegedeeld voor onroerende zaken van gelijke hoedanigheid en gebruiksbestemming als door hem is ingebracht (art. 12.26).&lt;/p&gt;&#13;
&lt;p&gt;Dat is een verbetering ten opzichte van de Wilg. Waar gaat het om? In de oude Landinrichtingswet werden gronden geruild met als maatstaf de waarde van de grond. Dat kon betekenen dat iemand grond met een hogere waarde inbracht en daarvoor een lagere waarde terugkreeg, maar dan een groter oppervlak. In de Wilg is de oppervlakte zelf de maatstaf voor de verhouding tussen inbreng en toedeling geworden. Wel zijn via de figuur &amp;lsquo;hoedanigheid en gebruiksbestemming&amp;rsquo; grenzen gesteld aan de mogelijkheden van ruilen. In de wet ontbreekt thans een regeling voor het omgaan met waardeverschillen bij gelijke oppervlakte.[30] De in het wetsvoorstel voorgestelde bepaling (art. 12.39) lost dat probleem op (waardeverschillen worden verrekend), maar alleen voor zover het de toepassing van de korting (art. 12.29) betreft. Het zou aanbeveling verdienen dat deze verrekening over de hele linie kan plaatsvinden, zoals trouwens in de praktijk ook gebeurt, maar dan zonder expliciete wettelijke basis.&lt;/p&gt;&#13;
&lt;h5&gt;3.2.2. Toewijzing eigendom en gebruik&lt;/h5&gt;&#13;
&lt;p&gt;Op grond van de Wilg kan het inrichtingsplan voorzien in de toewijzing van eigendom van waterlopen met de daartoe behorende kunstwerken en in de toewijzing en regeling van het beheer en onderhoud van waterlopen, dijken of kaden met de daartoe behorende kunstwerken. De Omgevingswet bevat al een regeling voor de toedeling van het beheer van waterstaatswerken. Daarmee kan de regeling in de Wilg komen te vervallen.&lt;/p&gt;&#13;
&lt;p&gt;Dit betekent dat art. 28 van de Wilg vrijwel helemaal is overgenomen in art. 12.8 van het wetsvoorstel, met uitzondering van beheer en onderhoud van waterlopen c.a. Gelukkig maar want gaat het wel om iets meer dan dat: ook van wegen, gebieden van belang uit een oogpunt van natuur- en landschapsbehoud, elementen van landschappelijke, recreatieve, cultuurhistorische, aardkundige of natuurwetenschappelijke waarde en andere voorzieningen van openbaar nut kan de eigendom worden toegewezen en van wegen, waterlopen, dijken, kaden en kunstwerken kan ook het beheer en onderhoud worden geregeld.&lt;/p&gt;&#13;
&lt;h5&gt;3.2.3. Infrastructurele voorzieningen&lt;/h5&gt;&#13;
&lt;p&gt;De Wilg bevat een aparte regeling voor herverkaveling wanneer deze samenhangt met de realisatie van een infrastructurele voorziening van nationaal of regionaal belang. Volgens de evaluatie is deze procedure nooit toegepast en wordt in de praktijk de procedure van de Trac&amp;eacute;wet doorlopen, gevolgd door ruilverkaveling bij overeenkomst of onteigening. Deze regeling keert daarom niet terug in dit wetsvoorstel, zo blijkt de toelichting.[31]&lt;/p&gt;&#13;
&lt;p&gt;Dat de &amp;lsquo;landinrichting in verband met infrastructurele voorzieningen&amp;rsquo; (art. 24-26 Wilg) niet wordt ingezet, is juist. Het evaluatierapport verbindt daar wel een andere conclusie aan dan schrappen: de inzet zou juist moeten worden bevorderd, bijvoorbeeld door koppeling van deze vorm van landinrichting aan het trac&amp;eacute;besluit (straks: projectbesluit). De doorsnijding van het landschap door lijnvormige infrastructuur levert veel problemen op voor de verkaveling van agrarische bedrijven. Daar worden nu de veel kostbaarder oplossingen voor bedacht dan een herverkaveling. Het is dus jammer als de bestaande vorm zou verdwijnen, maar gelukkig biedt de toelichting nog een opening:&lt;/p&gt;&#13;
&lt;p&gt;&amp;lsquo;Wel kan van geval tot geval worden bekeken of het wenselijk is om de besluitvorming voor het projectbesluit en het inrichtingsbesluit af te stemmen. Wanneer aanpassingsinrichting via het inrichtingsinstrumentarium zinvol is, kan de co&amp;ouml;rdinatieregeling van afdeling 3.5 Awb worden toegepast. Dat betekent dat die besluiten geco&amp;ouml;rdineerd worden voorbereid en dat &amp;eacute;&amp;eacute;n bevoegd gezag optreedt als co&amp;ouml;rdinator voor het nemen van het projectbesluit en het inrichtingsbesluit. De bevoegde bestuursorganen kunnen daartoe gezamenlijk besluiten.&amp;rsquo;[32]&lt;/p&gt;&#13;
&lt;p&gt;Ik zou menen dat een aanpassingsinrichting (zoals deze vorm in de Landinrichtingswet werd genoemd) in alle gevallen zinvol is.&lt;/p&gt;&#13;
&lt;h4&gt;&lt;span class="italic"&gt;3.3. De kavelruil (landelijk en stedelijk)&lt;/span&gt;&lt;/h4&gt;&#13;
&lt;p&gt;Bij een beschouwing van het landinrichtingsinstrument &amp;lsquo;kavelruil&amp;rsquo; in het wetsontwerp valt onmiddellijk op dat de Omgevingswetgever In terminologisch opzicht (eindelijk) klare wijn schenkt: de (praktijk)term &amp;lsquo;kavelruil&amp;rsquo; vervangt de vanaf de Ruilverkavelingswet 1938 gebruikte term &amp;lsquo;ruilverkaveling bij overeenkomst&amp;rsquo;, een term die zowel in praktisch als in juridisch opzicht niet meer geheel passend was.[33]&lt;/p&gt;&#13;
&lt;p&gt;Bezie ik de kavelruilregeling vervolgens inhoudelijk, dan ontstaat het volgende beeld: de kavelruil in landelijk gebied, als vrijwillige pendant van de wettelijke herverkaveling, vindt haar (Omgevings)wettelijke basis in paragraaf 12.6 (artikelen 12.44 tot en met 12.47) van het wetsvoorstel. Nieuwe loot aan de inrichtingsboom, de kavelruil in stedelijk gebied is hier eveneens opgenomen, waarbij direct opvalt dat art. 12.44 een algemene definitie van kavelruil bevat, die derhalve zowel in landelijk als in stedelijk gebied en zelfs tussen beide gebieden kan worden toegepast. De enige afgrenzing tussen beide instrumenten wordt gevormd door art. 12.47, waarvan lid 2 enkele zogenaamde &amp;lsquo;verboden categorie&amp;euml;n&amp;rsquo; bevat, waarbinnen de (fiscaal gefaciliteerde) kavelruil landelijk gebied zich &lt;span class="italic"&gt;niet&lt;/span&gt; mag bevinden:&lt;/p&gt;&#13;
&lt;p&gt;&lt;span class="italic"&gt;&amp;lsquo;2. 1397319796De kavelruilovereenkomst voor kavelruil landelijk gebied heeft geen betrekking op:&lt;/span&gt;&lt;/p&gt;&#13;
&lt;p&gt;&lt;span class="italic"&gt; a. 1397319796kavels die deel uitmaken van een ruimtelijk aaneengesloten of functioneel verbonden samenstel van kavels: &lt;/span&gt;&lt;/p&gt;&#13;
&lt;p&gt;&lt;span class="italic"&gt; 1. 1397319796dat in gebruik is voor wonen, met inbegrip van verblijfsrecreatie, niet-agrarische bedrijvigheid en sociaal-culturele voorzieningen, stedelijk groen en infrastructuur,&lt;/span&gt;&lt;/p&gt;&#13;
&lt;p&gt;&lt;span class="italic"&gt; 2. 1397319796waar op grond van de functies die aan de betrokken locaties zijn toegedeeld een gebruik als bedoeld onder 1&amp;deg; mogelijk is,&lt;/span&gt;&lt;/p&gt;&#13;
&lt;p&gt;&lt;span class="italic"&gt; 3. 1397319796waarvoor volgens een ontwerpbesluit tot vaststelling van een omgevingsplan of een projectbesluit een gebruik als bedoeld onder 1&amp;deg; mogelijk zal worden gemaakt,&amp;rsquo;&lt;/span&gt;&lt;/p&gt;&#13;
&lt;p&gt;De gelijkenis met het huidige art. 31a Besluit inrichting landelijk gebied (hierna: Bilg), dat een nadere inperking van de toepassingsmogelijkheden van de kavelruil inhoudt,[34] dringt zich hier onmiddellijk op.[35] Opvallend is echter dat onder ten eerste aan het slot een toevoeging is opgenomen ten opzichte van het huidige art. 31a Bilg. Het betreft de volgende (nieuwe) &amp;lsquo;verboden categorie&amp;euml;n&amp;rsquo;: &amp;lsquo;&lt;span class="italic"&gt;&amp;hellip;. en sociaal-culturele voorzieningen, stedelijk groen en infrastructuur&lt;/span&gt;&amp;rsquo;. Deze toevoeging, die ontleend is aan het begrip &amp;lsquo;bestaand stedelijk gebied&amp;rsquo; uit de ladder voor duurzame verstedelijking,[36] is niet nader toegelicht. Nog los van het feit dat dit zich niet verdraagt met de beleidsneutrale omzetting van de Wilg in de Aanvullingswet grondeigendom, beperkt deze &amp;ndash; niet nader toegelichte &amp;ndash; toevoeging het toepassingsbereik van de kavelruil landelijk gebied mijns inziens op onnodige wijze. Met name de infrastructuur (waarvan niet duidelijk is of dit stedelijke-, landelijke infrastructuur of infrastructuur in het algemeen betreft; op basis van de letterlijke tekst lijkt dit het laatste te zijn) is problematisch: thans wordt er dikwijls, met gebruikmaking van de fiscale faciliteit, infrastructuur verlegd ten faveure van een (objectieve) verbetering van de inrichting van het landelijk gebied. De &amp;ndash;niet nader toegelichte- opname van het begrip &amp;lsquo;infrastructuur&amp;rsquo; in art. 12.47 zou deze toepassingsmogelijkheid van de landelijke kavelruil ineens en zonder directe noodzaak onmogelijk maken. Dit kan en mag toch niet de bedoeling zijn? De Memorie van Toelichting zwijgt echter op dit punt. Daarnaast is niet duidelijk wat precies wordt verstaan onder &amp;lsquo;sociaal-culturele voorzieningen&amp;rsquo;. Enige uitleg en rechtvaardiging lijkt mij hier op zijn plaats. Overigens: voor wat betreft stedelijk groen is opname in art. 12.47 mijns inziens wel goed voorstelbaar.&lt;/p&gt;&#13;
&lt;p&gt;Doordat nu, in tegenstelling tot de consultatieversie,[37] in art. 12.44 de landelijke en stedelijke kavelruil zijn samengevoegd is tevens, om (voornamelijk) fiscale redenen, in art. 12.47 een afgrenzing proberen te geven tussen de (gefaciliteerde) landelijke kavelruil versus de (niet-gefaciliteerde) stedelijke kavelruil. Nog los van de vraag of een dergelijk verschil in fiscale behandeling wenselijk is (quod non), is van belang hoe omgegaan zal worden met &amp;lsquo;hybride kavelruilen&amp;rsquo;: kavelruilen waarin zowel onroerende zaken in het landelijk als in het stedelijk gebied betrokken zijn. Geldt de fiscale faciliteit van art. 15 lid 1 sub l Wbr voor dergelijke kavelruilen in het geheel niet omdat er &amp;eacute;&amp;eacute;n of meer &amp;lsquo;stedelijke&amp;rsquo; onroerende zaken in de kavelruil zijn betrokken of geldt de faciliteit enkel voor de krachtens deze kavelruil verkregen landelijke onroerende zaken (voor zover niet begrepen onder de &amp;lsquo;verboden categorie&amp;euml;n&amp;rsquo; uit het vervolg van art. 12.47)? Mijns inziens lijkt de laatste benadering redelijk. De wettekst lijkt echter anders te suggereren. Bovendien zwijgt de Memorie van Toelichting op dit punt.&lt;/p&gt;&#13;
&lt;p&gt;Overigens is tevens onduidelijk of de diverse &amp;lsquo;verboden categorie&amp;euml;n&amp;rsquo; wel kunnen worden meegenomen in een stedelijke kavelruil, ook als deze onroerende zaken buiten het bestaand stedelijk gebied gelegen zijn. Art. 12.47 zegt immers enkel dat deze onroerende zaken niet kunnen worden meegenomen in een kavelruil landelijk gebied. Verduidelijking c.q. aanvulling van de zijde van de wetgever is ook hier gewenst.&lt;/p&gt;&#13;
&lt;p&gt;In verband met het hiervoor beschreven (fiscale) belang van afgrenzingsvraagstukken tussen landelijke en stedelijke kavelruil is de exacte reikwijdte van de in art. 12.47 opgenomen &amp;lsquo;verboden categorie&amp;euml;n&amp;rsquo; van groot belang. Dit ondanks dat op p. 219 van de Memorie van Toelichting wordt gesteld dat uit de evaluatie van de Wilg niet is gebleken van problemen bij de toepassing van deze uitzonderingscategorie. Mijns inziens is, door het ineenschuiven van landelijke en stedelijke kavelruil in art. 12.44, de vraag naar de exacte reikwijdte van 12.47 in de toekomst wel degelijk van zeer groot belang en levert dit voor de (notari&amp;euml;le) kavelruilpraktijk potentieel grote problemen op. Wat wordt er bijvoorbeeld precies bedoeld met 'ruimtelijk aaneengesloten of functioneel verbonden samenstel van locaties'? Is hier (in de Memorie van Toelichting) nog iets nader over te zeggen dan nu het geval is? En wat houdt 'niet-agrarische bedrijvigheid' in? Ik wijs in dit verband op de multifunctionele landbouw, die de laatste jaren steeds verder toeneemt (boerderijcampings, zorgboerderijen e.d.).[38] Kunnen deze wel of geen gebruikmaken van landelijke kavelruil?&lt;/p&gt;&#13;
&lt;p&gt;Naast voormelde terminologische noviteiten en de introductie van de stedelijke kavelruil valt op dat voor het overgrote gedeelte sprake is van een nagenoeg naadloze omzetting van de Wilg in de Omgevingswet, met het belangrijke verschil dat stedelijke kavelruil betrekking heeft op onroerende zaken gelegen binnen bestaand stedelijk gebied, terwijl de kavelruil in landelijk gebied zich geheel daarbuiten afspeelt. Daarnaast kent stedelijke kavelruil, in tegenstelling tot haar landelijke evenknie, (nog) geen vrijstelling van overdrachtsbelasting.[39] De hiervoor beschreven afgrenzing tussen de het landelijke en het stedelijke gebied heeft dus voornamelijk fiscale consequenties.&lt;/p&gt;&#13;
&lt;p&gt;Bij nadere bestudering van het wetsvoorstel vallen verder nog enkele (kleine) aanpassingen op ten opzichte van de huidige regeling in de Wilg:&lt;/p&gt;&#13;
&lt;ul&gt;&#13;
&lt;li class="streepjes"&gt;Allereerst is in de slotzin van art. 12.44 lid 1 expliciet vastgelegd dat de &amp;lsquo;gemeenschapstitel&amp;rsquo; 3.7 BW niet van toepassing is op de door inbreng van de in de stedelijke kavelruil betrokken onroerende zaken ontstane massa. Onder het Wilg-regime ontbreekt deze toevoeging in de wettekst, maar het is communis opinio dat titel 3.7 BW niet van toepassing is.[40]&lt;/li&gt;&#13;
&lt;li class="streepjes"&gt;Verder is in art. 12.44 lid 2 de zogeheten &lt;span class="italic"&gt;toetredersregeling&lt;/span&gt; opgenomen: bij een kavelruil kunnen ook partijen worden betrokken die slechts een onroerende zaak (of zaken) inbrengen of toegedeeld krijgen tegen betaling van een geldsom. Aldus kunnen ook &amp;lsquo;losse&amp;rsquo; verkooptransacties worden opgenomen in een kavelruil. De toetredersregeling is, door de gekozen formulering in het wetsontwerp, nader verduidelijkt ten opzichte van de huidige (op onderdelen onleesbare) regeling in art. 85 lid 2 Wilg.[41] Door deze wijziging is duidelijk dat lid 2 een uitbreiding van lid 1 behelst, in die zin dat het toch niet nodig is dat de (minimaal) drie inbrengers ook alle drie toebedeeld krijgen uit de kavelruil.[42] Zoals hierna zal blijken blijven er, ook in de verduidelijkte wettekst, nog vragen onbeantwoord.&lt;/li&gt;&#13;
&lt;li class="streepjes"&gt;Tot slot is in art. 12.45 lid 3 bepaald dat de regeling uit art. 7:3 BW (de inschrijving van de koopovereenkomst in de openbare registers, ook wel aangeduid als &amp;lsquo;Vormerkung&amp;rsquo;) niet van toepassing is. Gezien de mogelijkheid tot inschrijving van de kavelruilovereenkomst in de openbare registers en de daaraan verbonden bescherming, die een eigen, van de Vormerkung afwijkend karakter heeft, is de buiten toepassing verklaring van art. 7:3 BW, met het oog op mogelijke verwarring tussen de &amp;lsquo;echte&amp;rsquo; Vormerkung en de quasi-Vormerkung uit art. 12.45 lid 1 en 2, een logische keuze.[43]&lt;/li&gt;&#13;
&lt;/ul&gt;&#13;
&lt;h3&gt;4. Aanbevelingen voor wijzigingen&lt;/h3&gt;&#13;
&lt;h4&gt;4.1. Aanbevelingen ten aanzien van de wettelijke herverkaveling&lt;/h4&gt;&#13;
&lt;p&gt;De tekst van de Aanvullingswet op dit onderdeel verdient nog een nauwkeurige revisie. Enkele onderwerpen zijn hiervoor al aangeduid. Veelal gaat het om kleine dingen; de Wilg is, zoals gezegd, voor het overgrote deel overgenomen. De belangrijkste aanbeveling zou zijn een heroverweging van de splitsing van het oude inrichtingsplan in twee&amp;euml;n, het inrichtingsprogramma en het inrichtingsbesluit.&lt;/p&gt;&#13;
&lt;h4&gt;4.2. Aanbevelingen ten aanzien van de kavelruil&lt;/h4&gt;&#13;
&lt;p&gt;Hoewel het, zoals hiervoor reeds besproken, zeer te prijzen is dat de kavelruilregeling in de Omgevingswet in terminologische zin aansluit bij hetgeen in de praktijk en de literatuur al sinds en jaar en dag gangbaar is, zou ik, naast de hiervoor uitgebreid besproken &amp;lsquo;afgrenzingsproblematiek&amp;rsquo; tussen stedelijke en landelijke kavelruil, in het wetsvoorstel op onderdelen nog een aantal verbeteringen, aanpassingen en/of verduidelijkingen willen aanbevelen:&lt;/p&gt;&#13;
&lt;ul&gt;&#13;
&lt;li class="streepjes"&gt;&lt;span class="underlined"&gt;Het begrip &amp;lsquo;onroerende zaken&amp;rsquo;:&lt;/span&gt; Volgens art. 12.44 lid 1 e.v. dient sprake te zijn van samenvoeging van &amp;lsquo;onroerende zaken&amp;rsquo;. Aangezien in de begripsomschrijvingen, opgenomen in de bijlage van het wetsvoorstel, de term &amp;lsquo;onroerende zaken&amp;rsquo; niet is vermeld, moet voor de definitie aansluiting worden gezocht bij art. 3:3 BW. Dit is vooral van belang voor de fiscale aspecten van de kavelruil in landelijk gebied ex art. 12.47, aangezien de definitie uit het Burgerlijk Wetboek tevens opstallen omvat. In zijn brief van 8 september 2006[44] heeft Minister Veerman dit voor de Wilg destijds desgevraagd met zoveel woorden bevestigd: &lt;span class="italic"&gt;&amp;lsquo;onder &amp;lsquo;onroerende zaak&amp;rsquo; als bedoeld in artikel 85 WILG worden tevens opstallen begrepen, aangezien hier teruggegrepen kan worden op de definitie als opgenomen in artikel 3:3 BW&lt;/span&gt;.&amp;rsquo; Op p. 217 van de Memorie van Toelichting is deze opvatting expliciet herhaald. Het verdient mijns inziens de voorkeur het begrip &amp;lsquo;onroerende zaken&amp;rsquo;, onder verwijzing naar art. 3:3 BW niet alleen in de Memorie van Toelichting, maar tevens in de begripsbepalingen in de bijlage op te nemen.&lt;/li&gt;&#13;
&lt;li class="streepjes"&gt;&lt;span class="underlined"&gt;Terminologische opmerkingen:&lt;/span&gt; De kavelruil leidt, civielrechtelijk bezien, tot een &amp;lsquo;groep&amp;rsquo; tegelijkertijd plaatsvindende overdrachten. Dit zijn overdrachten in de zin van art. 3:84 BW, zogeheten derivatieve verkrijgingen. Dat betekent dat alle betrokkenen beschikkingsbevoegd moeten zijn, dat er een geldige titel moet bestaan en dat er een notari&amp;euml;le leveringsakte in de openbare registers moet worden ingeschreven.[45] Art. 12.44 lid 1 bepaalt weliswaar dat de &amp;lsquo;verdeling&amp;rsquo; bij notari&amp;euml;le kavelruilakte plaatsvindt, maar uit lid 4 blijkt dat de akte moet worden ingeschreven in de openbare registers. Aangenomen moet worden dat deze inschrijving constitutief is. Een andere opvatting zou in strijd zijn met het stelsel van openbaarheid van de eigendomsverkrijgingen van registergoederen door middel van een overdracht, niet aansluiten bij het verkrijgingsmoment bij de herverkaveling en onteigening en in de (notari&amp;euml;le) praktijk tot onacceptabele onzekerheid leiden. Wellicht is het mogelijk in de wettekst of de Memorie van Toelichting uitdrukkelijk te vermelden dat de inschrijving van de akte, net als de inschrijving van de overeenkomst (zie hierna), constitutief is.&lt;span class="superscript"&gt; [46]&lt;/span&gt;&lt;/li&gt;&#13;
&lt;/ul&gt;&#13;
&lt;p&gt;Mijns inziens doet de wetgever er in art. 12.44 verstandig aan zoveel mogelijk aansluiting te zoeken bij de vermogensrechtelijke terminologie. Dat is niet slechts een esthetische kwestie, maar dient tevens de rechtszekerheid omdat duidelijker wordt op welke wijze deze privaatrechtelijke transactie door het BW gereguleerd wordt. Zo is de term &amp;lsquo;verdeling&amp;rsquo; slechts overdrachtelijk bedoeld[47] en is het opschrift &amp;lsquo;kavelruilovereenkomst&amp;rsquo; boven art. 12.44 onjuist aangezien dit artikel de volledige kavelruil (zowel overeenkomst als akte) regelt.&lt;/p&gt;&#13;
&lt;ul&gt;&#13;
&lt;li class="streepjes"&gt;De inschrijvingsverplichting voor de kavelruilovereenkomst ex art. 12.44&lt;span class="italic"&gt;:&lt;/span&gt; de formulering van 12.44 blinkt niet echt uit in helderheid, omdat de schriftelijkheidseis naar het slot van lid 1 is verhuisd, maar taalkundig klopt het wel: de inschrijving van de kavelruilovereenkomst is een constitutief vereiste voor een rechtsgeldige kavelruil. De vraag is echter hoe dit zich verhoudt tot de Memorie van Toelichting, waar het volgende te lezen is: &lt;span class="italic"&gt;'Om de ruilovereenkomst zakelijke werking te geven zal deze moeten worden ingeschreven in de openbare registers. Alleen dan zijn de andere partijen beschermd tegen de overdracht van een zaak door een van de deelnemende partijen aan een derde, en tegen de situatie waarin achteraf komt vast te staan dat een of meer van de partijen bij de overeenkomst geen eigenaar waren&lt;/span&gt;.'[48] Dit suggereert mijns inziens een keuzemogelijkheid ten aanzien van de inschrijving. Bovendien staat er geen concrete sanctie op het niet-inschrijven (de overeenkomst mist enkel zakelijke werking). Inschrijving van de kavelruilovereenkomst in de openbare registers is dus weliswaar verplicht, maar op niet nakoming van de verplichting staat geen sanctie. Privaatrechtelijk gezien betreft het dus toch een facultatieve inschrijving. Het verdient de voorkeur om, nog duidelijker dan thans het geval is, in de wettekst te vermelden dat de inschrijving verplicht is en wat de sanctie op niet-inschrijving is. Dit zou nietigheid kunnen zijn (analoog aan art. 3:39 BW).&lt;/li&gt;&#13;
&lt;li class="streepjes"&gt;&lt;span class="underlined"&gt;De formulering van art. 12.44 lid 2&lt;/span&gt;: De wetgever heeft in dit artikellid twee vliegen in een klap willen slaan: in het eerste gedeelte is de &amp;lsquo;toetredersregeling&amp;rsquo; uit art. 85 lid 2 Wilg terug te vinden: deze regeling opent de mogelijkheid om als partij tot een kavelruilovereenkomst toe te treden met als doel om tegen inbreng van een geldsom &amp;eacute;&amp;eacute;n of meer onroerende zaken of, net andersom, tegen inbreng van onroerende zaken een geldsom toebedeeld te krijgen. Een toetreder tot de kavelruil kan op deze wijze worden &amp;rsquo;vastgeklonken&amp;rsquo; aan ruilers of toetreders en daarmee (mits sprake is van een kavelruil landelijk gebied ex art. 12.47) profiteren van de fiscale faciliteiten behorend bij de kavelruil. In het kader van deze toetredersregeling is echter geen enkele toelichting gegeven, die de leidraad zou kunnen vormen bij de uitleg van deze wetsbepaling. De exacte inhoud van de toetredersregeling is daarom, net als onder Wilg, onduidelijk. Is de beperkende voorwaarde zoals geformuleerd in de (per 2007 vervallen) Instructie Kavelruil dat de wederpartij van de toetreder rechtstreeks bij het ruilproces betrokken moet zijn nog van toepassing? Met andere woorden: is het mogelijk om toe te treden tot een toetreder of kan men alleen toetreden tot een ruiler? Ook de exacte strekking van het woord &amp;lsquo;ook&amp;rsquo; in art. 12.44 lid 2 is niet volledig helder: kan men pas &amp;lsquo;ook&amp;rsquo; deelnemen als er al een volledige kavelruil met drie ruilende partijen is, of kan men &amp;lsquo;ab origine&amp;rsquo; aan de kavelruil deelnemen als derde, inbrengende (en dus niet-ruilende) partij?&lt;/li&gt;&#13;
&lt;li class="streepjes"&gt;&lt;span class="underlined"&gt;De &amp;lsquo;verbeteringseis&amp;rsquo; is weer terug in de wettekst:&lt;/span&gt; In art. 12.3 is, analoog aan het huidige art. 16 Wilg, de zogeheten &amp;lsquo;objectieve verbeteringseis&amp;rsquo; opgenomen. Op p. 219 van de Memorie van Toelichting is, ook analoog aan de huidige kavelruilpraktijk, met zoveel woorden aangegeven dat de objectieve verbetering voor kavelruil geen zelfstandige toets is. Door, ondanks deze duidelijke toelichting, de objectieve verbeteringseis wel met zoveel woorden in art. 12.47 op te nemen, keren de onnodige en vaak fiscaal ingegeven discussies uit het verleden (v&amp;oacute;&amp;oacute;r invoering van de Wilg) weer terug in de (notari&amp;euml;le)kavelruilpraktijk. Waarom een eis opnemen die vervolgens in de Memorie van Toelichting direct weer wordt weggeschreven? Bovendien is, door de decentralisatie sinds 2007, geen toetsende instantie op nationaal niveau meer aanwezig die de toetsing aan dit criterium per (transactie binnen de) kavelruil op centraal niveau zal kunnen verrichten en daardoor zal het de notaris zijn die deze toets moet uitvoeren. En dat is mijns inziens een ongewenste ontwikkeling: het is niet des notaris om te bepalen of een kavelruil tot verbetering strekt of niet. Daarnaast heeft de historie geleerd dat het algemeen omschrijven van de objectieve verbeteringseis in de wettekst of Memorie van Toelichting niet mogelijk is: dit zal per kavelruil en zelfs per transactie getoetst moeten worden, hetgeen de fiscus munitie geeft om elke kavelruil te ontleden en op transactieniveau met het notariaat te discussi&amp;euml;ren over het nut van elke transactie en daarmee het wel of niet van toepassing zijn van de vrijstelling van overdrachtsbelasting voor de betreffende verkrijging. Dat is mijns inziens eenrichting die we niet op moeten en die bovendien strijdig is met de brief van Veerman[49] en met het uitgangspunt dat sprake is van een beleidsneutrale omzetting van de Wilg naar de Omgevingswet. In de wettekst van art. 12.47 zou daarom de objectieve verbeteringseis verwijderd moeten worden en bovendien zou in de tekst (en het liefst in art. 12.44) duidelijk moeten worden geregeld dat de objectieve verbeteringseis uit art. 12.3 geen zelfstandige toets vormt voor de kavelruil. Op deze wijze wordt aan de (notari&amp;euml;le) kavelruilpraktijk eindelijk de al jaren gewenste duidelijkheid verschaft.&lt;/li&gt;&#13;
&lt;li class="streepjes"&gt;Het begrip &amp;lsquo;ruil&amp;rsquo; is niet gedefinieerd&lt;span class="italic"&gt;.&lt;/span&gt; In tegenstelling tot hetgeen in art. 7:49 BW voor de civielrechtelijke (wederkerige) ruil het geval is, is in de kavelruilregeling het ruilbegrip, dat in kavelruilsferen ruimer is dan in civielrechtelijke sferen (er is immers geen rechtstreekse wederkerigheid vereist: ruil door opschuiving en een driehoeksruil zijn bijvoorbeeld ook mogelijk), niet gedefinieerd. Sterker nog: het woord 'ruil' komt in de definitie van art. 12.44 niet voor, alleen de overdrachtelijke term 'verdeling'. Dit zal mijns inziens nader moeten worden toegelicht in de Memorie van Toelichting. Nu staat er enkel op p. 142: &amp;lsquo;De regeling voor kavelruil is effici&amp;euml;nter, omdat deze eigenaren in staat stelt om alle benodigde transacties in &amp;eacute;&amp;eacute;n overeenkomst bij elkaar te brengen.&amp;rsquo; Ik lees daar niets over het ruimere ruilbegrip in kavelruilsferen dan in civiele sferen. De impliciete toevoegingen in art. 12.39/42 lid 3 dat de kavelruilovereenkomst als een ruil in de zin van art. 7:49 jo 7:50 heeft te gelden acht ik minder juist: is er, indien een van de partijen zich inkoopt voor geld en geen grond inbrengt is, wel sprake van een art. 7:49 ruil of vallen we hier terug op het ruimere ruilbegrip dat binnen de kavelruil geldt, namelijk een begrip waarin de rechtstreekse wederkerigheid niet een vereiste is? Ik ben van mening dat de kaders van art. 7:49/50 de mogelijkheden voor toepassing van kavelruil onnodig beperken.[50] Wellicht is opname van het ruilbegrip in de begripsbepalingen van onderdeel A van de bijlage mogelijk.&lt;/li&gt;&#13;
&lt;/ul&gt;&#13;
&lt;h3&gt;5. Conclusie: eenvoudig (ver)beter(d)?&lt;/h3&gt;&#13;
&lt;p&gt;De Omgevingswet, waaraan van overheidswege de slogan &amp;lsquo;Eenvoudig beter&amp;rsquo; is gekoppeld, is &amp;ndash; op het terrein van landinrichting- zeker niet &amp;lsquo;eenvoudig&amp;rsquo;, zo moge uit het voorgaande blijken. Voor wat betreft de landinrichting valt op dat de gekoesterde eenheid van de Wilg straks niet langer bestaat. Dat kan waarschijnlijk ook niet anders. Een beetje een zoekplaatje is het wel. De belangrijkste bepalingen staan weliswaar in hoofdstuk 12, zoals gezegd, maar het inrichtingsprogramma staat dan weer in hoofdstuk 3, de financi&amp;euml;le bepalingen komen terecht in hoofdstuk 13, enkele artikelen zijn in hoofdstuk 15 terechtgekomen, procedures zijn in hoofdstuk 16 geregeld. Daar is ook een aantal cruciale bepalingen terechtgekomen die nauwelijks als procedureel kunnen worden aangemerkt: de positie van de pachter, de titelzuiverende werking van de akte van toedeling, de inhoud van de ruilakte en zo meer. Dat zal waarschijnlijk onvermijdelijk zijn: alle bijzondere wetgeving dient zich te voegen naar de systematiek van de Omgevingswet. En dan staan de bepalingen tenminste nog in &amp;eacute;&amp;eacute;n&amp;ndash; zij het ook zeer grote &amp;ndash; wet. Bij de overbrenging van de pachtregelgeving van de Pachtwet naar het Burgerlijk Wetboek vielen die regels uiteen in maar liefst vier wetten in formele zin.[51] De agrarisch specialist die zich met landinrichting bezighoudt zal even door de Omgevingswet moeten bijten om de vertrouwde routine weer te kunnen oppakken. Dat zal uiteindelijk wel lukken, zo is mijn inschatting.&lt;/p&gt;&#13;
&lt;p&gt;Of de wet ook &amp;lsquo;beter&amp;rsquo; is zal nog moeten blijken. Wat mij betreft kan er aan de inhoud van het landinrichtingsinstrumentarium onder de Omgevingswet in juridisch-technische zin nog het nodige worden verbeterd. Ik doel daarbij met name op de kavelruil en &amp;ndash; meer specifiek- op de afgrenzing tussen de landelijke en stedelijke variant van dit vrijwillige instrument. De niet of nauwelijks toegelichte &amp;lsquo;verboden categorie&amp;euml;n&amp;rsquo; uit art. 12.47 baren mij in dat verband zorgen. Net als onder de huidige regeling (art. 31a Bilg), bij de daarin opgenomen &amp;lsquo;verboden categorie&amp;euml;n&amp;rsquo;, is het aan de notaris om per transactie de &amp;lsquo;afgrenzingstoets; uit te voeren. Het belang van het notari&amp;euml;le oordeel (stedelijk of landelijk) is daarbij nog groter dan thans binnen de (eveneens op onderdelen onduidelijke) kaders van art. 31a Bilg het geval is. De aanwezigheid van heldere, voor iedereen kenbare en uitvoerbare toetsingskaders is dan ook een randvoorwaarde. Helaas is dat mijns inziens in de voorgestelde wettekst niet het geval. De (notari&amp;euml;le) agrarische praktijk zal met de in art. 12.47 neergelegde en in de Memorie van Toelichting niet (behoorlijk) toegelichte afgrenzingstoets niet goed uit de voeten kunnen, zo is mijn inschatting, waardoor potentieel waardevolle kavelruilprojecten spraak zullen lopen. Ook een in inrichtingsopzicht interessante wisselwerking tussen stedelijk en landelijk gebied zal, door de strenge en bovendien onduidelijke afgrenzingsproblematiek niet tot bloei kunnen komen. Dat is een gemiste kans en is bovendien strijdig met het idee achter het instrument kavelruil, namelijk om snel en effectief tot de gewenste verkaveling van een gebied te kunnen komen. Verbetering en aanvulling is dus gewenst. Gelukkig is 2021 nog ver weg en is er nog ruimte voor (eenvoudige) verbeteringen.&lt;/p&gt;</content><legacyfootnotes/><footnotes><footnote>1 Mr. dr. J.W.A. Rheinfeld is vennoot bij FB&lt;span class="italic"&gt;N&lt;/span&gt; Juristen en universitair docent agrarisch recht aan de Radboud Universiteit.</footnote><footnote>2 De inhoud en structuur van dit artikel is voor een belangrijk deel ontleend aan: J.W.A. Rheinfeld en D.W. Bruil, Landinrichting in de Omgevingswet, in: &lt;span class="italic"&gt;Tijdschrift voor Bouwrecht&lt;/span&gt; 2017/3.</footnote><footnote>3 &lt;span class="italic"&gt;Kamerstukken II&lt;/span&gt; 2018/19, 35133, nr. 2.</footnote><footnote>4 Zie https://www.rijksoverheid.nl/actueel/nieuws/2018&lt;br/&gt;/05/29/omgevingswet-kan-door-volgens-plan, laatst geraadpleegd 12-3-2019.</footnote><footnote>5 Zie voor de tekst van het wetsvoorstel https://www.omgevingswetportaal.nl/publicaties/documenten/kamerstukken/2019/02/04/wetsvoorstel-aanvullingswet-grondeigendom-omgevingswet, laatst geraadpleegd 12-3-2019.</footnote><footnote>6 F.G. Boonstra, D.W. Bruil, R.J. Fontein en W. de Haas, &lt;span class="italic"&gt;Evaluatie landinrichtingsinstrumentarium Wet inrichting landelijk gebied&lt;/span&gt;, Wageningen: Alterra Wageningen UR, 2014. Hierna: Evaluatierapport. Zie tevens J.W.A. Rheinfeld, Hangt men de Wilg aan de wilgen?, in: &lt;span class="italic"&gt;TvAR&lt;/span&gt; 2015/3.</footnote><footnote>7 Art. 15, lid 1, onderdeel l Wet op belastingen van rechtsverkeer. Hierna Wbr.</footnote><footnote>8 Zie nader par. 3.3 van deze bijdrage.</footnote><footnote>9 Zie C.A.C. Frikkee en P.S.A. Overwater, Stedelijke herverkaveling, van fact free politics naar fact free wetgeving? in &lt;span class="italic"&gt;BR&lt;/span&gt; 2014/113.</footnote><footnote>10 Deze historische beschouwing is grotendeels ontleend aan: A. Verduijn en J.W.A. Rheinfeld, Historie van de kavelruil, in: &lt;span class="italic"&gt;Bert van der Tholen in olie, voetbal en landbouw&lt;/span&gt;, Deventer: Kluwer 2011. Zie tevens S.E. Bartels en J.W.A. Rheinfeld, Verkrijging krachtens kavelruil, in: &lt;span class="italic"&gt;WPNR&lt;/span&gt; (2016) 7099.</footnote><footnote>11 Wet van 10 Mei 1886, houdende bepalingen ter bevordering van de verdeeling van markgronden,&lt;span class="italic"&gt; Stb&lt;/span&gt;. 1886, 104. Zie tevens M.H.M. Tijdhof, De Drentse Boermarke, niet gepubliceerd, scriptie 21 augustus 2002, p. 24 e.v.</footnote><footnote>12 H.B. Demoed, &lt;span class="italic"&gt;Mandegoed Schandegoed&lt;/span&gt;, diss. 1987, Zutphen: De Walburg Pers 1987, p. 7 benadrukt dat het hierbij enkel betrof de eigenaren van zogenaamde gewaarde hoeven; hoeven met een waardeel ofwel een onverdeeld aandeel in de gemeenschappelijke gronden. Zie over het waardeel tevens J.S.L.A.W.B. Roes, Het naaste bloed erfde het goed, diss. 2006, Deventer: Kluwer 2007, p. 23 e.v.</footnote><footnote>13 J.W.A. Rheinfeld, Kavelruil, civiel en fiscaal: waar lopen de grenzen?, &lt;span class="italic"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014 (hierna Rheinfeld 2014), p. 210 e.v.</footnote><footnote>14 S. van den Bergh, &lt;span class="italic"&gt;Verdeeld land. Een geschiedenis van de ruilverkavelingen in Nederland vanuit lokaal perspectief 1890-1985&lt;/span&gt;, diss. Wageningen, p. 42 en 74 benoemt onder meer de eerste ruilverkaveling in ons land, de ruilverkaveling de Ballumer Mieden op Ameland in 1916, met een totale oppervlakte van 170 ha.</footnote><footnote>15 En dan ook nog eens uitsluitend natuurlijke personen; rechtspersonen waren uitgesloten.</footnote><footnote>16 L. Oomens, Ruilverkaveling, in: &lt;span class="italic"&gt;WPNR &lt;/span&gt;1938/3598, p. 575-577.</footnote><footnote>17 Ontleend aan: &lt;span class="italic"&gt;Kamerstukken II&lt;/span&gt; 1983/84, nr. 15907, p. 3420 (mondelinge behandeling wetsvoorstel Landinrichtingswet).</footnote><footnote>18 Zie tevens Evaluatierapport, p. 11.</footnote><footnote>19 Er is in de Landinrichtingswet voor het eerst principieel gebroken met de gedachte van een monosectorale, uitsluitend op de landbouw gerichte opzet van de Ruilverkavelingswet. Aldus B. Dam, De doelstelling van de ruilverkaveling in de ruilverkavelingswetgeving, in: &lt;span class="italic"&gt;Recht in ontwikkeling: Tien agrarisch-rechtelijke opstellen, &lt;/span&gt;Deventer: Kluwer 1986, p. 19.</footnote><footnote>20 Te weten de aanpassingsinrichting en de herinrichting. Ik werk dit hier niet verder uit.</footnote><footnote>21 Evaluatierapport, p. 20-21.</footnote><footnote>22 Evaluatierapport, p. 18.</footnote><footnote>23 Evaluatierapport, p. 25.</footnote><footnote>24 Te raadplegen via https://www.omgevingswetportaal.nl/publicaties/documenten/kamerstukken/2019/02/04/wetsvoorstel-aanvullingswet-grondeigendom-omgevingswet-aan-tweede-kamer---memorie-van-toelichting, datum inzage 12-3-2019.</footnote><footnote>25 MvT p. 189-190.</footnote><footnote>26 Art. 33 e.v. Landinrichtingswet.</footnote><footnote>27 Nu art. 17 Wilg.</footnote><footnote>28 Dat is nieuw in vergelijking met de Wilg. In deze fase kan over de korting trouwens nog niets worden gezegd behalve dan dat zij kan worden toegepast, maar dat staat al in de wet zelf. Pas een het eind van de herverkaveling kan de korting worden bepaald.</footnote><footnote>29 Art. 12.9; thans art. 33 Wilg.</footnote><footnote>30 Evaluatierapport, p. 34.</footnote><footnote>31 MvT, p. 134-135.</footnote><footnote>32 MvT, p. 135.</footnote><footnote>33 Zie nader J.W.A. Rheinfeld, Hangt men de Wilg aan de wilgen?, in: &lt;span class="italic"&gt;TvAR&lt;/span&gt; 2015, nr. 3, p. 169. Overigens zou, in juridische zin, de term herverkaveling bij overeenkomst nog zuiverder zijn. Zie Rheinfeld 2014, p. 77 e.v.</footnote><footnote>34 Via de (door vele auteurs bekritiseerde) route van art. 88 Wilg.</footnote><footnote>35 Zie voor een bespreking van art. 31a WBR J.W.A. Rheinfeld, Kavelruil anno 2010: de stand van zaken, in:&lt;span class="italic"&gt; TvAR&lt;/span&gt; 2010/9, p. 320 e.v., alsmede J.W.A. Rheinfeld, Kavelruil anno 2013: de stand van zaken, in: &lt;span class="italic"&gt;TvAR&lt;/span&gt; 2013/7-8, p. 243.</footnote><footnote>36 Zie tevens MvT, p. 219/220.</footnote><footnote>37 Te raadplegen via https://www.internetconsultatie.nl/omgevingswet_grondeigendom/details, datum inzage 9-3-3019.</footnote><footnote>38 Vgl. D.W. Bruil, Pacht en multifunctionele landbouw, in: &lt;span class="italic"&gt;TvAR&lt;/span&gt; 2009, nr. 12.</footnote><footnote>39 Ontleend aan: D. Muoz Gielen en J.W.A. Rheinfeld, Stedelijke kavelruil en kostenverhaal: een eerste verkenning, in: &lt;span class="italic"&gt;GidP&lt;/span&gt; oktober 2016, p. 26.</footnote><footnote>40 Zie Rheinfeld 2014, p. 210 e.v., alsmede M. van Dalen-Distelblom, Wordt de Omgevingswet civielrechtelijk een succes?, in: &lt;span class="italic"&gt;NJB&lt;/span&gt; 2017/13.</footnote><footnote>41 Zie D.W. Bruil en A. Verduijn, Herverkaveling en kavelruil: katalysatoren voor de inrichting van het landelijk gebied, &lt;span class="italic"&gt;Tijdschrift voor Omgevingsrecht&lt;/span&gt; 2008/2.</footnote><footnote>42 Zie Evaluatierapport p. 17.</footnote><footnote>43 Zie nader Rheinfeld 2014, p. 166 e.v.</footnote><footnote>44 &lt;span class="italic"&gt;Kamerstukken II&lt;/span&gt; 2005/06, 30 509, nr. 21.</footnote><footnote>45 Waarover uitgebreid S.E. Bartels en J.W.A. Rheinfeld, Verkrijging krachtens kavelruil, in: &lt;span class="italic"&gt;WPNR&lt;/span&gt; (2016) 7099.</footnote><footnote>46 Vgl. Rheinfeld 2014, p. 166 e.v.</footnote><footnote>47 Zie tevens B.F. Preller, Commentaar op het wetsvoorstel Wet inrichting landelijk gebied (Wilg) met betrekking tot kavelruil, in: &lt;span class="italic"&gt;TvAR&lt;/span&gt; 2006, nr. 9.</footnote><footnote>48 MvT p. 142.</footnote><footnote>49 &lt;span class="italic"&gt;Kamerstukken II&lt;/span&gt; 2005/06, 30 509, nr. 21.</footnote><footnote>50 Zie S.E. Bartels en J.W.A. Rheinfeld, Verkrijging krachtens kavelruil, in: &lt;span class="italic"&gt;WPNR&lt;/span&gt; (2016) 7099.</footnote><footnote>51 Het BW, het Wetboek van Burgerlijke Rechtsvordering, de ?Wet op de rechterlijke organisatie en een aparte Uitvoeringswet grondkamers.</footnote></footnotes><auteurs>mr. dr. J.W.A. Rheinfeld</auteurs><published>2019-08-30 09:34:08</published><modified>2019-11-18 12:23:23</modified><editiondate>2019-08-30</editiondate><htmlpath>https://denhollander.info/artikel/15716</htmlpath></article>
</articles></edition>
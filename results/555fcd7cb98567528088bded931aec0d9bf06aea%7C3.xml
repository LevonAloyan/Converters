<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1993</searchword><id>5293</id><udhid>UDH:TvAR/5293</udhid><titel>Davelaar-Boer / de Swart (TvAR 1993/4650)</titel><searchwords><searchword>TvAR 10/1993</searchword><searchword>TvAR 1993/4650</searchword><searchword>UDH:TvAR/5293</searchword></searchwords><attachments><attachment><name>1993_nr 10_Rechtspraak_4650.pdf</name><extention>pdf</extention><url>https://denhollander.info/download/5292/ci</url></attachment></attachments><inleiding>Pachtwet, art. 36, 36-3, 38a, 45-2&#13;
&#13;
In eerdere verlengingsbeschikking (met vier&#13;
jaar, tot na pachter 65+) is bepaald dat, behoudens&#13;
het geval van art. 38a Pw, geen verdere&#13;
verlenging van de pachtovereenkomst&#13;
kan worden verzocht (art. 38a Pw doet zich&#13;
hier niet voor). Hof: deze uitsluiting geldt&#13;
slechts de zittende pachter, niet de in diens&#13;
plaats gestelde opvolgende pachter. Ten behoeve&#13;
van deze laatste kan wel verlenging&#13;
worden gevraagd, en dat - nu geen termijn is&#13;
bepaald als bedoeld in art. 45-2 Pw - binnen&#13;
een, alle omstandigheden in aanmerking genomen,&#13;
redelijke termijn. Verlenging niet verzocht&#13;
door zittende pachter maar door&#13;
opvolgende pachter, na het vonnis met diens&#13;
indeplaatsstelling in eerste instantie, vóór hoger&#13;
beroep tegen dat vonnis. Hof: Opvolgende&#13;
pachter moest toentertijd dus gelden als pachter&#13;
in de zin van art. 36-3 Pw, en is ontvankelijk&#13;
in zijn verzoek tot verlenging. Het nadien&#13;
tegen het vonnis ingestelde hoger beroep doet&#13;
daar niet aan af.</inleiding><content>In de zaak van:&#13;
Maria Davelaar-Boer, wonende te Javea,&#13;
Spanje, appellante, procureur: mr. D.M.H.M.&#13;
van Dijk,&#13;
tegen&#13;
Rinze de Swart, wonende te Winsum, gemeente&#13;
Littenseradiel, geïntimeerde, procureur:&#13;
mr. J.M J. Huver.&#13;
Het geding in eerste aanleg Het hof verwijst&#13;
naar de in fotokopie aan deze beschikking&#13;
gehechte beschikking van de pachtkamer van&#13;
het kantongerecht te Sneek van 12 februari&#13;
1992, waarbij de na te noemen&#13;
pachtovereenkomst op verzoek van geïntimeerde&#13;
is verlengd met de wettelijke termijn&#13;
van zes jaar, onder voorwaarde dat De Swart&#13;
in hoogste instantie als pachter in de plaats&#13;
gesteld wordt van P.J. Lettinga - verder ook&#13;
te noemen: Lettinga -.&#13;
Het geding in hoger beroep Appellante -&#13;
verder ook te noemen Davelaar-Boer - is bij&#13;
verzoekschrift, op 25 februari 1992 ter&#13;
griffie van het hof binnengekomen, bij het hof&#13;
in hoger beroep gekomen van bovengenoemde&#13;
beschikking, met verzoek deze te vernietigen&#13;
en, opnieuw rechtdoende, geïntimeerde alsnog&#13;
niet-ontvankelijk te verklaren in het door hem&#13;
ingediende verlengingsver-zoek (zowel&#13;
primair als subsidiair) dan wel dat verzoek af&#13;
te wijzen.&#13;
Geïntimeerde - verder ook te noemen De&#13;
Swart - heeft bij verweerschrift, op 27 maart&#13;
1992 ter griffie van het hof binnengekomen,&#13;
daartegen verweer gevoerd, met verzoek de&#13;
beschikking waarvan beroep te bevestigen en&#13;
de vordering van Davelaar-Boer af te wijzen&#13;
met veroordeling van Davelaar-Boer in de&#13;
kosten van deze procedure.&#13;
Mondelinge behandeling ter raadkamer&#13;
van het hof heeft plaatsgevonden op 31 augustus&#13;
1992, waar aanwezig waren Davelaar-&#13;
Boer en haar raadsman mr. D.M.H.M. van&#13;
Dijk, advocaat te Arnhem, alsmede De Swart,&#13;
zijn echtgenote en zijn raadsvrouwe, mr. A.&#13;
Kroondijk, juridisch adviseur, werkzaam bij&#13;
AVM belastingadviseurs BV te Leeuwarden.&#13;
Ter mondelinge behandeling hebben partijen&#13;
en hun raadslieden hun standpunten toegelicht,&#13;
beide raadslieden onder overlegging van&#13;
pleitnotities.&#13;
De grieven&#13;
Davelaar-Boer heeft als grieven tegen de beschikking&#13;
waarvan beroep aangevoerd:&#13;
Grief I&#13;
Ten onrechte heeft de pachtkamer De Swart&#13;
in zijn verzoekschrift ontvangen.&#13;
Grief II&#13;
Ten onrechte overweegt de pachtkamer:&#13;
'De pachtkamer zal thans de vraag moeten&#13;
beantwoorden of, ondanks de bewoordingen&#13;
van de beschikking van 23 december 1987,&#13;
verlenging kan worden gevraagd door De&#13;
Swart. Genoemde beschikking bevat ten aanzien&#13;
van de mogelijkheid verdere verlenging&#13;
te verzoeken, een letterlijke aanhaling van de&#13;
tekst van art. 45 lid 5 laatste stuk van de&#13;
Pachtwet. Het hof te Arnhem heeft uitgesproken,&#13;
hetgeen thans als vaststaande jurisprudentie&#13;
kan worden beschouwd, dat op&#13;
wetshistorische en wetssystematische gronden&#13;
ervan uit moet worden gegaan, dat art. 45, lid&#13;
5 van de Pachtwet betrekking heeft op de zittende&#13;
pachter. De pachtkamer van het kantongerecht&#13;
is van oordeel dat, gelet op deze&#13;
jurisprudentie, nu de pachtkamer de betreffende&#13;
bepaling letterlijk heeft geciteerd, daaraan&#13;
dezelfde betekenis moet worden gehecht. In&#13;
de beschikking van 23 december 1987 heeft&#13;
de bepaling, dat geen verdere verlenging van&#13;
de pachtovereenkomst kan worden verzocht&#13;
derhalve betrekking op de toen zittende pachter.&#13;
De pachtkamer heeft niets aan de wetsbepaling&#13;
toegevoegd noch daar iets vanaf&#13;
gedaan.'&#13;
Grief III&#13;
Ten onrechte is de pachtkamer van oordeel,&#13;
dat de redelijkheid en billijkheid meebrengt&#13;
dat in een geval als het onderhavige de in de&#13;
plaats gestelde jongere pachter een verzoek&#13;
tot verlenging mag indienen.&#13;
De vaststaande feiten&#13;
- Krachtens pachtovereenkomst d.d. 25 november&#13;
1958, goedgekeurd door de grondkamer&#13;
voor Friesland op 6 januari 1959, bestaat&#13;
tussen Davelaar-Boer als verpachtster en Lettinga&#13;
als pachter een pachtovereenkomst met&#13;
betrekking tot landerijen, kadastraal bekend&#13;
gemeente Baard, sectie A, nrs. 611 en 612, te&#13;
zamen groot 3.50.90 ha;&#13;
- Deze pachtovereenkomst is bij beschikking&#13;
van de pachtkamer van het kantongerecht te&#13;
Sneek d.d. 23 december 1987 met (slechts)&#13;
vier jaren verlengd, tot 1 november 1992 -&#13;
omdat Lettinga op 25 januari 1992 de 65-jarige&#13;
leeftijd zou bereiken, welke leeftijd hij&#13;
inmiddels heeft bereikt -. In die beschikking&#13;
is de bepaling opgenomen dat, behoudens in&#13;
het geval van art. 38a, lid 2 Pachtwet, geen&#13;
verdere verlenging van de pachtovereenkomst&#13;
kan worden verzocht.&#13;
- De Swart is op 21 juli 1989 getrouwd met&#13;
een dochter van Lettinga.&#13;
- De Swart heeft bij verzoekschrift, gedateerd&#13;
23 oktober 1991, (primair) verlenging gevraagd&#13;
van de pachtovereenkomst, met een&#13;
termijn van zes jaren of met een zodanige termijn&#13;
als de pachtkamer billijk zal achten, en&#13;
heeft zijn verzoek nadien - nadat Davelaar-&#13;
Boer bij het hof in hoger beroep was gekomen&#13;
tegen het vonnis van de pachtkarrier van het&#13;
kantongerecht te Sneek van 16 oktober 1991,&#13;
waarbij De Swart in de plaats van Lettinga is&#13;
gesteld als pachter - aangevuld met een (subsidiair)&#13;
voorwaardelijk verzoek om pachtverlenging,&#13;
onder de voorwaarde dat de&#13;
indeplaatsstelling bij gewijsde zal worden toegewezen.&#13;
- Door Davelaar-Boer is bij het hof hoger beroep&#13;
ingesteld tegen het vonnis van 16 oktober&#13;
1991, waarbij de indeplaatsstelling van De&#13;
Swart is uitgesproken. De pachtkamer van dit&#13;
hof heeft bij arrest van 12 oktober 1992 (onder&#13;
rolnummer P 91/082) dit vonnis bekrachtigd.-&#13;
- Mondelinge behandeling van de onderhavige&#13;
verlengingsprocedure voor het hof heeft&#13;
gelijktijdig plaatsgevonden met een comparitie&#13;
van partijen in de bovengenoemde indeplaatsstellings-&#13;
procedure. In laatstgenoemde&#13;
procedure hebben Davelaar-Boer en De Swart&#13;
verklaringen afgelegd zoals weergegeven in&#13;
het daarvan opgemaakte proces-verbaal. Het&#13;
hof moge kortheidshalve naar dat proces-ver&#13;
baal verwijzen.&#13;
- Lettinga heeft wegens ziekte niet voor het&#13;
hof kunnen verschijnen.&#13;
Motivering van de beschikking waarvan beroep&#13;
De beschikking waarvan beroep is gegeven&#13;
uit de volgende overwegingen - verkort weergegeven&#13;
en voorzover in hoger beroep van belang&#13;
-:&#13;
De Swart is in zijn primaire verzoek (te&#13;
weten: tot onvoorwaardelijke verlenging van&#13;
de pachtovereenkomst) niet-ontvankelijk, nu&#13;
Davelaar-Boer in hoger beroep is gegaan tegen&#13;
het vonnis tot indeplaatsstelling. Het subsidiaire&#13;
verzoek kan wel in behandeling&#13;
worden genomen.&#13;
Nu in de beschikking van 23 december&#13;
1987 geen tijd is genoemd waarbinnen verlenging&#13;
van de pachtovereenkomst kan worden&#13;
gevraagd, zal blijkens jurisprudentie van het&#13;
hof te Arnhem, (lees: het vragen van) verlenging&#13;
binnen een redelijke termijn kunnen geschieden.&#13;
De pachtkamer beantwoordt de vraag of,&#13;
ondanks de bewoordingen van de beschikking&#13;
van 23 december 1987, verlenging kan worden gevraagd door De Swart, bevestigend.&#13;
Het hof te Arnhem heeft uitgesproken dat er&#13;
van uit moet worden gegaan dat de tekst van&#13;
art. 45, lid 5 Pachtwet, in die beschikking letterlijk&#13;
aangehaald, betrekking heeft op de zittende&#13;
pachter. De pachtkamer is van mening&#13;
dat in de beschikking aan deze bepaling dezelfde&#13;
betekenis moet worden gehecht, en&#13;
deze dus (slechts) betrekking heeft op de zittende&#13;
pachter.&#13;
De redelijkheid en billijkheid brengt mee&#13;
dat in een geval als het onderhavige de indeplaatsgestelde&#13;
jongere pachter een verzoek tot&#13;
verlenging mag indienen. De beschikking van&#13;
23 december 1987 moet worden gezien als&#13;
een nadere normering van de pachtovereenkomst.&#13;
Voor de overeenkomst zoals die, nadat&#13;
de beschikking van 23 december 1987, daarin&#13;
is opgenomen, thans luidt, geldt dat een tussen&#13;
partijen als gevolg van de overeenkomst&#13;
geldende regel niet van toepassing is voorzover&#13;
dit in de gegeven omstandigheden naar&#13;
maatstaven van redelijkheid en billijkheid onaanvaardbaar&#13;
zou zijn.&#13;
Ten tijde van het totstandkomen van de beschikking&#13;
van 23 december 1987 was de jurisprudentie&#13;
van het hof te Arnhem ten opzichte&#13;
van art. 45, lid 5 Pachtwet nog niet bekend&#13;
c.q. bestond nog niet.&#13;
De bepaling heeft niet ten doel de indeplaatsgestelde&#13;
pachter in zijn rechten te bekorten,&#13;
maar slechts om onnodige procedures te&#13;
voorkomen. De verpachtster wordt niet benadeeld.&#13;
Van andere bezwaren tegen verlenging&#13;
is niet gebleken. De billijkheid vereist verlenging-&#13;
De pachtovereenkomst zal onder voorbehoud&#13;
van indeplaatsstelling moeten worden&#13;
verlengd.&#13;
Beoordeling van het hoger beroep&#13;
1. Het hof stelt voorop dat in hoger beroep de&#13;
niet-ontvankelijkverklaring van De Swart in&#13;
zijn primaire verzoek niet meer aan de orde is&#13;
gesteld, doch slechts het (toegewezen) subsidiaire&#13;
verzoek van De Swart tot voorwaardelijke&#13;
verlenging.&#13;
Grief I&#13;
Deze grief, zoals toegelicht, is gebaseerd op&#13;
de stelling dat niet De Swart (doch slechts&#13;
Lettinga) verlenging van de pachtovereenkomst&#13;
kon vragen, omdat het vonnis waarbij&#13;
De Swart als pachter in de plaats van Lettinga&#13;
was gesteld ten tijde van het indienen van dit&#13;
verzoek, 23 oktober 1991, nog niet in kracht&#13;
van gewijsde was gegaan.&#13;
3. Het hof verwerpt deze stelling.&#13;
Ten tijde dat De Swart verlenging vroeg,&#13;
23 oktober 1991, was hij bij vonnis van 16&#13;
oktober 1991 indeplaatssgesteld. Tegen dat&#13;
vonnis was op 23 oktober 1991 geen hoger&#13;
beroep ingesteld. De Swart moest toentertijd&#13;
derhalve gelden als indeplaatsgestelde pachter.&#13;
In zoverre is voldaan aan het vereiste van&#13;
artikel 36, lid 3 Pachtwet, dat de pachter verlenging&#13;
kan verzoeken.&#13;
Daaraan doet niet af dat toentertijd de mogelijkheid&#13;
om hoger beroep in te stellen nog&#13;
openstond, en evenmin dat Davelaar-Boer nadien&#13;
(bij exploit van 4 november 1991) hoger&#13;
beroep tegen het vonnis heeft ingesteld.&#13;
In zoverre was De Swart op 23 oktober&#13;
1991 ontvankelijk bij de indiening van zijn&#13;
verlengingsverzoek.&#13;
4. Nu het hof bij arrest van 12 oktober&#13;
1992 het vonnis van 16 oktober 1991, waarbij&#13;
de indeplaatsstelling van De Swart is uitge&#13;
sproken, heeft bekrachtigd, kan ook thans bij&#13;
het geven van de onderhavige beschikking&#13;
door het hof geen sprake zijn van niet-ontvankelijkheid&#13;
van De Swart.&#13;
5. De door de pachtkamer van het kanton&#13;
gerecht overigens gegeven redenen voor haar&#13;
(blijkens het bovenstaande: juiste) afwijzing&#13;
van niet-ontvankelijkheid van De Swart be&#13;
hoeven derhalve geen bespreking meer.&#13;
Grief I treft geen doel.&#13;
Grieven II en III&#13;
6. Deze grieven lenen zich voor gezamenlijke&#13;
beoordeling. Zij stellen zoals toegelicht, de&#13;
vraag aan de orde of - naast de vraag, wie dat&#13;
dan moet en/of kan vragen, welke vraag in&#13;
grief I is behandeld - in het algemeen ten behoeve&#13;
van een indeplaatsgestelde pachter nog&#13;
verlenging gevraagd kan worden van een&#13;
pachtovereenkomst, welke laatstelijk voor een&#13;
kortere duur dan de wettelijke is verlengd bij&#13;
een beschikking, waarin een bepaling is opgenomen&#13;
zoals hier in de beschikking van 23&#13;
december 1987, inhoudende dat behoudens in&#13;
het geval van art. 38a, lid 2 Pachtwet, geen&#13;
verdere verlenging van de pachtovereenkomst&#13;
kan worden verzocht.&#13;
7. Het staat vast dat ten deze geen sprake is&#13;
van een geval als bedoeld in art. 38a, lid 2&#13;
Pachtwet.&#13;
8. Het betoog van Davelaar-Boer in de toelichting&#13;
op grief II, dat een opkomende pachter&#13;
slechts verlenging kan vragen als deze&#13;
voor het einde van de pachtovereenkomst in&#13;
de plaats is gesteld, indien dat uitdrukkelijk in&#13;
de (eerdere verlengings)beschikking is opgenomen,&#13;
verwerpt het hof. Wet noch rechtspraak&#13;
noch een goede procesorde noch de&#13;
belangen van belanghebbenden nopen daartoe.&#13;
Veelal zal bij het geven van een beschikking,&#13;
waarbij voor een kortere dan de wettelijke&#13;
termijn wordt verlengd (bijvoorbeeld in&#13;
verband met de leeftijd van de zittende pachter)&#13;
nog geen sprake zijn van enige reden tot&#13;
het vragen van indeplaatsstelling, en kan daarmee&#13;
bij het geven van de beschikking geen rekening&#13;
worden gehouden - zoals ook hier: de&#13;
betreffende beschikking is van 1987; De&#13;
Swart is in 1989 met een dochter van Lettinga&#13;
gehuwd -.&#13;
9. Zoals Davelaar-Boer in haar toelichting&#13;
op de grief zelf aangeeft, en reeds meermalen&#13;
door het hof is beslist, geldt de uitsluiting van&#13;
verdere verlenging volgens de bepaling van&#13;
art. 45, lid 5 Pachtwet slechts voor de zittende&#13;
pachter, en niet voor de in diens plaats gestel&#13;
de opvolger. Ten behoeve van deze kan nog&#13;
wel verlenging worden gevraagd.&#13;
10. Nu in de beschikking van 23 december&#13;
1987 geen tijd is bepaald, binnen welke de&#13;
pachter aan de pachtkamer kan verzoeken de&#13;
pachtovereenkomst wederom te verlengen&#13;
(zoals voorzien in art. 45, lid 2 Pachtwet)&#13;
moet worden aangenomen dat daarvoor een,&#13;
alle omstandigheden in aanmerking genomen,&#13;
redelijke termijn moet gelden.&#13;
De in dit geval door De Swart bij zijn verlengingsverzoek&#13;
(van 23 oktober 1991) in&#13;
aanmerking genomen termijn van ruim één&#13;
jaar vóór het einde van de duur van de pachtovereenkomst&#13;
(op 1 november 1992) moet zeker&#13;
redelijk geacht worden.&#13;
11. Ook de grieven II en III zijn dus ver&#13;
geefs voorgesteld.&#13;
Slotsom&#13;
12. Alle grieven zijn verworpen. Nu tengevolge&#13;
van het bovengenoemde arrest van dit hof&#13;
van 12 oktober 1992 de indeplaatsstelling van&#13;
De Swart als pachter definitief is geworden,&#13;
moet de onder voorwaarde gegeven verlengingsbeschikking&#13;
- welke in eerste instantie&#13;
overigens terecht onder voorwaarde van indeplaatsstelling&#13;
van De Swart was gegeven -&#13;
worden vernietigd, en de verlenging thans&#13;
onvoorwaardelijk worden uitgesproken.&#13;
13. Voor een kosten veroordeling, zoals&#13;
door De Swart gevraagd, is in een verzoekschriftprocedure&#13;
als deze geen plaats.&#13;
Beslissing&#13;
Het hof, beschikkende in hoger beroep:&#13;
vernietigt de beschikking waarvan beroep&#13;
en opnieuw rechtdoende:&#13;
verlengt de pachtovereenkomst met de&#13;
wettelijke termijn van zes jaren.</content><legacyfootnotes/><footnotes><footnote/></footnotes><auteurs/><published>1993-07-21 00:00:00</published><modified>1993-07-21 00:00:00</modified><editiondate>1993-07-21</editiondate><htmlpath>https://denhollander.info/artikel/5293</htmlpath></article>
</articles></edition>
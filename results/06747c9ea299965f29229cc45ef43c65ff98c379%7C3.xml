<edition><articles><article><jaar>1986</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1986</searchword><id>6369</id><udhid>UDH:TvAR/6369</udhid><titel>Overzicht en bespreking van de rechtspraak in pachtzaken</titel><searchwords><searchword>TvAR 11/1986</searchword><searchword>UDH:TvAR/6369</searchword></searchwords><attachments><attachment><name>1986_nr 11_Artikel_Heisterkamp.pdf</name><extention>pdf</extention><url>https://denhollander.info/download/6151/ci</url></attachment></attachments><inleiding>ARTIKELEN 1 T/M 11 PW&#13;
In Agrarisch Recht 1984 blz. 53 e.v. en blz. 224 e.v. heeft mr Ph.A.N. Houwing de&#13;
rechtspraak uit de jaargang 1982 van dit blad besproken. Na het overzicht door prof.&#13;
mr P. de Haan en mr D.L. Rodrigues Lopes van de rechtspraak over art. 41 Pw volgt&#13;
hier een overzicht van de uitspraken betreffende de art. 1 t/m 11 Pw zoals gepubliceerd&#13;
in Agrarisch Recht, jaargangen 1983, 1984 en 1985. Bij de bespreking is niet altijd de&#13;
rubricering van dit tijdschrift gevolgd; zo staan bij art. 1 en 2 diverse uitspraken die in&#13;
de registers onder art. 8 of 11 zijn gerangschikt.&#13;
ARTIKEL 1&#13;
Als een pachter aan een derde rechten verleent op het gepachte, ontstaat hiermee nog&#13;
geen rechtsband tussen deze derde en de verpachter, ook niet wanneer de pachter tegen&#13;
de derde zegt te handelen namens de verpachter, de verpachter van de aanwezigheid&#13;
van de derde op de hoogte is en de pachter het van de derde ontvangen geld aan de&#13;
verpachter betaalt. Voor een rechtsband tussen verpachter en derde is nodig dat de&#13;
verpachter de schijn heeft gewekt dat de pachter (in casu een broer van de verpachter,&#13;
die afstand had gedaan van zijn pachtrechten) bevoegd was hem te&#13;
vertegenwoordigen. Dit laatste was bij Hof Arnhem 12 november 1984, AR 1985,&#13;
3900 niet gebleken, waardoor de vraag of er een pachtovereenkomst tussen verpachter&#13;
en derde tot stand was gekomen niet behoefde te worden beantwoord.&#13;
Wil men een overeenkomst bestempelen als pacht, dan is vereist dat partijen het&#13;
eens zijn over de verschillende elementen, opgenomen in de zogenaamde strekkingsbepaling&#13;
van art. 1 lid 1 onder d Pachtwet. Tot die elementen behoort niet de duur van&#13;
de overeenkomst. In Hof Arnhem 10 januari 1983, AR 1983, 3667 werd door de&#13;
appellant aangevoerd, dat over de duur van de overeenkomst geen overeenstemming&#13;
was bereikt en dat er dus, omdat 'aan deze voor een pachtovereenkomst essentiële&#13;
voorwaarde' niet was voldaan, van een pachtovereenkomst geen sprake kon zijn.&#13;
Overeenstemming over de duur is misschien niet van belang voor de vraag of een&#13;
overeenkomst een pachtovereenkomst is, maar kan wel degelijk van betekenis zijn&#13;
voor een andere vraag: of er wel een overeenkomst is. Partijen moeten wel met elkaar&#13;
willen contracteren en hiertoe is overeenstemming over de essentialia van de&#13;
overeenkomst vereist. Tot deze essentialia kan zeer wel de duur van de overeenkomst&#13;
behoren. Als partijen echter ondanks een meningsverschil over de tijdsduur in de&#13;
uitvoeringsfase treden (de gebruiker wordt op het land toegelaten en de tegenprestatie wordt geïnd), geven zij er blijk van, een overeenkomst te hebben gesloten.&#13;
Deze overeenkomst kan ingevolge de definitie van art. 1 Pw tevens een pachtovereenkomst&#13;
zijn en dan wordt de duur grotendeels beheerst door het dwingendrechtelijk&#13;
regime van de Pachtwet. Het hof stelt: 'zou over een essentieel deel geen overeenstemming&#13;
bestaan, dan dient het land niet feitelijk in gebruik te worden gegeven&#13;
en dienen geen betalingen te worden aanvaard.' Het is mijns inziens eerder een regel&#13;
van 'zijn' dan van 'moeten': als het land feitelijk in gebruik wordt gegeven en betalingen&#13;
worden aanvaard, geeft men er hetzij blijk van dat er overeenstemming over&#13;
het essentiële onderdeel van de overeenkomst is, hetzij dat het onderdeel waarover&#13;
geen overeenstemming bestaat niet essentieel is.&#13;
In het geval berecht door Hof Arnhem 23 juli 1984, AR 1984, 3838 was een door&#13;
een muur afgescheiden gedeelte van een loods afgestaan. Dit valt naar luid van art.&#13;
1 lid 2 Pw onder de regels van de Pachtwet, indien dit gedeelte dient tot de uitoefening&#13;
van de landbouw. Wat onder 'dienen tot' moet worden verstaan blijkt uit de&#13;
overwegingen van het hof: 'Het tegen betaling in gebruik verstrekken van uitsluitend&#13;
een gebouw of een gedeelte daarvan is (behoudens het bepaalde bij art. 1, lid 3, van&#13;
de Pachtwet), ook indien de ruimte niet is gelegen in agrarisch gebied en niet speciaal&#13;
is ingericht voor de uitoefening van de landbouw, pacht, indien partijen beogen, dat&#13;
die ruimte zal dienen voor de uitoefening van de landbouw.' Afgezien van het gedeelte&#13;
tussen haakjes - dat ik volstrekt niet begrijp omdat art. 1 lid 3 Pw met de&#13;
vraag of er in een dergelijk geval pacht is, niets te maken heeft - spreekt deze overweging&#13;
van het hof voor zichzelf. Vervolgens gaat het hof in op de vraag, wanneer&#13;
partijen in een dergelijk geval landbouwkundig gebruik beogen. Hiervoor is nodig,&#13;
dat het volledige gebruik voor landbouwkundige doeleinden wordt afgestaan en, aldus&#13;
het hof, 'dit derhalve meer zal omvatten dan het gebruik, dat ook buiten de&#13;
landbouw, bijvoorbeeld door handelaars en loonwerkers, van opslagruimte wordt&#13;
gemaakt'. Dit laatste lijkt mij niet geheel zuiver. Het gaat er niet om, of ook mensen&#13;
van buiten de landbouw een gebouw op een bepaalde manier plegen te gebruiken,&#13;
maar of het gebruik in concreto landbouwkundig is. Het hof stelt echter verderop:&#13;
'Zo zal ook het verschaffen van het volledige gebruik van zodanige ruimte uitsluitend&#13;
voor berging van landbouwmachines en -werktuigen op zichzelf niet de uitoefening&#13;
van de landbouw dienen, omdat (curs. van mij, AHTH) een ingebruikgeving&#13;
voor een dergelijk doel op zichzelf ook aan loonwerkers geschiedt.' Tegen deze passage&#13;
heb ik dezelfde bezwaren als tegen de eerder genoemde. Het afstaan van (een&#13;
gedeelte van) een schuur aan een landbouwer uitsluitend voor de berging van diens&#13;
landbouwwerktuigen is, dunkt mij, in de regel rechtstreeks dienstbaar aan de uitoefening&#13;
van diens landbouwbedrijf en dus pacht. Een soortgelijk afstaan aan een&#13;
loonwerker zal evenwel geen pacht zijn omdat diens gebruik, hoewel gelijksoortig,&#13;
gericht is op dienstverlening. De enige reden waarom in het door het hof berechte&#13;
geval het in gebruik verstrekken aan een tuinder uitsluitend voor opslaan, sorteren,&#13;
verpakken en verzenden van landbouwprodukten geen pacht kan zijn, lijkt mij dan&#13;
ook deze: dergelijke werkzaamheden, ook al worden zij door een landbouwer verricht,&#13;
vallen buiten de uitoefening van het landbouwbedrijf.&#13;
Een bijzondere bijdrage aan dit rechtspraakoverzicht levert een bindend advies&#13;
van 23 maart 1984, AR 1984, 3848. Twee pachters (A en B) van dezelfde verpachter hadden een 'samenwerkingsovereenkomst' op schrift gesteld. Deze zou voor onbepaalde&#13;
tijd gelden, maar kon worden opgezegd. Als inbreng was vastgesteld het gebruik&#13;
van beider landbouwbedrijven (24 respectievelijk 12 ha) alsmede ieders inventaris.&#13;
De arbeid zou voor het grootste gedeelte door A worden verricht en de winstdeling&#13;
was op 80:20 bepaald. Met deze afspraak was de verpachter akkoord gegaan.&#13;
Later bleek echter, dat in werkelijkheid de zeggenschap geheel en de zorg voor de&#13;
exploitatie vrijwel geheel bij A berustten en dat B een vast bedrag per half jaar ontving,&#13;
ongeacht de bedrijfsresultaten. Naar aanleiding hiervan concludeerden de bindend&#13;
adviseurs dan ook dat er tussen A en B geen sprake was van een maatschap,&#13;
maar van onderpacht. Opvallend in dit bindend advies is, dat de adviseurs eerst de&#13;
beweerde maatschap ondergraven alvorens 'dan ook' tot het oordeel te komen, dat&#13;
er sprake is van een pachtovereenkomst. In de opvatting van Hof Arnhem en de&#13;
Centrale Grondkamer hadden zij slechts het laatste hoeven doen, aangezien in die&#13;
opvatting maatschap en pacht met elkaar verenigbaar zijn. In het concrete geval&#13;
werd partij B, die zich had verzet tegen opzegging door A met het betoog dat er&#13;
sprake was van een niet-opzegbare onderpachtovereenkomst (art. 9!), blij gemaakt&#13;
met een dode mus: de bindend adviseurs waren van oordeel, dat partijen toch wel&#13;
op één punt nauw hadden samengewerkt en wel bij het overleggen van een schijncontract&#13;
van samenwerking aan hun beider verpachter om aan een verbod tot onderverpachting&#13;
te ontkomen. De adviseurs oordeelden daarom ambtshalve, dat de overeenkomst&#13;
'van rechtswege absoluut nietig' was wegens strijd met de goede zeden.&#13;
Dit oordeel lijkt mij aanvechtbaar. Ik zie althans niet direct in, waarom deze onderverpachting&#13;
- ook al betrof het twee pachters van dezelfde verpachter die middels&#13;
een schijnovereenkomst hun verpachter zand in de ogen probeerden te strooien -&#13;
in strijd met de goede zeden zou zijn. Uiteraard werd een contractueel verbod tot&#13;
onderverpachting overtreden (zie ook art. 32 Pw), maar dit leidt op zichzelf niet tot&#13;
nietigheid. Dat de partijen deze onderverpachting - in de woorden van de&#13;
adviseurs - 'op afkeurenswaardige wijze verborgen hebben gehouden door een&#13;
schijncontract van samenwerking aan O (de verpachter, AHTH) voor te leggen'&#13;
doet hier mijns inziens niet aan af, maar heeft slechts gevolgen in hun verhouding&#13;
tot de verpachter. De stand van zaken lijkt mij dan ook deze: de&#13;
onderpachtovereenkomst is een geldige pachtovereenkomst, de verpachter kan de&#13;
onderpachter uit wanprestatie aanspreken en ontbinding van de pachtovereenkomst&#13;
verkrijgen (art. 56 Pw) en de verpachter kan de onderpachter dwingen het in&#13;
onderpacht gebruikte te ontruimen. De onderpachter heeft tegen zijn&#13;
(onder)verpachter geen aanspraak op schadevergoeding omdat ook hij ten tijde&#13;
van het aangaan van de onderpachtovereenkomst op de hoogte was van de&#13;
onbevoegdheid tot onderverpachting (art. 22 Pw slot) en loopt in zijn eigen&#13;
pachtovereenkomst met de 'hoofdverpachter' risico's bij een eventuele&#13;
verlengingsprocedure (art. 39 Pw: zijn optreden jegens de verpachter heeft&#13;
aanleiding gegeven tot gegronde klachten). Ten slotte zou ik mij eventueel nog kunnen&#13;
voorstellen dat de grondkamer bij toetsing een dergelijke onderpachtovereenkomst&#13;
vernietigt op grond van art. 5 lid 1 onder e Pw als zij met de bindend adviseurs&#13;
van oordeel is, dat door een onderpachtovereenkomst als deze 'het belang van de&#13;
goede verhoudingen in de landbouw op ernstige wijze (wordt) geschaadt'. Zie hierover&#13;
ook Centrale Grondkamer 27 juli 1984, AR 1984, 3839, besproken onder art. 5. Een nogal complexe feitelijke situatie gaat vooraf aan de juridische vraag in Hof&#13;
</inleiding><content>Arnhem 8 februari 1982, AR 1985, 3886. Zeer summier weergegeven betrof het een&#13;
arbeidsovereenkomst tussen een BV (exporthandel in bloembollen en knollen) en&#13;
een dahliakweker, waarbij laatstgenoemde naast het kweken van dahlia's tevens&#13;
conciergewerkzaamheden verrichtte en een dienstwoning bewoonde. De kweker&#13;
nam op een gegeven moment ontslag, maar bleef op dezelfde grond 'in eigen beheer'&#13;
dahlia's kweken voor de BV en bleef de woning bewonen. Uit de vele, hier grotendeels&#13;
niet opgenomen gegevens leidde het hof terecht af, dat er niet voldoende zeggenschap&#13;
over de exploitatie was verleend om van een pachtovereenkomst te kunnen&#13;
spreken.&#13;
Een ingewikkelde uitspraak is te vinden bij Hof Arnhem 26 november 1984, AR&#13;
1985, 3914. Hierin komen een aantal algemene vragen van burgerlijk recht aan de&#13;
orde, zoals het sluiten van een (pacht)overeenkomst door een demente, bekrachtiging&#13;
van nietigheid door diens erfgenamen, mogelijke dwaling bij deze bekrachtiging&#13;
en rechtsverwerking. Het zou in het bestek van deze bespreking te ver voeren&#13;
om op dergelijke algemene vraagstukken in te gaan, hoewel de overwegingen van&#13;
het hof hier en daar tot discussie aanleiding kunnen geven. Het enige specifiek&#13;
pachtrechtelijke aspect van dit arrest is, dat onder andere als verweer werd gevoerd&#13;
dat de erflater aan de gebruiker slechts het recht had verleend om hooi te oogsten,&#13;
waarna de gebruiker vervolgens eigenmachtig als pachter was gaan optreden. Omdat&#13;
de erfgenamen echter zonder onderzoek of voorbehoud hadden aanvaard dat de gebruiker&#13;
als pachter optrad, was het hof van oordeel dat geruime tijd later niet meer&#13;
kon worden aangevoerd dat van verpachten geen sprake was. Het hof voegde hieraan&#13;
toe: 'In het midden kan blijven of een beperkt gebruiksrecht, als door appellanten&#13;
gesteld, niet als pacht zou moeten worden aangemerkt.' Had het hof hier wel&#13;
op in moeten gaan, dan had moeten worden uitgezocht in hoeverre hier in gebruik&#13;
was verstrekt. Het louter verkopen van een gewas, ook al wordt het gewas door de&#13;
koper ingezameld, wordt niet als pacht aangemerkt, maar als daarbij overeengekomen&#13;
wordt dat de koper de handelingen ten aanzien van de grond verricht (inzaaien,&#13;
onderhoud e.d.) dan is er al snel een pachtovereenkomst tot stand gekomen.&#13;
Hoewel in dit tijdschrift de beschikking van het hof van 6 januari 1982, AR 1983,&#13;
3601 niet is gerubriceerd onder art. 1 Pw, is behandeling hier toch op zijn plaats.&#13;
Het betrof een pachtovereenkomst die tot stand kwam bij een dading en in het bijzonder&#13;
de vraag, welke wet geldt wanneer de overeenkomst eerst enige tijd na het&#13;
bereiken van wilsovereenstemming in een akte wordt vastgelegd. Een mondelinge&#13;
pachtovereenkomst is geldig, maar blijkens art. 1888 lid 2 BW is de overeenkomst&#13;
van dading slechts van waarde, indien zij schriftelijk is aangegaan. De Haan (Pacht -&#13;
recht, blz. 84) acht de beschermingsfunctie van de Pachtwet zo dominant, dat ook&#13;
de bij wijze van 'dading' mondeling overeengekomen pacht geldig is. Het gegeven,&#13;
dat het ontwerp Nieuw BW het vormvereiste bij dading heeft laten vervallen, zou&#13;
voor deze opvatting steun kunnen opleveren. Houwing (Pachtwet losbladig nr. 112)&#13;
daarentegen wil hier de cumulatietheorie toepassen en de bepaling van art. 1888 lid&#13;
2 laten prevaleren omdat de ratio voor het geldigheidsvereiste bij daling - voorkomen&#13;
dat er uit de dadingsovereenkomst nieuwe geschillen ontstaan - eveneens geldt bij dading betreffende een pachtovereenkomst. Zonder nadere motivering&#13;
koos het hof de zijde van Houwing door te overwegen dat 'een in het kader van een&#13;
dading aangegane pachtovereenkomst eerst tot stand komt wanneer deze in een door&#13;
partijen ondertekende akte is vastgelegd'.&#13;
Vervolgens ging het hof in op de vraag, of in casu wellicht in een eerder stadium -&#13;
bij briefwisseling - de overeenkomst tot stand was gekomen. Hiervoor is, dunkt mij,&#13;
slechts van belang of een overeenkomst van dading bij briefwisseling kan worden&#13;
aangegaan (hetgeen inderdaad wordt aangenomen, zie Kluwer Bijzondere Contracten&#13;
XVI nr. 5 en 7) en of in dit concrete geval in de brieven de overeenkomst voldoende&#13;
was vastgelegd. Het hof stelde echter dat de overeenkomst niet door de&#13;
briefwisseling tot stand is gekomen 'temeer niet waar aan de pachtwetgever bij een&#13;
schriftelijke pachtovereenkomst duidelijk een door beide partijen getekend stuk&#13;
voor ogen heeft gestaan'. Deze toevoeging begrijp ik niet. Indien in een briefwisseling&#13;
een dading tot stand komt kan daarmee ook de pachtovereenkomst ontstaan.&#13;
Dat die pachtovereenkomst eventueel niet voldoet aan het vereiste van 'schriftelijk&#13;
aangegaan' doet aan haar geldigheid niet af; het betekent slechts, dat de overeenkomst&#13;
in deze vorm niet kan worden getoetst en dat alsnog vastlegging kan worden&#13;
gevorderd. Of wil het hof aan een bij wijze van dading aangegane pachtovereenkomst&#13;
zwaardere eisen stellen dan aan andere dadingsovereenkomsten?&#13;
Een essentieel kenmerk van een pachtovereenkomst is, dat in gebruik wordt gegeven&#13;
ter uitoefening van de landbouw. Hieronder valt niet de bosbouw (art. 1 lid 1&#13;
onder b Pw). Wanneer een verpachter het verpachte zelf in gebruik wil nemen voor&#13;
bosbouwdoeleinden wordt dit echter niet beschouwd als een bestemmingswijziging&#13;
(art. 40 Pw), maar als persoonlijk gebruik voor een tot de landbouw betrekkelijk&#13;
doel (art. 41 Pw). Dit gebeurt vanwege art. 1 lid 5 Pw, dat voor de toepassing van&#13;
onder andere de art. 40 en 41 Pw bosbouw onder 'landbouw' begrijpt. In Hof Arnhem&#13;
28 februari 1984, AR 1984, 3825 wilde de verpachter (de Staat) een gedeelte&#13;
van het verpachte bebossen overeenkomstig een herzien bestemmingsplan. In dit&#13;
bestemmingsplan waren de gronden tot 'park' bestempeld, te gebruiken voor&#13;
'recreatie- en productiebos met wandel-, fiets- en ruiterpaden en speelweiden'. Het&#13;
hof overwoog, dat dit parkbos zo overwegend recreatief is, dat de aanleg daarvan&#13;
niet kan worden begrepen onder bosbouw in de zin van art. 1 lid 5 Pw. Het voornemen&#13;
van de verpachter zou dus leiden tot een bestemmingswijziging en het verlengingsverzoek&#13;
van de pachter werd daarom beoordeeld aan de hand van art. 40 Pw.&#13;
De uitleg die het hof aan het begrip 'bosbouw' geeft is consequent in het licht van&#13;
zijn uitleg van het begrip 'uitoefening van de landbouw', waartoe vruchttrekking&#13;
met een niet-economisch oogmerk (bijvoorbeeld ter recreatie) niet wordt gerekend. ARTIKEL 2&#13;
Bij Hof Arnhem 10 januari 1983, AR 1983, 3667 (reeds besproken bij art. 1) hadden&#13;
partijen voor het weideseizoen 1979 een mondelinge overeenkomst gesloten en in december&#13;
1979 afgesproken het gebruik in 1980 te herhalen. Toen de pachter het object&#13;
in 1981 opnieuw in gebruik wilde nemen maakte de verpachter bezwaar, waarop&#13;
een vastleggingsprocedure volgde. De pachtkamer van het kantongerecht beschouwde&#13;
de overeenkomst als een overeenkomst van jaar tot jaar en mitsdien voor onbepaalde&#13;
tijd. Ten onrechte, want er was duidelijk sprake van een overeenkomst voor&#13;
het jaar 1979 en een overeenkomst voor het jaar 1980, ieder uitdrukkelijk afgesproken.&#13;
Het hof kwam tot een andere conclusie: de pachtovereenkomst voor het weideseizoen&#13;
1979 is door die voor 1980 vervallen. De overeenkomst van 1980 is niet door&#13;
een nieuwe vervangen, niet door een impliciet gesloten en feitelijk uitgevoerde beëindigingsovereenkomst&#13;
vervangen en niet ter toetsing ingezonden. Deze tweede overeenkomst&#13;
geldt derhalve voor onbepaalde tijd krachtens art. 9 lid 1 Pw. Een dergelijke&#13;
redenering wordt sinds geruime tijd door het hof gehanteerd bij dit soort overeenkomsten&#13;
(zie bijvoorbeeld Hof Arnhem 18 december 1972, P 1973, 3160 en Hof&#13;
Arnhem 26 januari 1981, P 1981, 3504). Ik heb met deze redenering moeite. Om te&#13;
beginnen wordt naast de getoetste beëindigingsovereenkomst en de feitelijk uit gevoerde&#13;
beëindigingsovereenkomst een derde wijze van beëindiging van de pacht&#13;
door overeenkomst geïntroduceerd zonder enige grondslag in de wet. Bovendien&#13;
miskent de redenering van Hof Arnhem naar mijn mening de werking van art. 9&#13;
Pachtwet. Als men een mondelinge pachtovereenkomst sluit, geldt deze krachtens&#13;
de wet voor onbepaalde tijd. Komt men na een jaar onder dezelfde voorwaarden&#13;
voortzetting van het gebruik overeen zonder dat er feitelijk ontruimd is, dan is hier&#13;
in werkelijkheid sprake van een verlengingsovereenkomst. Deze verlengingsovereenkomst&#13;
vindt echter geen basis in de realiteit omdat er niet verlengd kan worden: de&#13;
eerste overeenkomst geldt immers nog krachtens art. 9. De tweede overeenkomst is&#13;
daarom - althans voor wat de verlenging betreft - zonder oorzaak aangegaan en&#13;
dus nietig. Mijns inziens had het hof hier dan ook in plaats van de tweede overeenkomst&#13;
de eerste overeenkomst vast moeten leggen voor de overeengekomen duur&#13;
van een jaar, waarna het woord was geweest aan de grondkamer om de geoorloofdheid&#13;
van die korte duur te beoordelen en eventueel art. 9 lid 2 toe te passen. Aldus&#13;
wordt ook bereikt dat men niet de looptijd van een niet ter toetsing ingezonden overeenkomst&#13;
kan bekorten door - wanneer zich plotseling omstandigheden voordoen&#13;
die reden tot goedkeuring van een korte duur van de overeenkomst zouden kunnen&#13;
opleveren - een nieuwe overeenkomst voor korte duur te sluiten en die te laten&#13;
toetsen.&#13;
Men onderscheide deze situatie goed van de situatie die zich voordeed in Hof&#13;
Arnhem 10 december 1984, AR 1985, 3916. Hier had een gemeente gedurende diverse&#13;
jaren steeds overeenkomsten voor een jaar gesloten met een pachter, maar nu was&#13;
de korte duur van deze overeenkomsten telkens door de grondkamer goedgekeurd&#13;
op grond van art. 62 Pw. Anders dan het hof, dat stelt dat'... eerdere kortlopende&#13;
pachtovereenkomsten hun werking verliezen door het aangaan van nieuwe kortlopende&#13;
pachtovereenkomsten met betrekking tot hetzelfde pachtobject...', ben ik van mening, dat deze overeenkomsten gewoon eindigden door het verstrijken van&#13;
de overeengekomen en goedgekeurde looptijd van een jaar. De overige aspecten van&#13;
dit interessante arrest vallen buiten het bestek van deze bespreking.&#13;
Enige andere uitspraken die in verband staan met de beëindiging van een pachtovereenkomst&#13;
komen ter sprake onder art. 8.&#13;
ARTIKEL 5&#13;
In Centrale Grondkamer 26 juli 1982, AR 1984, 3794 werd overwogen, dat gebruiksbeperkende&#13;
bepalingen in een pachtovereenkomst kunnen worden opgenomen indien&#13;
het algemeen belang dit rechtvaardigt, bijvoorbeeld wanneer het een gebied betreft&#13;
dat natuurwetenschappelijke, landschappelijke en/of cultuurhistorische waarde&#13;
heeft. Er moet dan geen sprake zijn van buitensporige verplichtingen en de hoogte&#13;
van de tegenprestatie moet in een redelijke verhouding staan tot het toegestane&#13;
gebruik. Deze eisen zijn duidelijk. Minder duidelijk is mij de eis die de CG vooropstelt,&#13;
namelijk dat'... de elementen, die de desbetreffende overeenkomst tot een&#13;
pachtovereenkomst maken, aanwezig blijven (derhalve sprake moet blijven van het&#13;
tegen voldoening van een tegenprestatie in gebruik verstrekken van een hoeve of los&#13;
land ter uitoefening van de landbouw)...'. Indien de elementen van een pachtovereenkomst&#13;
ontbreken is er geen pachtovereenkomst en valt er niets te eisen of te&#13;
toetsen.&#13;
Over de buitensporigheid van een beding in een pachtovereenkomst handelt ook&#13;
de beschikking van de Centrale Grondkamer van 6 november 1984, AR 1985, 3909.&#13;
Een verpachtster, die bietenagent was, had bedongen dat de pachter gedurende de&#13;
looptijd van het contract (eventueel) te telen suikerbieten op de normale voorwaarden&#13;
via haar zou bestellen. De Centrale Grondkamer vatte dit beding op als een beperking&#13;
in zekere zin van de vrijheid van exploitatie van het gepachte en tevens een&#13;
buitensporig beding. Eerder en principiëler merkte de Centrale Grondkamer op 'dat&#13;
bepalingen als de onderhavige, indien zij deel uitmaken van een pachtovereenkomst,&#13;
hoewel zij even goed los daarvan denkbaar zijn, in beginsel aanleiding kunnen geven&#13;
tot uit landbouwkundig oogpunt ongewenste situaties'. Inderdaad lijkt het niet wenselijk,&#13;
dat een dergelijk niet met de pacht in verband staand beding bij de pachtverhouding&#13;
wordt getrokken. Mijns inziens geldt dit voor ieder beding dat niet&#13;
rechtstreeks met de pacht in verband is te brengen, zelfs al is er van enige buitensporigheid&#13;
geen sprake. Men zou immers anders verplichtingen van uiteenlopende&#13;
aard die zelfs niets met de landbouw te maken hebben tot mogelijke bron van wanprestatie&#13;
in een pachtovereenkomst kunnen maken.&#13;
Met betrekking tot art. 5 lid 1 onder e Pw (schade aan de algemene belangen van&#13;
de landbouw) bevatten de laatste jaargangen van dit tijdschrift twee uitspraken. De&#13;
eerste betreft een vordering tot in de plaatsstelling ex art. 49 Pw. Hier vindt een beperkte&#13;
landbouwkundige toetsing plaats die, anders dan de toetsing van een pachtovereenkomst,&#13;
aan de pachtkamer is opgedragen. De pachtkamer toetst onder&#13;
andere of door de overneming de algemene belangen van de landbouw zouden worden&#13;
geschaad. Wettechnisch is dit uitgewerkt doordat art. Pw verwijst naar art. 5 lid 1 onder e Pw, zij het, dat slechts naar de eerste zinsnede van dit artikelonderdeel&#13;
wordt verwezen. Hiermee wordt nadrukkelijk niet verwezen naar een drietal&#13;
specifieke gevallen die de grondkamer bevoegd is om als schadelijk voor de algemene&#13;
belangen van de landbouw aan te merken. Betekent het achterwege laten van deze&#13;
verwijzing nu, dat de pachtkamer bij een verzoek om in de plaatsstelling niet bevoegd&#13;
is om (een van) deze gevallen als schadelijk voor de algemene belangen van&#13;
de landbouw aan te merken? Door Hof Arnhem 9 mei 1983, AR 1983, 3708 werd&#13;
deze conclusie inderdaad getrokken toen tegen een voorgestelde pachter twee van&#13;
deze schadeposten als bezwaar werden ingebracht, namelijk dat diens volledige&#13;
arbeidskracht niet produktief zou worden gemaakt en hij het land ter verkrijging&#13;
van neveninkomsten zou gebruiken. Het hof overwoog, dat de rechter niet bevoegd&#13;
is om dit als schadelijk voor de algemene belangen van de landbouw aan te merken.&#13;
Dat dit ook werd beoogd met het verwijzen naar slechts een gedeelte van art. 5 lid&#13;
1 onder e, blijkt uit de kamerstukken (zie Kamerstuk 3884, nr. 36, zitting 1956/57):&#13;
men wilde nadrukkelijk, dat familieleden niet van in de plaatsstelling werden afgehouden&#13;
op de in art. 5 lid 1 onder e genoemde concrete gronden. Hiertoe werd een&#13;
amendement aangenomen. Uit het feit, dat dit amendement in een procedure in&#13;
hoogste instantie moest worden bevestigd blijkt wel, hoe onduidelijk deze wens van&#13;
de Kamermeerderheid in de Pachtwet gestalte heeft gekregen.&#13;
Een uniek geval van schadelijkheid voor de algemene belangen van de landbouw is&#13;
te vinden bij CG 27 juli 1984, AR 1984, 3839. Hier had iemand die een boerderij&#13;
had gekocht om buiten te wonen, bij wijze van hulpbetoon een bedrijfsgebouw in&#13;
gebruik gegeven als tijdelijk onderdak voor 350 te leveren drachtige schapen, waarvoor&#13;
de koper geen stallingsruimte had. De gebruikers hadden vervolgens vastlegging&#13;
van een pachtovereenkomst voor zes jaren gevorderd en verkregen. De grondkamer&#13;
vernietigde deze overeenkomst omdat daardoor de algemene belangen van de&#13;
landbouw zouden worden geschaad. De Centrale Grondkamer bevestigde deze beschikking,&#13;
daarbij overwegende, dat 'het de goede verhoudingen in de landbouw&#13;
ernstig zou verstoren en de onderlinge hulp in de landbouw ernstig zou belemmeren'&#13;
indien deze pachtovereenkomst in stand zou worden gelaten. Door een dergelijk -&#13;
misschien wat oneigenlijk - gebruik van art. 5 Pw kunnen de gevolgen van een onbehoorlijke&#13;
vordering tot vastlegging worden geregeld.&#13;
ARTIKEL 8&#13;
In Hof Arnhem 28 september 1981, AR 1983, 3591 kwam men voor de vraag te&#13;
staan, of vastlegging van een overeenkomst tot beëindiging van een mondelinge&#13;
pachtovereenkomst kon worden gevorderd. Het hof beantwoordde deze vraag bevestigend,&#13;
omdat vastlegging niet meer is dan het in rechte vaststellen van het overeengekomene.&#13;
Art. 11 Pw houdt ook geen beperkingen in bij de vastlegging van een&#13;
beëindigingsovereenkomst, aldus het hof.&#13;
Het hof geeft ook aan wat er verder moet gebeuren: de overeenkomst zal moeten&#13;
worden getoetst, ook al heeft de grondkamer de te beëindigen pachtovereenkomst zelf nooit getoetst. Hierbij moet vooral aan art. 5 lid 1 sub e van de Pachtwet worden&#13;
getoetst, aldus het hof.&#13;
Over beëindigingsovereenkomsten bevatten de jaargangen 1983 en 1984 meer uitspraken.&#13;
Bij beschikking van het hof d.d. 4 augustus 1983, AR 1984, 3783 werd een&#13;
beschikking dat een pachter in zijn verlengingsverzoek niet kon worden ontvangen&#13;
bevestigd met verbetering van gronden. De kantonrechter had in een briefwisseling&#13;
een beëindigingsovereenkomst gelezen en daarom tot niet-ontvankelijkheid van het&#13;
verlengingsverzoek geconcludeerd; het hof oordeelde, dat de briefwisseling als&#13;
beëindigingsovereenkomst, indien niet getoetst, geen ander rechtsgevolg heeft dan&#13;
hetgeen in art. 10 Pw staat vermeld, maar dat de brieven in casu niet duidelijk en&#13;
ondubbelzinnig genoeg waren om te kunnen spreken van een kennisgeving van niet&#13;
verdere verlenging als bedoeld in art. 36 lid 2.&#13;
Het arrest van Hof Arnhem van 29 maart 1983, AR 1984, 3795 heeft op het eerste&#13;
gezicht weinig met een beëindigingsovereenkomst te maken. Een pachter overlijdt&#13;
en zijn 'medepachter' vordert indeplaatsstelling. De twee medepachters hadden echter&#13;
eerder aan de verpachter verzocht goed te vinden, dat ieder de helft van het gezamenlijk&#13;
gepachte zou gaan gebruiken; het land werd vervolgens door een heining in&#13;
twee gelijke stukken verdeeld en ieder betaalde de helft van de oorspronkelijke&#13;
pachtprijs. De toestemming hiertoe van de verpachter had grote gevolgen: het hof&#13;
achtte voldoende bewezen, dat de oorspronkelijke overeenkomst was beëindigd en&#13;
twee afzonderlijke (mondelinge) pachtovereenkomsten waren ontstaan. De beëindigingsovereenkomst&#13;
was feitelijk uitgevoerd en behoefde dus geen toetsing meer, terwijl&#13;
van medepacht en indeplaatsstelling in de nieuwe situatie geen sprake meer kon&#13;
zijn.&#13;
Waarvan is sprake als het gepachte los land in zijn geheel door een ander object&#13;
wordt vervangen? Ziet men hier een wijzigingsovereenkomst in, dan blijft de aldus&#13;
gewijzigde overeenkomst voortbestaan, ook voor wat betreft de duur; ziet men het&#13;
echter als een nieuwe overeenkomst, dan is hierop - tenzij anders is overeengekomen&#13;
en goedgekeurd - een nieuwe wettelijke pachtduur van toepassing. In een verlengingsprocedure&#13;
voor de Pachtkamer van het Kantongerecht Boxmeer (13 december&#13;
1983, AR 1984, 3780) bleek een 'wijzigingsovereenkomst', bestaande uit algehele&#13;
vervanging van het pachtobject, door de grondkamer bij stempelbeschikking te&#13;
zijn goedgekeurd. De pachter voerde aan, dat de 'wijzigingsovereenkomst' in werkelijkheid&#13;
een nieuwe pachtovereenkomst was en dat de beschikking van de grondkamer&#13;
goedkeuring van de korte duur impliceerde, hetgeen niet via alleen een stempel&#13;
'goedgekeurd' op de overeenkomst kan gebeuren.&#13;
Dit laatste is volkomen juist, al was het alleen al omdat de beschikking een tijdstip&#13;
moet bevatten waarbinnen de pachter om verlenging kan verzoeken (art. 12 lid 5&#13;
Pw). De pachtkamer merkte onder verwijzing naar het losbladige commentaar van&#13;
Houwing op, dat 'voor het standpunt van de pachter zeker iets is te zeggen' en omzeilde&#13;
de kwestie vervolgens door de pachtovereenkomst voorwaardelijk te verlengen&#13;
voor zover de overeenkomst anders zou zijn geëindigd met de toevoeging, dat&#13;
partijen dan desgewenst in rechte de aard van de 'wijzigingsovereenkomst' en de gevolgen&#13;
van de stempelbeschikking van de grondkamer konden doen vastleggen.&#13;
Naar mijn mening is een dergelijke benadering onjuist, omdat men het precieze tijdstip waarop de overeenkomst eindigt nodig heeft om een oordeel te kunnen geven&#13;
over de ontvankelijkheid van het verlengingsverzoek van de pachter. Men denke&#13;
hierbij ook aan de mogelijkheid, dat de 'wijzigingsovereenkomst' niet binnen twee&#13;
maanden na het aangaan ter toetsing is ingezonden, zodat ingevolge art. 9 lid 1&#13;
Pachtwet de duur later is ingegaan wanneer hier sprake zou zijn van een nieuwe&#13;
pachtovereenkomst. Mijns inziens had de pachtkamer zich uit moeten laten over de&#13;
werkelijke aard van deze wijzigingsovereenkomst en de kwestie niet mogen afdoen&#13;
met een voorwaardelijke verlenging.&#13;
Voor het antwoord op deze niet door de pachtkamer beantwoorde vraag is het&#13;
arrest van Hof Arnhem d.d. 12 november 1984, AR 1985, 3915 van betekenis. In&#13;
het kader van een ruilverkaveling werd het verpachte perceel door een ander perceel&#13;
vervangen. Partijen hadden niet ingevolge art. 26 lid 1 van de Ruilverkavelingswet&#13;
1954 de bestaande overeenkomst gewijzigd of door een nieuwe vervangen; evenmin&#13;
had de grondkamer de art. 24 en 25 van de Ruilverkavelingswet nageleefd. Het hof&#13;
legde zonder nadere motivering een wijziging van de oorspronkelijke pachtovereenkomst&#13;
vast en ging er ook bij zijn overwegingen van uit, dat de looptijd van de oorspronkelijke&#13;
overeenkomst werd voortgezet. Weliswaar is de vraag naar de invloed&#13;
van objectsverandering op de pachtovereenkomst bij een ruilverkaveling praktisch&#13;
niet zo belangrijk vanwege art. 26 lid 2 Ruilverkavelingswet ('De nieuwe overeenkomst&#13;
eindigt op hetzelfde tijdstip als waarop de overeenkomst, waarvoor zij in de&#13;
plaats treedt, zou zijn geëindigd'), maar het komt mij voor, dat de ruilverkaveling&#13;
niets verandert aan het antwoord op de vraag. Mijns inziens grijpt een algehele verandering&#13;
van het pachtobject dermate wezenlijk in het contract in, dat er slechts van&#13;
een nieuwe pachtovereenkomst kan worden gesproken.&#13;
Een aantal zeer bijzondere uitspraken kan men in jaargang 1983 aantreffen met betrekking&#13;
tot met de Staats (Rijksdienst voor de IJsselmeerpolders) gesloten vlasteeltovereenkomsten.&#13;
De Staat had in de zestiger jaren met enige vlastelers (model-)&#13;
overeenkomsten gesloten, waarbij de laatstgenoemden van jaar tot jaar, kennelijk&#13;
tegen een forse prijs, vlas mochten telen op kavels waarop de Staat dikwijls zelf een&#13;
ondergewas teelde. Geruime tijd na feitelijke beëindiging van de overeenkomsten&#13;
kwam een van de vlastelers op een idee: hij zond de met hem gesloten modelovereenkomsten&#13;
naar de grondkamer om deze als pachtovereenkomsten te laten toetsen.&#13;
Zijn belang laat zich raden: de door hem betaalde tegenprestatie was hoger dan de&#13;
pachtnormen toestonden. In het geval berecht door Hof Arnhem 22 februari 1982,&#13;
AR 1983, 3594 had de grondkamer de overeenkomsten als pachtovereenkomsten getoetst,&#13;
waarna de gewezen pachter ruim honderdduizend gulden als teveel betaalde&#13;
pacht terugvorderde. Voor de pachtrechter kwam hiermee de vraag aan de orde,&#13;
wanneer de vordering wegens onverschuldigd betaalde pacht opeisbaar wordt. Is dit&#13;
het moment van betaling, het moment waarop de tussen partijen overeengekomen&#13;
duur van de overeenkomst is verstreken (in deze richting ging het oordeel van de&#13;
pachtkamer in eerste instantie, die stelde dat het tijdstip waarop de pachter zijn actie&#13;
had kunnen aanvangen gesteld moest worden op de eerste januari volgende op het&#13;
jaar waarin een teeltcontract tussen partijen van kracht was), of het tijdstip waarop&#13;
de grondkamer de tegenprestatie wijzigt? De vraag was in dit geval van belang omdat de Staat aanvoerde, dat de vordering ingevolge de wet van 31 oktober 1924 (S.&#13;
51) na vijf jaren was verjaard.&#13;
Eigenlijk was hier de vraag aan de orde, of de beschikking waarin de grondkamer de&#13;
hoogte van de tegenprestatie vaststelt een declaratoir of een constitutief karakter heeft.&#13;
Het stelsel van de Pachtwet wijst duidelijk op het tweede: de grondkamer toetst het&#13;
door partijen overeengekomene en wijzigt dit eventueel. Eerst door de beschikking&#13;
wordt de reeds betaalde pachtprijs gewijzigd en geldt het teveel betaalde als&#13;
onverschuldigd betaald. Pas dan ook beginnen eventuele verjaringstermijnen te lopen.&#13;
Aldus besliste ook het hof, hetgeen meebracht dat de Staat een fors bedrag aan de&#13;
gewezen pachter moest betalen.&#13;
Uiteraard ging ook de stelling, dat het terugvorderen van de teveel betaalde pacht in&#13;
strijd zou zijn met de redelijkheid en billijkheid niet op, omdat de Staat er zelf in&#13;
sterke mate toe had bijgedragen dat deze overeenkomsten niet aanstonds als&#13;
pachtovereenkomsten waren getoetst. Een meer uitgebreide bespreking van dit arrest&#13;
is te vinden in Ars Aequi 1985, blz. 558-564.&#13;
Bij Hof Arnhem 10 januari 1983, AR 1983, 3715 werd van de zijde van de Staat&#13;
betoogd, dat de betrokken vlasteler afstand van zijn recht op terugvordering van teveel&#13;
betaalde pacht had gedaan. De Staat werd door het hof toegelaten dit door getuigen te&#13;
bewijzen. Met betrekking tot een eventueel beroep op rechtsverwerking werd&#13;
overwogen dat alleen het bewijs, dat de Staat er op vertrouwde dat de vlasteler van zijn&#13;
terugvorderingsrecht geen gebruik zou maken, onvoldoende was, nu de Staat geen&#13;
feiten en omstandigheden had gesteld dat hij op grond van dat vertrouwen iets had&#13;
gedaan of nagalaten waardoor hij bij toewijzing van de vordering in een meer&#13;
ongunstige positie zou komen dan waarin hij zou verkeren indien dat vertrouwen niet&#13;
was opgewekt. Omdat in deze zaak geen specifiek pachtrechtelijke problemen aan de&#13;
orde kwamen beperk ik mij tot deze korte weergave. Een ander arrest gewezen tussen&#13;
dezelfde partijen (Hof Arnhem 24 januari 1983, AR 1983, 3713) wordt besproken&#13;
onder art. 11.&#13;
ARTIKEL 9&#13;
Het tijdstip waarop de wettelijke duur van niet getoetste pachtovereenkomsten na&#13;
goedkeuring begint te lopen kwam diverse malen aan de orde. Deze duur begint bij de&#13;
aanvang van het pachtjaar volgende op dat, waarin de overeenkomst is ingezonden.&#13;
Indien blijkt, dat de overeenkomst meer dan twee maanden na het aangaan ter toetsing&#13;
is ingezonden, zal de rechter ambtshalve de einddatum van de overeenkomst moeten&#13;
vaststellen met inachtneming van art. 9. Dit deed het hof in de uitspraken van 1&#13;
augustus 1983, AR 1984, 3778, 16 december 1983, AR 1984, 3850, 28 december&#13;
1983, AR 1984, 3782, 11 januari 1984, AR 1984, 3781 en 12 november 1984, AR 1985,&#13;
3915. Bij Hof Arnhem 6 januari 1982, AR 1983, 3601 probeerde de verpachter een&#13;
latere ingangsdatum van de overeengekomen duur te bewerkstelligen om zijn&#13;
kennisgeving van niet verdere verlenging tijdig uitgebracht te doen zijn. Zijn stelling,&#13;
dat de bij wijze van dading aangegane pachtovereenkomst reeds voor het&#13;
ondertekenen van de akte was ingegaan waardoor de overenkomst niet tijdig ter toetsing was ingezonden, vond echter bij het hof geen gehoor. Zie over deze uitspraak&#13;
verder de opmerkingen onder art. 1.&#13;
Interessant is ook het volgende geval. De pachtkamer van een kantongerecht had&#13;
op 9 maart 1972 een pachtovereenkomst voor zes jaren vastgelegd, waarbij de pachtjaren&#13;
telkens op 1 mei een aanvang namen. Ongelukkigerwijze had de pachtkamer&#13;
toegevoegd dat de looptijd begon 'met ingang van het pachtjaar volgende op dat&#13;
waarin deze vastgelegde pachtovereenkomst zal zijn goedgekeurd...' (curs. van mij,&#13;
AHTH). Een dergelijke passage is volstrekt overbodig - art. 9 Pw is dwingend&#13;
recht en hoeft niet te worden herhaald - en deze concrete passage was bovendien&#13;
nog onjuist: men begint te tellen bij het pachtjaar volgende op dat waarin de overeenkomst&#13;
is ingezonden. De grondkamer had de op 10 maart 1972 ingezonden overeenkomst&#13;
pas op 31 juli 1972 goedgekeurd zonder aandacht te besteden aan de passage&#13;
over het begin van de looptijd. Eindigde de overeenkomst op 1 mei 1978 of op&#13;
1 mei 1979? Het hof overwoog bij beschikking van 2 april 1979, AR 1983, 3652, dat&#13;
de vaststelling van de ingang van de wettelijke duur door de pachtkamer 'als zijnde&#13;
onnodig' geen kracht van gewijsde toekomt, omdat het tijdstip waarop de wettelijke&#13;
duur begint te lopen dwingend volgt uit art. 9 Pw; de impliciete goedkeuring hiervan&#13;
door de grondkamer heeft geen rechtsgevolg omdat art. 9 aan de grondkamer wel&#13;
de mogelijkheid biedt om de wettelijke termijn vroeger te doen ingaan, maar niet&#13;
later. De verpachter, die begrijpelijkerwijze in april 1978 aan de pachter had kennisgegeven&#13;
geen verdere verlenging te wensen, was hiermee dus te laat.&#13;
Zoals gesteld geeft art. 9 lid 2 de grondkamer wel de bevoegdheid om de wettelijke&#13;
of overeengekomen pachtduur vroeger te doen ingaan. Over een poging van een verpachter&#13;
om dit te bewerkstelligen besliste de Centrale Grondkamer bij uitspraak van&#13;
14 april 1982, AR 1983, 3603. De verpachter had aangevoerd, dat hij van de niet&#13;
getoetste pachtovereenkomst, gesloten door zijn overleden pleegvader, niet op de&#13;
hoogte was geweest en dat de onderhavige overeenkomst bovendien een bijzonder&#13;
geval was omdat er los land niet voor zes, maar voor twaalf jaren was verpacht. Dit&#13;
zou moeten rechtvaardigen dat de overeengekomen duur in plaats van op 1 november&#13;
1982 zou ingaan op 1 november 1973 (!) of subsidiair op een zodanig tijdstip,&#13;
dat er nog zes jaren pacht zouden resteren. Dat de Centrale Grondkamer zijn verzoek&#13;
niet honoreerde, zal geen verbazing wekken. Opmerkelijk is hoogstens, dat zij&#13;
het nodig achtte om van de pachter een 'aannemelijke' verklaring te krijgen voor&#13;
de overeengekomen pachtduur van twaalf jaren om vervolgens te stellen, dat daarin&#13;
geen bijzondere omstandigheid als bedoeld in art. 9 lid 2 was gelegen. Zouden de&#13;
motieven voor een overeengekomen langere pachtduur dan de wettelijke dan ooit&#13;
een reden kunnen opleveren om de pachtduur ex art. 9 lid 2 eerder te doen ingaan?&#13;
Met betrekking tot de einddatum van een pachtovereenkomst overwoog de pachtkamer&#13;
van het hof bij beschikking van 9 september 1982, AR 1983, 3631 ambtshalve&#13;
dat, wanneer deze niet nauwkeurig is overeengekomen en ook niet naar plaatselijk&#13;
gebruik kan worden bepaald, het laatste pachtjaar niet eindigt op de kalenderdag&#13;
van de ingang van de overeenkomst, maar op de dag waarop de pachter geacht kan&#13;
worden in het laatste pachtjaar de volledige vruchttrekking van het gepachte te hebben&#13;
genoten. Omdat het door de grondkamer als einddatum van de oorspronkelijke&#13;
overeenkomst vastgestelde 'voorjaar 1970' volgens het hof 'betekenins ontbeert en bovendien onjuist is' had de pachter (na twee verlengingen van&#13;
rechtswege) op 8 mei 1981 te laat kennisgegeven dat hij geen verlenging&#13;
wenste: hij had dit volgens het hof uiterlijk op 30 november 1980 moeten doen.&#13;
Hoewel het vaststellen van het einde van een pachtovereenkomst met&#13;
inachtneming van het plaatselijke gebruik en de aard van het desbetreffende&#13;
landbouwkundige gebruik een juist uitgangspunt is vraag ik mij toch af, of&#13;
het hof met deze opvatting in zijn algemeenheid niet al te hard optreedt&#13;
tegenover verpachters. Wanneer iemand geen eindtijdstip overeenkomt,&#13;
maar conform de wettekst uitgaat van zes volle jaren met het aanvangstijdstip&#13;
als beginpunt en ook nog van de grondkamer een dienovereenkomstig&#13;
aanvangstijdstip en eindtijdstip te horen krijgt, kan het hem nauwelijks&#13;
kwalijk genomen worden dat hij deze tijdstippen als uitgangspunt neemt voor&#13;
het uitbrengen van de kennisgeving van art. 36 Pw. De beschikking van het&#13;
hof vind ik ook hierom streng, omdat de Pachtwet de mogelijkheid biedt om,&#13;
onder handhaving van het uitgangspunt van het hof, de verpachter tegemoet te&#13;
komen: art. 36 lid 2 geeft immers de mogelijkheid om in bijzondere gevallen&#13;
toe te staan, dat uiterlijk een half jaar voor het einde van de overeenkomst&#13;
wordt opgezegd.&#13;
Wanneer door partijen echter wel een nauwkeurige einddatum is&#13;
overeengekomen, houdt het hof hen daaraan, zoals blijkt uit zijn beschikking&#13;
van 13 juni 1983, AR 1984, 3779: een overeenkomst ingegaan op 15 oktober&#13;
1965 met als einddatum 30 september 1971 omvat de volle zes pachtjaren,&#13;
zodat een kennisgeving op 13 oktober 1982 te laat is uitgebracht.&#13;
ARTIKEL 11&#13;
Art. 11 Pachtwet bepaalt, dat schriftelijke vastlegging kan worden&#13;
gevorderd 'zolang een pachtovereenkomst.... niet schriftelijk is aangegaan'.&#13;
Wat nu indien vaststaat, dat er wel een schriftelijk stuk is geweest, maar geen&#13;
van beide bij de overeenkomst betrokken partijen over dit stuk beschikt? De&#13;
pachtovereenkomst is dan wel degelijk schriftelijk 'aangegaan' in de zin van&#13;
de Pachtwet. Daarentegen is het doel van de vastleggingsprocedure dat er een&#13;
schriftelijk stuk komt, waarmee kan worden voldaan aan de verplichting om&#13;
de pachtovereenkomst ter toetsing naar de grondkamer te zenden. Dit stuk&#13;
moet voldoen aan de eisen van art. 88 Pachtwet ('een door partijen&#13;
ondertekende akte of een notarieel afschrift'). Het zou tot een wel zeer ongerijmd&#13;
resultaat leiden, als een overeenkomst niet kan worden getoetst&#13;
omdat hij eens op schrift is gesteld, maar de akte is verloren gegaan of&#13;
vernietigd. Daarom bepaalde het hof bij arrest van 24 januari 1983, AR 1983,&#13;
3713, dat schriftelijke vastlegging mogelijk is in alle gevallen, waarin een&#13;
schriftelijke overeenkomst als voor inzending ter goedkeuring is vereist,&#13;
ontbreekt.&#13;
Evenzo kunnen schriftelijk worden vastgelegd nieuwe&#13;
pachtovereenkomsten of wijzigingsovereenkomsten die niet zijn&#13;
'aangegaan', maar tot stand zijn gekomen in het kader van een&#13;
ruilverkaveling, waarna noch partijen (art. 26 lid 1 Ruilverkavelingswet),&#13;
noch de grondkamer (art. 24 en 25 Ruilverkavelingswet) hiervan een akte&#13;
hebben opgemaakt. Aldus het hof bij arrest van 12 november 1984, AR&#13;
1985, 3915 (reeds besproken onder art. 8). </content><legacyfootnotes/><footnotes><footnote/></footnotes><auteurs>Mr A.H. T. Heister kamp</auteurs><published>1986-11-01 00:00:00</published><modified>1986-11-01 00:00:00</modified><editiondate>1986-11-01</editiondate><htmlpath>https://denhollander.info/artikel/6369</htmlpath></article>
</articles></edition>
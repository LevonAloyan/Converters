<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7189</id><udhid>UDH:TvAR/7189</udhid><titel>'G. de H en J.H. en M. de H. / ruilverkaveling 'Alblasserwaard''  (TvAR 1990/4389)</titel><searchwords><searchword>TvAR 8/9/1990</searchword><searchword>TvAR 1990/4389</searchword><searchword>UDH:TvAR/7189</searchword></searchwords><attachments><attachment><name>1990_nr 89_Rechtspraak_4389.pdf</name><extention>pdf</extention><url>https://denhollander.info/download/6783/ci</url></attachment></attachments><inleiding>Landinrichtingswet,&#13;
art. 210 en 212&#13;
Reclamanten stellen schade te lijden door&#13;
aanwijzing tot waterwingebied van de hun&#13;
toegedeelde gronden.&#13;
Dit is geen schade die voor vergoeding in&#13;
het kader van de lijst der geldelijke regelingen&#13;
in aanmerking komt. Niet is gebleken&#13;
dat de LC actiefis betrokken geweest bij de&#13;
plannen van de Drinkwaterleiding of één&#13;
en ander heeft kunnen voorzien. Voorkennis&#13;
van één commissielid kan niet aan de&#13;
commissie als zodanig worden toegerekend.</inleiding><content>Rechtbank Dordrecht, 9 augustus 1989&#13;
(Mr. A.D. Mijs, mr. C. Sikkel en mr.&#13;
T.A.C, van Hartingsveldt)&#13;
G. de H en J.H. en M. de H., reclamanten&#13;
tegen de lijst der geldelijke regelingen in de&#13;
ruilverkaveling 'Alblasserwaard', etc.&#13;
De bezwaren&#13;
Voor zover gehandhaafd houden de bezwaren&#13;
van reclamanten in beide zaken in, dat&#13;
de hun toegedeelde gronden in een (toekomstig)&#13;
waterwingebied liggen en daardoor&#13;
een verminderde vermogens- en exploitatiewaarde&#13;
hebben. Zij achten de prijs&#13;
voor de overbedeling daarom te hoog en zij&#13;
maken voorts aanspraak op vergoeding&#13;
van waardevermindering voor de overige&#13;
gronden. Reclamanten achten de landinrichtingscommissie&#13;
aansprakelijk omdat&#13;
althans één lid van de commissie tevens&#13;
bestuurslid van de Drinkwaterleiding Alblasserwaard&#13;
en Vijfheerenlanden is — en&#13;
dus van de plannen op de hoogte geweest&#13;
moet zijn - en omdat de commissie actief&#13;
heeft meegewerkt aan de aanwijzing tot&#13;
waterwingebied van onder meer de aan reclamanten&#13;
toegedeelde gronden.&#13;
De landinrichtingscommissie betwist dat&#13;
zij actief heeft meegewerkt aan aanwijzing&#13;
van bepaalde gronden tot waterwingebied.&#13;
Met reclamanten J.H. en M. de Hoop is op&#13;
4 april 1980 een overeenkomst tot boerderijverplaatsing&#13;
gesloten. Krachtens deze&#13;
overeenkomst is aan hen in pacht en aan G.&#13;
de Hoop in eigendom ruim 17 ha toegedeeld&#13;
en aan hen zelf in eigendom ongeveer&#13;
7,5 ha, waarvan ongeveer 7 ha als overbedeling.&#13;
Pas in januari 1981 is de commissie&#13;
benaderd door de Drinkwaterleiding voor&#13;
grond ten behoeve van een pompstation.&#13;
De commissie had geen grond beschikbaar.&#13;
Het bedrijf heeft daarom buiten de commissie&#13;
om aan Staatsbosbeheer toegedeelde&#13;
voor genoemd doel geschikte percelen aangekocht.&#13;
De eventuele waterwingebieden&#13;
zijn in het door de Provincie Zuid-Holland&#13;
vastgestelde streekplan opgenomen, maar&#13;
nog niet als zodanig in gemeentelijke&#13;
bestemmingsplannen aangewezen. Zou deze&#13;
bestemming verwezenlijkt worden, dan&#13;
hebben reclamanten recht op schadevergoeding&#13;
krachtens art. 49 van de Wet op de&#13;
Ruimtelijke Ordening en/of art. 35 Grondwaterwet.&#13;
De commissie ontkent voorwetenschap&#13;
via één harer leden. Wel was in de streek algemeen&#13;
bekend dat de Drinkwaterleiding&#13;
behoefte had aan uitbreiding van de wingebieden&#13;
en daarvoor plannen ontwikkelde.&#13;
Beoordeling van de bezwaren&#13;
De rechtbank onderkent dat reclamanten&#13;
schade kunnen lijden door aanwijzing van o.a. de hun toegedeelde gronden tot waterwingebied&#13;
en wellicht reeds lijden door de&#13;
bouw van een pompstation. Dit is echter&#13;
geen schade, die voor vergoeding of verrekening&#13;
in het kader van de lijst der geldelijke&#13;
regelingen in aanmerking komt. Niet is&#13;
gebleken dat de landinrichtingscommissie&#13;
actief betrokken is geweest bij de plannen&#13;
van de Drinkwaterleiding, of al in 1980&#13;
heeft kunnen voorzien dat de gronden van&#13;
reclamanten daarin opgenomen zouden&#13;
worden. Aanwijzing tot waterwingebied,&#13;
of juist het beletten van aanwijzing, behoort&#13;
niet tot de competentie van de commissie,&#13;
maar geschiedt op provinciaal en&#13;
gemeentelijk niveau. Eventuele planschade&#13;
of feitelijke schade komt in aanmerking&#13;
voor vergoeding krachtens de Wet R.O.&#13;
en/of de Grondwaterwet. De rechtbank&#13;
merkt nog op dat de eventuele voorkennis&#13;
van één commissielid, indien ten deze al relevant,&#13;
niet aan de commissie als zodanig&#13;
kan worden toegerekend.&#13;
De bezwaren dienen derhalve te worden&#13;
afgewezen, waarbij de rechtbank termen&#13;
aanwezig acht de proceskosten te compenseren,&#13;
etc.</content><legacyfootnotes/><footnotes><footnote/></footnotes><auteurs>Mr. A.D. Mijs, mr. C. Sikkel en mr.&#13;
T.A.C, van Hartingsveldt</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7189</htmlpath></article>
</articles></edition>
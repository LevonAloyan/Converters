<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1980</searchword><id>6560</id><udhid>UDH:TvAR/6560</udhid><titel>SYSTEEM LANDINRICHTINGSWET; VERSCHILLENDE VORMEN EN PROCEDURES</titel><searchwords><searchword>TvAR 8/1980</searchword><searchword>UDH:TvAR/6560</searchword></searchwords><attachments><attachment><name>1980_nr 8_Artikel_Dam.pdf</name><extention>pdf</extention><url>https://denhollander.info/download/6333/ci</url></attachment></attachments><inleiding>I. Inleiding&#13;
Landinrichting is een gecompliceerd procesmatig verlopend gebeuren.&#13;
De wet geeft van het begrip geen definitie. Wel is in artikel 4 van de wet een&#13;
doelomschrijving opgenomen. „Landinrichting strekt tot inrichting van&#13;
het landelijk gebied overeenkomstig de functies van dat gebied, zoals deze&#13;
in het kader van de ruimtelijke ordening zijn aangegeven".&#13;
Landinrichting beoogt derhalve een geschikt maken van het landelijk gebied&#13;
voor de functies, die daaraan in het kader van de ruimtelijke ordening&#13;
zijn toegedacht. De omschrijving gaat ervan uit, dat in het kader van de&#13;
ruimtelijke ordening beslissingen worden genomen, waarbij is aangegeven&#13;
welke functie het landelijk gebied en elk deel daarvan in ruimtelijk opzicht&#13;
dient te vervullen. Het ontwerp wil nu spelregels geven, welke in acht moeten&#13;
worden genomen om te bevorderen dat dit gebied physiek en juridisch&#13;
in een zodanige toestand wordt gebracht, dat het optimaal overeenkomstig&#13;
die functies kan functioneren. Deze spelregels zijn ook dringend noodzakelijk,&#13;
omdat bij een ingrijpend proces als de landinrichting tal van mensen&#13;
en zaken zijn betrokken en daarbij drastisch wordt ingegrepen in de onderlinge&#13;
relaties en privaatrechtelijke verhoudingen.&#13;
In deze bijdrage zullen de volgende onderwerpen worden behandeld:&#13;
II. Het systeem van het ontwerp&#13;
A. De indeling van het ontwerp&#13;
B. Doelstelling en vormen van landinrichting&#13;
III. De procedure van de landinrichting in hoofdtrekken&#13;
A. Voorbereidingsprocedure, besluitvorming en planprocedure&#13;
B. Uitvoering van werken; begrenzingenplan; regeling eigendom,&#13;
beheer en onderhoud van onroerende goederen van algemeen&#13;
nut&#13;
C. Herverkaveling.</inleiding><content>II. Het systeem van het ontwerp Landinrichtingswet&#13;
A. De indeling van het wetsontwerp.&#13;
Het ontwerp is ingedeeld in 9 hoofdstukken, waarvan een aantal is onderverdeeld&#13;
in een aantal titels, welke op hun beurt soms weer zijn onderverdeeld&#13;
in een aantal afdelingen. Ik laat deze indeling hieronder volgen,&#13;
waarbij, voor zover dit wenselijk leek, een korte omschrijving is opgenomen. Hoofdstuk I Algemene Bepalingen (artt. 1-11)&#13;
Dit hoofdstuk bevat enkele begripsbepalingen, de doelomschrijving van&#13;
landinrichting, een (niet limitatieve) opsomming van sectoren ten behoeve&#13;
waarvan de landinrichting maatregelen en voorzieningen kan omvatten, een&#13;
bepaling omtrent het structuurschema Landinrichting, enkele bepalingen&#13;
m.b.t. de Centrale Landinrichtingscommissie, een bepaling omtrent een&#13;
gedoogplicht voor het betreden van en het verrichten van handelingen t.a.v.&#13;
grond ten behoeve van de voorbereiding van de landinrichting, een bepaling&#13;
waarbij bepaalde objecten worden gevrijwaard van verandering van recht&#13;
en/of gebruikstoestand en een bepaling regelende de mogelijkheid van het&#13;
stellen van regels omtrent een toeslag i.v.m. de bij de W.V.L. te regelen&#13;
prijsbeheersing.&#13;
Hoofdstuk II Vormen van Landinrichting (artt. 12-16)&#13;
Hoofdstuk III Voorbereiding van en besluit tot herinrichting en ruilverkaveling.&#13;
Titel 1. Voorbereidingsschema&#13;
Landinrichting&#13;
(artt. 17-25)&#13;
Landinrichtingscommissie&#13;
Landinrichtingsprogramma Besluit tot&#13;
herinrichting Besluit tot ruilverkaveling&#13;
Afd. I Algemeen Afd. II Registratie&#13;
van eigenaren&#13;
en pachters Afd. III&#13;
Stemming Afd. IV&#13;
Verbodsbepalingen Landinrichtingsplan&#13;
Gelijktijdige voorbereiding van&#13;
landinrichtingprogramma en&#13;
landinrichtingsplan&#13;
Hoofdstuk IV Voorbereiding van en besluit tot&#13;
aanpassingsinrichting (artt. 83-105)&#13;
Hoofdstuk V Ruilverkaveling bij overeenkomst (artt. 106-110)&#13;
Hoofdstuk VI Uitvoering van werken; begrenzingenplan; regeling eigen&#13;
dom, beheer en onderhoud van onroerende,goederen van al&#13;
gemeen nut.&#13;
Titel 1. Uitvoering van werken (artt. 111-116) Titel 2. Begrenzingenplan en regeling&#13;
eigendom, beheer en onderhoud&#13;
van de daarin opgenomen&#13;
voorzieningen&#13;
Afd. 1. Begrenzingenplan (artt. 117-118)&#13;
Afd. 2. Regeling eigendom en&#13;
onderhoud van onroe&#13;
rende goederen van&#13;
algemeen nut (art. 119-124)&#13;
Hoofdstuk VII Herverkaveling&#13;
Titel 1. Bepalingen omtrent het recht&#13;
van de eigenaar (artt. 125-134)&#13;
Titel 2. Bepalingen omtrent pacht (artt. 135-144)&#13;
Titel 3. Bepalingen omtrent andere&#13;
rechten (art. 145 )&#13;
Titel 4. De vaststelling van de rechten&#13;
en van de schatting (artt. 146-176)&#13;
Titel 5. Plan van tijdelijk gebruik (artt. 177-182)&#13;
Titel 6. Plan van toedeling&#13;
Afd. 1. Richtlijnen voor het&#13;
plan van toedeling (artt. 183-187)&#13;
Afd. 2. Plan van toedeling (artt. 188-196)&#13;
Titel 7. Gelijktijdig opmaken van de lijst&#13;
van rechthebbenden, het register&#13;
van schattingsuitkomsten van&#13;
het plan van toedeling en gelijk&#13;
tijdige terinzagelegging&#13;
daarvan (artt. 197-198)&#13;
Titel 8. Akte van toedeling (artt. 199-201)&#13;
Titel 9. De tweede schatting en de lijst&#13;
der geldelij ke regelingen (artt. 202-210)&#13;
Titel 10. Gelijktijdige opmaking van het&#13;
plan van toedeling en de lijst der&#13;
geldelijke regelingen en gelijk&#13;
tijdige ter inzagelegging&#13;
daarvan (artt. 211-212)&#13;
Hoofdstuk VIII Kosten (artt. 213-222)&#13;
Hoofdstuk IX Overgangs- en slotbepalingen (artt. 223-231) B. Doelstelling en vormen van landinrichting&#13;
1. Doelstelling&#13;
In de inleiding kwam de doelstelling van de landinrichting reeds kort ter&#13;
sprake.&#13;
In de Ruilverkavelingswet 1954 is de doelstelling van de ruilverkaveling&#13;
vrij strikt beperkt tot de agrarische sector. Dit betekent dat de bevoegdheden&#13;
van de ruilverkavelingsinstanties in het algemeen beperkt zijn tot deze&#13;
sector. Voor de consequenties daarvan moge ik verwijzen naar het jurisprudentie-&#13;
overzicht omtrent artikel 2 van de Ruilverkavelingswet 1954 in&#13;
het juni-nummer van deze jaargang van dit blad.&#13;
Het hier besproken wetsontwerp komt met een veel bredere doelstelling.&#13;
Daarbij is eigenlijk als enige beperking opgenomen, dat het betreft inrichting&#13;
van het landelijk gebied, overeenkomend met wat in de ruimtelijke ordening&#13;
als buitengebied pleegt te worden aangeduid. In de M.v.T. schijnt&#13;
dit begrip bovendien nogal ruim te worden uitgelegd (p. 14). Voor het&#13;
overige wil de landinrichting aan een meervoud van functies van de landelijke&#13;
gebieden gestalte geven (M.v.T. ad art. 4, p. 50).&#13;
Het ontwerp noemt in art. 5 een aantal van die functies, dat uitdrukkelijk&#13;
niet-limitatief is bedoeld, n.1.&#13;
a. de land-, tuin- en bosbouw;&#13;
b. de natuur en het landschap;&#13;
c. de infrastructuur;&#13;
d. de openluchtrecreatie;&#13;
e. de cultuurhistorie.&#13;
Dit zijn wel de meest voorkomende functies welke in het landelijk gebied&#13;
een rol spelen. Blijkens de toelichting op art. 5 kan daarnaast gedacht worden&#13;
aan maatregelen t.b.v. dorpsvernieuwing, waterwinning en de winning&#13;
van bodemmaterialen.&#13;
Welke sectoren in een concreet gebied een functie vervullen of moeten&#13;
gaan vervullen is voor de landinrichting in principe een gegeven voortvloeiend&#13;
uit in het kader van de ruimtelijke ordening gestelde regels. Ook&#13;
dit aspect brengt art. 4 tot uitdrukking.&#13;
Naast de beperking tot het landelijk gebied is er dus de beperking tot de&#13;
functies welke voor dit gebied in het kader van de ruimtelijke ordening zijn&#13;
erkend.&#13;
De ontwerpers wijzen er op, dat de in het ontwerp gegeven regelen uitsluitend&#13;
betreffen projectsgewijze landinrichting en daarmede het in onderlinge&#13;
samenhang verwezenlijken van de doelstellingen voor het betrokken&#13;
gebied (M.v.T. p. 14). Daarbij moet men wel voor ogen houden, dat er niet alleen een zekere&#13;
spanning zal bestaan tussen de verschillende sectoren onderling, doch ook&#13;
tussen de regelgeving in het kader van de r.o. en de uitvoering van het landinrichtingsproject.&#13;
Veelal zal niet alleen de regelgeving de planning en uitvoering&#13;
van het project bepalen, maar ook andersom de planning en uitvoering&#13;
van het project aanleiding kunnen vormen tot een wenselijke wijziging&#13;
van de regels.&#13;
Met het oog hierop is in het ontwerp gekozen voor een zekere spilfunctie&#13;
van de provincie bij de landinrichting, aangezien daar ook een belangrijke&#13;
rol wordt gespeeld t.a.v. de ruimtelijke ordening op regionaal en locaal&#13;
gebied.&#13;
Het is de vraag of de voorzieningen in het ontwerp terzake voldoende&#13;
soulaas bieden met name waar het gaat om de laatste detaillering van de regelen&#13;
in of bij het bestemmingsplan en van het in uitvoering zijnde plan.&#13;
Op de verhouding ruimtelijke ordening - landinrichting zal overigens in&#13;
een afzonderlijke bijdrage in dit nummer worden ingegaan.&#13;
„Aangezien tussen gebieden verschillen voorkomen in uitgangssituaties&#13;
en in de door middel van landinrichting te verwezenlijken doeleinden,&#13;
voorziet het ontwerp vier vormen van landinrichting, te weten&#13;
herinrichting, ruilverkaveling, aanpassingsinrichting en ruilverkaveling bij&#13;
overeenkomst",&#13;
aldus de M.v.T. op p. 12. Op deze vormen zal thans nader worden ingegaan.&#13;
2. Vormen van landinrichting&#13;
a. Ruilverkaveling bij overeenkomst (art. 16, artt. 106-110)&#13;
Ik begin bij de laatste van bovengenoemde vormen. Uit een oogpunt van&#13;
systematiek past deze vorm m.i. minder goed in dit kwartet. Hoewel op&#13;
zichzelf genomen men wellicht wel kan volhouden dat deze vorm voldoet&#13;
aan de doelomschrijving van de landinrichting van het ontwerp, zijn er&#13;
toch, vergeleken bij andere vormen, in het oog lopende verschillen.&#13;
Het gaat hier om een geheel privaatrechtelijke vorm van inrichting. Hoewel&#13;
op zichzelf genomen wel denkbaar is dat verschillende sectoren erbij&#13;
betrokken zouden zijn, zal deze vorm zich in de praktijk wel voornamelijk&#13;
bepalen tot de agrarische sector. De naamgeving „ruilverkaveling bij overeenkomst"&#13;
en niet „landinrichting bij overeenkomst" wijst ook al in die&#13;
richting, hoewel de wet strikt genomen geen beperking tot die sector inhoudt.&#13;
Er is bij deze vorm geen sprake van een ambtelijke voorbereiding en medewerking&#13;
geschiedt geheel op basis van vrijwilligheid van betrokkenen. Het lijkt mij dan ook meer voor de hand liggend deze vorm niet als één&#13;
van de in de wet geregelde vormen van landinrichting aan te merken, doch&#13;
zich te bepalen tot de regeling van Hoofdstuk V van het ontwerp. Daarin&#13;
wordt met name de mogelijkheid geopend om, onder goedkeuring van de&#13;
Minister van Landbouw en Visserij, de C.L.C, gehoord, bepalingen van&#13;
Hoofdstuk VI, VII en VIII (uitgezonderd de bepalingen omtrent pacht)&#13;
toepasselijk te verklaren.&#13;
Deze regeling komt overeen met de huidige ruilverkavelingsovereenkomst.&#13;
Een nieuw element is, dat door overschrijving van de overeenkomst&#13;
in de openbare registers de overeenkomst ook verbindend wordt voor opvolgers&#13;
in het zakelijk recht onder bijzondere titel.&#13;
De door de wet gestelde eisen voor de ruilverkaveling bij overeenkomst&#13;
laten m.i. onverlet de mogelijkheid van twee- of meerzijdige ruilovereenkomsten.&#13;
De voorschriften hebben slechts ten doel de nodige voorwaarden&#13;
te scheppen voor de mogelijkheid om bepaalde regelen van de landinrichtingswet&#13;
op de overeenkomst van toepassing te verklaren.&#13;
b. De aanpassingsinrichting (artt. 15, 83-105 en 129)&#13;
Artikel 15 bepaalt, dat deze vorm van landinrichting plaats vindt in een&#13;
gebied in samenhang met het treffen van een op zichzelf staande infrastructurele&#13;
voorziening van nationaal of regionaal belang.&#13;
We hebben hier te maken met een enigszins afwijkende vorm van landinrichting.&#13;
Afwijkend in die zin, dat in tegenstelling met de meer normale&#13;
typen als herinrichting en ruilverkaveling, hier sprake is van een wat de&#13;
M.v.T. noemt „volgend" (p. 53) en „aanvullend" karakter van deze vorm&#13;
van landinrichting. De totstandkoming is afhankelijk van het hoofdelement:&#13;
bijv. een rijks- of provinciale weg, een leidingstraat of een project&#13;
voor openlucht-recreatie.&#13;
,,De besluitvorming, omtrent deze infrastructurele voorzieningen ligt&#13;
buiten de procedure van dit ontwerp. De aanpassingsinrichting volgt de&#13;
besluitvorming omtrent deze infrastructurele voorziening. De procedure&#13;
voor de aanpassingsinrichting is dientengevolge eenvoudiger van opzet&#13;
dan bij herinrichting en ruilverkaveling. Het orgaan dat het besluit&#13;
neemt omtrent de tot de aanpassingsinrichting leidende voorziening zal&#13;
bij de besluitvorming en de uitvoering van deze aanpassingsinrichting&#13;
ten nauwste worden betrokken". (M.v.T. p. 12). Niet geheel duidelijk is&#13;
of slechts het „bevoegd orgaan" bedoeld in art. 83, dan wel ook de&#13;
instanties genoemd in art. 22 een verzoek om aanpassingsinrichting te&#13;
bevorderen kunnen indienen. Het ontwerp sluit de in art. 22 bedoelde&#13;
instanties niet uit en men zou kunnen stellen dat in art. 83 slechts rekening is gehouden met de mogelijkheid dat het „bevoegd orgaan"&#13;
niet tot de in art. 22 genoemde categorieën behoort. Op p. 42 van de&#13;
M.v.T. wordt echter wel sterk de indruk gewekt, dat het initiatief uitsluitend&#13;
ligt bij het bevoegde orgaan, terwijl voor anderen de mogelijkheid&#13;
bestaat om via de inspraakprocedures n.a.v. de te treffen infrastructurele&#13;
voorziening op de wenselijkheid van de aanpassingsinrichting de aandacht&#13;
te vestigen.&#13;
„Omdat de afweging van de beslissingen over het „hoofdelement" buiten&#13;
het kader van de landinrichting plaatsvindt en aanpassingsinrichting&#13;
uitsluitend als gevolg van die beslissing tot stand komt, kan de&#13;
aanpassingsinrichting niet de procedure van het Voorbereidingsschema&#13;
Landinrichting doorlopen. Voorts is het niet nodig een programma op te&#13;
stellen." (M.v.T. p. 36)&#13;
In afwijking van artikel 5 van het ontwerp beperkt art. 15 verder de mogelijke&#13;
voorzieningen tot de infrastructuur, de land-, tuin- en bosbouw, de&#13;
natuur, het landschap en de openlucht-recreatie (vgl. M.v.T. p. 53).&#13;
Art. 15 bepaalt voorts dat herverkaveling bij aanpassingsinrichting in&#13;
één blok plaatsvindt, omdat het aan te passen gebied, naar verwachting&#13;
veelal van betrekkelijk geringe omvang zal zijn (M.v.T. p. 34). De beperkte&#13;
omvang en zorgvuldige begrenzing wordt ook elders in de M.v.T. benadrukt&#13;
(p. 36).&#13;
Het is mij niet geheel duidelijk of de ontwerpers er van uitgaan dat een&#13;
aanpassingsinrichting naar zijn aard beperkt van omvang is dan wel dat&#13;
men het om bepaalde redenen wenselijk acht deze beperkt te houden. Immers&#13;
op zichzelf kan men zich wel voorstellen, gelet op de aard van de bedoelde&#13;
hoofdvoorzieningen, dat deze op een vrij groot gebied verstorend&#13;
zullen kunnen inwerken. Is het nu de bedoeling, indien voor een groter gebied&#13;
aanleiding tot inrichting zou ontstaan dan een andere vorm te kiezen&#13;
bijv. herinrichting of ruilverkaveling? Ik kan uit wet of toelichting niet opmaken,&#13;
dat het de bedoeling zou zijn dat bij de bedoelde hoofd voorzieningen&#13;
uitsluitend de vorm van aanpassingsinrichting in aanmerking zou komen.&#13;
Opvallend is ook de nadruk waarmee in de M.v.T. wordt gesteld, dat de&#13;
aanpassingsinrichting mede beoogt de kosten van de hoofdvoorziening te&#13;
drukken (p. 36 en p. 43).&#13;
Op art. 129 hoop ik in het hoofdstuk over de herverkaveling nog nader in&#13;
te gaan, terwijl procedurele afwijkingen in het onderdeel over de procedure&#13;
nog nader ter sprake kunnen komen.&#13;
3. Ruilverkaveling en Herinrichting&#13;
Deze beide vormen worden tezamen behandeld, omdat vooral in de onderlinge confrontatie de onderscheidende kenmerken in het oog&#13;
springen.&#13;
Het onderscheid tussen beide vormen ligt met name in de wijze van&#13;
besluitvorming, de mate van herverkaveling, de mogelijkheid van onteigening&#13;
en de mogelijkheid van korting. De keus tussen beide vormen&#13;
wordt voornamelijk bepaald naar gelang van de ruimtelijke functie van&#13;
het betreffende gebied. Om met dit laatste te beginnen: art. 14 bepaalt&#13;
dat voor ruilverkaveling in aanmerking komen gebieden, die ruimtelijk&#13;
een overwegend agrarische functie, doch niet in belangrijke mate een&#13;
niet-agrarische functie vervullen of moeten vervullen. Voor&#13;
ruilverkaveling moet derhalve de agrarische functie overheersend zijn in&#13;
het betreffende gebied.&#13;
Het moeten vervullen zal daarbij slaan op een wijziging van de in het&#13;
kader van de ruimtelijke ordening gegeven regels, of in ieder geval op een&#13;
nog niet aangepast zijn van de werkelijkheid aan die regels. Dit kan in&#13;
principe zowel een overgang van een niet-agrarische functie naar een&#13;
agrarische functie zijn als andersom, doch het eerste zal niet veel&#13;
voorkomen. Op soortgelijke wijze bepaalt art. 13, dat voor herinrichting&#13;
in aanmerking komen gebieden die ruimtelijk naast een agrarische functie&#13;
ook in belangrijke mate een niet-agrarische functie vervullen of moeten&#13;
vervullen.&#13;
Zowel voor herindeling als voor ruilverkaveling wordt er van&#13;
uitgegaan dat het gebied mede een agrarische functie vervult of moet&#13;
vervullen, zij het in het ene geval in ondergeschikte mate en in het&#13;
andere geval in overwegende mate.&#13;
Naar uit de M.v.T. (p. 35) valt af te leiden zal een eerste indicatie tot de&#13;
keus van de ene of de andere vorm reeds te vinden zijn in het van&#13;
regeringswege op te maken structuurschema. Naast de functies die in het&#13;
gebied aanwezig zijn zal daarbij echter ook al meteen een rol spelen de&#13;
betekenis die zal worden gehecht aan de met de vorm samenhangende&#13;
wijze van besluitvorming. De ontwerpers verwachten niet, dat de&#13;
typering van de functies van de diverse delen van het landelijk gebied&#13;
zich volgens een strak stramien laat bepalen, laat staan voorspellen.&#13;
Aangenomen wordt dat slechts in een beperkt aantal gevallen een uitgesproken&#13;
enkelvoudige functie kan worden omschreven. Betrekkelijk&#13;
weinig zal het voorkomen, dat een gebied uitsluitend een&#13;
landbouwkundige functie heeft en ook wordt geen veelvuldige toepassing&#13;
van de wet verwacht m.b.t. gebieden, die geen of nauwelijks een&#13;
agrarische functie hebben.&#13;
De nieuwe formuleringen zijn ook bedoeld om in het kader van de&#13;
decentralisatie van bevoegdheden voldoende ruimte voor bestuurlijke&#13;
beslissingen op provinciaal niveau te geven, aldus de M.v.T. op p. 52,&#13;
waar voorts nog een aantal belangrijke aanknopingspunten voor de&#13;
keuze wordt genoemd. Conclusie moet zijn, dat de wet geen scherp afgebakende grenzen wil&#13;
stellen tussen beide vormen doch eerder duidt op een vloeiende overgang,&#13;
waarbij in het beleid de keuze moet worden geconcretiseerd. Het laatste&#13;
moment daarvoor is wanneer Provinciale Staten een besluit nemen omtrent&#13;
het vaststellen van het landinrichtingsprogramma.&#13;
Erkend wordt (p. 35), dat voor de keuze de functie-typering niet zonder&#13;
meer doorslaggevend zal zijn en dat deze keuze mede beïnvloed kan worden&#13;
door de verschillen tussen herinrichting en ruilverkaveling, waarvan als&#13;
belangrijkste worden omschreven:&#13;
,,a. het besluit tot herinrichting wordt genomen door provinciale staten,&#13;
uit hoofde van de in het geding zijnde algemene belangen, het&#13;
besluit tot ruilverkaveling door de eigenaren en verbruikers via een&#13;
stemming; (in beide gevallen vormt het door provinciale staten vast&#13;
te stellen programma de grondslag voor de beslissing);&#13;
b. bij herinrichting kan herverkaveling van het gehele gebied of een&#13;
gedeelte ervan plaatsvinden; bij ruilverkaveling wordt op het gehele&#13;
gebied herverkaveling toegepast;&#13;
c. bij herinrichting kan onteigening plaatsvinden op basis van een&#13;
daartoe in de onteigeningswet op te nemen titel;&#13;
d. bij de herinrichting kan daarnaast in het kader van de herverkaveling&#13;
een korting ten laste van ieder blok worden toegepast tot maxi&#13;
maal 3%; deze korting heeft betrekking op het blok minus de voor&#13;
onteigening aangewezen gronden; de korting kan uitsluitend worden&#13;
toegepast voor het tot stand brengen of verbeteren van wegen,&#13;
waterlopen e.d.;&#13;
e. bij ruilverkaveling kan geen onteigening plaatsvinden, maar uitsluitend&#13;
een korting worden toegepast; ten laste van ieder blok kan de&#13;
ze korting maximaal 5% bedragen; de korting kan behalve voor we&#13;
gen, waterlopen e.d. ook worden toegepast ten behoeve van&#13;
andere doeleinden van openbaar nut."&#13;
III. De procedure van de landinrichting in hoofdtrekken&#13;
Aan de behandeling van dit onderdeel laat ik voorafgaan een kort overzicht&#13;
van de belangrijkste organen en instanties die een rol spelen bij de&#13;
landinrichting.&#13;
Het regeringsbeleid m.b.t. de landinrichting komt vooral tot uitdrukking&#13;
in het Structuurschema Landinrichting.&#13;
Art. 6, tweede lid, bepaalt: „Het structuurschema bevat voor een daarin&#13;
vermelde tijd de hoofdlijnen en beginselen van het nationale landinrichtingsbeleid en geeft in het bijzonder inzicht in de ruimtelijke aspecten&#13;
van dat beleid. Het structuurschema wordt aangemerkt als een onderdeel&#13;
van het Regeringsbeleid als bedoeld in artikel 2a van de Wet op de&#13;
Ruimtelijke Ordening (Stb. 1962, 286)". Men zie hieromtrent p. 22 en&#13;
34/35 van de M.v.T.&#13;
Een zeer belangrijke rol is toebedeeld aan de eerste ondertekenaar&#13;
van het ontwerp, de Minister van Landbouw en Visserij, veelal in&#13;
overeenstemming met de Minister van C.R.M. Hij speelt een&#13;
belangrijke rol bij de samenstelling van de C.L.C. (art. 8) en levert de&#13;
dienst die de C.L.C, bij de uitwerking van haar taken bijstaat&#13;
(landinrichtingsdienst) (art. 7). Hij stelt het voorbereidingsschema vast&#13;
(artt. 17 e.v.), de instructie voor de landinrichtingscommissie (artt. 31&#13;
en 89) en benoemt de secretaris van deze commissie (art. 29). Zijn&#13;
goedkeuring is vereist bij afwijking door Provinciale Staten (resp.&#13;
G.S.) van het advies van de C.L.C, bij de vaststelling van programma&#13;
en plan (artt. 72 e.v. en art. 77), alsmede bij toepasselijkverklaring van&#13;
wettelijke regels op een ruilverkavelingsovereenkomst (art. 109). Hij&#13;
heeft in bepaalde gevallen, bij omschrijving door G.S. van de&#13;
gestelde termijnen, de bevoegdheid tot vaststelling van het&#13;
aanpassingsplan en tot het nemen van het besluit tot aanpassingsinrichting&#13;
(art. 101).&#13;
Centraal is ook de rol van de Centrale Landinrichtingscommissie&#13;
(C.L.C.), opvolgster van de vroegere Centrale Cultuurtechnische Commissie&#13;
(C.C.C.). Het is het overleg- en adviesorgaan voor&#13;
landinrichting op Rijksniveau (artt. 7 en 8). De taken van de&#13;
commissie zijn door het hele ontwerp nader aangegeven en&#13;
geconcretiseerd. In de procedure van de uitvoering heeft zij vooral een&#13;
functie van technisch en financieel toetsingsorgaan van de centrale&#13;
overheid m.b.t. het door de landinrichtingscommissie gevoerde beleid&#13;
(M.v.T. p. 46). Voor een toelichting op de taak en samenstelling van de&#13;
commissie zie M.v.T. p. 25. Het maximum aantal leden wordt van 10&#13;
(art. 3 Ruilverkavelingswet 1954) gebracht op 20 (art. 7 ontwerp). Was&#13;
de C.C.C, voor de helft samengesteld uit leden van agrarische&#13;
herkomst, het laat zich aanzien, dat deze sector in de C.L.C, relatief in&#13;
veel geringere mate vertegenwoordigd zal zijn (vgl. art. 8).&#13;
Een belangrijke rol is ook weggelegd voor de provinciale overheid&#13;
(P.S. en G.S.). Dit geldt met name op het gebied van de coördinatie tussen&#13;
ruimtelijke ordening en landinrichting. Vergeleken bij de Ruilverkavelingswet&#13;
1954 is de positie in dit opzicht enigszins versterkt,&#13;
mede op grond van een zeker streven naar decentralisatie van de&#13;
besluitvorming. Financieel blijft echter het zwaartepunt bij de centrale&#13;
overheid. Vgl. M.v.T. p. 22/23. Bij elk afzonderlijk landinrichtingsproject speelt voorts de landinrichtingscommissie&#13;
een belangrijke rol. Deze is belast met de leiding van de&#13;
voorbereiding en van de uitvoering van het project en vervult de taken,&#13;
welke bij de ruilverkaveling thans worden verzorgd door&#13;
voorbereidingscommissie en plaatselijke commissie. Instelling, status en&#13;
samenstelling van de commissie wordt geregeld in de artt. 26-31 van&#13;
het ontwerp.&#13;
Instelling geschiedt door G.S. in overeenstemming met de C.L.C.&#13;
Met nadruk wordt in de toelichting gesteld, dat bij gebreke van&#13;
overeenstemming geen instelling plaatsvindt, mede op grond van&#13;
ervaringen opgedaan in het kader van de Ruilverkavelingswet.&#13;
De commissie bestaat uit ten hoogste zeven leden. Indien aard of&#13;
omvang van het gebied daartoe aanleiding geven, kan dit aantal worden&#13;
verhoogd. De samenstelling is erop gericht de commissie in staat te&#13;
stellen de te behartigen belangen zo goed mogelijk te vervullen. Deze zal&#13;
bij een ruilverkaveling dan ook anders kunnen zijn dan bij een&#13;
herinrichting. Nadere regels worden gesteld bij A.M.v.B.. G.S. kunnen&#13;
aan de commissie (weer in overeenstemming met de C.L.C.)&#13;
adviserende leden toevoegen. Daarbij is vooral gedacht aan&#13;
vertegenwoordigers van gemeenten en waterschappen (voorzover deze&#13;
niet reeds als lid zitting hebben) en van rijks- en provinciale diensten.&#13;
De commissie speelt ook een rol in diverse bezwaren-procedures. Men&#13;
zie verder M.v.T. p. 24/25 en p. 55 e.v.&#13;
A. Voorbereidingsprocedure en besluitvorming&#13;
1. Het verzoek om landinrichting&#13;
Dit wordt geregeld in de artt. 22 e.v. van het ontwerp en komt in de&#13;
plaats van wat in de Ruilverkavelingswet 1954 de aanvrage wordt&#13;
genoemd. Grote betekenis kan er niet aan worden gehecht. Men zie&#13;
de M.v.T. op p. 29/30, waar de redenen worden uiteengezet waarom&#13;
geen beroep op de Kroon bij afwijzing van het verzoek in het ontwerp&#13;
is opgenomen.&#13;
Het is niet geheel duidelijk of zodanig verzoek voorwaarde is voor het&#13;
komen tot een voorbereiding van een landinrichting. M.i. is dat niet het&#13;
geval en kunnen ook zonder verzoek gebieden op het hierna te bespreken&#13;
voorbereidingsschema worden geplaatst. Is eenmaal zodanig verzoek&#13;
gedaan, dan moeten G.S. bij het doen van voorstellen omtrent de&#13;
vaststelling van dit schema de zienswijze van de C.L.C, omtrent zodanig&#13;
verzoek bij de beoordeling in aanmerking nemen (art. 18, lid 2 sub b).&#13;
Het accent voor wat betreft het initiatief tot het in voorbereiding&#13;
nemen van een landinrichting is echter gelegd bij het provinciaal&#13;
bestuur via het reeds genoemde voorbereidingsschema (M.v.T. p. 37). Het verzoek wordt ingediend bij de Minister van Landbouw en Visserij,&#13;
die het in handen stelt van de C.L.C. Deze stelt haar zienswijze omtrent het&#13;
verzoek op en brengt dit ter kennis van de betrokken instanties en verzoekers&#13;
(art. 25). In art. 22 is aangegeven wie een verzoek om landinrichting&#13;
kunnen indienen. Vergeleken bij de huidige regeling dienaangaande in de&#13;
Ruilverkavelingswet 1954 (art. 31) kan worden opgemerkt, dat de organisaties,&#13;
die een verzoek kunnen indienen niet meer beperkt zijn tot die werkzaam&#13;
op agrarisch gebied, doch ook organisaties omvat werkzaam op het&#13;
gebied van behartiging van andere belangen, welke door landinrichting&#13;
kunnen worden gediend (bijv. natuur, landschap, recreatie). Voorts is, in&#13;
plaats van 1/5 van de eigenaren van het betrokken gebied als gerechtigd tot&#13;
het doen van een aanvraag, thans sprake van de eigenaars of gebruikers&#13;
van tenminste de helft van de oppervlakte van het in te richten gebied (vgl.&#13;
M.v.T. p. 54/55).&#13;
2. Het Voorbereidingsschema Landinrichting&#13;
Reeds thans bestaat in de praktijk voor ruilverkavelingen het z.g. volgordeschema.&#13;
Het is een door de C.C.C, vastgesteld schema van ruilverkavelingen&#13;
in voorbereiding, dat jaarlijks door de Minister van Landbouw en&#13;
Visserij bij de toelichting van zijn begroting wordt toegevoegd. Aan deze in&#13;
de praktijk gegroeide procedure wordt nu onder de naam voorbereidingsschema&#13;
landinrichting een wettelijke basis en uitwerking gegeven.&#13;
In dit voorbereidingsschema worden de gebieden aangegeven, waarvoor&#13;
een herinrichting of ruilverkaveling wordt voorbereid. Zoals hierboven&#13;
reeds werd opgemerkt doorloopt de aanpassingsinrichting deze procedure&#13;
niet, omdat deze nauw gekoppeld is aan een buiten de landinrichting om&#13;
vastgestelde infrastructurele voorziening (vgl. M.v.T. p. 54). Dit neemt&#13;
m.i. niet weg, dat het voorbereidingsschema kan worden beïnvloed door&#13;
vaststelling van aanpassingsinrichtingen, met name in verband met budgettaire&#13;
mogelijkheden, en uitvoeringscapaciteit. Het schema wordt jaarlijks&#13;
vastgesteld (art. 17) en toegezonden aan G.S., terwijl een uittreksel in de&#13;
Nederlandse Staatscourant wordt gepubliceerd (art. 21). Het beoogt inzicht&#13;
te geven in de stand van zaken van de voorbereiding in afzonderlijke projecten,&#13;
hetgeen jaarlijks tot verandering in de onderlinge prioriteiten aanleiding&#13;
kan geven. Hoewel, in verband met die mogelijke veranderingen,&#13;
geen termijnen in het schema worden vermeld kan toch veelal wel een indicatie&#13;
omtrent de stand van zaken worden verkregen (M.v.T. p. 54). Het&#13;
schema geeft informatie voor elk daarin vermeld gebied omtrent de te kiezen&#13;
vorm (herinrichting of ruilverkaveling). Voor gebieden die voor het&#13;
eerst op het schema worden vermeld worden tevens de overwegingen en uitgangspunten weergegeven welke tot die keuze hebben geleid. Tevens&#13;
worden dan de voorlopige grenzen van het in te richten gebied en van ieder&#13;
tot dat gebied behorend blok aangegeven.&#13;
Terzijde zij hierbij opgemerkt, dat de term ,,blok" in het ontwerp een&#13;
enigszins andere betekenis heeft dan in de huidige ruilverkavelingswet. In&#13;
dit ontwerp betekent het: ,,het geheel van in een herverkaveling begrepen&#13;
onroerende goederen" (art. 1) ter onderscheiding van „het in te richten gebied"&#13;
of ,,het gebied waarvoor landinrichting wordt voorbereid dan wel in&#13;
uitvoering is". Ik kom daarop later nog nader terug. Gevolg van plaatsing&#13;
op het voorbereidingsschema is, dat een landinrichtingscommissie wordt&#13;
ingesteld (art. 26) en begonnen kan worden met de opstelling van een landinrichtingsprogramma&#13;
(art. 32).&#13;
In het ontwerp ontbreekt een regeling omtrent opheffing van een landinrichtingscommissie,&#13;
indien een aanvankelijk op het schema vermeld project&#13;
daarop later niet meer voorkomt (vgl. art. 20, tweede lid). Wel kunnen&#13;
bij A.M.v.B. nadere regelen worden gegeven m.b.t. het ontslag van de leden&#13;
van de landinrichtingscommissie, (art. 27).&#13;
Vaststelling van het schema vindt plaats door de Minister van L. en V. in&#13;
overeenstemming met de Minister van C.R.M., op voordracht van,het&#13;
C.L.C, en gehoord de Rijksplanologische Commissie.&#13;
De gang van zaken bij de totstandkoming kan als volgt worden weergegeven:&#13;
Het initiatief tot het doen van voorstellen omtrent plaatsing op of&#13;
herziening van het voorbereidingsschema berust bij de colleges van G.S.&#13;
Deze voorstellen worden jaarlijks ingewacht. G.S. zijn daarbij niet geheel&#13;
vrij, doch dienen bij de voorstellen in aanmerking te nemen het van regeringswege&#13;
opgesteld structuurschema, de zienswijze van de C.L.C, omtrent&#13;
ingediende verzoeken om landinrichting en het provinciaal ruimtelijk beleid&#13;
voor zover neergelegd in een streekplan of een besluit van P.S., de provinciale&#13;
planologische commissie gehoord (art. 18; vgl. art. 116 en M.v.T.&#13;
P- 17).&#13;
Deze voorstellen vormen de basis voor de door de C.L.C, jaarlijks aan&#13;
de Minister uit te brengen voordracht, waarbij met allerlei aspecten rekening&#13;
wordt gehouden: de M.v.T. noemt de overwegingen van de provinciale&#13;
besturen, de budgettaire mogelijkheden, het ruimtelijk beleid, de sociaaleconomische&#13;
situatie, landbouwkundige ontwikkelingen en aspecten van&#13;
natuur en landschap (p. 38).&#13;
In verband met de samenhang tussen landinrichting en ruimtelijke ordening&#13;
is in een afzonderlijke toetsing van het voorbereidingsschema van het&#13;
landelijke en ruimtelijke beleid voorzien, door de Rijksplanologische Commissie&#13;
te horen (M.v.T. p. 38). 3. Landinrichtingsprogramma&#13;
Het betreft hier een nieuw in het ontwerp geïntroduceerde fase, waarin&#13;
fundamentele beleidsbeslissingen worden genomen met name ten aanzien&#13;
van de ruimtelijke afweging. Gezien dit beleidsbepalend karakter geschiedt&#13;
de vaststelling van het programma door Provinciale Staten, die het dienen&#13;
te toetsen aan de hoofdlijnen van het provinciaal ruimtelijk beleid. Dit&#13;
geldt zowel voor herinrichting als voor ruilverkaveling. Aangezien in een&#13;
afzonderlijke bijdrage wordt ingegaan op het ruimtelijk beleid i.v.m. de&#13;
landinrichting, ga ik daaraan hier grotendeels voorbij.&#13;
Het programma beoogt de doelstellingen en uitgangspunten van herinrichting&#13;
of ruilverkaveling, welke reeds globaal in structuurschema en&#13;
voorbereidingsschema zijn aangeduid, nader uit te werken, opdat de&#13;
inrichting van een bepaald gebied zo goed mogelijk kan worden afgestemd&#13;
op de functies die het vervult of moet gaan vervullen.&#13;
Kernpunt vormt de aanduiding van de maatregelen en voorzieningen die&#13;
in het betrokken landinrichtingsgebied moeten worden getroffen, passend&#13;
binnen de functies van dit gebied, zoals deze in het kader van de ruimtelijke&#13;
ordening zijn aangegeven (M.v.T. p. 57).&#13;
Voorts bevat het de grenzen van het in te richten gebied, van de daartoe&#13;
eventueel behorende herverkavelingsblokken en in grote lijnen van eventuele&#13;
beheersgebieden. Verder beschrijving van de bestaande toestand, aanduiding&#13;
van de ruimtelijke ontwikkeling, nadere uitwerking van uitgangspunten&#13;
en doeleinden, aanduiding inzake de grondverwerving en een voorlopige&#13;
raming van de kosten en de voorgestelde verdeling daarvan. Ook&#13;
dient een prognose te worden gemaakt van de uit de maatregelen en voorzieningen&#13;
voortvloeiende gevolgen (kosten-baten analyse, werkgelegenheidseffecten,&#13;
leef- en werkomstandigheden, effecten voor natuur en landschap,&#13;
water, bodem en lucht).&#13;
In verband met de kostenverdeling is in artikel 34, tweede lid, de bevoegdheid&#13;
voor de C.L.C, opgenomen te bepalen dat bepaalde maatregelen&#13;
en voorzieningen slechts in het plan worden opgenomen, indien tussen&#13;
landinrichtingscommissie en het betrokken openbaar lichaam (gemeenten&#13;
of waterschappen) overeenstemming is verkregen over de bijdrage van het&#13;
betrokken openbare lichaam in de kosten en de betalingsvoorwaarden.&#13;
Goedkeuring van deze overeenstemming door de C.L.C, is vereist.&#13;
De voorbereiding van het programma geschiedt in eerste instantie door&#13;
de landinrichtingscommissie. Zij stelt een voorontwerp op en is tevens belast&#13;
met de organisatie van de inspraak, waaromtrent bij A.M.v.B. nadere&#13;
regelen worden gesteld. Het voorontwerp wordt met een verslag van de resultaten&#13;
van de inspraak aan de C.L.C, toegezonden. Deze stelt het landinrichtingsprogramma in ontwerp vast, stuurt het aan G.S. en publiceert de&#13;
grenzen van het landinrichtingsgebied en de herverkavelingsblokken. Deze&#13;
openbaarmaking beoogt vroegtijdig de voorbereiding van onderdelen van&#13;
de uitvoering mogelijk te maken, terwijl zij in geval van ruilverkaveling nodig&#13;
is voor de registratie van de pachters in verband met hun deelneming&#13;
aan de stemming (M.v.T. p. 57).&#13;
G.S. leggen het ontwerp gedurende een maand ter visie en brengen deze&#13;
terinzagelegging ter openbare kennis. Vervolgens leggen G.S. het ontwerp&#13;
met de ingekomen bezwaren over aan Provinciale Staten met een voorstel&#13;
tot vaststelling. Deze stellen het daarna vast na toetsing aan de hoofdlijnen&#13;
van het provinciaal ruimtelijk beleid, gehoord de P.P.C. Op bezwaren&#13;
wordt daarbij zodanig acht geslagen als zij menen te behoren. Het besluit&#13;
tot vaststelling wordt bij indienen van bezwaar met redenen omkleed, terwijl&#13;
de beslissing omtrent de ingediende bezwaren aan de indieners schriftelijk&#13;
en met redenen omkleed wordt medegedeeld. Bij voorgenomen afwijking&#13;
van het ontwerp is voorafgaand advies van de C.L.C, vereist. Wordt&#13;
bij de vaststelling afgeweken van dit advies, dan is goedkeuring van de Minister&#13;
van L. en V. in overeenstemming met de Minister van C.R.M, vereist,&#13;
gehoord de C.L.C. Dit geval kan zich met name voordoen bij strijdigheid&#13;
tussen het ruimtelijk beleid van de provincie en de ruimtelijke uitgangspunten&#13;
van het landinrichtingsprogramma. Een van beide of beide&#13;
zullen dan aangepast moeten worden (M.v.T. p. 16).&#13;
4. Besluit tot herinrichting/ruilverkaveling&#13;
Is er t.a.v. de vaststelling van het programma van landinrichting geen&#13;
verschil in procedure bij herinrichting en ruilverkaveling, anders ligt dit&#13;
t.a.v. de totstandkoming van het besluit.&#13;
a. Besluit tot herinrichting&#13;
Het besluit tot herinrichting wordt genomen door Provinciale Staten gelijktijdig&#13;
met het besluit tot vaststelling van het landinrichtingsprogramma.&#13;
Indien, bij afwijking van het advies van de C.L.C. (art. 42, lid 2) goedkeuring&#13;
van de Minister nodig is voor het landinrichtingsprogramma, dient&#13;
echter het verkrijgen van die goedkeuring te worden afgewacht. G.S. publiceren&#13;
het besluit met vermelding van de gevolgen die de wet aan het besluit&#13;
tot herinrichting verbindt en zenden afschrift van het besluit aan diverse&#13;
belanghebbende instanties.&#13;
Misplaatst in deze titel lijkt mij art. 46. Dit artikel regelt een aantal gevolgen&#13;
van het terinzageleggen van het landinrichtingsplan. M.i. behoort deze bepaling thuis in titel 6 van Hoofdstuk IV. Hetzelfde geldt voor de&#13;
plaatsing van art. 66 in titel 5.&#13;
Art. 47 komt overeen met de artikelen 48 en 49 van de Ruilverkavelingswet&#13;
1954.&#13;
b. Besluit tot ruilverkaveling&#13;
Het besluit tot ruilverkaveling wordt genomen bij stemming conform de&#13;
sinds 1975 bestaande procedure in de Ruilverkavelingswet 1954. Gelijktijdig&#13;
met het besluit tot vaststelling van het landinrichtingsprogramma nemen&#13;
Provinciale Staten het besluit dat een stemming zal worden gehouden&#13;
ter verkrijging van de beslissing of ruilverkaveling zal plaatsvinden.&#13;
Een eventueel o.g.v. art. 42, lid 2 vereiste goedkeuring van de Minister&#13;
op het besluit tot vaststelling van het landinrichtingsprogramma heeft weer&#13;
tot gevolg dat P.S. met hun besluit tot stemming moeten wachten tot de&#13;
goedkeuring is verkregen.&#13;
Op enkele ondergeschikte punten is afgeweken van de thans bij ruilverkaveling&#13;
geldende procedure. Ik verwijs voor een overzicht naar de M.v.T.&#13;
p. 59.&#13;
Opgemerkt worde nog, dat de regeling van artikel 44 van de Ruilverkavelingswet&#13;
1954 in het ontwerp niet is overgenomen. Het betreft daar de&#13;
onder bepaalde omstandigheden aan de Minister gegeven bevoegdheid te&#13;
bepalen dat, ondanks het feit dat bij stemming niet tot ruilverkaveling&#13;
besloten, deze toch zal worden uitgevoerd.&#13;
Een motivering voor het niet opnemen van een soortgelijke bepaling in&#13;
dit onderwerp wordt in de toelichting niet gegeven. Het feit dat in het verleden&#13;
zelden van deze bevoegdheid gebruik is gemaakt zal wel een rol hebben&#13;
gespeeld.&#13;
Een besluit tot ruilverkaveling wordt op dezelfde wijze in de openbaarheid&#13;
gebracht als een besluit tot herinrichting. Het feit dat de ruilverkaveling&#13;
zijn uitsluitend agrarisch karakter in dit ontwerp verliest is geen aanleiding&#13;
geweest in het ontwerp ook een stemrecht voor huurders op te nemen.&#13;
Uit de M.v.T. heb ik niet kunnen opmaken of hier sprake is van een simpele&#13;
omissie dan wel dat bepaalde overwegingen hieraan ten grondslag&#13;
liggen.&#13;
5. Het landinrichtingsplan&#13;
Nadat een besluit tot herinrichting dan wel tot ruilverkaveling is genomen&#13;
wordt een landinrichtingsplan vastgesteld. In dit plan wordt het beleid,&#13;
neergelegd in het landinrichtingsprogramma nader uitgewerkt en geconcretiseerd.&#13;
Het bevat in het algemeen dezelfde elementen, maar dan in meer geconcretiseerde vorm en vormt de basis voor de uitvoering van de&#13;
voorgenomen maatregelen en voorzieningen.&#13;
Niet geheel duidelijk is mij geworden wat de artikelen 69 en 70 nu verstaan&#13;
onder werken van openbaar nut.&#13;
In artikel 69 wordt gesteld, dat de in lid 1 sub d van dat artikel bedoelde&#13;
maatregelen en voorzieningen o.m. kunnen omvatten:&#13;
a. wijziging van het stelsel van wegen, waterlopen, dijken en kaden met&#13;
de daarbij behorende kunstwerken;&#13;
b. veiligstelling, aanleg en ontwikkeling van natuurgebieden en&#13;
elementen van landschappelijke, recreatieve, cultuurhistorische en&#13;
natuurwetenschappelijke waarde;&#13;
c. uitvoering van andere dan de onder a en b begrepen werken van open&#13;
baar nut.&#13;
Met name door het door mij gecursiveerde woordje „andere" onder c&#13;
(en hetzelfde kan worden gezegd van art. 70, lid 1 sub c) lijken de&#13;
onder a en b opgesomde werken gequalificeerd te worden als werken van&#13;
openbaar nut: voor wat de werken onder a bedoeld betreft heb ik daar&#13;
weinig moeite mee: deze voorzieningen zullen vrijwel steeds ten openbare&#13;
nutte strekken, hoewel in de tekst geen sprake is van openbare wegen en&#13;
waterlopen. Maar is dit ook het geval t.a.v. de voorzieningen bedoeld&#13;
onder b? Behoeven voorgenomen werken die niet van openbaar nut zijn&#13;
geen vermelding (cultuurtechnische verbeteringen bijv.)? (vgl. art. 34, lid&#13;
2 onder e van de Ruilverkavelingswet 1954). Anders is de omschrijving&#13;
in art. 91 t.a.v. de aanpassingsinrichting.&#13;
De procedure verloopt als bij de vaststelling van het programma, met&#13;
dien verstande, dat vaststelling niet geschiedt door Provinciale Staten&#13;
maar door G.S. Dit omdat in de programmafase de fundamentele&#13;
beleidsbeslissingen reeds zijn genomen. De procedure is gelijk bij&#13;
herinrichting en ruilverkaveling. Ook in deze fase is een inspraakronde&#13;
voorzien.&#13;
Anders dan in de programmafase wordt het plan opgesteld na overleg&#13;
met de betrokken gemeenten en waterschappen (art. 71).&#13;
Het plan kan ook in gedeelten worden voorbereid of vastgesteld. Wijziging&#13;
van het plan kan plaatsvinden tot het tijdstip van vaststelling van het&#13;
begrenzingenplan (art. 79). Voor zodanige wijzigingen geldt dezelfde procedure&#13;
als voor de vaststelling van het plan.&#13;
De C.L.C, kan in overeenstemming met de belanghebbende eigenaren de&#13;
grenzen van het herverkavelingsblok wijzigen. Hoewel dit niet met zoveel&#13;
woorden is gezegd, neem ik aan dat ook deze bevoegdheid geldt tot het moment&#13;
van vaststelling van het begrenzingenplan.&#13;
Art. 80 opent de mogelijkheid om in het plan op te nemen de bevoegdheid tot verdere uitwerking van het plan door G.S. en tot uitbreiding van de&#13;
daarin omschreven maatregelen en voorzieningen.&#13;
G.S. kunnen van deze bevoegdheid gebruik maken, indien het belang&#13;
van de herverkaveling zulks vordert en met inachtneming van de in het plan&#13;
vervatte regelen, op voorstel van de landinrichtingscommissie en met instemming&#13;
van de C.L.C. Betekent dit met name bij herinrichting, dat deze&#13;
bevoegdheid alleen is gegeven t.a.v. het herverkavelingsblok?&#13;
Het gaat hier blijkens de toelichting (p. 61) met name om kleinere wegen&#13;
en waterlopen, waarvan de ligging pas bekend wordt bij concretisering van&#13;
de toedeling. In een bezwarenprocedure tegen vaststelling van zodanige uitwerking&#13;
en uitbreiding is voorzien.&#13;
De M.v.T. wijst op de gelijkenis van dit artikel met de in artikel 4 van de&#13;
Wet op de Ruimtelijke Ordening aan G.S. toegekende bevoegdheid om&#13;
vastgestelde streekplannen nader uit te werken. In de praktijk zal het echter&#13;
veeleer nodig zijn coördinatie te zoeken met de diverse bestemmingsplannen&#13;
van de betrokken gemeenten, waarin krachtens art. 11 en 15 van de&#13;
Wet R.O. aan B. en W. ook dergelijke bevoegdheden t.a.v. het bestemmingsplan&#13;
kunnen worden toegekend.&#13;
Tenslotte voorziet het ontwerp in de mogelijkheid van een gelijktijdige&#13;
voorbereiding van programma en plan (artt. 81 en 82). Dit omdat bij ruilverkaveling&#13;
de ervaring is opgedaan dat het noodzakelijk overleg om tot afronding&#13;
van de voorbereiding te komen veel meer tijd in beslag kan nemen&#13;
dan gewenst is (M.v.T. p. 41). Verwacht wordt dat bij projecten van beperkte&#13;
omvang en doelstellingen en met name bij ruilverkavelingen deze&#13;
mogelijkheid veelvuldig kan worden benut.&#13;
6. Voorbereiding en besluit tot aanpassingsinrichting&#13;
Hiervóór werd reeds opgemerkt, dat de procedure voor voorbereiding en&#13;
besluit tot aanpassingsinrichting op verschillende punten afwijkt van wat&#13;
bij herinrichting en ruilverkaveling geldt.&#13;
Zo vindt geen plaatsing op het voorbereidingsschema plaats, en ontbreekt&#13;
de programmafase.&#13;
Voorzien is in het uitbrengen van een voorstel tot aanpassingsinrichting&#13;
door de C.L.C, aan G.S., waarna in overeenstemming tussen deze instanties&#13;
een landinrichtingscommissie wordt benoemd, waarin het bevoegd orgaan&#13;
is vertegenwoordigd. De instructie voor de commissie wordt vastgesteld&#13;
door de Minister van L. en V. in overeenstemming met het bevoegd&#13;
orgaan.&#13;
Op basis van het voorstel stelt de landinrichtingscommissie een voorontwerp&#13;
van een aanpassingsplan op. Dit plan volgt in principe dezelfde vaststellingsprocedure als bij herinrichtings- en ruilverkavelingsplan, met dien&#13;
verstande, dat veelal overleg met het bevoegd orgaan nodig is.&#13;
Vaststelling geschiedt door G.S. binnen een in de wet omschreven&#13;
termijn.&#13;
III.B. Uitvoering van werken; begrenzingenplan; regeling eigendom,&#13;
beheer en onderhoud van onroerende goederen van algemeen nut&#13;
1. Uitvoering van werken&#13;
Deze kan plaatsvinden, zodra een landinrichtingsplan (aanpassingsplan),&#13;
of een gedeelte daarvan, is vastgesteld. Op grond van de Ruilverkavelingswet&#13;
1954 kan deze plaatsvinden op basis van een ingevolge art. 36, lid 2,&#13;
door G.S. voorlopig vastgesteld plan. Met de uitvoering is de landinrichtingscommissie&#13;
belast. De toegekende bevoegdheden zijn in het algemeen&#13;
dezelfde als thans in art. 54 van de Ruilverkavelingswet zijn geregeld.&#13;
Niet overgenomen is de regeling van art. 54a van de Ruilverkavelingswet&#13;
waarbij de mogelijkheid wordt geregeld van het voorlopig in gebruik geven&#13;
van gronden aan openbare lichamen voor het uitwerken van werken, zodra&#13;
vaststaat dat toewijzing van die kavels zal kunnen plaatsvinden.&#13;
Uit de aanhef van art. 114 blijkt, dat de bevoegdheden van de landinrichtingscommissie&#13;
buiten het herverkavelingsblok doch binnen het in te&#13;
richten gebied aanmerkelijk geringer zijn, hetgeen vooral een rol zal spelen&#13;
bij herinrichting, waarbij immers niet steeds het gehele in te richten gebied&#13;
aan herverkaveling behoeft te zijn onderworpen (art. 13).&#13;
Het vierde lid van art. 114 is nieuw en regelt de verplichting tot het maken&#13;
van een beschrijving van het onroerend goed vóór uitvoering van werken&#13;
plaatsvindt, voorzover de nodige gegevens niet reeds bij de eerste&#13;
schatting zijn verkregen. Art. 115 behelst de plicht om de uitvoering van&#13;
werken te gedogen en een schadevergoedingsregeling. De schade wordt&#13;
thans direct geregeld en niet bij de lijst der geldelijke regelingen. In de&#13;
praktijk van de ruilverkaveling was deze regeling ook reeds gebruikelijk,&#13;
doch thans is deze ook wettelijk voorgeschreven. Art. 204, lid lc, sub 4e&#13;
zondert dan ook de schadevergoeding ex art. 115 uit.&#13;
Bij geschil omtrent deze schadevergoeding tussen rechthebbende en landinrichtingscommissie&#13;
beslist de rechtbank, terwijl bij zodanige geschillen&#13;
bij de voorbereiding de kantonrechter is ingeschakeld (art. 9; vgl. art. 29&#13;
Ruilverkavelingswet 1954).&#13;
Art. 116 geeft aan G.S. een, vergeleken bij de regeling in de huidige&#13;
W.R.O., verruimde bevoegdheid tot het geven van aanwijzingen aan gemeenten&#13;
omtrent de inhoud van een bestemmingsplan en de mogelijkheid eventueel zelf een vereiste vergunning te verlenen voor de uitvoering van&#13;
werken of werkzaamheden.&#13;
2. Begrenzingenplan&#13;
Dit plan heeft met name ten doel een scheiding te bewerkstelligen tussen&#13;
de gronden waarvan de eigendom via het plan van toedeling wordt geregeld&#13;
en gronden waarvan de eigendom wordt geregeld door toewijzing van G.S.&#13;
De toelichting noemt voorts als functies het vormen van de feitelijke basis&#13;
voor de regeling van eigendom, beheer en onderhoud en het vormen van de&#13;
grondslag voor de openbaarheid van wegen.&#13;
Het begrenzingenplan behelst dus niet, zoals de benaming zou kunnen&#13;
doen vermoeden, de grenzen van het in te richten gebied, van de blokken en&#13;
van eventuele beheers- en reservaatsgebieden. De grenzen hiervan worden&#13;
voorlopig in het programma en definitief in het landinrichtingsplan vastgelegd.&#13;
Dit laatste plan vormt overigens weer wel de basis voor het begrenzingenplan.&#13;
Men zou dit begrenzingenplan tezamen met de voorstellen van de&#13;
C.L.C, omtrent toewijzing als een soort ontwerpplan van toewijzing kunnen&#13;
zien, dat naderhand (zie artt. 119 e.v.) door G.S. moet worden vastgesteld&#13;
en uitgevoerd. Aan de begrenzing kan echter door G.S. niet meer&#13;
worden getornd. Het plan regelt de materie die in de Ruilverkavelingswet&#13;
1954 is opgenomen in art. 79 voor wat de openbare wegen en waterlopen&#13;
betreft en in art. 13 voor wat de overige toewijzingen aan openbare&#13;
lichamen t.b.v. doeleinden ten algemene nutte betreft. Het gaat in het&#13;
begrenzingenplan kennelijk uitsluitend om voorzieningen van openbaar&#13;
nut. Voor de wegen en waterlopen volgt dit uit de verwijzing naar de omschrijving&#13;
in het landinrichtingsplan (art. 117, lid 1, sub a) en uit het feit&#13;
dat blijkens art. 118, lid 1, alle opgenomen wegen door het enkele feit van&#13;
opname openbaar worden.&#13;
Voor de andere elementen volgt dit uit de omschrijving in artikel 117,&#13;
lid 1, sub b (andere voorzieningen van openbaar nut).&#13;
In art. 117, lid 3, sub a, is t.a.v. de voorstellen van de C.L.C, omtrent&#13;
toewijzing weer wel uitdrukkelijk sprake van openbare wegen en waterlopen.&#13;
3. Regeling eigendom, beheer en onderhoud van onroerende goederen van&#13;
algemeen nut.&#13;
Op basis van het begrenzingenplan en de voorstellen van de C.L.C.&#13;
wordt door G.S. de eigendom, het beheer en het onderhoud van openbare&#13;
wegen en waterlopen etc. toegewezen aan de daarvoor in aanmerking komende openbare lichamen of andere rechtspersonen (art. 119). Deze toewijzing&#13;
geschiedt zonder geldelijke verrekening, tenzij dit tot onredelijke&#13;
gevolgen voor het betrokken openbare lichaam zou leiden (art. 119, lid 4).&#13;
Bij dit laatste is gedacht aan het geval, dat buiten landinrichting wel een&#13;
vergoeding wordt gegeven (M.v.T. p. 65). In dit 4e lid is alleen sprake van&#13;
een openbaar lichaam, niet van een andere rechtspersoon. Mogelijk hangt&#13;
dit samen met het feit dat in bepaalde gevallen met die rechtspersoon overeenstemming&#13;
moet zijn verkregen, waarbij dan ook financiële aspecten&#13;
kunnen worden geregeld.&#13;
Daarnaast wordt de toewijzing geregeld van de eigendom van natuurgebieden&#13;
etc. (art. 123). Toewijzing hiervan geschiedt of aan het Rijk of&#13;
aan een andere rechtspersoon (dit kan m.i. ook een openbaar lichaam zijn)&#13;
indien deze daarmee instemt. Van de besluiten van G.S. inzake de toewijzing&#13;
van de eigendom van openbare wegen en waterlopen en van natuurgebieden&#13;
etc. voorzover deze buiten het blok zijn gelegen (dit geldt dus alleen&#13;
voor herinrichtingsgebieden en bij aanpassingsinrichting) wordt een&#13;
akte opgemaakt. De eigendom gaat over door overschrijving van de akte in&#13;
de openbare registers.&#13;
Voorzover gelegen binnen het blok wordt de toewijzing van de eigendom&#13;
opgenomen in de akte van toedeling (art. 199, lid 3, sub a).&#13;
T.a.v. alle besluiten (dus zowel betreffende die inzake eigendom, beheer&#13;
als onderhoud zowel binnen als buiten het blok) is beroep op de Kroon mogelijk&#13;
gemaakt (art. 119, lid 4).&#13;
III.C. Herverkaveling&#13;
De procedure van de herverkaveling verloopt vrijwel geheel overeenkomstig&#13;
de procedure geregeld in de Ruilverkavelingswet 1954. Een&#13;
tweetal nieuwe elementen is daaraan toegevoegd:&#13;
a. Er wordt thans voorzien in eenplan van tijdelijk gebruik (artt. 177-182).&#13;
Dit plan is een nadere uitwerking van wat thans in artikel 54, lid 4, van&#13;
de Ruilverkavelingswet 1954 is geregeld. Een in de praktijk gegroeide&#13;
handelswijze wordt daarmee vastgelegd (M.v.T. p. 68). Dit plan wordt&#13;
vastgesteld door de landinrichtingscommissie onder goedkeuring van de&#13;
C.L.C. De mogelijkheid bestaat tegen het plan bezwaar in te dienen. In&#13;
dien hieromtrent geen overeenstemming wordt verkregen met de land&#13;
inrichtingscommissie beslist de rechter-commissaris en stelt zonodig het&#13;
plan gewijzigd vast.&#13;
b. Alvorens het plan van toedeling tot uitvoering komt worden de richt&#13;
lijnen voor dit plan gepubliceerd. Daarbij is ook weer voorzien in een&#13;
bezwarenprocedure bij de C.L.C, die de richtlijnen vaststelt op voorstel van de landinrichtingscommissie (artt. 183-187). Ook hier betreft het&#13;
opneming in de wet van een sinds enige jaren gegroeide praktijk (M.v.T.&#13;
p. 69). Voor het overige is de procedure in hoofdzaak gelijk&#13;
gebleven. Ik ga&#13;
daar hier dan ook niet verder op in. Slechts op enkele punten, waar meer of&#13;
minder belangrijke wijzigingen op onderdelen zijn aangebracht, wordt hier&#13;
verder ingegaan.&#13;
1. Dit betreft allereerst de bepalingen omtrent het recht van de eigenaar en&#13;
in het bijzonder de regeling omtrent de aftrek, welke verschilt naar gelang&#13;
van de gekozen vorm van landinrichting. Het recht van de eigenaar&#13;
wordt uitgedrukt in een fractie (naar gelang van zijn inbreng) van de totale&#13;
waarde van de gronden van het blok minus aftrek.&#13;
a. Bij herinrichting (art. 127)&#13;
Bij herinrichting kan een deel van het in te richten gebied buiten de herverkaveling&#13;
blijven (zie art. 13). In het ontwerp wordt niet aangegeven hoe&#13;
men tot een grensbepaling zal komen tussen gebieden die wel en die niet in&#13;
het herverkavelingsblok worden opgenomen. Voorzover niet in een blok&#13;
opgenomen, zullen t.a.v. die gronden minder mogelijkheden bestaan om&#13;
wijziging te brengen in de eigendomstoestand. Het enige dwanginstrument&#13;
daartoe zal de onteigening zijn, die in art. 224 van het ontwerp wordt geïntroduceerd.&#13;
Daarnaast kan uiteraard op basis van vrijwilligheid door&#13;
koop en ruil het nodige gebeuren, maar dat is niet typisch voor een landinrichtingsgebied.&#13;
Naar ik aanneem zal hetgeen wordt onteigend niet uitsluitend&#13;
behoeven te worden bestemd voor toewijzing (aan daarvoor in&#13;
aanmerking komende openbare lichamen of rechtspersonen) maar ook&#13;
kunnen worden benut voor doorverkoop aan derden. Voor wat betreft de&#13;
gronden binnen een blok geldt als extra instrument de herverkaveling; deze&#13;
geldt naast onteigening en eventuele vrijwillige methoden. De onteigeningsmogelijkheid&#13;
is zeer ruim geformuleerd en kan plaatsvinden t.a.v. „onroerende&#13;
goederen, erfdienstbaarheid en andere zakelijke rechten, waarover&#13;
de beschikking moet worden verkregen ter verwezenlijking van een landinrichtingsplan&#13;
in het kader van herinrichting". M.i. opent dit bijv. ook de&#13;
mogelijkheid om in een gebied tot bedrij fs vergroting te komen d.m.v. onder&#13;
andere onteigening, mits dit maar in het plan als doelstelling is omschreven.&#13;
Naast deze mogelijkheden van grondverwerving staat nu ook nog, doch&#13;
dan beperkt tot grond benodigd voor openbare wegen en waterlopen, de&#13;
mogelijkheid van een aftrek van maximaal 3% van de totale waarde van&#13;
het blok. Onder waarde dient te worden verstaan de toedelingswaarde (art. 126 j° art. 147, lid 2 sub c). Ik kom op die waarde onder b bij de ruilverkaveling&#13;
nog nader terug.&#13;
Ik vraag me af of lid 3 van art. 127 niet beter anders zou kunnen worden&#13;
geformuleerd. In plaats van „verminderd met de waarde van etc." bijv.:&#13;
„met uitzondering van de voor de verwezenlijking van het landinrichtingsplan&#13;
ter onteigening aangewezen gronden". Zoals de bepaling nu luidt zou&#13;
men van alle te onteigenen gronden ook de agrarische (toedelings)waarde&#13;
dienen vast te stellen en deze af te trekken van het totaal. Waarom ze niet&#13;
zonder meer buiten beschouwing te laten? In de toelichting wordt ook meer&#13;
in deze richting gedacht (p. 66)&#13;
b. Bij ruilverkaveling (art. 128)&#13;
Hier geen mogelijkheid van onteigening, uiteraard wel van bijv. koop en&#13;
ruil. De aftrek is hier maximaal 5%. Deze aftrek geldt hier niet alleen voor&#13;
openbare wegen en waterlopen, maar ook ten behoeve van voorzieningen&#13;
m.b.t. natuur en landschap en andere doeleinden van openbaar nut.&#13;
Hoewel hiermee een absolute bovengrens wordt gesteld aan onttrekking&#13;
van grond, welke wel voornamelijk ten koste van de landbouw zal gaan,&#13;
terwijl de onteigeningsmogelijkheid bij herinrichting vrijwel ongelimiteerd&#13;
is, lijkt mij de regeling bij de ruilverkaveling in zoverre toch nadeliger, dat&#13;
de onttrekking hier geschiedt op basis van de toedelingswaarde (art. 126 j°&#13;
art. 131). Deze waarde kan weliswaar worden geactualiseerd tot de grondprijs&#13;
op het moment van ter inzagelegging van het plan van toedeling (art.&#13;
204, lid 2; M.v.T. p. 71), maar van een waardebepaling als bij onteigening&#13;
is geen sprake. Toch zou dit m.i. zowel voor grond bestemd voor openbare&#13;
wegen en waterlopen als in nog sterkere mate voor gronden bestemd voor&#13;
andere doeleinden van openbaar nut redelijk kunnen zijn. Ik verwijs hiervoor&#13;
overigens naar de gedachten in het Rapport van de Werkgroep&#13;
Balans Ruilverkavelingswet van 1968 op p. 300 e.v. (voor de geldelijke regeling&#13;
van de toewijzing ex. art. 13 van de Ruilverkavelingswet) en p. 307&#13;
e.v. (voor de openbare wegen en waterlopen).&#13;
c. Bij aanpassingsinrichting (art. 129).&#13;
Hierbij moet allereerst worden bedacht, dat de grond benodigd voor het&#13;
hoofdwerk niet tot het blok behoort (art. 15). De aftrek bedraagt maximaal&#13;
3% voor openbare wegen en waterlopen en voor voorzieningen m.b.t. natuur,&#13;
landschap en openlucht-recreatie. Hoewel in het kader van de aanpassingsinrichting&#13;
ook voorzieningen m.b.t. de landbouw kunnen worden&#13;
getroffen (art. 15) kan t.b.v. die voorzieningen geen aftrek worden toegepast.&#13;
Veeleer zal die aftrek in de landbouwsector moeten worden gevonden. 2. Artikel 133&#13;
In dit artikel wordt, in tegenstelling tot wat in art. 14 van de Ruilverkavelingswet&#13;
1954 is opgenomen, niet meer uitgesproken dat de toedeling bij&#13;
voorkeur geheel of gedeeltelijk bestaat uit het onroerend goed dat van de&#13;
eigenaar in de ruilverkaveling is opgenomen. In de ruilverkavelingsjurisprudentie&#13;
vindt men nog herhaaldelijk een beroep op deze bepaling. Weliswaar&#13;
kan dan slechts zelden zodanig beroep worden gehonoreerd, maar ik&#13;
neem aan dat bij de opstelling van het plan van toedeling steeds van deze&#13;
gedachte wordt uitgegaan. Het geheel laten vervallen van deze richtlijn&#13;
ook in de praktijk zou wel eens niet tot de populariteit van landinrichting&#13;
kunnen bijdragen.&#13;
Een soortgelijke trend naar onpersoonlijke benadering ligt m.i. ook in&#13;
het niet meer vereisen van toestemming van de eigenaar met name bij&#13;
wijziging in diens recht t.a.v. gebouwen in artikel 10 van het ontwerp&#13;
(vgl. art. 9, lid 3, Ruilverkavelingswet 1954).&#13;
Artikel 145&#13;
Onjuist lijkt mij het toegevoegde tweede lid van dit artikel. Allereerst&#13;
lijkt mij de term „zakelijke rechten" veel te ruim. Mogelijk zijn bedoeld&#13;
zakelijke rechten welke niet onder titel 1 (van hoofdstuk VII) zijn begrepen,&#13;
zoals in lid 1 geformuleerd. Maar dan nog is het m.i. te ruim geformuleerd,&#13;
omdat bijv. ook hypotheken daaronder kunnen vallen. Naar ik aanneem&#13;
wordt met deze bepaling met name beoogd de mogelijkheid tot&#13;
vestiging van erfdienstbaarheden. Dubieus lijkt mij ook de toelichting&#13;
op dit lid (M.v.T. p. 67).&#13;
Bij de Ruilverkavelingswet 1954 doelt het regelen van rechten op&#13;
vervanging van bestaande rechten door nieuwe. Daarnaast is in de&#13;
rechtspraak ge-sanctionneerd de mogelijkheid tot het vestigen van&#13;
erfdienstbaarheden, los van de vraag of het vervanging van een&#13;
bestaande erfdienstbaarheid betreft, omdat de situatie in een gegeven&#13;
geval dit vrijwel onontkoombaar kan maken. Dit geeft echter nog geen&#13;
grond voor een zo algemene bepaling als nu in lid 2 is opgenomen. De&#13;
bevoegdheden door artikel 145 gegeven zijn toch al vergaand met name&#13;
ook m.b.t. huur, nu de beperking tot een agrarische doelstelling vervalt.</content><legacyfootnotes/><footnotes><footnote/></footnotes><auteurs>mr. B. DAM</auteurs><published>1980-08-01 00:00:00</published><modified>1980-08-01 00:00:00</modified><editiondate>1980-08-01</editiondate><htmlpath>https://denhollander.info/artikel/6560</htmlpath></article>
</articles></edition>
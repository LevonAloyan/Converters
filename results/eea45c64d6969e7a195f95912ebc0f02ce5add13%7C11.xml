<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2022</searchword><id>17444</id><udhid>UDH:TvAR/17444</udhid><titel> ECLI:NL:GHARL:2022:1994  (pacht, hoevepachtovereenkomst, schadevergoeding) (TvAR 2022/8116)</titel><searchwords><searchword>TvAR 10/2022</searchword><searchword>TvAR 2022/8116</searchword><searchword>UDH:TvAR/17444</searchword></searchwords><attachments><attachment><name>22470.pdf</name><extention>pdf</extention><url>https://denhollander.info/download/22470/ci</url></attachment></attachments><inleiding/><content>&lt;h3&gt;TvAR 2022/8116&lt;/h3&gt;&lt;p&gt;&lt;strong&gt;Gerechtshof Arnhem-Leeuwarden&lt;/strong&gt;&lt;/p&gt;
&lt;p&gt;&lt;strong&gt;15 maart 2022&lt;/strong&gt;&lt;/p&gt;
&lt;latex-blank-line&gt;&lt;/latex-blank-line&gt;
&lt;p&gt;&lt;strong&gt;ECLI:NL:GHARL:2022:1994&lt;/strong&gt;&lt;/p&gt;
&lt;latex-blank-line&gt;&lt;/latex-blank-line&gt;
&lt;p&gt;&lt;strong&gt;Met noot van mr. J.M.M. Menu&lt;/strong&gt;&lt;/p&gt;
&lt;latex-blank-line&gt;&lt;/latex-blank-line&gt;&lt;p&gt;&lt;strong&gt;Pacht&lt;/strong&gt;&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;(mrs. Th.C.M. Willemse, H.L. Wattel, en B.J.H. Hofstee en de deskundige leden mr. ing. H.J. Vinke en ir. J.H. Jurrius)&lt;/strong&gt;&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;(Schadevergoeding)&lt;/strong&gt;&lt;/p&gt;
&lt;p&gt;&lt;strong&gt; &lt;/strong&gt;&lt;/p&gt;
&lt;p&gt;&lt;strong&gt;Pacht. Schadevergoeding. &lt;/strong&gt;&lt;/p&gt;
&lt;p&gt;&lt;em&gt; &lt;/em&gt;&lt;/p&gt;
&lt;p&gt;&lt;em&gt;Appellante was eigenares van een melkveebedrijf. De grond waarop het melkveebedrijf werd geëxploiteerd was in 1995 onder voorbehoud van een persoonlijk gebruiksrecht grotendeels in economische eigendom overgedragen aan een derde. Appellante heeft in 2007 haar melkveehouderij, dan wel de exploitatie daarvan aan geïntimeerde tegen betaling ter beschikking gesteld. Nadien heeft zij de in economisch eigendom overgedragen grond ook juridisch moeten leveren aan de derde.&lt;/em&gt;&lt;/p&gt;
&lt;p&gt;&lt;em&gt;Tussen partijen is in een gerechtelijke procedure een hoevepachtovereenkomst vastgelegd, waarvan de aan de derde overgedragen grond deel uitmaakt. Geïntimeerde vordert in deze zaak schadevergoeding van appellante omdat ze die overeenkomst niet volledig kan nakomen. De pachtkamer heeft de vordering tot betaling van schadevergoeding toegewezen waarbij de schade in een volgende procedure moet worden vastgesteld. Het hof is het eens met dat vonnis en bekrachtigt het.&lt;/em&gt;&lt;/p&gt;
&lt;p&gt;&lt;em&gt; &lt;/em&gt;&lt;/p&gt;
&lt;p&gt;&lt;strong&gt;arrest van de pachtkamer van 15 maart 2022&lt;/strong&gt;&lt;/p&gt;
&lt;p&gt;in de zaak van&lt;/p&gt;
&lt;p&gt;de besloten vennootschap met beperkte aansprakelijkheid&lt;br&gt;&lt;strong&gt;Piluha B.V.&lt;/strong&gt;,&lt;/p&gt;
&lt;p&gt;gevestigd te Alphen aan den Rijn,&lt;/p&gt;
&lt;p&gt;appellante,&lt;/p&gt;
&lt;p&gt;in eerste aanleg: gedaagde,&lt;/p&gt;
&lt;p&gt;hierna: Piluha,&lt;/p&gt;
&lt;p&gt;advocaat: mr. E.H.M. Harbers,&lt;/p&gt;
&lt;p&gt;tegen:&lt;/p&gt;
&lt;p&gt;&lt;strong&gt;[geïntimeerde/pachter] &lt;/strong&gt;,&lt;/p&gt;
&lt;p&gt;wonende te [woonplaats] ,&lt;/p&gt;
&lt;p&gt;geïntimeerde,&lt;/p&gt;
&lt;p&gt;in eerste aanleg: eiser,&lt;/p&gt;
&lt;p&gt;hierna: [pachter] ,&lt;/p&gt;
&lt;p&gt;advocaat: mr. J.H. van Vliet&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;1 Kern van de zaak en de beslissing&lt;/strong&gt;&lt;/p&gt;
&lt;p&gt; &lt;/p&gt;
&lt;p&gt;1.1 Piluha was eigenares van een melkveebedrijf. De grond waarop het melkveebedrijf werd geëxploiteerd was in 1995 onder voorbehoud van een persoonlijk gebruiksrecht grotendeels in economische eigendom overgedragen aan [bedrijf X] . Piluha heeft in 2007 haar melkveehouderij, dan wel de exploitatie daarvan aan [pachter] tegen betaling ter beschikking gesteld. Nadien heeft zij de in economisch eigendom overgedragen grond ook juridisch moeten leveren aan [bedrijf X] .&lt;/p&gt;
&lt;p&gt;1.2 Tussen partijen is in een gerechtelijke procedure een hoevepachtovereenkomst vastgelegd, waarvan de aan de [bedrijf X] overgedragen grond deel uitmaakt. [pachter] vordert in deze zaak schadevergoeding van Piluha omdat ze die overeenkomst niet volledig kan nakomen. De pachtkamer heeft de vordering tot betaling van schadevergoeding toegewezen waarbij de schade in een volgende procedure moet worden vastgesteld. Het hof is het eens met dat vonnis en bekrachtigt het.&lt;/p&gt;
&lt;p&gt;1.3 Hierna legt het hof zijn oordeel uit. Eerst vermeldt het hof nog wat er in de procedure in hoger beroep is gebeurd. Daarbij merkt het hof op dat er ook een zaak tussen Piluha en haar adviseurs is geweest. In deze vrijwaringszaak met zaaknummer 200.275.103 is op 5 oktober 2021 eindarrest gewezen (ECLI:NL:GHARL:2021:9308).&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;2 Het procesverloop tot nu toe&lt;/strong&gt;&lt;/p&gt;
&lt;p&gt; &lt;/p&gt;
&lt;p&gt;2.1 Het hof heeft op 5 januari 2021 een tussenarrest in de hoofdzaak en in de vrijwaringszaak gewezen. Daarin heeft het hof het procesverloop tot dan toe beschreven en een zitting aangekondigd.&lt;/p&gt;
&lt;p&gt;2.2 Op 9 september 2021 heeft de zitting plaatsgevonden waarvan een verslag is gemaakt. Aan het eind van de zitting hebben partijen afgesproken om te onderzoeken of volledige overeenstemming bereikt kan worden. Om de schikking te bevorderen heeft op 19 januari 2022 nog een enkelvoudige zitting plaatsgevonden. Partijen hebben geen schikking bereikt en daarna hebben zij het hof verzocht arrest te wijzen.&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;3 De beoordeling van het hoger beroep&lt;/strong&gt;&lt;/p&gt;
&lt;p&gt; &lt;/p&gt;
&lt;p&gt;&lt;em&gt;Inleiding&lt;/em&gt;&lt;/p&gt;
&lt;p&gt; &lt;/p&gt;
&lt;p&gt;3.1 De pachtkamer in eerste aanleg heeft zeer uitgebreid de standpunten van partijen opgenomen in het eindvonnis van 16 januari 2020. Ook heeft de pachtkamer de feiten uiteengezet. Het hof zal dat hier niet nogmaals doen, maar kort samengevat komt het op het volgende neer.&lt;/p&gt;
&lt;p&gt;3.2 Piluha, van wie [aandeelhouder/bestuurder] (hierna [aandeelhouder/bestuurder] ) middellijk enig aandeelhouder en bestuurder is, was eigenaar van een melkveebedrijf met bijna 50 ha grond. In het verleden hebben de ouders van [aandeelhouder/bestuurder] het melkveebedrijf geëxploiteerd en [aandeelhouder/bestuurder] heeft dat een aantal jaren voortgezet, waarbij zij steeds gebruik maakten van een bedrijfsleider.&lt;/p&gt;
&lt;p&gt;3.3 Ruim 40 ha was al in 1995 door de ouders van [aandeelhouder/bestuurder] in economische eigendom overgedragen aan een rechtsvoorgangster van [bedrijf X] . Deze gronden heten hierna de A-gronden. De ouders van [aandeelhouder/bestuurder] en na hen [aandeelhouder/bestuurder] zelf, hadden een persoonlijk gebruiksrecht totdat [bedrijf X] de gronden nodig had.&lt;/p&gt;
&lt;p&gt;3.4 In 2007 wilde Piluha (de exploitatie van) het bedrijf overdragen en zij heeft toen gezocht naar een overnamekandidaat. [pachter] had interesse. Haar adviseur van PPP-Agro heeft voor de overname aanvankelijk een verhuurovereenkomst opgesteld, waarin de bedrijfsgebouwen, de ongeveer 7 ha niet in economische eigendom overgedragen gronden (hierna de B-gronden) en de A-gronden waren begrepen. Bij een toets door Flynth is de adviseur erop gewezen dat de overeenkomst risico's opleverde omdat het feitelijk om een verpachting ging.&lt;/p&gt;
&lt;p&gt;3.5 Daarna is gekozen voor een andere constructie om de gevolgen van de pachtwetgeving te ontlopen. Piluha heeft per 1 september 2007 de bedrijfsgebouwen aan [pachter] verhuurd door middel van een overnameovereenkomst. De 7 ha onbelaste B-gronden heeft zij voor drie jaar in geliberaliseerde pacht gegeven aan [pachter] in verband met de overdracht van melkquotum. Het gebruik van de A-gronden gaf zij aan de loonwerker [loonwerker] voor € 450 per hectare, waarna [pachter] het grasgewas van [loonwerker] kocht. Feitelijk heeft [pachter] ook vanaf het begin de A-gronden in gebruik genomen waarbij hij € 450 per hectare aan [loonwerker] betaalde. De B-gronden is [pachter] tegen betaling blijven gebruiken na afloop van de geliberaliseerde pachtovereenkomst.&lt;/p&gt;
&lt;p&gt;3.6 Piluha heeft de A-gronden in december 2013 moeten leveren aan [bedrijf X] . In 2014 heeft [pachter] vastlegging van hoevepacht gevorderd voor de gebouwen, de B-gronden en de A-gronden. Die overeenkomst is door de pachtkamer te Gouda vastgelegd en door de Centrale Grondkamer gewijzigd goedgekeurd. De eerste termijn van de hoevepachtovereen-komst eindigt door de werking van artikel 7:322 BW in samenhang met artikel 7:325 BW in 2025.&lt;/p&gt;
&lt;p&gt;Is Piluha schadeplichtig?&lt;/p&gt;
&lt;p&gt;3.7 [pachter] vordert in deze procedure vergoeding van schade, nader op te maken bij staat, omdat Piluha de A-gronden niet meer in reguliere pacht aan hem ter beschikking kan stellen. De pachtkamer heeft die vordering toegewezen. Daartegen richt zich het hoger beroep.&lt;/p&gt;
&lt;p&gt;3.8 De verplichting van Piluha bestaat eruit de verpachte gronden in gebruik te geven aan [pachter] op basis van een reguliere pachtovereenkomst, ook al was dit, zoals zij heeft gesteld niet de intentie van partijen. Die verplichting kan zij wat de A-gronden betreft blijvend niet meer nakomen. Met [bedrijf X] heeft [pachter] in een kort geding procedure die [bedrijf X] tegen hem had aangespannen een vaststellingsovereenkomst gesloten. Op basis daarvan pacht [pachter] de A-gronden geliberaliseerd en de nieuwe eigenaar [bedrijf Y] heeft dat voortgezet. Naar het oordeel van het hof neemt de omstandigheid dat [pachter] de gronden op basis van kortdurende geliberaliseerde pachtovereenkomsten kan gebruiken de tekortkoming van Piluha niet weg.&lt;/p&gt;
&lt;p&gt;3.9 [pachter] heeft dan ook niet het genot dat hij op basis van de hoevepachtovereenkomst van de A-gronden mag verwachten. Dit levert een gebrek op. Het beroep van Piluha op het arrest van de Hoge Raad van 23 februari 2018 (ECLI:NL:HR:2018:284) gaat niet op. [bedrijf X] heeft aanspraak gemaakt op onbelaste eigendom van de grond en [pachter] betrokken in kort geding om dat af te dwingen, zo begrijpt het hof uit de stellingen van partijen. Het resultaat daarvan is geweest dat [pachter] slechts kan pachten van [bedrijf X] , nu [bedrijf Y] , in de vorm van geliberaliseerde pacht. Daarmee heeft [bedrijf X] tegenover [pachter] niet alleen gepretendeerd een beter recht te hebben, maar is ook een feitelijke stoornis in het gebruik van de grond op basis van de pachtovereenkomst met Piluha ontstaan.&lt;/p&gt;
&lt;p&gt;3.10 Piluha voert aan dat [pachter] van de hoed en de rand wist en hem daarom geen schadevordering toekomt, althans dat hij zijn rechten heeft verwerkt. De vordering zou daarom moeten worden afgewezen. Het hof is het daar niet mee eens. In alle procedures tussen partijen heeft Piluha aangevoerd dat [pachter] wist van " [bedrijf Z] ". Dat die wetenschap inhield dat [pachter] wist dat de gronden in economische eigendom aan [bedrijf X] waren overgedragen, dat [aandeelhouder/bestuurder] slechts beschikte over een persoonlijk gebruiksrecht en de gronden binnen een aantal jaren konden worden opgeëist, heeft Piluha echter niet voldoende toegelicht. In elk geval heeft [pachter] dat steeds betwist en dit is ook na de getuigenverhoren in de vorige procedure tussen partijen over de totstandkoming van de pachtovereenkomst niet komen vast te staan. Er is geen aanleiding om Piluha nog tot nader bewijs toe te laten. Zij heeft namelijk niet toegelicht wat de al gehoorde getuigen (de nu opgegeven personen met uitzondering van [getuige] ) meer of anders kunnen verklaren dan wat zij al hebben gedaan. [getuige] heeft verder op de zitting bij het hof verklaard over zijn rol. Tot slot levert de eventuele wetenschap van [pachter] over de onbevoegdheid van Piluha geen rechtsverwerking op en is het ook onvoldoende om de vordering op grond van de (proportionele) beperkende werking van redelijkheid en billijkheid af te wijzen.&lt;/p&gt;
&lt;p&gt;Is er schade?&lt;/p&gt;
&lt;p&gt;3.11 [pachter] heeft aangevoerd dat hij weliswaar de gronden in gebruik heeft maar niet via een reguliere pachtovereenkomst. Daarom zijn zijn investeringsmogelijkheden en ontwikkelingskansen voor het bedrijf minder. Het bedrijfsresultaat is dus niet optimaal geweest, althans minder dan het geval zou zijn geweest indien hij op basis van reguliere pacht over de A-gronden had kunnen beschikken, aldus [pachter] .&lt;/p&gt;
&lt;p&gt;3.12 Daarmee heeft [pachter] aannemelijk gemaakt dat de mogelijkheid van schade er is. Dat is voldoende voor toewijzing van zijn vordering. Het hof sluit zich aan bij wat de pachtkamer in 2.12 heeft overwogen. De pachtkamer is daarnaast ingegaan op de schadeposten die toewijsbaar zullen zijn in de schadestaatprocedure. De pachtkamer heeft geoordeeld dat zolang [pachter] het genot van het resterende deel van de A-gronden heeft, hij in zoverre geen schade lijdt als gevolg van de tekortkoming van Piluha. [pachter] heeft dat voor hem ongunstige oordeel over de te vergoeden schade niet bestreden, zodat de schadestaatrechter die post niet kan meenemen in de schadeopstelling. In dit verband merkt het hof op dat [pachter] de aannemelijkheid van schade voor die post in hoger beroep ook niet verder heeft toegelicht. Ook als op dit onderdeel geen hoger beroep nodig zou zijn geweest, is er geen grond om deze post alsnog aan te merken als schadepost. De overige in rechtsoverweging 2.12 genoemde schadeposten zijn in hoger beroep niet bestreden en die kan de schadestaatrechter begroten.&lt;/p&gt;
&lt;p&gt;3.13 Piluha stelt verder dat er sprake is van eigen schuld en beroept zich op feiten en omstandigheden waarmee zij beoogt de aansprakelijkheid voor de schade met betrekking tot de A-gronden te beperken. Het hof zal de vraag naar eventuele gronden voor beperking van de schade overlaten aan de schadestaatrechter. Deze zal de feiten en omstandigheden van de zaak in samenhang met de schadeposten en de hoogte daarvan kunnen beoordelen. Omdat het debat over de hoogte van de schade nog nauwelijks is begonnen, ziet het hof onvoldoende aanknopingspunten om de schade in deze procedure te begroten.&lt;/p&gt;
&lt;p&gt;3.14 Bij deze stand van zaken hoeven de grieven verder geen bespreking meer en dat geldt ook voor de andere stellingen en verweren van partijen. Als het hof die wel zou bespreken, zou dat namelijk niet tot een ander oordeel leiden.&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;Slotsom&lt;/strong&gt;&lt;/p&gt;
&lt;p&gt; &lt;/p&gt;
&lt;p&gt;3.15 Het hoger beroep faalt. Als de in het ongelijk te stellen partij zal het hof Piluha in de kosten van het hoger beroep veroordelen. De kosten van [pachter] stelt het hof vast op&lt;br&gt;€ 332 aan griffierecht en op € 2.228 aan salaris advocaat (2 punten x tarief II). Het hof ziet aanleiding de kosten van de tweede zitting van 19 januari 2022 te compenseren zodat iedere partij de eigen kosten draagt. Als niet weersproken zal het hof ook de nakosten en de gevorderde wettelijke rente over de proceskosten toewijzen zoals hierna vermeld.&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;4 De beslissing&lt;/strong&gt;&lt;/p&gt;
&lt;p&gt; &lt;/p&gt;
&lt;p&gt;Het hof, recht doende in hoger beroep:&lt;/p&gt;
&lt;p&gt;- bekrachtigt het vonnis van de pachtkamer te Gouda (rechtbank Den Haag) van 16 januari 2020;&lt;/p&gt;
&lt;p&gt;- veroordeelt Piluha in de kosten van het hoger beroep, tot aan deze uitspraak aan de zijde van [pachter] vastgesteld op € 332 voor griffierecht en op € 2.228 voor salaris overeenkomstig het liquidatietarief, te voldoen binnen veertien dagen na dagtekening van dit arrest en - voor het geval voldoening binnen bedoelde termijn niet plaatsvindt - te vermeerderen met de wettelijke rente te rekenen vanaf bedoelde termijn voor voldoening;&lt;/p&gt;
&lt;p&gt;- veroordeelt Piluha in de nakosten, begroot op € 163, met bepaling dat dit bedrag zal worden verhoogd met € 85 in geval Piluha niet binnen veertien dagen na aanschrijving aan deze uitspraak heeft voldaan én betekening heeft plaatsgevonden, een en ander vermeerderd met de wettelijke rente te rekenen vanaf veertien dagen na aanschrijving én betekening;&lt;/p&gt;
&lt;p&gt;- verklaart dit arrest voor zover het de hierin vermelde proceskostenveroordelingen betreft uitvoerbaar bij voorraad.&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;Noot&lt;/strong&gt;&lt;/p&gt;
&lt;p&gt; &lt;/p&gt;
&lt;p&gt;In vervolg op het hiervoor geannoteerde arrest van 5 oktober 2021 in de vrijwaringszaak (TvAR 2022/8115) werd het onderhavige arrest op 15 maart 2022 in de hoofdzaak gewezen. In de hoofdzaak stond de vraag centraal of en in hoeverre de verpachter schadeplichtig was jegens de pachter doordat hij zijn verplichtingen uit hoofde van de reguliere hoevepachtovereenkomst niet meer volledig kon nakomen. &lt;br&gt;Aan de orde was een melkveebedrijf met circa 50 ha grond en bedrijfsgebouwen. Piluha B.V. was de exploitant en haar enig directeur/aandeelhouder was de juridisch eigenaar van de grond en gebouwen. Een deel van de grond was reeds in 1995 verkocht aan een vastgoedontwikkelaar die op afroep aanspraak kon maken op de juridische levering zodra hij het gekochte feitelijk nodig had. Tot dat moment bleef de directeur van Piluha juridisch eigenaar van de grond en had hij een persoonlijk gebruiksrecht ten opzichte van de vastgoedontwikkelaar die in het arrest wordt aangeduid als de economisch eigenaar. In 2007 wilde Piluha de exploitatie van het bedrijf overdragen aan een derde met behoud van de juridische en economische eigendom van de bedrijfsgebouwen en grond. In samenspraak met haar agrarische adviseurs werd gekozen voor een constructie waarmee beoogd werd de nadelige gevolgen van de pachtwetgeving te ontlopen. In de rechtsoverwegingen 3.4 en 3.5 van het arrest is deze constructie beschreven.  Jarenlang leek de gekozen constructie goed te werken, maar uiteindelijk liep het verkeerd af voor Piluha en haar directeur/aandeelhouder. De economisch eigenaar dwong in 2013 de juridische levering van de in 1995 verkochte grond af en achtte zich daarbij niet gebonden aan de afspraken die Piluha in 2007 met de nieuwe exploitant had gemaakt. Naar aanleiding daarvan startte de nieuwe exploitant een procedure tegen Piluha bij de pachtkamer te Gouda, waarin zij de schriftelijke vastlegging vorderde van een reguliere hoevepachtovereenkomst. Die vordering werd toegewezen en nadat een hoger beroep was uitgebleven, werd de hoevepachtovereenkomst uiteindelijk door de Centrale Grondkamer goedgekeurd. Piluha kon haar verplichtingen uit hoofde van deze pachtovereenkomst niet meer ten volle richting de pachter nakomen, doordat een deel van de pachtgrond inmiddels juridische eigendom was van de vastgoedontwikkelaar die weigerde dat deel ten titel van een reguliere hoevepachtovereenkomst aan de pachter ter beschikking te stellen. Een kort geding tussen de pachter en vastgoedontwikkelaar resulteerde nog wel in een schikking (vaststellingsovereenkomst), inhoudende dat de pachter het bewuste pachtdeel tijdelijk op basis van een kortdurende geliberaliseerde pachtovereenkomst mocht blijven gebruiken. De pachter nam daar ten opzichte van Piluha geen genoegen mee en vorderde richting Piluha, wegens schending van de reguliere hoevepachtovereenkomst, een schadevergoeding nader op te maken bij staat.&lt;br&gt;&lt;br&gt;&lt;em&gt;Tekortkoming en schade; HR 23 februari 2018 (ECL:NL:HR:2018:284)&lt;br&gt;&lt;/em&gt;In navolging van de pachtkamer te Gouda wijst het hof de schadevergoeding toe. Daarbij wordt verwezen naar HR 23 februari 2018 (ECLI:NL:HR:2018:284), waarin de Hoge Raad letterlijk overwoog: "Indien de verhuurder niet (op grond van eigendomsrecht of anderszins) bevoegd is de zaak aan de huurder in gebruik te geven, volgt uit het samenstel van de bepalingen van art. 7:204 lid 2 en lid 3 BW (in verbinding met art. 7:211 BW) dat van een daaruit voortvloeiend gebrek, en dus van een tekortkoming in de nakoming van de huurovereenkomst door de verhuurder, eerst sprake is indien, kort gezegd, een derde tegenover de huurder een beter recht pretendeert te hebben en het bovendien als gevolg daarvan tot een feitelijke stoornis van het gebruik komt."  Geheel in deze lijn oordeelt het hof dat aan de zijde van Piluha sprake is van een blijvende tekortkoming, omdat vaststaat dat de pachter een feitelijke stoornis in het gebruik van het gepachte heeft ondervonden doordat de nieuwe eigenaar van de verpachte grond tegenover de pachter een beter recht pretendeerde te hebben. Op basis van de nieuwe geliberaliseerde pachtovereenkomst kan de pachter de grond weliswaar nog tijdelijk blijven gebruiken, maar dat is niet het genot dat hij op basis van de reguliere hoevepachtovereenkomst ten opzichte van Piluha mocht verwachten. Daarmee geeft het hof een andere uitleg en toepassing aan HR 23 februari 2018 dan Piluha had gedaan. Piluha had namelijk betoogd dat, zolang de pachter de grond feitelijk kan blijven gebruiken, er feitelijk geen sprake is van een tekortkoming en daarmee evenmin van een grondslag voor schadeplichtigheid. Volgens het hof is die grondslag er wel, maar is het tijdelijke voortgezette gebruik wel van invloed op de omvang van de schade. De pachter kan alleen aanspraak maken op een schadevergoeding wegens derving van gebruiksgenot vanaf het moment dat hij de grond niet feitelijk meer kan gebruiken. Andere schadeposten komen tussentijds mogelijk wel voor vergoeding in aanmerking. De schadestaatprocedure zal daarover uitsluitsel moeten geven.  &lt;br&gt;Ik acht voornoemd oordeel van het hof juist en begrijpelijk. Er is sprake van een tekortkoming, omdat Piluha zelf niet meer in staat is en de opvolgende eigenaar weigert de bewuste grond op basis van een reguliere hoevepachtovereenkomst aan de pachter ter beschikking te stellen. Deze tekortkoming moet Piluha worden toegerekend doordat haar directeur/aandeelhouder de juridische eigendom aan een ander heeft overgedragen en daarbij verzuimd heeft te bewerkstelligen dat de bestaande reguliere pachtovereenkomst onverkort door de nieuwe eigenaar wordt gerespecteerd en voortgezet. De tekortkoming kan door Piluha niet meer ongedaan worden gemaakt en is daarom blijvend, terwijl zij ook anderszins in verzuim verkeert en voldoende aannemelijk is dat de pachter schade lijdt. Aldus wordt voldaan aan de eisen die art. 6:74 BW stelt aan een vordering tot schadevergoeding wegens een tekortkoming in een verbintenis en is de gevorderde verwijzing naar een schadestaatprocedure toewijsbaar. Het beroep van Piluha op rechtsverwerking en de beperkende werking van de redelijkheid en billijkheid kan hieraan geen afbreuk doen, omdat daartoe onvoldoende is gesteld (en bewezen).&lt;br&gt;&lt;em&gt;&lt;br&gt;Eigen schuld (art. 6:101 BW); HR 5 maart 2004, NJ 2004/316&lt;br&gt;&lt;/em&gt;Wat nog resteert, is de vraag of de schade van de pachter wel volledig aan Piluha kan worden toegerekend. Art. 6:101 lid 1 BW bepaalt dat, wanneer de schade mede een gevolg is van een omstandigheid die aan de benadeelde kan worden toegerekend, de vergoedingsplicht naar evenredigheid tussen de benadeelde en vergoedingsplichtige wordt verdeeld. Piluha voerde aan dat aan de zijde van de pachter sprake is van "eigen schuld" en dat haar schadeplichtigheid daarom op grond van art. 6:101 BW moet worden beperkt. Het hof gaat daar inhoudelijk niet op in en verwijst het debat op dit punt naar de schadestaat. Die verwijzing is op zichzelf in overeenstemming met de jurisprudentie van de Hoge Raad. Aspecten die niet de grondslag van aansprakelijkheid betreffen, maar de inhoud en omvang van de schadevergoedingsplicht - zoals causaliteit, eigen schuld, schadeberekening en voordeelstoerekening e.d. -, komen aan bod in de schadestaatprocedure voor zover de eisende partij een verwijzing daarnaar heeft gevorderd. Voor zover dat mogelijk is in het licht van het debat van partijen en met inachtneming van het beginsel van hoor en wederhoor mogen deze aspecten echter, in afwijking van de gevorderde verwijzing, conform art. 612 Rv ook deels of volledig door de rechter in de hoofdprocedure worden afgedaan (zie o.a. HR 16 april 2010, NJ 2010/229). Dat geldt ook specifiek voor vragen van causaal verband en eigen schuld (zie HR 27 oktober 2017, ECLI:NL:2017:27740). Het hof was dus bevoegd om inhoudelijk op het eigen schuld-verweer van Piluha in te gaan, maar was daartoe niet verplicht. &lt;br&gt;In het arrest staat niet vermeld wat Piluha in het kader van haar eigen schuld-verweer concreet heeft aangevoerd. Ik acht echter denkbaar dat zij onder meer een beroep heeft gedaan op art. 7:361 lid 1 BW, dat bepaalt dat overdracht door de verpachter van de zaak, waarop de pachtovereenkomst betrekking heeft, de rechten en verplichtingen uit die pachtovereenkomst doen overgaan op de verkrijger. In de praktijk en literatuur wordt in dit verband vaak gesproken van "koop breekt geen pacht". De huurrechtelijke equivalent hiervan is art. 7:226 BW. Uit HR 5 maart 2004, NJ 2004/316 (met noot P.A. Stein) lijkt te volgen dat deze wetsbepaling uitsluitend strekt tot bescherming van de huurder in situaties waarin de verhuurder zelf degene is die de verhuurde zaak in (juridische) eigendom aan een derde overdraagt. Anders gezegd: de huurovereenkomst moet door de juridische eigenaar zelf zijn gesloten. In het arrest werd de gebondenheid van de opvolgend eigenaar aan de huurovereenkomst afgewezen, omdat de huurovereenkomst niet door de juridische eigenares zelf (de gemeente) maar door de economische eigenaar (een projectontwikkelaar) was gesloten. Met referte aan dit huurrechtelijke arrest wordt in de pachtliteratuur veelal aangenomen dat een pachter in beginsel alleen op grond van art. 7:361 lid 1 BW wordt beschermd voor zover de juridische eigenaar zelf de pachtovereen-komst heeft gesloten en de juridische eigendom daarna aan een derde overdraagt (zie o.a. Asser-Valk 7-III, 2020 nr. 316). Dienovereenkomstig is in de onderhavige pachtzaak verdedigbaar dat de pachter richting de nieuwe eigenaar geen beroep kon doen op art. 7:361 lid 1 BW, omdat de reguliere hoevepachtovereenkomst was gesloten door Piluha en niet door juridische eigenaar zelf, te weten haar enig directeur/aandeelhouder. Ik bepleit in casu echter een uitzondering op de hoofdregel van HR 5 maart 2004, omdat de pachtovereenkomst weliswaar formeel op naam van Piluha was gesloten, maar feitelijk door actief handelen en ten behoeve van haar directeur/aandeelhouder was gesloten. In zoverre kunnen zij met elkaar vereenzelvigd worden, althans moet het pachtcontract mede aan de directeur/aandeelhouder worden toegerekend. Die bijzondere omstandigheid rechtvaardigt mijns inziens een ruime uitleg en toepassing van art. 7:361 lid 1 BW. Op basis daarvan had de pachter richting de nieuwe eigenaar de onverkorte nakoming van de bestaande pachtovereenkomst kunnen afdwingen. Door dat niet te doen en genoegen te nemen met een korter durende geliberaliseerde pachtovereenkomst, kan Piluha  eigen schuld in de zin van art. 6:101 BW aan de pachter tegenwerpen. Of en in welke mate dat daadwerkelijk verdedigbaar is, zal de schadestaatrechter moeten bepalen. Conform art. 613 lid 2 Rv is dat overigens dezelfde rechter die in de hoofdzaak heeft beslist. Dezelfde pachtkamer te Gouda dus en in een eventueel hoger beroep hetzelfde hof. Wordt ongetwijfeld vervolgd.&lt;/p&gt;</content><legacyfootnotes/><footnotes><footnote/></footnotes><auteurs>mr. J.M.M. Menu</auteurs><published>2022-11-25 09:53:02</published><modified>2022-11-25 11:14:19</modified><editiondate>2022-11-25</editiondate><htmlpath>https://denhollander.info/artikel/17444</htmlpath></article>
</articles></edition>
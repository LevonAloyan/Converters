<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2011</searchword><id>9215</id><udhid>UDH:TvAR/9215</udhid><titel>De landbouwvrijstelling: stand van zaken</titel><searchwords><searchword>TvAR 5/2011</searchword><searchword>UDH:TvAR/9215</searchword></searchwords><attachments><attachment><name>TvAR2011_05_03_De_landbouwvrijstelling.pdf</name><extention>pdf</extention><url>https://denhollander.info/download/8096/ci</url></attachment></attachments><inleiding>In deze bijdrage wordt aan de hand van recente juris­prudentie ingegaan op de verschillende elementen bin­nen de landbouwvrijstelling in de inkomstenbelasting. Als gevolg van speculaties over eventuele afschaffing van de vrijstelling zoekt de praktijk naar mogelijkheden tot vervroegde toepassing van de vrijstelling door het naar voren halen van de realisatie van vrijgestelde waardever­anderingen van landbouwgrond. De belangrijke elemen­ten van de landbouwvrijstelling komen daarbij weer voluit aan het licht.&#13;
1. Inleiding&#13;
Plaats in de wet&#13;
In art. 3.8 van de Wet inkomstenbelasting 2001 (hierna: Wet IB) is de definitie van het begrip winst voor de inkomsten­belasting opgenomen: ‘Winst uit een onderneming (winst) is het bedrag van de gezamenlijke voordelen die, onder welke naam en in welke vorm ook, worden verkregen uit een on­derneming.’. Dit betreft de totaalwinst, die volgens art. 3.25 van de wet wordt opgedeeld in jaarwinsten volgens de re­gels van goed koopmansgebruik en met inachtneming van een bestendige gedragslijn. De landbouwvrijstelling is een objectieve winstvrijstelling van (totaal)winst in de inkom­stenbelasting en, via art. 8 van de Wet op de vennootschaps­belasting (hierna: Wet Vpb), ook in de vennootschapsbelas­ting.&#13;
Art. 3.12, eerste lid bepaalt:&#13;
‘Tot de winst behoren niet voordelen uit landbouwbe­drijf ter zake van waardeveranderingen van gronden - daaronder begrepen de ondergrond van gebouwen - voorzover de waardeverandering van de grond is toe te rekenen aan de ontwikkeling van de waarde in het eco­nomische verkeer bij voortzetting van de aanwending van de grond in het kader van een landbouwbedrijf, en niet is ontstaan in de uitoefening van het bedrijf.’&#13;
Verdedigd wordt wel dat de vrijstelling op basis van de rangorderegeling in de wet ook doorwerkt naar de volgen­de ‘bronnen van inkomen’ in de wet, in het bijzonder naar de bron ‘Resultaat uit overige werkzaamheden’ (art. 3.90 Wet IB).1&#13;
Historie, evaluatie en politieke ontwikkelingen&#13;
De landbouwvrijstelling bestaat feitelijk al zolang in Neder­land belasting wordt geheven volgens het reële stelsel, sinds het einde van de 19e eeuw.2 De meest oorspronkelijke argu­mentatie voor de vrijstelling is gelegen in een gelijke behan­deling van verpachters enerzijds en agrarisch ondernemers die ‘toevallig’ ook eigenaar zijn van hun landbouwgrond, anderzijds. Later is de vrijstelling ook wel gemotiveerd met het voorkomen van belastingheffing over inflatiewinsten.3&#13;
In 2008 heeft het Landbouw Economisch Instituut een aan­tal bijzondere fiscale regelingen voor de agrarische sector geëvalueerd, waaronder de landbouwvrijstelling.4 De con­clusie in het evaluatierapport is dat de oorspronkelijke argu­menten voor de landbouwvrijstelling sterk aan kracht heb­ben ingeboet en dat de vrijstelling op gespannen voet staat met het gelijkheidsbeginsel. Vanwege de belangrijke rol van de vrijstelling bij bedrijfsopvolging en bedrijfsverplaatsin­gen wordt echter nog niet zonder meer tot afschaffing ge­concludeerd.5 Dat heeft het kabinet van destijds de ruim­te gegeven om kort na het verschijnen van het rapport aan te geven dat men niet voornemens is de landbouwvrijstelling af te schaffen.6&#13;
Aan de kant van het landbouwbedrijfsleven is men er echter niet gerust op. De onrust is verder gevoed door het rapport van de commissie-Gerritse (2009, p. 12) waarin afschaffing van de landbouwvrijstelling als een bezuinigingsoptie wordt genoemd, en door het rapport van de Studiecommissie Be­lastingstelsel van april 2010 (p. 223), waarin ook gerept wordt over afschaffing.7 De opbrengst van afschaffing wordt in dit laatste rapport geschat op 285 miljoen euro, al wordt ook wel opgemerkt dat het inschatten van de budgettaire ge­volgen van afschaffing lastig is.&#13;
Van plannen tot daadwerkelijke afschaffing is tot op heden nog niets gebleken.&#13;
Hierna zal aan de hand van de rechtspraak op de belangrijk­ste elementen binnen de landbouwvrijstelling worden inge­gaan.&#13;
</inleiding><content>2. ‘Voordelen’&#13;
Vrijgesteld zijn ‘voordelen ter zake van waardeveranderin­gen’.&#13;
Allereerst is van belang dat het begrip voordelen algebraïsch moet worden geïnterpreteerd en zowel winst als verlies om­&#13;
vat (waardestijging casu quo waardedaling). Waardedaling van landbouwgrond is, derhalve niet aftrekbaar.&#13;
Verder is van belang dat de term voordelen impliceert dat de landbouwvrijstelling een ‘netto-vrijstelling’ is: kosten die aan vrijgestelde waardeveranderingen kunnen worden toe­gerekend, zijn in zoverre niet aftrekbaar. De landbouwvrij­stelling vertoont gelijkenissen met de deelnemingsvrijstel­ling in de vennootschapsbelasting. ‘Bij het bepalen van de winst blijven buiten aanmerking de voordelen uit hoofde van een deelneming (...)’, aldus art. 13, eerste lid Wet Vpb.. De deelnemingsvrijstelling is een bruto-vrijstelling en de Hoge Raad oordeelde in 2002 zelfs tot directe aftrek van in verband met een deelneming gemaakte aankoopkosten.8&#13;
In het arrest van 28 november 2008, nr. 07/11612, BNB 2009/14, oordeelt de Hoge Raad dat deze rechtspraak niet mag worden doorgetrokken naar de landbouwvrijstelling; deze is nog altijd een netto-vrijstelling.&#13;
Voortdurend dient dan ook bepaald te worden of en in hoe­verre gemaakte kosten zijn toe te rekenen aan waardeveran­deringen van de landbouwgrond. Kosten die rechtstreeks sa­menhangen met vrijgestelde waardeveranderingen komen in het geheel niet in aftrek. Indien kosten niet rechtstreeks met alleen vrijgestelde waardeveranderingen samenhangen, is omslag van de kosten naar rato van de vrijgestelde en niet-vrijgestelde voordelen geboden.9&#13;
De bekendste soort toe te rekenen kosten zijn verkoopkos­ten van landbouwgrond: deze dienen evenredig aan de vrij­gestelde en niet-vrijgestelde voordelen te worden toegere­kend.10 In de uitspraak van 27 april 2010, nr. 09/00780, VN 2010/53.1.3, verwerpt Hof ’s-Gravenhage het standpunt van de inspecteur dat ook een vanwege staking van de onderne­ming aan een werknemer toegekende ontslagvergoeding ten dele aan de vrijgestelde winst op de landbouwgrond dient te worden toegerekend: de vergoeding houdt rechtstreeks ver­band met de staking en niet met de verkoop van de land­bouwgrond. Het hof lijkt open te houden dat het oordeel mogelijk anders zou zijn geweest als de gehele onderneming als economisch eenheid (‘going concern’) was verkocht.&#13;
In het arrest van 25 november 2005, nr. 41 241, BNB 2006/127 oordeelt de Hoge Raad dat ook aankoopkosten -die bij aanschaf van de grond eerst geactiveerd dienen te worden- bij verkoop of onttrekking van de grond naar rato dienen te worden toegerekend aan de vrijgestelde en niet-vrijgestelde voordelen. Dit lijkt op de keper beschouwd toch minder logisch dan het in eerste instantie lijkt. Aankoop­kosten behoren immers tezamen met de betaalde prijs tot de ‘aanschaffingskosten’ en vormen aldus de ‘aanvangs-boek­waarde’ van de grond. Blijkbaar ziet de Hoge Raad toch re­den voor een onderscheid tussen aankoopprijs enerzijds en aankoopkosten anderzijds om deze laatste vervolgens bij de toepassing van de landbouwvrijstelling naar evenredigheid toe te rekenen aan de vrijgestelde en niet-vrijgestelde voor­delen. Voor zowel de prijs als de aankoopkosten komt het mij echter voor dat beide onmogelijk in enig verband kun­nen worden gebracht met waardeveranderingen die zich nog moeten gaan voordoen. Alleen bij later gemaakte kosten is dat verband denkbaar. Naar mijn gevoel zijn verkoopkosten en aankoopkosten in dit verband te gemakkelijk op een hoop gegooid.&#13;
Iets anders is dat het in het kader van de vaststelling van de omvang van de vrijgestelde waardeveranderingen wel denk­baar is dat de WEVAB ten tijde van de aankoop gelijk is aan de aankoopprijs en niet aan de aanschaffingskosten (prijs plus kosten).&#13;
Naast verkoopkosten zijn er nog andere voorbeelden van toe te rekenen kosten terug te vinden in de rechtspraak. Zo ging het in het arrest van 9 april 2004, nr. 39 152, BNB 2004/273 om de verplichting uit hoofde van een meerwaardeclausule om (een deel van) de waardeontwikkeling na overname door te betalen aan de overdrager.&#13;
Een typisch voorbeeld van kostentoerekening betreft ook de kosten van verbetering van de grond, bijvoorbeeld door drainage. Daarbij is het van belang dat dergelijke kosten kunnen leiden tot waardestijging van de grond, maar dat dit soort waardestijgingen door fysieke bewerkingen aan de grond niet onder de landbouwvrijstelling vallen, omdat zij ‘in de uitoefening van het bedrijf zijn ontstaan’.11 Een eerste voorbeeld zijn kosten van grondverbetering in bijvoorbeeld het kader van ruilverkaveling (herverkaveling). Ter zake van dergelijke kosten heeft de Staatsecretaris van Financiën in zijn besluit van 15 december 2000, nr. CPP2000/2172M, een bewijsvermoeden aangegeven: in zijn algemeenheid mag ervan worden uitgegaan dat de door de fysieke werk­zaamheden aan de grond opgetreden waardestijging even hoog is als de met de werkzaamheden gemoeide kosten. Die kosten dienen doorgaans te worden geactiveerd en vallen weg tegen de niet-vrijgestelde waardestijging; rechtstreek­se samenhang met en toerekening aan de niet-vrijgestelde waardeverandering derhalve.&#13;
Een tweede voorbeeld van fysieke bewerking betreft de sloop van opstallen op de grond. De grond kan, ontlast van de opstal, in waarde zijn gestegen. Ook die waardestijging is in de bedrijfsuitoefening ontstaan, derhalve niet vrijgesteld, maar valt weg tegen de aan die waardestijging toe te reke­nen (te activeren) sloopkosten.12&#13;
3. ‘Voordelen uit landbouwbedrijf’&#13;
Alleen vrijgesteld zijn waardeveranderingen van gronden die ‘geheel of nagenoeg geheel dienstbaar zijn aan de uitoe­fening van een landbouwbedrijf’, aldus de Hoge Raad in het arrest van 7 maart 1979, nr. 19 130, BNB 1980/229. Het is derhalve niet voldoende dat de gronden behoren tot het ver­mogen van de landbouwonderneming. De grond dient feite­lijk te worden aangewend ten behoeve van de landbouw in eigenlijke (ook wel: ‘technisch-fysieke’) zin door de betref­fende ondernemer.13&#13;
In de arresten van 7 mei 2004 heeft de Hoge Raad geoor­deeld dat als een perceel landbouwgrond wordt aangewend voor de bouw van een woning, dit perceel daardoor wordt onttrokken aan het gebruik ten behoeve van de landbouw in &#13;
eigenlijke zin.14 Daaraan doet volgens de Hoge Raad niet af dat de grond de ondergrond vormt van een aan het be­drijf dienstbare woning of dat de bedrijfsvoering vereist dat de ondernemer in de buurt van zijn bedrijf woont. Daar­mee is duidelijk dat de waardeveranderingen van de onder­grond van een woning niet onder de landbouwvrijstelling vallen. Tot het verschijnen van deze arresten werd aange­nomen dat de waardeveranderingen van de grond onder een eerste agrarische bedrijfswoning nog wel deelde in de landbouwvrijstelling. In het besluit van 8 maart 2006, nr. CPP2005/3338M, VN 2006/17.14 is de overgang naar de aansluiting bij het oordeel van de Hoge Raad geregeld.&#13;
Een ander voorbeeld van ander gebruik dan ten behoeve van de landbouw in eigenlijke zin is verhuur van de grond vanuit de onderneming. Bepaalde soorten tijdelijke verhuur ten be­hoeve van de kwaliteit van de grond en vruchtwisseling val­len hier weer buiten.15&#13;
Een fraai staaltje feitelijke beoordeling van het gebruik van percelen landbouwgrond is terug te vinden in de uitspraak van Hof Amsterdam van 22 april 2010, nr. 08/00418, LJN BM2411. Daar toets het Hof of en in welke mate diverse percelen landbouwgrond feitelijk worden aangewend ten be­hoeve van het (op)fokken van paarden en onderscheidt het Hof deze activiteiten nauwkeurig van die met betrekking tot een paardenpension en een stoeterij (zie ook hierna).&#13;
Compartimentering&#13;
Inherent aan de voorwaarde dat grond wordt aangewend ten behoeve van de landbouw in eigenlijke zin is de eventue­le compartimentering binnen de landbouwvrijstelling: indien landbouwgrond gedurende verschillende periodes feitelijk wel of juist niet is aangewend ten behoeve van de landbouw in eigenlijke zin, dient bij latere winstrealisatie een eventu­ele ‘knip’ plaats te vinden: alleen de waardeveranderingen die zijn ontstaan gedurende de periode dat de grond gebruikt werd ten behoeve van de landbouw in eigenlijke zin, is vrij­gesteld.&#13;
Compartimentering van rechtswege bij wettelijke inperking van de landbouwvrijstelling is door de Hoge Raad afgewe­zen.16&#13;
Het begrip landbouwbedrijf&#13;
Art. 3.12, tweede lid luidt:&#13;
‘Voor de toepassing van dit artikel wordt onder landbouwbedrijf verstaan een bedrijf dat is gericht op het voortbrengen van producten van akkerbouw, van weidebouw of van tuinbouw – daaronder begrepen fruitteelt en het kweken van bomen, bloemen, bloem­bollen en paddestoelen – of op het in het kader van veehouderij fokken, mesten of houden van dieren. Met landbouwbedrijf worden gelijkgesteld binnenvisserij en visteelt.’&#13;
Vooral het houden van paarden bevindt zich op het grens­vlak wat nog wel en wat niet meer als landbouw kan wor­den aangemerkt in het verband van de landbouwvrijstelling. In het arrest van 29 april 2005, nr. 39 781, BNB 2005/209 oordeelde de Hoge Raad dat het (op)fokken van paarden nog als landbouw is aan te merken, indien dit in voldoende mate als een op zichzelf staande activiteit kan worden aan­gemerkt. Hof Amsterdam nam dit laatste wel aan in de hier­boven genoemde uitspraak van 22 april 2010. Van een land­bouwbedrijf is geen sprake indien de activiteiten van meet af aan zijn gericht op het fokken en tegelijk trainen en af­richten tot sport- of hobbypaard.&#13;
4. Waardeverandering toe te rekenen aan de ontwikkeling van de waarde in het economische verkeer bij voortzet­ting van de aanwending van de grond in het kader van een landbouwbedrijf&#13;
De landbouwvrijstelling ziet alleen op de veranderingen van wat in de praktijk wel geduid wordt als de WEVAB: de waarde in het economisch verkeer bij agrarische bestem­ming. De invloed van niet-agrarische aanwendingsmogelijk­heden dient derhalve uit de waarde te worden geëlimineerd.&#13;
In de uitspraak van 8 juli 2010, nr. 07/00750. VN 2011/16.12, definieert Hof Amsterdam deze WEVAB met een verwijzing naar de wetsgeschiedenis17 aldus:&#13;
‘de prijs die de beste koper na de beste voorbereiding bereid is voor de grond te betalen, ervan uitgaande dat de grond in het kader van een landbouwbedrijf blijft aangewend, de overige niet-agrarische bestemmingen weggedacht.’&#13;
Dat voor de bepaling van de WEVAB niet zonder meer de formeel geldende bestemming bepalend is blijkt wel uit de daarop volgende overwegingen van het hof:&#13;
‘In deze WEVAB (kan) zijn verdisconteerd de invloed van verwachtingen omtrent mogelijke toekomstige aanwending van de grond in een ander soort land­bouwbedrijf. Door slechts uit te gaan van de (agrari­sche) bestemming die de grond formeel bezit ten tijde van de verkoop, geeft de inspecteur hieraan een te beperkte toepassing.’&#13;
Ook blijkt uit deze uitspraak dat een waardesprong van de ene naar de andere agrarische aanwending -bijvoorbeeld van weidegrond naar ondergrond voor glastuinbouw- binnen de grenzen van de landbouwvrijstelling valt. Hetzelfde geldt naar mijn mening voor de waardesprong van cultuurgrond naar agrarisch bouwperceel (behoudens voor het gedeelte waarop geen bedrijfsgebouwen, maar een woning wordt be­stemd).&#13;
De staatssecretaris heeft een eerder andersluidend standpunt inmiddels herzien en in zijn besluit van 13 oktober 2010, nr. DGB2010/1989M, onderdeel 7, wat zuinigjes, aangegeven dat ‘niet in alle gevallen de feitelijke aanwending door de koper beslissend’. Ook een potentiële andere agrarische aan­wending kan doorwerken in de WEVAB.&#13;
Dit alles roept in herinnering de volgende overweging van de Hoge Raad in het arrest van 16 december 1987, nr. 23 844, BNB 1988/103: ‘De in het kader van de ruimtelijke or­dening bestaande mogelijkheden tot het stichten van met het landbouwbedrijf en zijn nevenbedrijven verbonden gebou­wen, en daarmee ook de met die mogelijkheden samenhan­gende waardeveranderingen van gronden, worden bepaald door factoren die niet in de eerste plaats verband houden met de feitelijke beoefening van de landbouw, doch voort­vloeien uit door de overheid ter wille van de door haar ge­wenste ruimtelijke ordening gestelde regels, uit eventuele wijzigingen van deze regels en uit het door haar bij de uit­voering van die regels gevoerde beleid.’. Ik ben geneigd aan deze overweging toe te voegen: ‘en de verwachtingen of speculaties met betrekking tot die regels en dat beleid’, ui­teraard zolang de bestemming blijft: de exploitatie in het ka­der van de uitoefening van een landbouwbedrijf.&#13;
Feitelijke aanwending van belang?&#13;
Een zaak waarin schijnbaar wel de feitelijke aanwen­ding van de grond doorslaggevend is geweest is die waar de uitspraak van Hof Arnhem van 13 augustus 2008, nr. 07/00234,LJN BE9466 betrekking op heeft. In die zaak wordt een bouwvergunning verkregen voor de bouw van een agrarische bedrijfswoning en een pluimveestal (later gewij­zigd in een rundveestal). Vast komt te staan dat de bouw van de rundveestal slechts heeft plaatsgevonden om de bouw van een woning te kunnen realiseren: tot de feitelijke exploi­tatie van een veehouderij komt het niet. Voor het Hof is dit voldoende om te oordelen dat niet alleen voor het gedeel­te waar de woning wordt gebouwd, maar ook voor de on­dergrond van de stal geldt ‘dat het is onttrokken aan de uit­oefening van het landbouwbedrijf in eigenlijke zin en dat de daarmee gepaard gaande waardeverandering van de grond niet kan worden toegerekend aan de ontwikkeling van de waarde in het economische verkeer bij voortzetting van de aanwending van de grond in het kader van een landbouwbe­drijf’.&#13;
In het licht van de primair agrarische bestemming van het bouwperceel volgens het bestemmingsplan en veronderstel­lende dat de uitoefening van een landbouwbedrijf op het perceel feitelijk wel mogelijk zou zijn, blijft er naar mijn ge­voel iets wringen in deze zaak. Het komt mij voor dat de (objectieve) WEVAB van de grond onder en rondom de be­drijfsopstal dient te worden bepaald met inachtneming van de mogelijkheid de stal in het kader van een landbouwbe­drijf aan te wenden. Het Hof lijkt de waardestijging van cul­tuurgrond naar bouwperceel wel erg gemakkelijk causaal aan de (feitelijke) niet-bedrijfsmatige aanwending te koppe­len.&#13;
Prijs en waarde&#13;
In het arrest van 24 januari 1990, nr. 25 884, BNB 1990/83 overwoog de Hoge Raad:&#13;
‘In het algemeen wijkt immers een tussen van elkaar onafhankelijke partijen overeengekomen koopprijs niet af van de waarde in het economische verkeer van het verkochte goed. De door het Hof vastge­stelde omstandigheden rechtvaardigen niet te dezen een uitzondering op deze regel aan te nemen, omdat de aanwezigheid van een buurman als bijzondere gegadigde behoort tot de factoren die de waarde in het economische verkeer van de grond bepalen.’&#13;
In de uitspraak van 25 april 2007, nr. 04/00868, LJN BA4245 oordeelde Hof Leeuwarden in gelijke zin ten aan­zien van de WEVAB, uiteraard voor zover sprake is van twee partijen die voor ogen hebben de grond in het kader van een landbouwbedrijf aan te wenden. De hogere prijs die de bijzonder geïnteresseerde buurman voor grond biedt, om­dat deze ‘maar een keer te koop is’, blijft derhalve binnen de oevers van het begrip landbouwbedrijf.&#13;
De staatssecretaris heeft zich uitdrukkelijk bij dit oordeel neergelegd.18&#13;
RBB subsidie&#13;
Op grond van de Regeling bedrijfshervestiging en -beëindi­ging konden agrarisch ondernemers in het verleden bij aan­koop van hun bedrijf door het Bureau Beheer Landbouw­gronden aanspraak maken op een hectaretoeslag. Deze subsidie had ten doel de bevordering van de grondverwer­ving ten behoeve van landbouw, recreatie en landschap.&#13;
In het arrest van de Hoge Raad van 26 november 2010, nr. 09/00808, LJN BO5001 concludeert de Hoge Raad hier­uit dat de subsidie als ondersteuning van de aankoopactivi­teit van BBL moet worden beschouwd. Nu de belangheb­bende zich tot geen andere prestatie heeft verbonden dan de verkoop en de levering van de grond volgt uit dit alles ‘dat voor de toepassing van de landbouwvrijstelling de onderha­vige subsidie deel uitmaakt van de tegenprestatie voor de le­vering van de grond’, aldus de Hoge Raad.&#13;
Vervolgens stelt de Hoge Raad vast dat uit de gedingstukken niet blijkt dat de Inspecteur heeft aangevoerd dat de waarde in het economische verkeer bij agrarische bestemming ver­schilt van de waarde in het economische verkeer van de on­derhavige landbouwgrond, zodat op de volledige winst de landbouwvrijstelling van toepassing is.&#13;
In de uitspraak van Rechtbank Arnhem van 3 februari 2011, nr. 10/03029, LJN BP2981 lijkt de inspecteur zijn huiswerk beter te hebben gedaan en slaagt hij erin aannemelijk te ma­ken dat de WEVAB lager is dan de optelsom van de ontvan­gen prijs plus de hectaretoeslag.&#13;
5. Toerekening veranderingen WEVAB aan gerealiseerde boekwinst&#13;
Omdat de landbouwvrijstelling alleen geldt voor dat deel van de gerealiseerde voordelen (de boekwinst) dat is toe te rekenen aan veranderingen van de waarde in het economisch verkeer bij agrarische bestemming gedurende de periode dat de grond werd aangewend voor de feitelijke uitoefening van de landbouw (eventueel compartimentering), dient zich een toerekeningsvraagstuk aan. Door prijsverschillen (zoals bij­voorbeeld de verpachte staat waarin de grond de onderne­ming binnen komt of uit gaat) of doordat de grond geduren­de een periode ook anders dan voor de feitelijke uitoefening is aangewend, kan de gerealiseerde boekwinst (art. 3.8 Wet IB) immers afwijken van de vrijgestelde waardeverandering in de periode dat de grond tot het vermogen van de onderne­ming heeft behoord.&#13;
In dit verband gelden nog altijd de lijnen die zijn uiteenge­zet in het arrest van de Hoge Raad van 17 maart 1965, nr. 15 349, BNB 1960/165. In die zaak was de betreffende grond door belanghebbende gedurende een aantal jaren aangewend voor de feitelijke uitoefening van de landbouw (bollenteelt) en daarna vanuit de onderneming verpacht. Na 2 jaar ver­pachting werd de grond verkocht in verpachte staat. Te on­derscheiden waren een waardestijging tussen aankoop en &#13;
verpachting van fl. 12.000 naar fl. 19.000 en een pachtdruk bij verkoop van fl. 2.000: de grond werd verkocht voor fl. 17.000. De Hoge Raad stelde vast dat de in beginsel vrijge­stelde waardeverandering weliswaar fl. 7.000 had bedragen, maar dat de strekking van de landbouwvrijstelling ‘niet ver­der gaat en bepaaldelijk niet zo ver dat in werkelijkheid niet behaalde winst of niet geleden verlies in de winstberekening worden betrokken’. De bij verkoop gerealiseerde boekwinst van fl. 5.000 mocht derhalve niet uitgesplitst worden in een vrijgestelde waardeverandering van fl. 7.000 en een (aftrek­baar) verlies wegens de verpachting van fl. 2.000. Daaruit kan men concluderen dat bij de landbouwvrijstelling, an­ders dan bij de deelnemingsvrijstelling, geen sprake is van volledige compartimentering, maar van slechts een beperk­te compartimentering: compartimentering vindt alleen plaats voor zover de grond feitelijk de ene periode wel en de an­dere periode niet is aangewend ten behoeve van de feite­lijke uitoefening van de landbouw, maar ‘plussen en min­nen’ worden uiteindelijk gesaldeerd, ook als bijvoorbeeld de ‘plus’ een, in principe, vrijgestelde waardeverandering be­treft en de ‘min’ bijvoorbeeld een niet-vrijgesteld prijsnadeel of een niet-vrijgestelde waardedaling in een periode van an­der gebruik van de grond dan ten behoeve van de feitelijke uitoefening van de landbouw.&#13;
In het arrest van de Hoge Raad van 1 juli 1981, nr. 20 587, BNB 1981/291 speelde ook het toerekeningsvraagstuk. Een perceel grond was in eigendom verkregen door een pachter, zelfs nog met een extra (niet onzakelijk) prijsvoordeel bene­den de objectieve waarde in verpachte staat. Net als in BNB 1965/160 verlaat de grond de onderneming later eveneens in verpachte staat.&#13;
De verleiding is groot om, als de verkoopprijs in verpachte staat hoger is dan de waarde in vrij opleverbare staat ten tij­de van de aankoop, te concluderen dat het volledige pach­tersvoordeel dat bij de aankoop is ontstaan, als gerealiseerd te beschouwen. De Hoge Raad geeft echter aan dat die re­denering niet juist is: eerst dient de boekwinst te worden be­paald: het verschil tussen de verkoopprijs en de boekwaarde. Vervolgens dient daarvan te worden afgetrokken de vrijge­stelde waardestijging die zich tussen aan- en verkoop heeft voorgedaan, welke waardestijging de Hoge Raad in BNB 1981/291 berekent op het verschil tussen de verkoopprijs (in verpachte staat) en de objectieve waarde in verpachte staat ten tijde van de aankoop. In die zaak resteert dan alleen als belaste winst het extra prijsvoordeel beneden de waar­de in verpachte staat ten tijde van de aankoop: het eigenlijke pachtersvoordeel wordt niet gerealiseerd.&#13;
Onlangs oordeelde Rechtbank Arnhem weer op basis van de hoogte van de onttrekkingswaarde dat het volledige pach­tersvoordeel is gerealiseerd.19 Inmiddels heeft Hof Arnhem in hoger beroep evenwel weer geoordeeld in lijn met BNB 1965/160 en BNB 1981/291 en wél op de boekwinst de ob­jectieve, vrijgestelde waardeverandering die zich in de be­treffende periode heeft voorgedaan, in mindering gebracht, waardoor feitelijk geen belast voordeel resteert.20 Door de staatssecretaris is cassatie ingesteld.&#13;
In de parlementaire geschiedenis van de wijziging van de landbouwvrijstelling is een aantal cijfervoorbeelden terug te vinden van de toerekening van gerealiseerde boekwinst aan vrijgestelde waardeveranderingen.21 De uitwerking komt er ook in die voorbeelden telkens op neer dat eerst de boek­winst wordt bepaald (verschil verkoopprijs of onttrekkings­waarde en boekwaarde) en dat daarop vervolgens in min­dering wordt gebracht de verandering die de WEVAB in de betreffende periode heeft ondergaan, met dien verstande dat nooit meer vrijgesteld is dan er aan boekwinst is gereali­seerd. Ik meen dat deze uitwerkingen geheel stroken met de hierboven genoemde jurisprudentie.&#13;
Samengevat komt de toerekening er naar de huidige stand van de rechtspraak op neer dat op de op de voet van art. 3.8 Wet IB vastgestelde boekwinst (eerst) in mindering wordt gebracht de verandering die de WEVAB per saldo tussen aankoop of inbreng en verkoop of onttrekking heeft onder­gaan in de periode dat de grond gebruikt werd ten behoe­ve van de feitelijke uitoefening van de landbouw, maar niet verder dan tot nihil.&#13;
6. Netto-vrijstelling, beperkte comparti­mentering en stelselwijziging&#13;
De genoemde wezenskenmerken van de landbouwvrijstel­ling, een netto-vrijstelling en slechts beperkte compartimen­tering, zullen in de komende periode naar verwachting weer volop ter discussie komen. Aan het begin van dit artikel is al gewezen op de vrees in de praktijk voor afschaffing van de landbouwvrijstelling. In verband daarmee wordt naar we­gen gezocht om toepassing van de vrijstelling op de waar­deveranderingen die zich tot nu toe hebben voorgedaan, ze­ker te stellen. De achtergrond hiervan is dat in de praktijk tot nu toe bijna iedere agrarische ondernemer voor de fisca­le winstbepaling zijn landbouwgronden jaarlijks op zijn ba­lans waardeert op kostprijs of kostprijs of lagere bedrijfs­waarde. Daardoor hebben de meeste landbouwgronden een boekwaarde die gelijk is aan de historische aanschaffings­kosten van de grond. In de vele situaties waarin een bedrijfs­opvolger de onderneming met ‘geruisloze doorschuiving’ heeft verkregen van de vorige generatie betreft dit zelfs de aanschaffingskosten van de voorganger. In de meeste geval­len is de waarde van de landbouwgrond sinds de activering op de fiscale balans (aanzienlijk) in waarde gestegen. Bij realisatie van deze stille reserves, door overdracht of ont­trekking, zal daarop doorgaans de landbouwvrijstelling van toepassing zijn. Maar is dat ook zeker als de landbouwvrij­stelling zou worden afgeschaft voordat deze realisatie heeft plaatsgevonden? Bij inperkingen van de landbouwvrijstel­ling in het verleden is doorgaans een overgangsregeling op­genomen op basis waarvan het gedeelte van de stille reser­ves dat bij realisatie direct voorafgaand aan de afschaffing onder de landbouwvrijstelling zou vallen, ook bij realisa­tie na het tijdstip van de afschaffing nog onder de landbouw­vrijstelling valt.22 In de kabinetsbrief van 26 september 2008 van het kabinet Balkenende IV wordt opgemerkt dat even­tuele afschaffing van de vrijstelling opnieuw gepaard zou moeten gaan met een overgangsregeling.23 Nota bene mede vanwege de administratieve lasten die een dergelijke af­schaffing met zich mee zou brengen, gaf dat kabinet aan niet tot afschaffing te zullen overgaan. Nogal wat agrarisch on­dernemers en adviseurs willen het er niet op aan laten ko­men en proberen de realisatie van de vrijgestelde stille reser­ves naar voren te halen.&#13;
Te denken valt hierbij aan ‘incidentele herwaardering’ door overdracht van (een gedeelte van) het economisch belang bij de gronden, bijvoorbeeld door inbreng in een personen­vennootschap of door wijziging van de gerechtigdheid tot de stille reserves in een personenvennootschap waartoe de gronden reeds behoren.24&#13;
Stelselwijziging&#13;
Maar een fundamentelere aanpak zou zijn: de grond voort­aan jaarlijks niet meer op kostprijs waarderen, maar op de actuele waarde in het economisch verkeer aan het einde van het boekjaar, een heuse stelselwijziging derhalve. Jaarlijks zou dan de feitelijke waardeverandering in dat jaar tot de jaarwinst behoren met vervolgens toepassing van de land­bouwvrijstelling op dat voordeel.&#13;
In het algemeen zal een ondernemer niet snel kiezen voor een jaarlijkse waardering op de waarde in het economisch verkeer, omdat daarmee feitelijk winstneming en belas­tingheffing naar voren wordt gehaald. Toch is er wel ou­dere rechtspraak waarin de Hoge Raad een dergelijk waarderingsstelsel niet in strijd lijkt te vinden met goed koopmansgebruik.25&#13;
De meeste moed wordt echter geput uit het arrest van 14 juni 1978, nr. 18 405, BNB 1979/181. De belanghebbende vennootschap in die zaak wenste een deelneming in een an­dere vennootschap voortaan ook te waarderen op de actuele waarde in het economisch verkeer in plaats van op kostprijs. De Hoge Raad stond dit toe. Uit het arrest valt op te maken dat voor een stelselwijziging geen bijzondere omstandig­heid nodig is, mits het nieuwe stelsel (eveneens) in overeen­stemming is met goed koopmansgebruik en geen sprake is van het behalen van een incidenteel fiscaal voordeel. Hier­uit lijkt te mogen worden opgemaakt dat er ook geen belem­mering is om landbouwgrond voortaan op de waarde in het economisch verkeer te waarderen. Ook geeft de Hoge Raad aan dat goed koopmansgebruik toestaat om voor verschil­lende bedrijfsmiddelen verschillende waarderingsstelsel te hanteren, ‘indien daarbij ook het verschil in fiscaal regime in aanmerking wordt genomen’. Ook hieruit zou toch vrij duidelijk kunnen worden afgeleid dat het is toegestaan om landbouwgronden die ten behoeve van de uitoefening van het eigen landbouwbedrijf worden aangewend, voortaan te waarderen volgens een stelsel van jaarlijkse waardering op actuele waarde in het economisch verkeer.&#13;
Toch lijkt mij de race nog allerminst gelopen. Hierboven is al geschetst dat de landbouwvrijstelling, anders dan de deel­nemingsvrijstelling in de vennootschapsbelasting , slechts een vrijstelling is van voordelen voor zover deze toereken­baar zijn aan waardeveranderingen van de grond (en dan nog uitgezonderd de waardeveranderingen die in de uitoefe­ning van het bedrijf zijn ontstaan), past de Hoge Raad tot op heden daarbij slechts een beperkte compartimentering (BNB 1965/160) toe en dienen kosten te worden toegerekend (net­to-vrijstelling).&#13;
Een jaarlijkse waardering van landbouwgronden op de waarde in het economisch verkeer zou niets minder beteke­nen dan dat alsnog een volledige compartimentering plaats­vindt en brengt tevens met zich mee dat toerekening van bij­voorbeeld aan- en verkoopkosten niet meer uit de verf komt op de wijze zoals de Hoge Raad dat tot op heden voor ogen lijkt te hebben.&#13;
Het komt mij dan ook voor dat de Hoge Raad óf om gaat voor wat betreft de beperkte compartimentering26 en stel­selwijziging toestaat óf juist op grond van de genoemde we­zenskenmerken van de landbouwvrijstelling wijziging naar een stelsel van jaarlijkse waardering op de actuele waarde in het economisch verkeer, anders dan bij de deelnemingsvrij­stelling, niet toelaatbaar zal achten.&#13;
7. Object van de landbouwvrijstelling: grond of waardeveranderingen van grond?&#13;
De landbouwvrijstelling is een objectieve winstvrijstel­ling voor waardeveranderingen van landbouwgrond. Krach­tens welke titels kan een ondernemer gerechtigd zijn tot die waardeveranderingen? Deze vraag speelt met name als er een andere titel aan de orde is dan de juridisch eigendom van de grond. In het arrest van 24 december 1957, nr. 13 378, BNB 1958/84 oordeelde de Hoge Raad dat van econo­misch eigendom sprake is als economisch het belang bij de zaak geheel aan de ondernemer toekomt, hetgeen insluit, dat het risico van de waardeveranderingen en het eventuele te­nietgaan van de zaak ten volle door hem wordt gedragen. Het lijdt dan ook geen twijfel dat als de ondernemer de eco­nomisch eigendom van de grond heeft, de landbouwvrijstel­ling van toepassing is.&#13;
Maar wat als onze landbouwondernemer een gebruiksrecht heeft ter zake van landbouwgrond in combinatie met een recht tot koop, een optie? In het arrest van 4 februari 1970, nr. 16 308, BNB 1970/175, overwoog de Hoge Raad:&#13;
‘dat het Hof heeft beslist dat die vrijstelling niet van toepassing is omdat belanghebbende noch de eigen­dom van noch een zakelijk recht op die gronden had en hij ook niet als economisch eigenaar daarvan kon worden aangemerkt aangezien hem niet alle waarde­veranderingen aangingen;dat het Hof aldus echter van een te beperkte opvat­ting omtrent de toepasselijkheid van de vrijstelling is uitgegaan;dat het immers met de strekking van voormelde wetsbepaling in overeenstemming is deze mede toe te passen ten aanzien van waardevermeerdering van gronden, voor zover deze door middel van een recht tot wederinkoop tegen een vooraf vastgestelde prijs tot uiting komt in het vermogen van de belastingpl., die op die gronden een landbouwbedrijf uitoefent;’&#13;
In zijn noot bij dit arrest in de BNB stelt J. van Soest uit­drukkelijk de vraag aan de orde of het voor de toepassing van de landbouwvrijstelling noodzakelijk is dat de grond zelf tot het vermogen van het landbouwbedrijf behoort en concludeert hij dat uit het arrest volgt dat dit niet het geval is: gegeven de strekking van de landbouwvrijstelling zijn ook vrijgesteld waardeveranderingen van landbouwgrond &#13;
die aan de ondernemer toekomen op basis van een koop­recht tegen een vooraf vastgestelde prijs.&#13;
Het ‘Fagoed-arrest’ van 10 april 1996, nr. 30 637, BNB 1996/274 is op dezelfde gedachte gebaseerd: het terugkoop­recht kon daar worden uitgeoefend tegen een vastgestelde prijs die weliswaar geïndexeerd wordt, maar los staat van de actuele waarde van de grond ten tijde van de terugkoop.&#13;
Een variant hierop is de situatie waarin sprake is van een kooprecht tegen een percentage van de waarde op het tijd­stip dat het recht wordt uitgeoefend. Het Gerechtshof in Leeuwarden stelde in de uitspraak van 20 januari 2006 vast dat tot het geheel van rechten en plichten van het erfpacht­recht kennelijk feitelijk ook behoorde het recht op voor­hand om de grond tegen een prijs ter grootte van 60% van de waarde in het economisch verkeer bij agrarische bestem­ming te kopen27. Op basis daarvan komt het hof tot het oor­deel dat 40% van het economisch belang van de grond bij belanghebbende rustte en dat navenant in zoverre de land­bouwvrijstelling van toepassing is. In recente uitspraken van hetzelfde Hof acht het hof de aanwezigheid van hetzelfde kooprecht overigens niet bewezen.28&#13;
Indien de optieprijs gelijk is aan de dagwaarde van de grond ten tijde van de uitoefening van het kooprecht, ligt het eco­nomisch belang nog geheel bij degene die de optie verstrekt heeft.29&#13;
Bij een voorkeursrecht van koop van een pachter ligt het ook anders: dat recht betreft ‘slechts’ een voorkeursrecht voor in de voorwaardelijke situatie dat de verpachter de grond wil verkopen en bovendien wordt de prijs dan toch mede beïnvloed door de actuele waarde van de grond (in verpachte staat) op dat moment.30 Ook dat recht verschaft de pachter derhalve niet zonder meer een belang bij de waar­deveranderingen van de grond waar de landbouwvrijstelling op van toepassing zou kunnen zijn.&#13;
Begin en einde van het recht op de waarde-veranderingen&#13;
In verschillende recente procedures is de vraag aan de orde geweest vanaf welk moment de landbouwvrijstelling aan­vangt in de situatie dat een pachter de grond kan kopen van de verpachter, zijnde de Staat der Nederlanden (Dienst Do­meinen). Hof Arnhem oordeelde in de uitspraak van 29 april 2004, nr. 02/1118, VN 2004/67.1.1 dat dit niet eerder is dan het moment waarop de pachter een definitief aanbod kreeg van Domeinen en niet op het eerdere tijdstip van de taxatie; eerder had de pachter nog geen juridisch afdwingbaar recht. De Hoge Raad sanctioneerde dit oordeel in het arrest van 25 november 2005, nr. 41 241, BNB 2006/127.&#13;
Rechtbank Arnhem oordeelde in de uitspraak van 30 maart 2010, nr. 09/530, VN 2010/32.10 in een gelijke situatie met zoveel woorden dat een optierecht niet kan leiden tot toepas­sing van de landbouwvrijstelling, omdat dit recht weliswaar een belang geeft bij waardeveranderingen van de kavels (de koopprijs was immers vastgesteld) maar dit belang omvatte slechts positieve kansen. Wil sprake zijn van een overgang van de economische eigendom dat moeten ook de negatie­ve kansen overgaan, aldus de rechtbank. Ook Hof Arnhem gaat er in hoger beroep van uit dat de landbouwvrijstelling pas gaat ‘lopen’ vanaf het moment dat het volledige econo­misch belang de koper aangaat.31 Beide overwegingen lijken te wringen met het arrest BNB 1970/175. Net als in de uit­spraak van 29 april 2004 gaat het Hof echter wel uit van het tijdstip waarop aan de pachter (koper) een definitief aanbod tot koop wordt gedaan. Daarmee lijkt het Hof uiteindelijk toch wel te bevestigen dat niet pas bij het tot stand komen van de koopovereenkomst de landbouwvrijstelling aanvangt, maar reeds op het eerdere moment dat door een aanbod de pachter/koper feitelijk een optierecht tot koop krijgt. Be­langhebbende heeft in beide zaken niet kunnen bewijzen dat hem reeds eerder de waardeveranderingen aangingen.&#13;
In de zaak voor Hof Arnhem van 12 januari 2010, LJN BL0265 speelde de vraag wanneer de landbouwvrijstelling in een situatie van verkoop eindigt, oftewel, wat de peilda­tum is van de vast te stellen WEVAB. Belanghebbende had in 1996 een koopovereenkomst gesloten met een projectont­wikkelaar. Levering en betaling werden opgeschort totdat de bestemming van de verkochte landbouwgrond zou zijn ge­wijzigd en begonnen zou kunnen worden met de bouw van woningen. Voorts werd de overeenkomst gesloten onder de ontbindende voorwaarde dat de bestemming niet binnen zes jaar in bedoelde zin zou zijn gewijzigd. Uiteindelijk vinden levering en betaling plaats tegen het einde van de zes jaars­periode. Tot het moment van levering en betaling ontvangt belanghebbende een vergoeding van € 1.000 per hectare per jaar en wordt de overeengekomen koopprijs geïndexeerd.&#13;
Het hof oordeelt op grond van de bewoordingen van de koopovereenkomst dat sprake is van een koopovereenkomst onder ontbindende voorwaarde en niet, feitelijk, van een koopovereenkomst onder opschortende voorwaarde van be­stemmingswijziging. Ook in de jaarlijks te betalen vergoe­ding ziet het Hof geen optiepremie. Navenant stelt het Hof dat de waardeveranderingen vanaf het tijdstip van de koop­overeenkomst niet meer de verkoper aangingen; als de ont­bindende voorwaarde in werking zou treden, zouden pas daardoor, met terugwerkende kracht, de waardeveranderin­gen toch weer de verkoper zijn aangegaan. Voor de toepas­sing van de landbouwvrijstelling moet dan ook de WEVAB op het tijdstip van de koopovereenkomst worden bepaald en niet de (hogere) WEVAB op het tijdstip dat de koopovereen­komst niet langer voorwaardelijk is.&#13;
Aldus lijkt het Hof de (juridische) bewoordingen van de koopovereenkomst zwaarder te laten wegen dan de feitelijk sterk opschortende elementen in de koopovereenkomst, ge­legen in het samenstel van de opschortende voorwaarde aan de levering en betaling en de ontbindende voorwaarde aan de koopovereenkomst als geheel.&#13;
Regimewijziging&#13;
Vermeldenswaardig in dit verband is ook het arrest van 3 maart 2006, nr. 41 368, BNB 2006/245. De belanghebbende in die zaak had grond verkocht in 1997. Naar het toen gel­dende regime van de landbouwvrijstelling kon ook het ge­deelte van de opbrengst boven de WEVAB vrijgesteld zijn, namelijk indien de grond niet ‘waarschijnlijk binnenkort buiten het kader van de uitoefening van een landbouwbe­drijf zal worden aangewend’. Belanghebbende had als on­derdeel van de tegenprestatie mede een tijdelijk gebruiks­recht terzake van de verkochte grond bedongen. De Hoge &#13;
Raad oordeelt dat binnen goed koopmansgebruik de vrijheid bestaat om het voordeel ter zake van het gebruiksrecht di­rect tot de winst te rekenen of geleidelijk, al naar gelang het gebruik feitelijk genoten wordt. De Hoge Raad overweegt: ‘In een geval als het onderhavige, waarin reeds vóór 27 juni 2000 de grond is verkocht doch bij die overdracht een ge­bruiksrecht is voorbehouden en het door de belastingplichti­ge gekozen stelsel van winstbepaling tot gevolg heeft dat de waarde van het gebruiksrecht (mede) na 26 juni 2000 tot de winst wordt gerekend, brengt een redelijke toepassing van de Wijzigingswet evenwel met zich dat de landbouwvrijstel­ling zoals die gold tot 27 juni 2000 ook van toepassing is voorzover het genot van het gebruiksrecht vanaf die datum heeft plaatsgehad.’.&#13;
De ‘oude’ landbouwvrijstelling blijft derhalve van toepas­sing op voordelen die vóór het tijdstip van inwerkingtreding van de wetswijziging zijn bedongen, maar na dat tijdstip pas worden genoten.&#13;
Niet zelden zijn in het verleden bij verkoop van landbouw­grond tegenprestaties bedongen die pas later worden ge­noten. Te denken valt bijvoorbeeld aan nabetalingen in ge­val van bestemmingswijziging van de grond en het recht op een gratis of goedkope woonkavel bij de realisatie van een woonwijk op de voormalige landbouwgrond. Duidelijk zal nog moeten worden of en in hoeverre BNB 2006/245 in die gevallen betekenis heeft.&#13;
Zakelijke rechten&#13;
‘dat, terwijl waardeverandering van onroerend goed aan hem, wien de volle eigendom toekomt, geheel te beurt valt, waardeverandering van onroerend goed, dat in erfpacht is uitgegeven, niet alleen in het vermogen van den eigenaar, doch ook in dat van den erfpachter tot uiting kan komen;&#13;
dat het daarom met de strekking van art. 6, lid 2, van het Be­sluit op de Inkomstenbelasting 1941 in overeenstemming is deze bepaling toe te passen ten aanzien van waardeveran­dering van in erfpacht uitgegeven onroerend goed, waarop door den erfpachter een landbouwbedrijf wordt uitgeoefend, voor zover de waardeverandering haar invloed doet gelden op de waarde van zijn zakelijk recht’, aldus de Hoge Raad in het arrest van 8 april 1964, nr. 15 188, BNB 1964/153.32 Hieruit kan worden afgeleid dat ook als op meer indirec­te wijze waardeveranderingen van de grond aan de onder­nemer toekomen, namelijk voor zover die waardeverande­ringen doorwerken in de waarde van een zakelijk recht van bijvoorbeeld erfpacht of vruchtgebruik, in zoverre de land­bouwvrijstelling op die voordelen van toepassing is.&#13;
Een voorbeeld is te vinden in de uitspraak van Hof ’s-Herto­genbosch van 7 oktober 2010, nr. 09/00209, LJN BP3535.33&#13;
8. Slot&#13;
Meer dan honderd jaar na de oorsprong van de landbouw­vrijstelling en in een tijd dat het voortbestaan en de recht­vaardiging van de vrijstelling weer volop ter discussie staan, wordt er over de meest fundamentele elementen van de vrij­stelling nog altijd volop gestreden tot voor de belastingka­mers van rechtbanken, gerechtshoven en de Hoge Raad. Dat houdt het vak van zowel adviseurs als inspecteurs in de land- en tuinbouw boeiend.&#13;
</content><legacyfootnotes>* Mr. A. Verduijn FB is Hoofd Vaktechniek Fiscaal bij Coun­tus accountants + adviseurs te Zwolle.&#13;
1. Zie Schraven, ‘De rangorderegeling in de Wet inkomsten­belasting 2001’, MBB 2000/239 en J.E.A.M. Van Dijck, ‘De wanorde van de rangorde van de Wet inkomstenbelas­ting 2001’, Weekblad 2002/173.&#13;
2. Zie Seegers en Schenk, ‘De landbouwvrijstelling’, Fed Fiscale Brochures, Kluwer mei 2007 en Schraven, MBB 2005/95.&#13;
3. Amendement-Lucas bij de Wet op de inkomstenbelasting 1964.&#13;
4. Evaluatierapport Landbouwvrijstelling, LEI, september 2008.&#13;
5. Zie A. Verduijn, LTB 2009/1.&#13;
6. Kabinetsbrief 26 september 2008, Kamerstukken 2008/09, 31 727, nr. 1.&#13;
7. Rapport ‘Continuïteit en vernieuwing’, een visie op het belastingstelsel.&#13;
8. Hoge Raad 24 mei 2002, nr. 37 021, BNB 2002/262.&#13;
9. Zie Conclusie van Advocaat-Generaal Overgaauw voor­afgaand aan het arrest van 25 november 2005, nr. 41 241, BNB 2006/127, overwegingen 2.39 tot en met 2.51.&#13;
10. o.a. Hoge Raad 16 juni 1971, nr. 16 533, BNB 1971/169.&#13;
11. Hoge Raad 16 december 1987, nr. 23 844, BNB 1988/103.&#13;
12. Zie noot 81 in de conclusie uit noot 9, laatste zin, en A.W. de Beer, ‘Nieuw besluit landbouwproblematiek: sloopkos­ten vervallen’, LTB 2011/1.&#13;
13. Hoge Raad 23 november 1955, BNB 1956/38, en bijv. ook Hoge Raad 7 mei 1997, nr. 32 097, BNB 1997/236, over­weging 3.8. &#13;
14. Hoge Raad 7 mei 2004, nrs. 38 650, 39 115, 39 751 en 39 963, BNB 2004/335-336-337-338.&#13;
15. O.a. Hof ‘s-Gravenhage 19 januari 1968, nr. 84/1967, BNB 1968/238.&#13;
16. HR 19 november 2004, nr. 39 840, na conclusie A-G Overgauw, VN 2004/63.16.&#13;
17. Memorie van Toelichting, Kamerstukken II 1999/2000, 27 209, nr. 3, p. 18 en nr. 6, p. 64-65. &#13;
18. Mededeling van 11 juni 2007, nr. DGB2007/2614, NTFR 2007-1165. &#13;
19. Rechtbank Arnhem 6 april 2010, nr. 08/5653, niet gepubli­ceerd.&#13;
20. Hof Arnhem 8 februari 2011, nr. 10/00201, LJN BP5739.&#13;
21. Kamerstukken 27 209, nr. 3, p. 26-27.&#13;
22. Zie bijv. art. E Invoeringswet inkomstenbelasting 2001 m.b.t. de inperking met ingang van 1 april 1986.&#13;
23. Kamerstukken 2008/09, 31727, nr. 1. &#13;
24. Resp. Hoge Raad 16 december 1959, nr. 14 092, BNB 1960/34.&#13;
25. Hoge Raad 12 januari 1927, nr. B.3978, 29 november 1933, nr. B.5515, 9 mei 1935, nr. B.5866 en, specifiek voor aandelen: Hoge Raad 8 februari 1933, nr. B.5374 en 2 maart 1938, nr. B.6629.&#13;
26. In de literatuur wordt dit om gaan al langer voorspeld: zie Jansen, Weekblad 1999/6340 en Schraven, MBB 2000/286. &#13;
27. Nr. 851/03, LJN AV0204.&#13;
28. Hof Leeuwarden 29 maart 2011, nrs. 10/00098, 10/00104, 10/00106, 10/00108, LJN BP9741-9744-9747-9749.&#13;
29. Hoge Raad, 28 maart 1963, nr. 360/62, BNB 1964/24.&#13;
30. Mede af te leiden uit Hoge Raad 14 mei 1969, nr. 16 138, BNB 1969/138.&#13;
31. Hof Arnhem 22 februari 2011, nr. 10/00199, LJN BP8409. &#13;
32. Zie ook Hoge Raad 19 januari 1972, nr. 16 629, BNB 1972/72.&#13;
33. Zie ook de uitspraken van Hof Leeuwarden van 29 maart 2011, genoemd in noot 28. &#13;
</legacyfootnotes><footnotes><footnote/></footnotes><auteurs>mr. A. Verduijn FB&#13;
</auteurs><published>2011-05-01 00:00:00</published><modified>2011-05-01 00:00:00</modified><editiondate>2011-05-01</editiondate><htmlpath>https://denhollander.info/artikel/9215</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7833</id><udhid>UDH:TvAR/7833</udhid><titel>'Stichtng Natuur en Milieu / ruilverkaveling 'Midden-Maasland'' (TvAR 1989/4249)</titel><searchwords><searchword>TvAR 6/1989</searchword><searchword>TvAR 1989/4249</searchword><searchword>UDH:TvAR/7833</searchword></searchwords><attachments><attachment><name>1989_nr 6_Rechtspraak_4249.doc</name><extention>doc</extention><url>https://denhollander.info/download/16393/ci</url></attachment></attachments><inleiding>4249 Landinrichtingswet, art. 200&#13;
Reclamante, Stichting Natuur en Milieu, maakt bezwaar tegen de toedeling aan de Provincie en anderen van gronden in een tracé ten behoeve van een rijksweg. De uit­eindelijke aanleg van een Rijksweg (buiten&#13;
het ruilverkavelingsverband) zal onherstel­bare schade toebrengen aan natuur en mi­lieu.&#13;
Hoewel reclamante op zichzelf beschouwd als belanghebbende kan worden aange­merkt bij het plan van toedeling, nu onbe­twist is gebleven dat zij conform haar in de statuten neergelegde doelstelling natuur- en milieubelangen ter plaatse behartigt, is zij in dit geval toch niet-ontvankelijk in haar bezwaar bij gebrek aan een redelijk belang. Het bezwaar richt zich immers tegen de toekomstige bestemming van de kavels, die los moeten worden gezien van de toede­ling.&#13;
Rechtbank 's-Hertogenbosch, 23 septem­ber 1988&#13;
Stichting Natuur en Milieu, reclamante te­gen het plan van toedeling in de ruilverka­veling 'Midden Maasland'.&#13;
</inleiding><content>Het bezwaar&#13;
Het bezwaar van reclamante betreft het vooruitlopen in het plan van toedeling op een tracé ten behoeve van de aanleg van de Rijksweg A50 oostelijk van Nistelrode, voor welke Rijksweg het tracé nog defini­tief moet komen vast te staan. Door in het plan van toedeling agrarische gronden, lig­gend in dit tracé, reeds thans aan de Pro­vincie Noord-Brabant of aan eigenaren die met de Provincie zijn overeengekomen de hen toegedeelde in het tracé gelegen gron­den over te dragen aan de Provincie, toe te delen zal uiteindelijk bij aanleg van de Rijksweg onherstelbare schade worden toe­gebracht aan de natuur en het milieu ter plaatse. De aan de Provincie toegedeelde gronden hadden aan agrariërs moeten wor­den toegedeeld, opdat deze gronden hun agrarische functie kunnen behouden.&#13;
Het standpunt van de Centrale Commissie, de Landinrichtingscommissie en de aan de­ze toegevoegde ingenieur van het Kadaster: Het standpunt van de hierboven genoem­den behelst primair dat reclamante in het bezwaar niet-ontvankelijk dient te worden verklaard, nu zij geen belanghebbende is niet als bij het plan van toedeling omdat zij geen privaatrechtelijk belang heeft bij dit plan.&#13;
Subsidiair stellen zij dat het bezwaar moet worden afgewezen nu het in feite niet gericht is tegen de toedeling maar tegen de bestemming van de grond.&#13;
Meer subsidiair stellen zij dat het plan van toedeling de meest gunstige toedeling behelst, waarbij aan de Provincie Noord-Brabant en de betrokken agrariërs op zoda­nige wijze gronden zijn toegedeeld dat bij de eventuele aanleg van de eerdergenoemde Rijksweg de agrarische bedrijfsstructuur niet gestoord wordt. Mocht de weg niet over dit tracé worden aangelegd dan blijft de Provincie met een nutteloze kavel zitten die zij kan afstoten aan de aangrenzende bedrijven, hetgeen niet nadelig is te achten voor de bedrijfsstructuur. Als het bezwaar van reclamante echter zou worden toege­wezen en het plan van toedeling dienover­eenkomstig zou worden gewijzigd, zou na het definitief worden van het betreffende tracé de Provincie de benodigde grond moeten gaan verwerven, waarmee de be­drijfsstructuur juist wel zou worden ver­stoord, hetgeen strijdig is met de agrarische belangen terplaatse.&#13;
De motivering van de beslissing: &#13;
Hoewel reclamante op zichzelf beschouwd als belanghebbende kan worden aange­merkt bij het plan van toedeling, nu onbe­twist is gebleven dat zij conform haar in de statuten neergelegde doelstelling natuur- en milieubelangen terplaatse behartigt en het plan van toedeling mede is opgesteld met inachtneming van de belangen van natuur en landschap terplaatse, is zij in dit geval toch niet-ontvankelijk in haar bezwaar bij gebrek aan een redelijk belang. Haar bezwaar richt zich immers tegen de door haar ongewenst geachte toekomstige bestemming van de aan de Provincie toege­deelde kavels, welke mogelijke bestemming echter los gezien moeten worden van de toedeling.&#13;
Daarbij zal één van beiden zich voordoen: ofwel de betreffende weg zal worden aan­gelegd op het tracé waarvoor de grond thans aan de provincie wordt toegedeeld; de besluitvorming daarvoor hangt uiter­aard niet af van de toedeling in de ruilver­kaveling; indien in dat geval natuur en mi­lieu al nadeel ondervinden, zal zulks niet zijn ten gevolge van de ruilverkaveling doch door de wegaanleg zelf, waarbij geen verschil maakt of de grond voor de weg­aanleg door de provincie zal zijn verwor­ven door de ruilverkaveling of door ont­eigening anderszins. In dat geval voorkomt het plan van toedeling groter nadeel door thans reeds zoveel mogelijk met de weg­aanleg rekening te houden; geen van de aanliggende eigenaren heeft dan ook be­zwaar gemaakt tegen de toedeling van de provincie;&#13;
ofwel de weg zal niet - of niet volgens het ontworpen tracé - worden aangelegd; in dat geval zal weliswaar een niet zeer logi­sche toedeling aan de provincie overblij­ven, doch, doordat de bestemming van de grond alsdan ongewijzigd zal blijven, zal door het plan evenmin nadeel zijn veroor­zaakt voor natuur en milieu. Bij het behar­tigen van andere belangen dan die van na­tuur en milieu kan reclamante niet als be­langhebbende worden beschouwd.&#13;
Reclamante zal, nu zij in haar bezwaar niet-ontvankelijk wordt verklaard, worden veroordeeld in de proceskosten gevallen aan de zijde van de gezamenlijke belang­hebbenden.</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7833</htmlpath></article>
</articles></edition>
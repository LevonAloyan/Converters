<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>7207</id><udhid>UDH:TvAR/7207</udhid><titel>'A.J V. / G. E.-de ].' (TvAR 1989/4197)</titel><searchwords><searchword>TvAR 1/1989</searchword><searchword>TvAR 1989/4197</searchword><searchword>UDH:TvAR/7207</searchword></searchwords><attachments><attachment><name>1989_nr 1_Rechtspraak_4197.pdf</name><extention>pdf</extention><url>https://denhollander.info/download/6790/ci</url></attachment></attachments><inleiding>Pachtwet, art. 25&#13;
Een pachter die naar Amerika vertrekt, daar&#13;
gedurende ongeveer 5 jaar blijft wonen en in verband&#13;
daarmede voor genoemde periode de feitelijke&#13;
exploitatie van door hem gepachte, in Nederland&#13;
gelegen grond aan een derde overdraagt, handelt in&#13;
strijd met zijn verplichting om het gepachte persoonlijk&#13;
te gebruiken. Gelet op genoemde duur van de&#13;
wanprestatie, alsmede op het feit dat de pachter,&#13;
hoewel vóór zijn vertrek naar Amerika nog een&#13;
onderhoud met de verpachtster hebbend, aan haar om&#13;
toestemming voor zijn latere handelwijze heeft&#13;
gevraagd althans die toestemming niet heeft&#13;
verkregen, en in aanmerking genomen, dat de pachter&#13;
bij zijn vertrek naar Amerika kennelijk van plan was&#13;
daar voor onbepaalde tijd te blijven, is de onderhavige&#13;
wanprestatie van zo ernstige aard dat op grond&#13;
daarvan de pachtovereenkomst moet worden&#13;
ontbonden. Hieraan doet niet af dat de pachter na&#13;
zijn terugkomst uit Amerika de grond weer zelf is gaan&#13;
gebruiken, noch de omstandigheid dat de verpachtster&#13;
pas (kort) na de terugkeer van de pachter uit Amerika&#13;
de vordering tot ontbinding van de&#13;
pachtovereenkomst heeft ingediend aangezien in casu&#13;
aannemelijk is dat zij niet eerder van de handelwijze&#13;
van de pachter op de hoogte was.</inleiding><content>Pachtkamer Gerechtshof Arnhem, arrest d.d. 12&#13;
oktober 1987&#13;
In de zaak van:&#13;
A.J V.,&#13;
wonende te O.,&#13;
appellant,&#13;
procureur: mr. P.J.H.N.,&#13;
tegen:&#13;
G. E.-de ]., wonende te E., geïntimeerde,&#13;
procureur: mr. D. K.&#13;
Het gerechtshof te Arnhem, Pachtkamer; Gezien de&#13;
stukken van het geding, waaronder een door de&#13;
pachtkamer van het kantongerecht te Leeuwarden&#13;
tussen partijen gewezen eindvonnis van 13 januari&#13;
1987, alsmede het tussenvonnis van die pachtkamer&#13;
van 11 november 1986, van welke vonnissen een&#13;
fotocopie aan dit arrest is gehecht;&#13;
Overwegende:&#13;
Appellant is bij exploit van 11 februari 1987 in&#13;
hoger beroep gekomen van voormelde vonnissen met&#13;
gelijktijdige dagvaarding van geïntimeerde voor dit hof.&#13;
Bij memorie van grieven (met drie producties) zijn&#13;
na te melden grieven aangevoerd en is geconcludeerd&#13;
het vonnis van 13 januari 1987 te vernietigen en,&#13;
opnieuw rechtdoende, geïntimeerde alsnog in haar&#13;
oorspronkelijke vorderingen niet-ontvankelijk te&#13;
verklaren, althans haar deze te ontzeggen als zijnde&#13;
betwist en onbewezen, met veroordeling van&#13;
geïntimeerde in de kosten van beide instanties.&#13;
Bij memorie van antwoord (met één productie) is&#13;
verweer gevoerd met conclusie om bij arrest, voor&#13;
zoveel mogelijk uitvoerbaar bij voorraad, voor zover&#13;
de wet zulks toelaat, appellant niet-ontvankelijk te&#13;
verklaren, althans, zo nodig met verbetering van&#13;
gronden, het vonnis van 13 januari 1987 waarvan&#13;
beroep, te bekrachtigen, met veroordeling van&#13;
appellant in de kosten van beide instanties.&#13;
Daarna hebben partijen de stukken aan het hof&#13;
overgelegd voor het wijzen van arrest.&#13;
De grieven&#13;
De grieven luiden als volgt:&#13;
1. Ten onrechte overweegt de pachtkamer dat&#13;
appellant de landerijen door H.&#13;
heeft laten gebruiken en dat feitelijk gesproken&#13;
moet worden van onderverpachting, waarvoor geen&#13;
schriftelijke toestemming van de verpachtster was&#13;
verkregen.&#13;
2. Ten onrechte overweegt de pachtkamer dat de&#13;
pachter de bestemming van het verpachte heeft&#13;
veranderd en in strijd handelt&#13;
met de onweersproken stelling van verpachtster,&#13;
dat het land aan pachter in gebruik is gegeven om in&#13;
het kader van een veehouderijbedrijf te worden&#13;
geëxploiteerd.&#13;
De vaststaande feiten&#13;
Als enerzijds gesteld en anderzijds niet of&#13;
onvoldoende weersproken staat ten processe het&#13;
navolgende vast:&#13;
- bij pachtovereenkomst ex art. 23 van&#13;
de Ruilverkavelingswet 1954 heeft geïntimeerde aan&#13;
de vader van appellant voor de duur van 24 jaar,&#13;
eindigend op 1 november 1998, verpacht een perceel&#13;
grasland kadastraal bekend gemeente B., sectie P, nr.&#13;
6, groot 2.83.50 ha;&#13;
- Bij door de grondkamer voor Friesland&#13;
goedgekeurde overeenkomst van juli 1976 zijn, met&#13;
medewerking en toestemming van de verpachtster&#13;
alle rechten en verplichtingen uit de&#13;
pachtovereenkomst overgegaan op appellant;&#13;
- Appellant is in 1981 naar Amerika&#13;
vertrokken en daar tot oktober 1985 blijven wonen;&#13;
gedurende zijn afwezigheid heeft ene H. de&#13;
onderhavige grond beweiden verzorgd, alsmede zorg&#13;
gedragen voor de betaling van de pachtprijs door&#13;
voldoening daarvan ten kantore van de te dezen&#13;
namens geïntimeerde optredende notaris;&#13;
- Sinds de terugkeer in Nederland van&#13;
appellant in oktober 1985 wordt de onderhavige&#13;
grond niet beweid met vee, doch wordt het&#13;
aanwezige grasgewas steeds gemaaid;&#13;
- Appellant exploiteert sinds zijn terug&#13;
keer in Nederland niet meer een volledig&#13;
agrarisch bedrijf; hij is invalide en ontvangt een&#13;
uitkering; daarnaast houdt hij zich part-time bezig&#13;
met de export van vee; zijn echtgenote richt paarden&#13;
af.&#13;
Behandeling van het geschil in hoger beroep&#13;
1. Uit hetgeen door partijen (met name ook door&#13;
appellant) te dien aanzien is aangevoerd, kan naar het&#13;
oordeel van het hof worden afgeleid, dat appellant in&#13;
1980 in ieder geval aanvankelijk het voornemen had&#13;
om in combinatie met de verkoop van zijn&#13;
boerenbedrijf ook het gebruik van de onderhavige&#13;
grond (al dan niet na die grond eerst zo mogelijk te&#13;
hebben gekocht) aan een derde over te doen. In het&#13;
midden gelaten wat toen ter zake al dan niet tussen&#13;
partijen is besproken, staat vast dat daarover&#13;
tussen partijen geen overeenstemming is bereikt.&#13;
Vervolgens heeft appellant de feitelijke&#13;
exploitatie van de grond aan een derde (ene H.)&#13;
overgedragen, welke derde gedurende de gehele&#13;
periode waarin appellant in Amerika heeft&#13;
gewoond, voor die exploitatie heeft zorg&#13;
gedragen. Ook als een en ander niet is geschied&#13;
bij wege van een formele onderverpachting&#13;
(partijen verschillen daarover nadrukkelijk van&#13;
mening), dan is naar het oordeel van het hof&#13;
voornoemde handelwijze van appellant toch&#13;
aan te merken als wanprestatie.&#13;
Hij was - en is - immers gehouden het gepachte&#13;
persoonlijk te gebruiken, alzo persoonlijk de&#13;
dagelijkse leiding over de exploitatie daarvan te&#13;
hebben, doch daarvan kon als gevolg van zijn&#13;
permanent verblijf in Amerika geen sprake zijn.&#13;
Niet relevant onder de gegeven omstandigheden&#13;
is hierbij nog of sprake was van grasverkoop/&#13;
inscharing (appellants primaire stelling) dan&#13;
wel van het hebben aangesteld van H. als zetboer&#13;
(appellants subsidiaire stelling). Voor het toelaten&#13;
van appellant tot het leveren van het te dezen&#13;
door hem aangeboden bewijs zijn derhalve geen&#13;
termen aanwezig.&#13;
2. (...)&#13;
3. Vervolgens is de vraag aan de orde of&#13;
de hiervoor onder 1 bedoelde wanprestatie&#13;
van zo ernstige aard is dat op grond daar&#13;
van de onderhavige pachtovereenkomst&#13;
moet worden ontbonden.&#13;
Van belang zijn te dezen de volgende feiten en&#13;
omstandigheden:&#13;
a. de wanprestatie is gepleegd gedurende een&#13;
periode van vijf achtereenvolgende jaren;&#13;
b. er moet van worden uitgegaan dat appellant,&#13;
hoewel hij na het moment, waarop hij de&#13;
beslissing om naar Amerika te gaan had&#13;
genomen, nog een onderhoud met geïntimeerde&#13;
heeft gehad, hij aan haar niet om toestemming&#13;
heeft gevraagd voor zijn latere handelwijze,&#13;
weliswaar stelt appellant in hoger beroep, dat hij&#13;
'in 1980 geïntimeerde persoonlijk op de hoogte&#13;
heeft gesteld', maar zo hij hiermede al beoogt&#13;
aan te geven, dat hij toen om bedoelde&#13;
toestemming heeft gevraagd - hetgeen het hof&#13;
overigens onvoldoende aannemelijk gemaakt&#13;
acht - , dan staat ook vast dat die toestemming is&#13;
geweigerd, nu appellant tevens vermeldt, dat&#13;
'partijen geen overeenstemming konden&#13;
bereiken';&#13;
c. appellant was, naar het hof kan afleiden uit&#13;
hetgeen door hem in hoger beroep is&#13;
aangevoerd, bij zijn vertrek naar Amerika&#13;
kennelijk van plan daar voor onbepaalde tijd te&#13;
blijven;&#13;
Genoemde feiten en omstandigheden, deze&#13;
tezamen en in onderling verband beschouwd,&#13;
brengen naar het oordeel van het hof mede dat de&#13;
hierboven gestelde vraag bevestigend moet&#13;
worden beantwoord.&#13;
4. Appellant heeft subsidiair nog gesteld dat,&#13;
ook al zou gesproken moeten worden van&#13;
wanprestatie zijnerzijds, toch geen plaats meer&#13;
is voor ontbinding van de onderhavige&#13;
pachtovereenkomst, nu geïntimeerde nimmer&#13;
bezwaar heeft geuit tegen de pachtbetaling door&#13;
H. gedurende de tijd dat appellant in Amerika&#13;
verbleef, weshalve zij thans niet meer en zeker&#13;
niet te goeder trouw, die ontbinding kan&#13;
vorderen. Bovendien aldus appellant, heeft hij de&#13;
exploitatie van het gepachte na zijn terugkeer&#13;
uit Amerika weer persoonlijk ter hand genomen,&#13;
zodat daarna van wanprestatie in het geheel&#13;
geen sprake (meer) was. Het hof kan appellant&#13;
in deze redenering niet volgen. Het betreft hier&#13;
een hoogbejaarde verpachtster, die op grote&#13;
afstand van de verpachte grond woonde (en&#13;
woont) en aan wie de pachtprijs werd betaald&#13;
door voldoening daarvan ten kantore van de&#13;
namens haar optredende notaris, dit laatste&#13;
gedurende de tijd dat H. voor die voldoening&#13;
zorgde nog steeds ten name van appellant.&#13;
Aannemelijk is dan ook dat zij van de&#13;
handelwijze van appellant niet op de hoogte was&#13;
tot het moment (eind 1985/begin 1986) waarop zij&#13;
ter zake werd ingelicht. Daarna heeft zij binnen&#13;
enkele maanden de onderhavige&#13;
ontbindingsvordering aanhangig gemaakt en van&#13;
een te lang daarmede gewacht te hebben is dan&#13;
ook geen sprake. Evenmin baat het appellant, dat&#13;
hij na zijn terugkeer uit Amerika de exploitatie&#13;
van de grond zelf weer ter hand heeft genomen&#13;
(wat daarvan op zichzelf ook zij), aangezien&#13;
zulks aan de ernst van een wanprestatie gedurende&#13;
zo lange tijd als waarvan hier sprake is geen&#13;
afbreuk doet. Slotsom&#13;
1. Het vorenstaande brengt mede dat de&#13;
eerste grief, ook al zou ervan uitgegaan&#13;
worden dat daarin terecht wordt geklaagd&#13;
over de constatering dat sprake is van onderverpachting,&#13;
toch niet kan leiden tot&#13;
vernietiging van het beroepen vonnis. De&#13;
vordering tot ontbinding van de tussen&#13;
partijen bestaande pachtovereenkomst op&#13;
grond van de door appellant gepleegde&#13;
wanprestatie dient te worden toegewezen&#13;
en derhalve moet het vonnis, waarvan beroep,&#13;
worden bekrachtigd met verbetering&#13;
en aanvulling van gronden als hiervoor&#13;
overwogen, met uitzondering evenwel van&#13;
de datum met ingang waarvan de pacht&#13;
overeenkomst wordt ontbonden: het hof&#13;
acht, gelet op de inmiddels verstreken tijd,&#13;
termen aanwezig die datum nader te bepalen op 1&#13;
november 1987.&#13;
2. De tweede grief behoeft, gezien het&#13;
vorenoverwogene, geen bespreking meer.&#13;
3. Appellant zal als de in het ongelijk&#13;
gestelde partij worden veroordeeld in de&#13;
kosten van het hoger beroep.&#13;
Rechtdoende in hoger beroep:&#13;
Bekrachtigt het vonnis, waarvan beroep, met&#13;
aanvulling en verbetering van gronden als voormeld,&#13;
behoudens voor wat betreft de daarin vermelde datum&#13;
met ingang waarvan de onderhavige&#13;
pachtovereenkomst is ontbonden.&#13;
Bepaalt als datum met ingang waarvan de&#13;
onderhavige pachtovereenkomst zal zijn ontbonden: 1&#13;
november 1987.&#13;
Veroordeelt appellant in de kosten van het hoger&#13;
beroep voor zover aan de zijde van geïntimeerde&#13;
gevallen, tot op heden begroot op ƒ 300,-&#13;
(driehonderd gulden) voor verschotten en ƒ 1200,-&#13;
(twaalfhonderd gulden) voor salaris van de procureur. </content><legacyfootnotes/><footnotes><footnote/></footnotes><auteurs/><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/7207</htmlpath></article>
</articles></edition>
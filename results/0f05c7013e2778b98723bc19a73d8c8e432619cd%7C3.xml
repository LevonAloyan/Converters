<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1997</searchword><id>4916</id><udhid>UDH:TvAR/4916</udhid><titel>Verhoeven / gemeente Uden (TvAR 1997/4900)</titel><searchwords><searchword>TvAR 11/1997</searchword><searchword>TvAR 1997/4900</searchword><searchword>UDH:TvAR/4916</searchword></searchwords><attachments><attachment><name>1997_nr 11_Rechtspraak_4900.pdf</name><extention>pdf</extention><url>https://denhollander.info/download/4858/ci</url></attachment></attachments><inleiding>Interimwet ammoniak en veehouderij, art. 5,6,8&#13;
&#13;
Revisievergunning met het oog op de bouw van een Groen Labelstal, waarbij het aantal dieren wordt uitgebreid, doch de depositie vermindert. Bij toetsing aan de Interimwet is de waarde van de ammoniakdepositie uitgangspunt. Indien wordt voldaan aan art. 5, biedt de Interimwet geen basis voor de eis dat een toename van het veebestand wordt gecompenseerd door een afname elders. Een ammoniakreductieplan kan geen lagere waarden voorschrijven dan de waarde van de depositie die ingevolge de oorspronkelijke ver-gunning was toegestaan. De vergunning is ten onrechte geweigerd.</inleiding><content>J.P. Verhoeven te Uden (appellant),&#13;
tegen&#13;
burgemeester en wethouders van Uden (ver-weerders).&#13;
Procesverloop&#13;
Bij besluit van 8 december 1995, kenmerk nr 1995/46, hebben verweerders appellant een nieuwe, de gehele inrichting omvattende, ver-gunning onder voorschriften als bedoeld in artikel 8.4 van de Wet milieubeheer geweigerd voor een mestvarkenbedrijf annex paarden-houderij op het perceel Strikseweg 1 te Uden. Tegen dit besluit heeft appellant beroep ingesteld. Desgevraagd hebben verweerders een ver-weerschrift ingediend en heeft de Stichting Advisering Bestuursrechtspraak voor Milieu en Ruimtelijke Ordening een deskundigenbe-&#13;
sluit, als bedoeld in artikel 20.15 van de Wet milieubeheer, uitgebracht. Nader zijn ingekomen memoriën van appellant en verweerders.&#13;
Het geschil is op 1 juli 1997 behandeld in een openbare zitting van de Afdeling, waarin appellant in persoon en vertegenwoordigd door mr. drs. H.A. Pasveer, en verweerders, vertegenwoordigd door mr. W.A.E. Braam, hun standpunten hebben toegelicht.&#13;
Overwegingen&#13;
In artikel 36 eerste lid, van de Wet op de Raad van State is, voor zover hier van belang, bepaald dat hoofdstuk 8 van de Algemene wet bestuursrecht van overeenkomstige toepas-sing is indien bij de Afdeling beroep kan wor-den ingesteld.&#13;
De onderliggende vergunning voor de inrich-ting is de bij besluit van 18 december 1979 verleende oprichtingsvergunning. Deze ver-gunning heeft betrekking op het houden van 1200 mestvarkens. De gevraagde revisiever-gunning voorziet in een uitbreiding van de inrichting met 150 mestvarkens, 48 paarden zonder grasland, 16 paarden met grasland en 20 paarden in opfok. De 1350 mestvarkens zullen worden gehouden in een zogeheten Groen Labelstal (systeem BB 95-04-023. Bij het bestreden besluit hebben verweerders de gevraagde revisievergunning geweigerd op de grond dat noch het gestelde in artikel 6, twee-de lid, van de Interimwet noch het toepasse-lijke ammoniakreductieplan grondslag biedt voor de gevraagde revisievergunning. Appellant heeft zich op het standpunt gesteld dat dankzij de bouw van een zogenoemde Groen Labelstal de ammoniakdepositie ten opzichte van de onderliggende vergunning zal dalen, zodat de gevraagde revisievergunning goed samengaat met het bepaalde in artikel 5 van de Interimwet en derhalve niet kan wor-den geweigerd.&#13;
Ingevolge artikel 2, eerste lid, van de Interim-wet betrekt het bevoegd gezag bij beslissingen inzake de vergunning voor een veehouderij de gevolgen voor het milieu, die de veehouderij kan veroorzaken, voorzover het ammoniak-depositie betreft, uitsluitend op de wijze die is aangegeven bij of krachtens deze wet. Ingevolge artikel 3, tweede lid, van de Inte-&#13;
rimwet wordt een vergunning voor een vee-houderij niet geweigerd om redenen die ver-band houden met ammoniakdepositie voor zover de ammoniakdepositie, die de veehou-derij kan veroorzaken op het dichtstbijgele-gen voor verzuring gevoelige gebied, niet meer bedraagt dan de ingevolge de artikelen 4 tot en met 8 voor de betrokken veehouderij geldende waarde.&#13;
Ingevolge artikel 4 van de Interimwet geldt voor een veehouderij als waarde voor ammoniakde-positie ten hoogste 15 mol, behoudens in geval-len als aangegeven in de artikelen 5 tot en met 8. Voor een veehouderij waarvoor op het tijdstip waarop deze wet in werking treedt, een onherroepelijke vergunning gold, geldt op grond van artikel 5 van de Interimwet - be-houdens in gevallen als bedoeld in artikel 6 -als waarde voor de ammoniakdepositie: de waarde van de depositie die op die datum in-gevolge die vergunning ten hoogste was toe-gestaan. Indien deze waarde minder bedraagt dan 15 mol, geldt als waarde ten hoogste 15 mol. Ingevolge artikel 8, eerste lid, van de Interim-wet kunnen de raad van een gemeente dan wel de raden van twee of meer gemeenten een plan vaststellen ter beperking van de ammo-niakdepositie op voor verzuring gevoelige gebieden en van de ammoniakemissies, die door veehouderijen in zijn onderscheidenlijk hun gemeenten worden veroorzaakt. Ingevolge het vierde lid van deze bepaling kan in het plan worden bepaald dat voor veehou-derijen een daarbij aangegeven hogere waarde geldt dan ingevolge de artikelen 4 tot en met 7 is toegestaan, indien in onmiddellijke samen-hang daarmee de ammoniakdepositie die wordt veroorzaakt door een andere veehouderij, door intrekking of wijziging van de vergun-ning voor die veehouderij met het oog op het geheel of gedeeltelijk buiten werking stellen daarvan op verzoek van degene die die vee-houderij drijft, zodanig vermindert dat de totale ammoniakdepositie op de in de betrok-ken gemeenten gelegen voor verzuring gevoe-lige gebieden afneemt en de totale ammoniak-emissie van de veehouderijen in de betrokken gemeenten gelegen voor verzuring gevoelige gebieden afneemt en de totale ammoniakemis-sie van de veehouderijen in de betrokken gebieden daalt.&#13;
Hoofdstuk 2 van het door de raad van de gemeente Uden vastgestelde Agrarisch milieu-beleidsplan bevat regels ter beperking van de ammoniakdepositie op voor verzuring gevoe-lige gebieden en van de ammoniakemissies, die door veehouderijen in de gemeente Uden worden veroorzaakt. Deze regels betreffen een plan als bedoeld in artikel 8, eerste lid, van de Interimwet (hierna te noemen: het ammo-niakreductieplan).&#13;
Vaststaat dat op grond van de gevraagde ver-gunning het aantal dieren ten opzicht van de onderliggende vergunning zal worden uitge-breid. De waarde van de ammoniakdepositie is door huisvesting van de mestvarkens in bedoelde Groen Labelstal - in welke stal een koeldeksysteem zal worden toegepast - echter lager dan de ingevolge de onderliggende ver-gunning maximaal toegestane waarde van de ammoniakdepositie. Nu de waarde van de ammoniakdepositie van het aantal dieren dat is aangevraagd lager is dan de waarde van de depositie die op grond van de onderliggende vergunning ten hoogste is toegestaan, had naar het oordeel van de Afdeling de gevraagde revisievergunning, op grond van artikel 3, tweede lid, in samenhang met artikel 5 van de Interimwet, niet kunnen worden geweigerd om redenen die verband houden met ammo-niakdepositie. De omstandigheid dat het vee-bestand is uitgebreid vermag hieraan niet af te doen aangezien de waarde van de ammoniak-depositie bij toetsing aan de Interimwet uit-gangspunt is.&#13;
Indien wordt voldaan aan het gestelde in arti-kel 5 van de Interimwet biedt deze wet geen mogelijkheid de eis te stellen, dat de toegesta-ne toename van het veebestand ten gevolge van emissiebeperkende maatregelen wordt gecompenseerd door een afname van het vee-bestand in een andere veehouderij. Weliswaar kan op grond van het bepaalde in artikel 8, tweede lid, van de Interimwet worden afge-weken van onder meer de ingevolge artikel 5 van de Interimwet geldende waarde van de ammoniakdepositie, maar dit betekent niet dat op grond van eerstgenoemde bepaling, bij de beoordeling van een vergunningaanvraag ten behoeve van een veehouderij, een lagere waarde als norm kan worden gehanteerd dan de waarde van de ammoniakdepositie die&#13;
ingevolge de onderliggende vergunning ten hoogste was toegestaan. Hierbij is in aanmer-king genomen dat in de Memorie van Toelich-ting bij artikel 8, tweede lid, van de Interim-wet (TK 1992-1993, 23 221, nr. 3) onder meer is gesteld dat de Interimwet niet de bevoegd-heid geeft te tornen aan een reeds vergund depositieniveau. De verlaging die dit lid toe-staat heeft volgens de Memorie van Toelich-ting alleen betrekking op het aangegeven minimumniveau van 15 mol. Verweerders hebben de vergunning voor de gevraagde uitbreiding van de veestapel onder meer geweigerd, omdat niet is voldaan aan de in het ammoniakreductieplan opgenomen eis dat in onmiddellijke samenhang met deze uit-breiding in hetzelfde deelgebied een rechtsgel-dige milieuvergunning voor de met de uitbrei-ding overeenkomstige dieren wordt gewijzigd of ingetrokken.&#13;
Het vorenstaande in aanmerking genomen en ge-let op het feit dat de waarde van de ammoniak -depositie van het aangevraagde aantal dieren lager is dan op grond van de onderliggende vergunning maximaal is toegestaan, hebben ver-weerders naar het oordeel van de Afdeling de gevraagde vergunning ten onrechte op deze grond geweigerd en had het ammoniakreduc-tieplan in zoverre buiten toepassing moeten worden gelaten.&#13;
Het vorenoverwogene leidt tot de conclusie dat het beroep gegrond is en dat het bestreden besluit dient te worden vernietigd wegens strijd met artikel 3, tweede lid, in samenhang met artikel 5 van de Interimwet. De Afdeling acht termen aanwezig om toepassing te geven aan artikel 8:75 van de Algemene wet bestuursrecht.&#13;
Beslissing&#13;
De Afdeling bestuursrechtspraak van de Raad van State; Recht doende in naam der Koningin:&#13;
I. verklaart het beroep gegrond;&#13;
II. vernietigt het besluit van verweerders van 8 december 1995, kenmerk nr. 1995/46;&#13;
III. veroordeelt verweerders in de door appel- lant in verband met de behandeling van het beroep gemaakte kosten tot een bedrag van ƒ 1420,-, geheel toe te rekenen aan door een derde beroepsmatig verleende rechtsbijstand.&#13;
Het bedrag dient aan appellant te worden ver-goed door de gemeente Uden; IV. gelast dat door de gemeente Uden aan appellant het door hem gestorte recht (ƒ 200,-) wordt vergoed.&#13;
NOOT&#13;
Verhoeven heeft sinds 1979 een (oprichtings)-vergunning voor het houden van 1200 mest-varkens. De aanvraag voor een nieuwe ver-gunning - waarop door B &amp; W van Uden op 8 december 1995 negatief werd beslist - omvatte een uitbreiding met 150 mestvarkens en in totaal 84 paarden. Voor de mestvarkens zou een Groen Labelstal worden gebouwd. De uit-stoot van ammoniak daalt daardoor van 3600 kg naar 2488 kg ammoniak. Er zou derhalve sprake zijn van een flinke reductie van de depositie, ondanks de uitbreiding van het aan-tal dieren.&#13;
De vergunning werd geweigerd, omdat door de aanvrager niet zou zijn aangetoond dat er in 1986 meer varkens gehouden werden dan 1200. Het gemeentebestuur gaat er daarbij van uit dat art. 6, lid 2 Iav van toepassing moet zijn om de gevraagde uitbreiding van het aantal dieren te kunnen honoreren. Een andere mogelijkheid om uit te breiden zou een ammoniakreductieplan kunnen bieden. Het ammoniakreductieplan van de gemeente Uden (aldaar deel uitmakend van een Agrarisch milieubeleidsplan) staat de zogenaamde saldo-methode toe: uitbreiding is mogelijk als in onmiddellijke samenhang daarmee elders een vergunning wordt gewijzigd of ingetrokken met eenzelfde aantal dieren. De totale vergun-de depositie moet afnemen en de totale vergun-de emissie te dalen. Als waarde ingevolge art. 8, lid 4 Iav geldt de waarde die ingevolge art. 5-7 Iav is toegestaan. Als die waarde lager is dan 600 mol, dan geldt: 600 mol. Bij nieuwbouw, uitbreiding, renovatie en/of omschakeling moe-ten de "best uitvoerbare methoden" worden toegepast. In de praktijk betekent dit een Groen Labelstal. Van een saldering was in het onderhavige geval geen sprake en de gemeente meende dus dat uitbreiding van het aantal dieren niet mogelijk was. Het tussen de partijen gerezen verschil rond art. 6, lid 2 Iav komt in de uitspraak verder niet&#13;
meer aan de orde. De afdeling bestuursrecht-spraak komt daaraan niet toe, omdat zij uitgaat van de toepasselijkheid van art. 5. Uit de ach-terliggende stukken blijkt overigens dat het nog niet zo eenvoudig is om aan te tonen hoeveel dieren er in 1986 waren. De gemeente meende dat zulks uitsluitend dient te geschieden via de mestboekhouding. Verhoeven stelde dat de Interimwet deze beperking niet kent en een en ander dus ook op andere wijze mag worden aangetoond. Zoals gezegd: in deze discussie wordt door de Afdeling geen standpunt ingenomen. De Afdeling redeneert - heel rechtlijnig - langs de weg van de ammoniakdepositie en niet langs de weg van het aantal dieren. Uitgangs-punt daarbij is art. 2 Iav: de gevolgen voor het milieu, voorzover het betreft ammoniakdepo-sitie, worden slechts beoordeeld aan de hand van de Interimwet. En deze wet spreekt in het geheel niet over aantallen dieren, maar slechts over depositie op voor verzuring gevoelige gebieden (art. 4-7) en, in mindere mate, over emissie (art. 7, lid 2 en art. 8). Er is natuurlijk wel een zekere relatie tussen aantallen dieren en depositie, maar die relatie is ook afhanke-lijk van de afstand tot een voor verzuring gevoelig gebied en het stalsysteem (zie de bij-lagen 4 en 5 bij de Uitvoeringsregeling ammo-niak en veehouderij).&#13;
Als men deze redenering volgt, komt men uit bij art. 5 Iav: de bestaande vergunning laat een bepaalde depositie toe en die depositie is verder maatgevend. Het spreken over "uit-breiding" van de inrichting heeft dus geen betrekking op het aantal dieren, maar op een verhoging van de depositie. De vergunning had volgens de Afdeling op grond van art. 3, lid 2 en art. 5 Iav niet geweigerd mogen worden. Een volgende vraag is: kan een ammoniakre-ductieplan afbreuk doen aan de rechten die men op grond van art. 5 Iav heeft f In veel ammo-niakreductieplannen is het opvullen van de depositieruimte - die ontstaat door het bouwen van een Groen Labelstal - nader gereguleerd. Soms staat een plan dat alleen toe via de sal-domethode, soms wordt een procentuele beper-king gegeven. Men zie voor een overzicht H.A. Pasveer, 'Over de uitbreiding van agra-rische bedrijven, het opvullen van vrijkomende depositieruimte en het Ammoniak Reductie Plan, Agr.r. 1997, blz. 214 e.v., in het bijzon-&#13;
der blz. 216. De Afdeling meent dat, indien voldaan is aan het gestelde in art. 5 Iav, deze wet geen mogelijkheid biedt om daaraan afbreuk te doen via het ammoniakreductieplan. Bij wijze van motivering verwijst de Raad van State naar de memorie van toelichting bij de Interimwet, waaraan uitdrukkelijk is gesteld dat de mogelijkheden van art. 8, lid 2 om "lagere waarden " vast te stellen, niet betekent dat getornd kan worden aan een reeds ver-gund depositieniveau.&#13;
De conclusie is die van Pasveer in genoemd artikel: het staat een vergunninghouder zon-der meer vrij de vrijkomende depositieruimte op te vullen. In het onderhavige geval was daarvan nog niet eens sprake: er werd zelfs een heel behoorlijke reductie bereikt. Een tweede conclusie is dat de ammoniakreductie-plannen die bijkomende voorwaarden en/of beperkingen kennen buiten toepassing moeten worden gelaten en herzien dienen te worden. Vanuit milieuoogpunt bezien is de uitspraak van de Raad van State wellicht op het eerste gezicht teleurstellend te noemen. Er behoeft immers ter gelegenheid van de uitbreiding van de inrichting (in de zin van aantallen die-ren) niet tot een reductie van depositie geko-men te worden. Maar dat was ook niet het doel van de Interimwet. Ook de minister zal - gezien zijn plannen met betrekking tot de aantallen dieren - niet staan te juichen bij deze uitspraak. Overigens zullen diezelfde plannen momenteel wel een flinke remmende werking hebben. Aan de andere kant dient men te bedenken dat het vergunninghouders zonder meer is toegestaan om de toegelaten depositie ook te veroorzaken. De enige dynamiek die varkenshouders nog kunnen vinden, zit in de bouw van Groen Labelstallen. En om dat te kunnen bekostigen is uitbreiding van de aan-tallen vaak noodzakelijk. Maar ook dat houdt een keer op.&#13;
Zie ook Jurisprudentie Milieurecht 1997/57, m.nt. Woldendorp. Voorts: Vz. ABRvS 6 juni 1997 (Sevenum), AB 352; Vz. ABRvS 19 juni 1997 (Heerenveen), AB 353, m.nt. J. V.</content><legacyfootnotes/><footnotes><footnote/></footnotes><auteurs>Mr.D.W. Bruil</auteurs><published>1997-10-02 00:00:00</published><modified>1997-10-02 00:00:00</modified><editiondate>1997-10-02</editiondate><htmlpath>https://denhollander.info/artikel/4916</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2006</searchword><id>4043</id><udhid>UDH:TvAR/4043</udhid><titel>Buijsse-Meereboer e.a. / Staat der Nederlanden (TvAR 2006/5342)</titel><searchwords><searchword>TvAR 5/2006</searchword><searchword>TvAR 2006/5342</searchword><searchword>UDH:TvAR/4043</searchword></searchwords><attachments><attachment><name>2006_nr 5_Rechtspraak_5342.pdf</name><extention>pdf</extention><url>https://denhollander.info/download/4002/ci</url></attachment></attachments><inleiding>[Pachtwet art. 16]&#13;
&#13;
Gevoegde zaken.&#13;
Centraal staat de vraag of uitzonderlijk natte&#13;
weersomstandigheden gevolgd door het&#13;
intreden van de vorst buitengewone&#13;
omstandigheden vormen in de zin van&#13;
artikel 16 van de Pachtwet, die aanspraak&#13;
geven op vermindering van de pachtprijs&#13;
(remissie). Hof: risico van tegenvallende&#13;
weersomstandigheden en wisselvalligheid&#13;
in beginsel voor risico van de pachter. Aan&#13;
eisen van extremiteit en onvoorzienbaarheid&#13;
van de buitengewone omstandigheden&#13;
moeten hoge eisen worden gesteld. Daaraan&#13;
wordt i.c. niet voldaan.</inleiding><content>ARREST IN DE GEVOEGDE ZAKEN&#13;
VAN:&#13;
– rolnummer 2004/243 P:&#13;
1. De vennootschap onder firma Buijsse-Meereboer,&#13;
gevestigd te Middenmeer (gemeente Wieringermeer),&#13;
2. Paul Alberic Honoreus Buijsse,&#13;
wonende te Middenmeer (gemeente Wieringermeer),&#13;
3. Cunera Maria Brigitta Buijsse-Meereboer,&#13;
wonende te Middenmeer (gemeente Wieringermeer),&#13;
– rolnummer 2004/244 P:&#13;
Gerardus Jacobus Suidgeest,&#13;
wonende te Wieringerwerf, gemeente Wieringermeer,&#13;
– rolnummer 2004/245 P:&#13;
Klaas Riepma,&#13;
wonende te Middenmeer (gemeente Wieringermeer),&#13;
– rolnummer 2004/246 P:&#13;
1. de maatschap J.T.P.A. Bus, M.P.J. Bus en&#13;
W.T.M. Bus-Raaijmakers,&#13;
gevestigd te Middenmeer, gemeente Wieringermeer,&#13;
2. Jacobus Theodorus Paulus Antonius Bus,&#13;
wonende te Middenmeer, gemeente Wieringermeer,&#13;
3. Michael Paulus Jacobus Bus,&#13;
wonende te Middenmeer, gemeente Wieringermeer,&#13;
4. Wilhelmina Theodora Maria Bus-Raaijmakers,&#13;
wonende te Middenmeer, gemeente Wieringermeer,&#13;
– rolnummer 2004/247 P:&#13;
Huibert de Graaf,&#13;
wonende te Wieringerwerf, gemeente Wieringermeer,&#13;
– rolnummer 2004/248 P:&#13;
Neeltje Elisabeth Blaauboer,&#13;
wonende te Middenmeer, gemeente Wieringermeer,&#13;
appellanten,&#13;
eisers in het incident,&#13;
procureur: voorheen mr. J.M.J. Huver, thans&#13;
mr. H. van Ravenhorst,&#13;
allen tegen:&#13;
de Staat der Nederlanden (Ministerie van&#13;
Financiën),&#13;
zetelend te Den Haag,&#13;
geïntimeerde,&#13;
verweerster in het incident,&#13;
procureur: mr. J.M. Bosnak.&#13;
1 De voortzetting van het geding&#13;
1.1 Op 7 september 2004 heeft het hof in de&#13;
zaken met de in de aanhef genoemde rolnummers&#13;
arresten gewezen, waarbij de voeging&#13;
van die zaken is gelast en de zaken naar de rol&#13;
zijn verwezen voor het nemen van een memorie&#13;
van antwoord aan de zijde van de Staat.&#13;
1.2 De Staat heeft vervolgens in alle zaken een&#13;
memorie van antwoord genomen, waarbij hij&#13;
heeft geconcludeerd dat het hof de vorderingen&#13;
zal afwijzen door de respectieve appellanten&#13;
niet-ontvankelijk te verklaren dan wel de&#13;
appellanten hun vorderingen te ontzeggen,&#13;
althans de vonnissen waarvan beroep te&#13;
bekrachtigen, al dan niet onder aanvulling van&#13;
rechtsgronden en met veroordeling van de&#13;
appellanten in de kosten van (bedoeld zal&#13;
zijn:) het hoger beroep.&#13;
1.3 Partijen hebben tenslotte de stukken voor&#13;
het wijzen van arrest aan het hof overgelegd.&#13;
2 De grieven&#13;
Appellanten hebben in hun respectieve memories&#13;
als grieven aangevoerd, dat de Pachtkamer&#13;
in r.o. 6 van haar respectieve vonnissen ten&#13;
onrechte heeft beslist dat aan de hoge eisen&#13;
die moeten worden gesteld aan de criteria van&#13;
extremiteit en onvoorzienbaarheid (in het&#13;
vonnis is volgens appellanten per abuis het&#13;
woord voorzienbaarheid gebruikt) in dit geval&#13;
niet wordt voldaan (grief I); dat de Pachtkamer&#13;
in r.o. 7 van haar vonnis ten onrechte&#13;
heeft beslist dat het enkele feit dat de combinatie&#13;
van forse regenval gevolgd door vorst in&#13;
de afgelopen 20 jaar niet in dezelfde mate en&#13;
op dezelfde wijze is voorgekomen, niet leidt&#13;
tot een situatie die buitengewoon en onvoorzienbaar&#13;
is en dat daarvoor de referentieperiode&#13;
te kort zou zijn (grief II); dat de Pachtkamer&#13;
in r.o. 7 van haar vonnis ten onrechte&#13;
heeft overwogen dat van belang wordt geacht&#13;
dat de respectieve appellanten ervoor hebben&#13;
gekozen om gewassen te telen die laat in het&#13;
jaar geoogst worden en dat appellanten als&#13;
agrarisch ondernemers hadden kunnen en&#13;
moeten weten dat het telen van rassen die laat&#13;
in het seizoen oogstrijp zijn, risico’s met zich&#13;
brengt (grief III); en dat de Pachtkamer bij&#13;
vonnis van 13 januari 2004 ten onrechte de&#13;
vordering van de respectieve appellanten heeft&#13;
afgewezen met hun veroordeling in de proceskosten&#13;
(grief IV).&#13;
3 De vaststaande feiten&#13;
De pachtkamer heeft in de respectieve bestreden&#13;
vonnissen onder nummer 1 feiten vastgesteld.&#13;
Aangezien daartegen geen grieven zijn&#13;
gericht of bezwaren zijn geuit, zal ook het hof&#13;
van die feiten uitgaan.&#13;
4 De beoordeling van het geschil in&#13;
hoger beroep&#13;
4.1 Het gaat in dit geschil om het volgende.&#13;
Appellanten, allen akkerbouwers, pachten bij&#13;
door de Grondkamer goedgekeurde pachtovereenkomsten&#13;
gronden van de Staat in de&#13;
Wieringermeer.&#13;
Zij hebben zich tot de pachtkamer gewend&#13;
met de vordering tot pachtprijsvermindering&#13;
(remissie), als bedoeld in artikel 16 Pachtwet,&#13;
over de periode van 1 november 2000 tot en&#13;
met 31 oktober 2001 tot nihil (met nevenvorderingen).&#13;
Ter toelichting op hun vorderingen&#13;
hebben zij onder meer, met onderbouwing&#13;
door producties, gesteld dat de uitzonderlijk&#13;
natte weersomstandigheden van 26 september&#13;
tot en in de maand december 2000, gevolgd&#13;
door het invallen van de vorst op 23 december&#13;
2000 het hen onmogelijk maakten de aardappels&#13;
en, in de gevallen van de appellanten Bus&#13;
c.s. en De Graaf, ook zaaiuien, op (delen van)&#13;
de gepachte gronden te rooien, waardoor de&#13;
desbetreffende oogsten geheel verloren zijn&#13;
gegaan. Zij hebben schadeberekeningen overgelegd.&#13;
De Staat heeft de vorderingen weersproken.&#13;
De pachtkamer in eerste aanleg heeft alle vorderingen&#13;
afgewezen. Tegen die afwijzing richt&#13;
zich het hoger beroep, waarmee appellanten&#13;
beogen het geschil in volle omvang aan het&#13;
hof voor te leggen.&#13;
4.2 Het hof overweegt als volgt.&#13;
Als uitgangspunt heeft te gelden dat een pachter&#13;
bij het sluiten van een pachtovereenkomst&#13;
het gepachte aanvaardt in de wetenschap dat&#13;
de te behalen opbrengsten van vele factoren&#13;
afhankelijk zijn, waaronder die welke hij niet&#13;
kan beïnvloeden zoals de weersgesteldheid.&#13;
Niet gebleken is van feiten en omstandigheden&#13;
die meebrengen dat in de onderhavige&#13;
gevallen een ander uitgangspunt behoort te&#13;
gelden. Het risico voor het optreden van&#13;
tegenvallende weersomstandigheden en de&#13;
wisselvalligheid daarin rust daarmee in beginsel&#13;
op appellanten, allen zelfstandige agrarische&#13;
ondernemers.&#13;
4.3 Artikel 16 Pachtwet voorziet erin dat de&#13;
gevolgen van de daarin bedoelde buitengewone&#13;
omstandigheden niet geheel voor rekening&#13;
van de pachter blijven, maar dat ook de verpachter&#13;
door middel van vermindering van de&#13;
pachtprijs de gevolgen van die omstandigheden&#13;
draagt. Het artikel doorbreekt aldus de&#13;
rechtszekerheid die de verpachter aan de&#13;
pachtovereenkomst moet kunnen ontlenen.&#13;
Gelet op het uitzonderlijke karakter daarvan&#13;
is er reden hoge eisen te stellen aan de doorbreking&#13;
van de eenmaal vastgestelde pachtprijs&#13;
door middel van vermindering daarvan.&#13;
Het hof onderschrijft daarmee het oordeel&#13;
van de pachtkamer dat, bij de beoordeling van&#13;
het wettelijke begrip “buitengewone omstandigheden”,&#13;
aan de eisen van extremiteit en&#13;
onvoorzienbaarheid hoge eisen moeten worden&#13;
gesteld.&#13;
4.4 De vraag ligt voor of in de periode 26 september&#13;
2000 tot 31 december 2000 de opgetreden&#13;
weersomstandigheden zo buitengewoon&#13;
zijn geweest, dat zij aanleiding geven voor vermindering&#13;
van de pachtprijs als gevorderd.&#13;
Niet in geschil is dat ook regenval en/of vorst&#13;
in beginsel buitengewone omstandigheden als&#13;
bedoeld in artikel 16 Pachtwet kunnen vormen.&#13;
Naar de stelling van appellanten is er&#13;
sprake van een combinatie van regen en vorst&#13;
die door haar omvang en door het tijdstip&#13;
waarop zij plaatsvond een buitengewoon&#13;
karakter heeft gekregen en als zeldzaam voorkomende&#13;
afwijking moet worden aangemerkt.&#13;
4.5 Bij de beoordeling van deze stelling stelt&#13;
het hof voorop dat geen grief is gericht tegen&#13;
de overweging van de pachtkamer dat forse&#13;
regenval (waardoor niet geoogst kan worden)&#13;
in de periode september-december op zichzelf&#13;
niet ongewoon is en dat hetzelfde geldt voor&#13;
vorst in december. De neerslaghoeveelheden&#13;
van neerslagstation De Haukes, door appellanten&#13;
ter onderbouwing van hun stellingen in&#13;
eerste aanleg als overzicht 1 overgelegd bij&#13;
akte overlegging producties, geven aan dat de&#13;
maand september 2000 een neerslag kende die&#13;
beneden het maandgemiddelde voor september,&#13;
gebaseerd op metingen over de periode&#13;
1971-2000, lag, nl. 80,4 tegen 90,1 mm. Oktober&#13;
2000 was met een neerslag van 198,8 mm&#13;
ontegenzeglijk een natte maand, echter in de&#13;
twintig daaraan voorafgaande oktobermaanden&#13;
werd eenmaal een nog grotere neerslaghoeveelheid&#13;
gemeten, te weten 212,6 mm in&#13;
oktober 1981, en in totaal drie maal eerder&#13;
meer dan 150 mm. November 2000 was met&#13;
175,2 mm eveneens zeer nat, zelfs natter dan&#13;
enige andere novembermaand in de bedoelde&#13;
periode, echter de neerslaghoeveelheid gemeten&#13;
in december 2000, 109 mm, werd in de&#13;
daaraan voorafgaande twintig decembermaanden&#13;
vijf maal overtroffen.&#13;
4.6 Appellanten hebben verder aangevoerd&#13;
dat in de periode 26 september 2000 – 31 december&#13;
2000 446 mm regen is gevallen, gemeten&#13;
door het KNMI over Noord-Holland.&#13;
Dit totaal acht het hof, gelet op de aan het slot&#13;
van rechtsoverweging 2 opgenomen beoordelingsmaatstaf,&#13;
op zichzelf niet een dermate&#13;
buitengewone omstandigheid, dat op grond&#13;
daarvan reden bestaat voor het toewijzen van&#13;
de vordering tot remissie. Opgemerkt wordt&#13;
daarbij dat, gemeten over de kalendermaanden&#13;
september tot en met december, hoeveelheden&#13;
in de orde van grootte van 175-200 mm&#13;
op grond van de meetgegevens van het meergenoemde&#13;
neerslagstation De Haukes, niet&#13;
bijzonder zeldzaam zijn, immers zes maal zijn&#13;
voorgekomen in de 21 jaren waarover de&#13;
gegevens zijn verschaft.&#13;
De totale regenval in de maanden september&#13;
tot en met december 2000 is de hoogste over&#13;
de bedoelde periode, maar niet zo hoog dat&#13;
kan worden gesproken van een buitengewone&#13;
omstandigheid die de pachter bij het aangaan&#13;
van de overeenkomst niet zou kunnen verwachten.&#13;
4.7 Bij de genoemde gegevens past de opmerking&#13;
dat de stelling van de Staat, dat de neerslaghoeveelheden&#13;
in de maanden september&#13;
– december in Nederland toenemen, door de&#13;
cijfers uit genoemd overzicht worden gestaafd,&#13;
in die zin dat gemeten over opvolgende tienjaarsperioden&#13;
vanaf 1980 de neerslaghoeveelheden&#13;
toenemen van 3.520,2 mm tot 3.680,7&#13;
mm. Voor zover hier sprake is van structurele&#13;
effecten op de waarde van de grond als landbouwgrond,&#13;
dient hiermee bij de bepaling van&#13;
de pachtprijs rekening te worden gehouden.&#13;
Voor het overige dient een grondgebruiker er&#13;
rekening mee te houden, dat de bewerkbaarheid&#13;
van de grond in het najaar in de loop der&#13;
jaren gemiddeld is afgenomen als gevolg van&#13;
hogere neerslaggemiddelden. Dit besef mag bij&#13;
appellanten temeer aanwezig worden geacht&#13;
daar in 1998, twee jaar voor het jaar waarover&#13;
aanspraak op remissie wordt gemaakt, een aanzienlijk&#13;
deel van de oogst verloren is gegaan in&#13;
verband met natte weersomstandigheden.&#13;
Voorts blijkt uit pagina 2 van productie 1 bij&#13;
conclusie van repliek, een verklaring van P.J.&#13;
Goedbloed, dat de maand september 2000 is&#13;
ingegaan met een zeer droge grond, zodat&#13;
aangenomen mag worden dat de grond een&#13;
zeker niet minder dan gemiddelde buffercapaciteit&#13;
voor de opname van regenwater had,&#13;
hetgeen het negatieve effect op de bodemgesteldheid&#13;
heeft beperkt (zij het onvoldoende&#13;
om het verloren gaan van de oogst te voorkomen).&#13;
4.8 Met betrekking tot de vorst is de gegevensverschaffing&#13;
zijdens appellanten slechts summier&#13;
geweest. Uit alleen een overzicht van&#13;
vorstdagen en ijsdagen in de jaren 1998, 1999&#13;
en 2000 kan onvoldoende worden afgeleid dat&#13;
2000 in enig opzicht bijzonder was. Zoals&#13;
reeds opgemerkt is het optreden van vorst in&#13;
december niet ongewoon. Het jaar 1998&#13;
kende, zoals af te leiden valt uit overzicht 3 bij&#13;
de akte overlegging producties, reeds ruim&#13;
een maand eerder (23 november) dan 2000&#13;
(26/27 december) ijsdagen. Het buitengewone&#13;
karakter van de combinatie van neerslag en&#13;
vorst is door appellanten verder onvoldoende&#13;
toegelicht. Een pachter die medio december&#13;
zijn aardappelen en uien nog niet geoogst&#13;
heeft, mag er niet op rekenen dat vorst zal uitblijven&#13;
en de oogst nadien nog kan worden&#13;
binnengehaald. Als in enig jaar oogsten in de&#13;
tweede helft van december of in januari daaropvolgend&#13;
mogelijk is geweest, zal dat, zoals&#13;
het hof uit eigen deskundigheid bekend is,&#13;
hooguit incidenteel hebben plaatsgehad.&#13;
Uit het voorgaande volgt dat grief I niet kan&#13;
slagen. Grief II deelt dat lot.&#13;
4.9 Het hof onderschrijft de in grief III aangevallen&#13;
overwegingen van de pachtkamer. Het&#13;
is ook het hof ambtshalve bekend dat het ras&#13;
Agria een zgn. laat ras is, hetgeen ermee&#13;
samenhangt dat dit ras pas laat in het groeiseizoen&#13;
een voor verwerking in de aardappelindustrie&#13;
noodzakelijk zetmeelgehalte ontwikkelt.&#13;
De keuze voor een laat ras komt echter&#13;
voor risico van appellanten als pachters.&#13;
Een van die risico’s is het optreden van verslechterende&#13;
oogstomstandigheden in verband&#13;
met toenemende onbewerkbaarheid van de&#13;
gronden. Appellanten hebben in dat verband&#13;
het verschijnsel genoemd dat natte kleigrond&#13;
niet loskomt van de aardappelknol. Het optreden&#13;
daarvan kan worden beperkt door&#13;
minder late rassen te kiezen.&#13;
Grief III kan derhalve niet tot vernietiging&#13;
van de bestreden vonnissen leiden.&#13;
4.10 Grief IV heeft geen zelfstandige betekenis&#13;
en behoeft daarom geen afzonderlijke bespreking.&#13;
4.11 De slotsom is dat geen der grieven tot&#13;
vernietiging van de bestreden vonnissen kan&#13;
leiden. Deze vonnissen zullen derhalve worden&#13;
bekrachtigd.&#13;
4.12 De proceskosten in het incident zullen&#13;
worden gecompenseerd. Appellanten zullen&#13;
als de in het ongelijk gestelde partijen in de&#13;
kosten van de hoofdzaak in hoger beroep&#13;
worden veroordeeld.&#13;
De beslissing&#13;
Het hof, rechtdoende in hoger beroep:&#13;
In het incident:&#13;
compenseert de kosten van het incident, in die&#13;
zin dat elk der partijen de eigen kosten draagt.&#13;
In de hoofdzaak:&#13;
bekrachtigt de vonnissen van de pachtkamer&#13;
van de rechtbank te Alkmaar van 13 januari&#13;
2004, gewezen tussen appellanten als eisende&#13;
partijen en de staat als gedaagde partij;&#13;
veroordeelt elk der appellanten in de kosten&#13;
van de eigen procedure in hoger beroep, tot&#13;
aan deze uitspraak aan de zijde van de Staat&#13;
begroot op:&#13;
in de zaak met rolnummer 2004/243 P:&#13;
€ 1.158,– voor salaris van de procureur en op&#13;
€ 241,– voor griffierecht;&#13;
in de zaak met rolnummer 2004/244 P:&#13;
€ 894,– voor salaris van de procureur en op&#13;
€ 241,– voor griffierecht;&#13;
in de zaak met rolnummer 2004/245 P:&#13;
€ 894,– voor salaris van de procureur en op&#13;
€ 241,– voor griffierecht;&#13;
in de zaak met rolnummer 2004/246 P:&#13;
€ 632,– voor salaris van de procureur en op&#13;
€ 241,– voor griffierecht;&#13;
in de zaak met rolnummer 2004/247 P:&#13;
€ 894,– voor salaris van de procureur en op&#13;
€ 241,– voor griffierecht;&#13;
in de zaak met rolnummer 2004/248 P:&#13;
€ 894,– voor salaris van de procureur en op&#13;
€ 241,–voor griffierecht.</content><legacyfootnotes/><footnotes><footnote/></footnotes><auteurs/><published>2006-05-01 00:00:00</published><modified>2006-05-01 00:00:00</modified><editiondate>2006-05-01</editiondate><htmlpath>https://denhollander.info/artikel/4043</htmlpath></article>
</articles></edition>
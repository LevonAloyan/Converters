<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1993</searchword><id>5264</id><udhid>UDH:TvAR/5264</udhid><titel>reclamant tegen het plan van toedeling in de ruilverkaveling 'Weert-Stramproy' (TvAR 1993/4623)</titel><searchwords><searchword>TvAR 6/1993</searchword><searchword>TvAR 1993/4623</searchword><searchword>UDH:TvAR/5264</searchword></searchwords><attachments><attachment><name>1993_nr 6_Rechtspraak_4623.pdf</name><extention>pdf</extention><url>https://denhollander.info/download/5263/ci</url></attachment></attachments><inleiding>Landinrichtingswet, art. 202 jo. 178 lid 2 en 185&#13;
&#13;
Uit het proces-verbaal van de zitting van de&#13;
rechter-commissaris blijkt dat reclamant Verspagen&#13;
heeft ingestemd met een wijziging van&#13;
zijn toedeling ter oplossing van zijn bezwaar.&#13;
De bij die wijziging betrokken belanghebbende&#13;
Kneepkens, die ook zelf een bezwaarschrift&#13;
tegen het plan van toedeling heeft ingediend,&#13;
heeft niet onvoorwaardelijk met de gewijzigde&#13;
toedeling ingestemd. De eigen bezwaren van&#13;
Kneepkens zijn in principe opgelost. Hij wil&#13;
de wijziging van de toedeling ten gevolge van&#13;
het bezwaar van Verspagen slechts accepteren&#13;
als aan hem een gedeelte van de aan een&#13;
derde belanghebbende toegedeelde kavel&#13;
wordt toegedeeld.&#13;
Daar de bezwaren niet zijn opgelost heeft&#13;
verwijzing naarde rechtbank plaatsgevonden.&#13;
Reclamant Verspagen verschijnt niet ter zitting.&#13;
Daar de wet aan het niet verschijnen&#13;
door reclamant in dit stadium geen rechtsgevolg&#13;
verbindt, is de rechtbank van oordeel dat&#13;
niets aan een behandeling van de onderhavige&#13;
bezwaren in de weg staat. Daarenboven is&#13;
de rechtbank van oordeel dat het materieel&#13;
niet uitmaakt of het eigen bezwaar van&#13;
Kneepkens al dan niet is opgelost. Problematiek&#13;
zodanig met elkaar verweven dat het als&#13;
één complex beschouwd en afgedaan dient te&#13;
worden. De derde belanghebbende blijft in&#13;
alle gevallen als belanghebbende bij het bezwaar&#13;
betrokken.&#13;
&#13;
</inleiding><content>M.F. V., reclamant in bezwaar 375, en L.T.&#13;
K., reclamant in bezwaar 211 tegen het plan&#13;
van toedeling in de ruilverkaveling 'Weert-&#13;
Stramproy';&#13;
enz.&#13;
De bezwaren van L.T. Kneepkens en zijn&#13;
standpunt in het bezwaar nummer 375&#13;
Deze zijn weergegeven in het betoog van de&#13;
raadsman van reclamant. Van dat betoog is&#13;
een pleitnota overgelegd, welke pleitnota aan&#13;
dit vonnis is gehecht en waarvan de inhoud&#13;
als hier herhaald en ingelast dient te worden&#13;
beschouwd (niet opgenomen, red.). Kort samengevat&#13;
luidt het betoog als volgt:&#13;
In verband met bezwaren van onder meer&#13;
Verspagen is het oorspronkelijke plan van&#13;
toedeling op een voor Kneepkens nadelige&#13;
wijze gewijzigd. Kneepkens heeft daarop te&#13;
kennen gegeven slechts in te kunnen stemmen&#13;
met een verdere wijziging van zijn toedeling&#13;
indien ter compensatie een deel van kavel&#13;
30237, thans toegedeeld aan belanghebbende&#13;
Wagemans-Clijsters, aan hem wordt toegedeeld.&#13;
Vervolgens zijn, in samenhang met de bezwaren&#13;
van Verspagen, een vijftal alternatieven&#13;
betreffende de toedeling aan Kneepkens&#13;
uitgewerkt. Uiteindelijk heeft Kneepkens ingestemd&#13;
met alternatief V, zijnde gelijk aan&#13;
alternatief II in het bezwaar van Verspagen,&#13;
die daarmee ook reeds tijdens de RC zittingen&#13;
had ingestemd.&#13;
Het standpunt van de bij bezwaar nummer&#13;
211 betrokken belanghebbende M.C.A. Wagemans-&#13;
Clijsters&#13;
Het standpunt van de belanghebbende is&#13;
weergegeven in het betoog van haar raadsman.&#13;
Van dat betoog is een pleitnota overgelegd,&#13;
welke eveneens aan dit vonnis is&#13;
gehecht en waarvan de inhoud als hier herhaald&#13;
en ingelast dient te worden aangemerkt&#13;
(niet opgenomen, red.). Kort samengevat luidt&#13;
dat betoog als volgt:&#13;
Kneepkens heeft op 20 maart 1991 schriftelijk&#13;
te kennen gegeven zijn bezwaren tegen&#13;
het plan van toedeling in te trekken. Verspagen&#13;
heeft ter zitting van de rechter-commissaris&#13;
te kennen gegeven in te kunnen stemmen&#13;
met alternatief II en niet ter terechtzitting van&#13;
de arrondissementsrechtbank te zullen verschijnen.&#13;
Verspagen is thans inderdaad niet&#13;
ter terechtzitting verschenen. Belanghebbende&#13;
heeft primair gesteld dat op grond van het vorenstaande&#13;
beide bezwaren zijn opgelost danwel&#13;
ingetrokken en dat Kneepkens, die als&#13;
belanghebbende in het bezwaar 375 niet zelfstandig&#13;
kan procederen, niet-ontvankelijk verklaard&#13;
dient te worden.&#13;
Belanghebbende heeft subsidiair gesteld&#13;
dat zij geen afstand van kavel 30237 wil doen.&#13;
Wel heeft zij die kavel aan Kneepkens in&#13;
pacht aangeboden, welk aanbod door Kneepkens&#13;
echter niet is geaccepteerd. Belanghebbende&#13;
heeft tenslotte gesteld dat Kneepkens&#13;
voornemens is over enkele jaren te stoppen&#13;
met zijn bedrijf en het hem dan ook kennelijk&#13;
te doen is om de economische waarde.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
in beide bezwaren&#13;
De Landinrichtingscommissie heeft zich aangesloten&#13;
bij het standpunt van de Centrale&#13;
Landinrichtingscommissie.&#13;
Het standpunt in beide bezwaren is weergegeven&#13;
in de betogen van de vertegenwoordiger&#13;
van de Centrale Landinrichtingscommissie,&#13;
welke schriftelijk zijn neergelegd&#13;
in de in elk van beide bezwaren overgelegde&#13;
pleitnota. Beide pleitnota's zijn aan dit vonnis&#13;
gehecht en de inhoud daarvan dient hier telkens&#13;
als herhaald en ingelast te worden aangemerkt&#13;
(niet opgenomen, red.). Kort&#13;
samengevat luiden deze betogen als volgt:&#13;
In het bezwaar nummer 375:&#13;
Naar aanleiding van het bezwaar van Verspagen&#13;
heeft de Landinrichtingscommissie&#13;
onder meer een gewijzigde toedeling voorgesteld&#13;
ten aanzien van kavel 33205. De daarbij&#13;
betrokken belanghebbende Kneepkens was&#13;
onder voorwaarde bereid aan die wijziging&#13;
mee te werken. Verspagen heeft ingestemd&#13;
met dat wijzigingsvoorstel, doch aan de door&#13;
Kneepkens gestelde voorwaarde, waarbij Wagemans-&#13;
Clijsters betrokken is, is niet voldaan.&#13;
De commissie is dan ook van mening dat het&#13;
bezwaar van Verspagen niet is opgelost.&#13;
Nu zowel reclamant als belanghebbende te&#13;
kennen hebben gegeven in te kunnen stemmen&#13;
met alternatief II (gelijk aan alternatief V&#13;
in bezwaar 211) heeft de commissie geconcludeerd&#13;
tot wijziging van het plan van toedeling&#13;
conform dit alternatief.&#13;
In het bezwaar nummer 211:&#13;
Kneepkens heeft een aantal bezwaren tegen&#13;
het ter visie gelegde plan ingediend, welke&#13;
bezwaren in principe zijn opgelost. Omdat&#13;
Kneepkens echter als belanghebbende bij een&#13;
vijftal bezwaren van derden, waaronder Verspagen,&#13;
betrokken was heeft hij zijn bezwaar&#13;
niet ingetrokken. Hij wenst de wijzigingen&#13;
voortvloeiende uit bezwaar 375 nog slechts te&#13;
accepteren indien aan hem wordt toegedeeld&#13;
een gedeelte van de aan Wagemans-Clijsters&#13;
toegedeelde kavel 30237.&#13;
De commissie is van mening dat de gestelde&#13;
voorwaarde redelijk is en heeft geconcludeerd&#13;
tot toedeling aan Kneepkens van een&#13;
deel van kavel 30237, thans de afgesplitste&#13;
kavel 30521, en tot toedeling aan Wagemans&#13;
van kavel 33267. Wagemans heeft ter plekke&#13;
van laatstgenoemde kavel grond ingebracht en&#13;
qua kwaliteit is de wijziging - gezien de inbreng&#13;
van belanghebbende - acceptabel.Het oordeel van de rechtbank&#13;
Ten aanzien van beide bezwaren&#13;
Uit het proces-verbaal van de zitting van de&#13;
rechter-commissaris van 27 februari 1992&#13;
blijkt dat Verspagen heeft ingestemd met het&#13;
hem aangeboden alternatief II ter oplossing&#13;
van zijn bezwaren tegen het plan van toedeling.&#13;
De bij die wijziging betrokken belanghebbende&#13;
Kneepkens echter heeft niet&#13;
onvoorwaardelijk ingestemd met dat alternatief:&#13;
hij heeft gesteld slecht akkoord te kunnen&#13;
gaan indien aan hem een gedeelte van de aan&#13;
Wagemans toegedeelde kavel 30237 wordt&#13;
toegedeeld. Wagemans wenst echter geen afstand&#13;
te doen van een deel van die kavel. De&#13;
bezwaren zijn vervolgens door de rechtercommissaris&#13;
ter gelegenheid van de zitting&#13;
van 27 februari 1992 verwezen naar de meervoudige&#13;
kamer van deze rechtbank: de bezwaren&#13;
zijn immers niet opgelost. Dat Verspagen&#13;
vervolgens niet ter zitting is verschenen doet&#13;
daaraan niet af: de wet verbindt aan het niet&#13;
verschijnen door reclamant in dit stadium&#13;
geen rechtsgevolg.&#13;
Gezien het vorenstaande is de rechtbank&#13;
van oordeel dat niets een behandeling van de&#13;
onderhavige bezwaren in de weg staat.&#13;
Op grond van het vorenstaande is de rechtbank&#13;
daarenboven van oordeel dat het materieel&#13;
gezien niet uitmaakt of het eigen bezwaar&#13;
van Kneepkens al dan niet is opgelost: de onderhavige&#13;
problematiek is naar haar oordeel&#13;
zodanig met elkaar verweven dat dit als één&#13;
complex beschouwd en afgedaan dient te&#13;
worden. Als zodanig blijft Wagemans-Clijsters&#13;
in alle gevallen als belanghebbende bij&#13;
het bezwaar betrokken.&#13;
Verspagen heeft te kennen gegeven zijn inbreng&#13;
te willen behouden. Naar aanleiding&#13;
van dit bezwaar heeft de commissie onder&#13;
meer een gewijzigde toedeling voorgesteld&#13;
ten aanzien van de aan Verspagen toegedeelde&#13;
kavel 33205, waarbij Kneepkens als belanghebbende&#13;
was betrokken. Kneepkens had&#13;
geen bezwaar tegen de voorgestelde wijziging,&#13;
mits aan hem zou worden toegedeeld&#13;
een deel van de kavel 30237, toegedeeld aan&#13;
Wagemans-Clijsters.&#13;
In het voorstel van de commissie zou vervolgens&#13;
aan Wagemans-Clijsters ter compensatie&#13;
worden toegedeeld de kavel 33267.&#13;
Wagemans-Clijsters heeft te kennen gegeven&#13;
dit alternatief niet te accepteren, daar zij dan&#13;
genoegen moet nemen met méér kavels en&#13;
er bovendien sprake is van kwaliteitsverschil en een slechtere ontsluiting ten opzichte&#13;
van de inbreng.&#13;
De rechtbank overweegt daartoe het navolgende:&#13;
Vast staat dat Wagemans-Clijsters haar&#13;
hoofdberoep niet heeft in de landbouw: zij&#13;
heeft de grond aan diverse gebruikers verhuurd.&#13;
Verspagen en Kneepkens daarentegen&#13;
hebben hun hoofdberoep wel in de landbouw:&#13;
hun melkveebedrijven zijn bovendien grondgebonden.&#13;
Uit de stukken blijkt verder dat door Wagemans-&#13;
Clijsters 13 percelen werden ingebracht,&#13;
waarvoor in het oorspronkelijke plan&#13;
van toedeling 5 kavels zouden worden toegedeeld.&#13;
Naar het oordeel van de rechtbank betekent&#13;
een splitsing van een der kavels gezien&#13;
die inbreng nog altijd een aanzienlijke&#13;
concentratie. Daar komt bij dat Wagemans-&#13;
Clijsters ongeveer ter plaatse van de toe te delen&#13;
kavel ook grond heeft ingebracht.&#13;
Daarenboven is door Wagemans-Clijsters ter&#13;
gelegenheid van de behandeling van de bezwaren&#13;
door de rechter-commissaris gesteld&#13;
dat de ter plaatse van kavel 33267 ingebrachte&#13;
grond in gebruik is bij een in die buurt woonachtige&#13;
agrariër.&#13;
Ten aanzien van de kwaliteit is door de&#13;
commissie niet danwei niet genoegzaam gemotiveerd&#13;
weersproken gesteld dat de gemiddelde&#13;
toedeling in het gewijzigde plan van&#13;
toedeling ongeveer gelijk is aan de gemiddelde&#13;
inbreng: hierin zit minder dan één klasse&#13;
verschil, hetgeen valt binnen de gehanteerde&#13;
norm. Indien verder mocht blijken dat er ten&#13;
opzichte van de inbreng sprake is van een&#13;
minder goede ontsluiting kan zulks aan de&#13;
orde gesteld worden bij de Lijst der geldelijke&#13;
regelingen.&#13;
Gezien al het vorenstaande is de rechtbank&#13;
van oordeel dat de belangen van Verspagen&#13;
en Kneepkens in casu zwaarder wegen dan&#13;
die van Wagemans-Clijsters. Op grond daarvan&#13;
is de rechtbank van oordeel dat het plan&#13;
van toedeling gewijzigd dient te worden als&#13;
hierna in het dictum te bepalen.&#13;
De kosten van het geding in beide bezwaren&#13;
In de omstandigheden van het geding vindt de&#13;
rechtbank termen om de kosten geheel te&#13;
compenseren zo dat iedere partij de hare&#13;
draagt.&#13;
Beslissing&#13;
De rechtbank:&#13;
In beide bezwaren&#13;
Wijzigt het plan van toedeling in dier voege&#13;
dat: (enz.).</content><legacyfootnotes/><footnotes><footnote/></footnotes><auteurs/><published>1993-06-01 00:00:00</published><modified>1992-02-03 00:00:00</modified><editiondate>1993-06-01</editiondate><htmlpath>https://denhollander.info/artikel/5264</htmlpath></article>
</articles></edition>
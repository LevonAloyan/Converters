<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7826</id><udhid>UDH:TvAR/7826</udhid><titel>'A.T.T. / Ruilverkaveling De Marne' (TvAR 1989/4242)</titel><searchwords><searchword>TvAR 6/1989</searchword><searchword>TvAR 1989/4242</searchword><searchword>UDH:TvAR/7826</searchword></searchwords><attachments><attachment><name>1989_nr 6_Rechtspraak_4242.doc</name><extention>doc</extention><url>https://denhollander.info/download/16386/ci</url></attachment></attachments><inleiding>4242 Landinrichtingswet, art. 210&#13;
Reclamant claimt een vergoeding wegens wildschade.&#13;
Voorzover het bezwaar betrekking heeft op inkomensschade komt deze niet voor verrekening via de LGR in aanmerking nu de aansprakelijkheid voor en de vergoeding van deze schade is geregeld in de Jachtwet.&#13;
Voor zover het bezwaar betrekking heeft op vermogensschade is deze door recla­mant onvoldoende aannemelijk gemaakt. Een verwijzing naar de in een andere ruil­verkaveling gedane uitspraak (Hondshal-stermeer) is onvoldoende, nu het in casu gaat om een bosje van beperkte omvang.&#13;
Rechtbank Groningen, 18 december 1987&#13;
A.T.T., reclamant tegen de lijst der gelde­lijke regelingen in de ruilverkaveling 'De Marne';</inleiding><content>Rechtsoverwegingen&#13;
Het bezwaar van reclamant heeft betrek­-&#13;
king op het niet in de LGR opnemen van&#13;
een vergoeding voor wildschade, dan wel&#13;
vermogensschade.&#13;
Ter toelichting op het onderhavige be­-&#13;
zwaar is het navolgende door of namens re­-&#13;
clamant gesteld en/of aangevoerd.&#13;
Op bepaalde aan reclamant toegedeelde percelen manifesteert zich ten gevolge van de aanleg van bossen en bebossingen wild­schade, voornamelijk veroorzaakt door houtduiven.&#13;
Deze wildschade heeft een waardevermin-derende invloed op deze gronden. Het is duidelijk dat de gronden van een bepaalde grondsoort, profielopbouw en kwaliteit, gelegen aan een bos, in de vrije verkoop minder opbrengen dan soortgelijke gron­den elders.&#13;
Het bezwaar heeft voornamelijk betrek­king op een perceel, grenzend aan één van de percelen van reclamant, en wel perceel nummer 16011, groot ongeveer 14 ha. Op kavel nummer 16008, grenzend aan laatst-gemeld perceel zijn in het kader van het re­creatieve steunpunt Barnegaten bomen en bebossingen aangeplant. De kavels zijn van elkaar gescheiden door een dijk. De af­stand tussen beide kavels bedraagt onge­veer 10 meter.&#13;
Het gevolg van de aanleg van bomen en bebossingen is dat zich wildschade mani­festeert. De omvang van die schade is moeilijk vast te stellen, zij verschilt per jaar, per jaargetijde en per gewas. Wel is gebleken dat die wildschade de laatste jaren ernstiger vormen aanneemt. Deze wild­schade bevat twee componenten, te weten inkomensschade en vermogensschade.&#13;
De inkomensschade heeft twee aspecten. Enerzijds is er sprake van extra kosten, aangezien het gewas nogal eens overge-zaaid moet worden en meer geld aan ge­wasbescherming moet worden besteed, an­derzijds is er sprake van opbrengstderving. Reclamant wijst er in dat verband voorts op dat hij weliswaar het jachtrecht over eigen gronden heeft, doch niet op de perce­len waarop bebossingen zijn aangeplant.&#13;
De wildschade heeft ook een waardever-minderende invloed op de percelen die aan de bebossingen grenzen. De vrije verkoop­waarde van de gronden vlak bij de bebos­singen is gedaald ten opzichte van soortge­lijke gronden elders.&#13;
Ter ondersteuning van zijn stellingen doet reclamant een beroep op het vonnis van de­ze rechtbank inzake het Hondshalstermeer.&#13;
Voor wat betreft de omvang van de ver­mogensschade doet reclamant een beroep op een door een taxateur opgesteld rapport. Op basis van dat rapport stelt reclamant dat in de LGR een bedrag van ƒ 18.331,-moet worden opgenomen als vergoeding voor vermogensschade, dan wel een ander bedrag als de rechtbank billijk oordeelt. (...)&#13;
5. In zijn toelichting op het door hem inge­diende bezwaarschrift heeft reclamant ter terechtzitting aangegeven dat de door hem gestelde wildschade is opgebouwd uit inko­mensschade en vermogensschade.&#13;
Voor zover het bezwaar betrekking heeft op inkomensschade is de rechtbank van oordeel dat inkomensschade niet voor ver­rekening via de LGR in aanmerking komt, nu de aansprakelijkheid voor en de vergoe­ding van deze schade is geregeld in de Jachtwet en bovendien reclamant door de uitoefening van zijn jachtrecht kan voor­komen dat wild schade op zijn grond aan­richt.&#13;
Voorzover het bezwaar betrekking heeft&#13;
&#13;
Agrarisch recht, 49e jaargang, nr. 6, juni 1989&#13;
295&#13;
&#13;
op vermogensschade is de rechtbank van oordeel dat een dergelijke schade door re­clamant onvoldoende aannemelijk is ge­maakt. Een verwijzing van reclamant naar het voor deze rechtbank in een andere ruil­verkaveling gedane uitspraak (Hondshal-stermeer) is daartoe onvoldoende, nu de onderhavige situatie wezenlijk anders is dan die welke in die zaak aan de orde was, waar immers sprake was van een groot wa­teroppervlak, dat een aanzienlijke toename van watervogels tot gevolg had dan wel kon hebben. Daarvan is in casu geen sprake, nu het gaat om een bosje van een beperkte om­vang.&#13;
Naar het oordeel van de rechtbank is door reclamant ook onvoldoende aanne­melijk gemaakt dat mogelijk wildschade, veroorzaakt door gevogelte uit dit bosje, vermogensschade voor hem met zich mee brengt.&#13;
Het door reclamant in het geding ge­brachte rapport van de landbouwkundige taxateur D.J. Roemeling biedt onvoldoen­de aanknopingspunten, temeer nu in dit rapport dezelfde uitgangspunten worden gehanteerd als die welke hebben gegolden in het niet vergelijkbare geval van het Hondshalstermeer.&#13;
Voormeld oordeel brengt met zich dat het bezwaar van reclamant ongegrond dient te worden verklaard.&#13;
</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7826</htmlpath></article>
</articles></edition>
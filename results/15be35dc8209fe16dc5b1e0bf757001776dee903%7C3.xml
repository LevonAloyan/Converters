<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1998</searchword><id>5758</id><udhid>UDH:TvAR/5758</udhid><titel>Ruimtelijke ordening en reconstructie van intensieve veehouderijen. Preadvies Vereniging voor Agrarisch Recht</titel><searchwords><searchword>TvAR 4/1998</searchword><searchword>UDH:TvAR/5758</searchword></searchwords><attachments><attachment><name>1998_nr 4_Artikel_Drupsteen.pdf</name><extention>pdf</extention><url>https://denhollander.info/download/5690/ci</url></attachment></attachments><inleiding>1.&#13;
Inleiding&#13;
In de ruimtelijke ordening gaat het om het toedelen van de fysieke ruimte voor de verschillende maatschappelijke functies door de overheid via het geven van een bestemming aan de grond. Sinds 1965 biedt de Wet op de Ruimtelijke Ordening daar-voor het instrumentarium. Voor ruimtelijke inrichting en ruimtelijk beheer zijn even-eens wettelijke instrumenten beschikbaar. Dit instrumentarium is ook van toepassing op intensieve vormen van veehouderij.&#13;
Het probleem van de huidige ruimtelijke structuur van de varkenshouderij wordt als volgt verwoord in de nota 'Structuurverandering varkenshouderij'1: "de ruimtelijk geconcentreerde vestiging van bedrijven en de daarmee verbonden concentratie van varkens vormt een veterinair risico. Ook betekent het een directe aanslag op de kwa-liteit van natuur en landschap in de concentratiegebieden." In de nota wordt verder een ruimtelijk kader voor de ontwikkeling van de varkenshouderij geschetst. Het is de bedoeling van de regering dat verspreiding van bedrijven vanuit de concentratie-gebieden naar (relatief) schone gebieden niet langer zal plaatsvinden. Dit doel zal langs drie wegen kunnen worden bereikt. In de eerste plaats zullen eisen worden gesteld aan de verhandeling van varkensrechten. In de tweede plaats komt er een structuur-schema voor de varkenshouderij waarin het beginsel wordt vastgelegd. In de derde plaats moet er in de concentratiegebieden een reconstructie plaatsvinden.&#13;
In dit preadvies gaan wij in op de ruimtelijke aspecten van de intensieve veehoude-rij, waarbij voornamelijk de bestemming en de inrichting centraal staan. Daartoe wordt allereerst ingegaan op de juridische stand van zaken. In par. 2 is de vraag aan de orde: wat kan het bestemmingsplan regelen ten aanzien van de intensieve veehoude-rij? In par. 3 komen we toe aan de vraag of en hoe de ruimtelijke herstructurering, zoals aangekondigd in de nota Structuurverandering varkenshouderij, gestalte kan krijgen. Par. 4 ten slotte bevat enkele conclusies.</inleiding><content>2. Ruimtelijke regulering van intensieve veehouderij&#13;
Algemeen&#13;
Inleiding&#13;
De uitoefening van de veehouderij in het algemeen en van de intensieve veehouderij in het bijzonder wordt in ons land door verschillende, elkaar deels overlappende regelstelsels genormeerd. In het kader van dit preadvies is natuurlijk in de eerste plaats het stelsel van de Wet op de Ruimtelijke Ordening (WRO) van belang. Het gemeentelijke bestemmingsplan vervult in het kader van de WRO de belangrijkste rol bij de regulering van de intensieve veehouderij. Uitoefening van intensieve veehoude-rij zal in het algemeen slechts toelaatbaar zijn op gronden waaraan in het betreffende bestemmingsplan een bestemming is toegekend die daarmee overeenstemt of op z'n minst daartoe de ruimte biedt. De situering van nieuwe bedrijven voor intensieve vee-houderij, de uitbreiding van bestaande bedrijven of de gehele of gedeeltelijke omvor-ming van traditionele veehouderijbedrijven naar een intensieve wijze van bedrijfsvoe-ring is dus in de eerste plaats gebonden aan de bepalingen van het ter plaatse geldende bestemmingsplan. Kenmerkend voor deze bepalingen is dat ze een algemene ruimte-lijke regulering geven voor een bepaald gebied; ze zijn niet gedifferentieerd naar indi-viduele bedrijven. Via de bouwvergunning en het algemene verbod op gebruik in strijd met de bestemming, dat een modern bestemmingsplan als regel bevat, moet worden beoordeeld of een individueel bedrijf aan de bepalingen van het bestemmingsplan voldoet. Daarbij kan krachtens overgangsrecht bestaand gebruik - ook indien dit in strijd is met de geldende bestemming - worden voortgezet.2 Bij de regulering van agrarische bedrijven en bedrijven voor intensieve veehouderij door bestemmingsplan-bepalingen speelt op de achtergrond de inhoud van het streekplan een steeds belang-rijker rol. Dit hangt samen met het feit dat moderne streekplannen veelal duidelijke en expliciete uitspraken inhouden over de bescherming van landschappelijk en natuur-wetenschappelijk waardevolle gebieden, waarbij het onderscheid van art. 4a lid 8 WRO tussen essentiële en niet-essentiële elementen van belang is bij de goedkeuring van bestemmingsplannen. Aangenomen mag worden dan bepalingen uit bestem-mingsplannen die in strijd komen met essentiële elementen van een streekplan, niet voor goedkeuring in aanmerking komen.3 Maar ook wanneer het niet om duidelijk aangegeven essentiële elementen gaat, werkt de inhoud van het streekplan door bij de goedkeuring.4 De Afdeling bestuursrechtspraak sanctioneert dit. Zo bleef de onthou-ding van goedkeuring aan een wijzigingsbevoegdheid om de vestiging van agrarische bedrijven en bedrijven voor intensieve veehouderij mogelijk te maken in een land-schappelijk waardevol en open gebied in stand, ook al had deze wijzigingsbevoegd-heid betrekking op bouwpercelen van maximaal 2 ha. en was ze in de beschrijving in hoofdlijnen verder vrij sterk genormeerd; ook het binden aan een wijzigingsbevoegd-heid van vestiging van intensieve veehouderij op gronden met een bestemming Land-bouwgebied bleef na een toetsing van het streekplan op dit punt aan het landelijk beleid in stand; in de bestemmingsplanvoorschriften werd hierbij een zone van 250 m. aangehouden rond kernen, bosgebieden en natuurgebieden waarin intensieve veehou-derijen in beginsel niet zijn toegestaan, maar veredelingstakken bij een bestaand bedrijf eventueel na vrijstelling wel mogelijk zijn.5 In deze uitspraak verwerpt de Afdeling met een verwijzing naar het provinciaal beleid een beroep tegen het binden aan een wijzigingsbevoegdheid van de bouw van een mest- of sleufsilo, waarbij de oppervlakte van de mestsilo ten hoogste 750 m2 en de hoogte van de mest- of sleufsilo exclusief de afdekking niet meer dan 3.50 m mag bedragen. Ook het onthouden van goedkeuring aan een - gelet op de inhoud van het streekplan te ruim geformuleerde -wijzigingsbevoegdheid laat de Afdeling in stand.6&#13;
Andere reguleringsstelsels&#13;
Naast het ruimtelijk reguleringsstelsel zijn op intensieve veehouderijbedrijven ook twee reguleringsstelsels van toepassing die niet primair een ruimtelijke invalshoek kennen, maar wel ruimtelijke gevolgen met zich brengen. Dit betreft het algemene reguleringsstelsel van de Wet milieubeheer (Wm) met de daarbij behorende Richtlijn veehouderij en stankhinder (1996) wat betreft de stankhinder, en het meer specifieke stelsel van de Interimwet ammoniak en veehouderij (Iav) voor de verzuringsschade door ammoniakemissies.7 Beide reguleringsstelsels bieden een landelijke regeling voor het voorkomen en tegengaan van milieuschade en/of milieuoverlast door veehoude-rijbedrijven. Zij differentiëren dus - anders dan het bestemmingsplan - niet naar gebied of bestemming, zij het dat de Iav praktisch toepassing mist als in de omgeving van het bedrijf geen voor verzuring gevoelige gebieden voorkomen.8 Deze regule-ringsstelsels grijpen aan op het verlenen van de Wm-vergunning, die voor veehoude-rijbedrijven vereist is op grond van art. 1.1 Wm jo. Inrichtingen- en vergunningen-besluit milieubeheer, bijlage I categorie 7 en 8. Slechts voor melkveehouderijbedrijven die o.a. beneden de omvang blijven van 100 stuks melkrundvee gelden algemene regels, opgenomen in het Besluit melkrundveehouderijbedrijven.9 De eisen van de Iav vinden slechts toepassing wanneer een bedrijf vergunningplichtig is. De wet is dus niet van toepassing op bedrijven die onder de werking van een AMvB vallen, maar AMvB's als het Besluit melkrundveehouderijbedrijven zijn sinds 1995 aangepast aan de normen van de Iav. Bedrijven voor intensieve veehouderij vallen echter, gezien de omschrijving en de diverse drempelwaarden, niet onder deze AMvB en zijn dus 'gewoon' vergunningplichtig. Voor de oprichting van mestbassins geldt tevens een AMvB, het Besluit mestbassins,10 maar dit neemt niet weg dat bedrijven voor inten-sieve veehouderij ook uit anderen hoofde vergunningplichtig blijven volgens de Wm. Het reguleringsstelsel van de Wm, in combinatie met de Richtlijn veehouderij en stankhinder en de Iav, betreft niet in directe zin de situering van een bedrijf voor intensieve veehouderij, maar de omvang ervan in relatie tot de omgeving. Afhankelijk van de aard van de omgeving en de afstand tot de daarin voorkomende bebouwing respectievelijk de afstand tot een voor verzuring gevoelig gebied is vergunningverle-ning voor een bedrijf van een bepaalde omvang toelaatbaar. Voor het tegengaan van stankhinder differentieert de Richtlijn veehouderij en stankhinder hierbij meer dan aan een wijzigingsbevoegdheid van de bouw van een mest- of sleufsilo, waarbij de oppervlakte van de mestsilo ten hoogste 750 m2 en de hoogte van de mest- of sleufsilo exclusief de afdekking niet meer dan 3.50 m mag bedragen. Ook het onthouden van goedkeuring aan een - gelet op de inhoud van het streekplan te ruim geformuleerde -wijzigingsbevoegdheid laat de Afdeling in stand.6&#13;
Andere reguleringsstelsels&#13;
Naast het ruimtelijk reguleringsstelsel zijn op intensieve veehouderijbedrijven ook twee reguleringsstelsels van toepassing die niet primair een ruimtelijke invalshoek kennen, maar wel ruimtelijke gevolgen met zich brengen. Dit betreft het algemene reguleringsstelsel van de Wet milieubeheer (Wm) met de daarbij behorende Richtlijn veehouderij en stankhinder (1996) wat betreft de stankhinder, en het meer specifieke stelsel van de Interimwet ammoniak en veehouderij (Iav) voor de verzuringsschade door ammoniakemissies.7 Beide reguleringsstelsels bieden een landelijke regeling voor het voorkomen en tegengaan van milieuschade en/of milieuoverlast door veehoude-rijbedrijven. Zij differentiëren dus - anders dan het bestemmingsplan - niet naar gebied of bestemming, zij het dat de Iav praktisch toepassing mist als in de omgeving van het bedrijf geen voor verzuring gevoelige gebieden voorkomen.8 Deze regule-ringsstelsels grijpen aan op het verlenen van de Wm-vergunning, die voor veehoude-rijbedrijven vereist is op grond van art. 1.1 Wm jo. Inrichtingen- en vergunningen-besluit milieubeheer, bijlage I categorie 7 en 8. Slechts voor melkveehouderijbedrijven die o.a. beneden de omvang blijven van 100 stuks melkrundvee gelden algemene regels, opgenomen in het Besluit melkrundveehouderijbedrijven.9 De eisen van de Iav vinden slechts toepassing wanneer een bedrijf vergunningplichtig is. De wet is dus niet van toepassing op bedrijven die onder de werking van een AMvB vallen, maar AMvB's als het Besluit melkrundveehouderijbedrijven zijn sinds 1995 aangepast aan de normen van de Iav. Bedrijven voor intensieve veehouderij vallen echter, gezien de omschrijving en de diverse drempelwaarden, niet onder deze AMvB en zijn dus 'gewoon' vergunningplichtig. Voor de oprichting van mestbassins geldt tevens een AMvB, het Besluit mestbassins,10 maar dit neemt niet weg dat bedrijven voor inten-sieve veehouderij ook uit anderen hoofde vergunningplichtig blijven volgens de Wm. Het reguleringsstelsel van de Wm, in combinatie met de Richtlijn veehouderij en stankhinder en de Iav, betreft niet in directe zin de situering van een bedrijf voor intensieve veehouderij, maar de omvang ervan in relatie tot de omgeving. Afhankelijk van de aard van de omgeving en de afstand tot de daarin voorkomende bebouwing respectievelijk de afstand tot een voor verzuring gevoelig gebied is vergunningverle-ning voor een bedrijf van een bepaalde omvang toelaatbaar. Voor het tegengaan van stankhinder differentieert de Richtlijn veehouderij en stankhinder hierbij meer dan zijn voorganger, de Richtlijn veehouderij en Hinderwet (1991), naar de technische inrichting van het bedrijf; behalve dat bij kippen een onderscheid wordt gemaakt naar de vloer waarop de dieren worden gehouden en de wijze van mestopslag c.q. -afvoer, wordt bij varkens nu ook onderscheiden tussen wel en geen groenlabelstal. Ook op grond van de Iav is er sprake van differentiatie naar de technische uitvoering van het bedrijf, omdat bij het vaststellen van emissiefactoren zowel voor de hoofdcategorie varkens als voor rundvee, kippen en pelsdieren onderscheid wordt gemaakt naar de inrichting van de stal en de vorm van mestopvang en afvoer, waarbij de groenlabel-stalsystemen die hierop betrekking hebben, zijn aangegeven. In indirecte zin vertonen beide reguleringsstelsels dus mede een ruimtelijk karakter, omdat uiteindelijk de om-geving bepalend is voor de toelaatbare omvang van het bedrijf.&#13;
Men zou kunnen zeggen dat het ruimtelijke reguleringsstelsel aangeeft waar inten-sieve veehouderij mag plaatsvinden, maar niet in directe zin de omvang ervan kan reguleren. Dit laatste gebeurt via de toepassing van de Wm en de Iav. Hierbij kunnen zich nog weer twee complicaties voordoen. Enerzijds behoeven de toepassing van de Richtlijn veehouderij en stankhinder en de Iav niet tot een zelfde toelaatbare omvang te leiden. Om aan de eisen van beide reguleringsstelsels te voldoen, moet de kleinst toegestane omvang worden aangehouden. Anderzijds kunnen beide reguleringsstel-sels een vergunninghouder niet beschermen tegen vestiging of vorming van voor stank respectievelijk voor verzuring gevoelige objecten in zijn omgeving. Dit behoeft in directe zin en op kort termijn geen bedreiging voor de uitoefening van zijn bedrijfsvoering te betekenen. Het kan wel tot gevolg hebben dat verdere uitbreiding van zijn bedrijf wordt bemoeilijkt of onmogelijk gemaakt. Bescherming op dit punt zal een vergunninghouder weer moeten ontlenen aan de bepalingen van het ter plaatste geldende bestemmingsplan, dat beperkingen kan stellen aan nieuwe ontwikkelingen in de omgeving van zijn bedrijf. In de nieuwere bestemmingsplannen gebeurt dit door uit te gaan van een stankcirkel rond een bedrijf voor intensieve veehouderij, waarvan de omvang door de grootte van het bedrijf wordt bepaald.11 Wanneer in een dergelijke cirkel woningbouw, de aanleg van een sportcomplex of de bouw van recre-atiebungalows wordt voorzien, kan daaraan goedkeuring worden onthouden met het oog op een te voorziene te hoge stankemissie.12&#13;
Ten slotte kunnen er nog twee reguleringsstelsels van toepassing zijn, die beide eveneens bepaalde ruimtelijke aspecten vertonen. Het eerste geldt algemeen en is dat van de Meststoffenwet. Wanneer een bedrijf voor intensieve veehouderij gevestigd wordt, zal het moeten beschikken over mestproductierechten. Bij verplaatsing van deze rechten van een bestaand of bestaande bedrijven naar een nieuw bedrijf vindt er van rechtswege een aftrek plaats. Langs deze weg wordt er indirect en in algemene zin een rem gezet op de situering van nieuwe bedrijven voor intensieve veehouderij. De effectiviteit van deze regeling wordt echter ondermijnd wanneer - zoals kranten-berichten aangeven - grote varkenshouders overeenkomsten sluiten met ter plaatste gevestigde akkerbouwers om hun niet gebruikte mestproductierechten te pachten. Het laatste reguleringsstelsel is wel weer afhankelijk van de omgeving en is dat van de Natuurbeschermingswet (NB-wet). Wanneer een bedrijf voor intensieve veehouderij zich in de omgeving van een beschermd natuurmonument bevindt, zodanig dat de uitoefening van bedrijf negatieve gevolgen kan hebben voor de bescherming van de natuurlijke en natuurwetenschappelijke eigenschappen van het beschermde gebied, kan de uitoefening van bedrijfsactiviteiten worden gebonden aan een vergunning krachtens de NB-wet. Deze zogenaamde externe werking van de NB-wet speelde uit-eindelijk een doorslaggevende rol in het bekende Kuunders-arrest13 en is in latere jurisprudentie bevestigd.14&#13;
Onderlinge verhouding&#13;
Het probleem bij deze verschillende reguleringsstelsels is dat zij op zichzelf staan, elkaar niet kunnen vervangen en maar ten dele aan elkaar gekoppeld zijn. Dit bete-kent dat de individuele ondernemer aan de eisen van ieder stelsel, voorzover dit van toepassing is, zal moeten voldoen. Zoals nog zal blijken wordt herhaaldelijk in modernere bestemmingsplannen overwogen dat de toepasselijkheid van de Wm en de Iav de noodzaak om regels te stellen ter beperking van de vestiging of uitbreiding van intensieve veehouderij niet opheft. In het KB Lochem15 en de al genoemde uitspraak Gieten gaan de Kroon en de Afdeling bestuursrechtspraak een stapje verder en wordt uitdrukkelijk overwogen dat het bestemmingsplan naast de toepasselijk milieuwetge-ving bepalingen dient de bevatten om verzuringsschade en mestoverschotten tegen te gaan. Bij bestemmingsplanbepalingen behoeft dus niet meer uitsluitend te gaan om de bescherming van belangen waarop de Wm en de Iav niet zien, hoewel de invalshoek natuurlijk wel primair een ruimtelijke moet zijn.&#13;
De Iav beoogt op haar beurt wel het uitsluitende beoordelingskader te bieden voor ammoniakdepositie vanuit vergunningplichtige bedrijven, maar in de door Van Ommeren aangehaalde uitspraken voegt de Afdeling bestuursrechtspraak daar toch weer een element aan toe. Zij overweegt dat zich weliswaar binnen een straal van 3000 m. rond de inrichtingen geen voor verzuring gevoelige gebieden bevinden, maar dat bij de vergunningverlening op grond van de Wet milieubeheer wel rekening kan worden gehouden met andere schadelijke gevolgen van ammoniakemissies. Het gaat dan om directe schade door uitstoot van ammoniak (Het geval betrof een beroep ingesteld door een fruitteler). Daarop acht de Afdeling de Interimwet niet van toepas-sing; met het oog op het voorkomen van deze directe schade worden afstanden van 50 en 25 m. aangehouden tussen stallen en respectievelijk meer en minder gevoelige planten en bomen, de Afdeling baseert zich hierbij op een rapport 'Stallucht en Plan-ten' van het Instituut voor Plantenziektenkundig Onderzoek van 1981.16&#13;
De toepassing van de Meststoffenwet staat vervolgens naast en los van die van de Wet milieubeheer; het al dan niet beschikbaar zijn van mestproductierechten is geen factor die voor de verlening van een Wet milieubeheervergunning een rol speelt.17 Het zelfde geldt voor de Natuurbeschermingswet. Het feit dat met toepassing van de Interimwet ammoniak en veehouderij een Wet milieubeheervergunning verleend kan worden, waarbij de depositie op het voor verzuring gevoelige natuurgebied in de beoordeling betrokken is, wil nog niet zeggen dat nu ook een Natuurbeschermings-wet-vergunning verleend zou moeten worden.18 De Afdeling wijst hierbij op een pas-sage in de MvA aan de EK bij het voorstel-Interimwet ammoniak en veehouderij,19 waarin wordt gezegd dat van een Wet milieubeheervergunning geen gebruik mag worden gemaakt, wanneer tevens een Nb-wetvergunning is vereist en deze niet is verleend. Overigens is deze bepaling - anders dan voor de bouwvergunning het geval is - nergens in de Wet milieubeheer vastgelegd.&#13;
Hiermee komen wij op de onderlinge koppeling van de verschillende regulerings-stelsels. Daarover vallen geen algemene uitspraken te doen. Koppeling is in sommige gevallen wel en in andere niet voorzien, terwijl de aard van de koppeling kan uiteen lopen van procedureel tot inhoudelijk. Het stelsel van de ruimtelijke regulering is via de bouwvergunning procedureel gekoppeld aan dat van de Wet milieubeheer. Deze koppeling is zowel gelegd in de Woningwet als in de Wet milieubeheer. Enerzijds bepaalt art. 52 Woningwet dat een aanvraag om een bouwvergunning moet worden aangehouden, wanneer er geen weigeringsgrond is en het bouwen tevens valt aan te merken als het oprichten of wijzigen van een inrichting waarvoor krachtens art. 8.1 Wet milieubeheer een vergunning is vereist en - vrij vertaald - deze vergunning nog niet is verleend. Anderzijds houdt art. 20.8 Wet milieubeheer in dat een Wm-vergun-ning in de gevallen waarin het oprichten of wijzigen van een inrichting tevens is aan te merken als bouwen, niet eerder van kracht wordt dan nadat de bouwvergunning is verleend. Het regime van de Interimwet ammoniak en veehouderij is via de Wm-ver-gunning inhoudelijk gekoppeld aan dat van de Wet milieubeheer omdat de eerste wet specifieke regels inhoudt voor een bepaalde vorm van milieuschade - namelijk verzu-ringschade door ammoniak-depositie - die bepalend zijn voor het verlenen van de Wet milieubeheervergunning op dit punt. Het regiem van de Meststoffenwet staat in beginsel los van dat van de Wet milieubeheer en van dat van het bestemmingsplan en dat zelfde geldt eveneens voor dat van de Natuurbeschermingswet.20&#13;
Wet op de Ruimtelijke Ordening&#13;
Regulering van agrarische bedrijven&#13;
Artikel 10 van de Wet op de Ruimtelijke Ordening bepaalt dat bestemmingsplannen zo nodig in verband met de bestemming voorschriften bevatten over het gebruik van de in het plan begrepen grond en de zich daarop bevindende opstallen. Deze voor-schriften mogen geen eisen bevatten met betrekking tot de structuur van agrarische bedrijven. De strekking van deze bij amendement-Brouwer aan het oorspronkelijke artikel toegevoegde zinsnede is om te voorkomen dat er op gemeentelijk niveau via het bestemmingsplan landbouwstructuurpolitiek zou worden bedreven. In het alge-meen wordt uit dit onderdeel van artikel 10 afgeleid, dat bestemmingsplannen geen eisen mogen stellen aan de omvang van een agrarisch bedrijf. In zoverre vormde de toevoeging een codificatie van bestaande jurisprudentie. De structuur van agrarische bedrijven heeft echter geen betrekking op de vorm van bodemcultuur of op de soort van agrarische bedrijven. Dit betekent dat bij bestemmingsplan wel een onderscheid kan worden gemaakt tussen grondgebonden en niet-grondgebonden bedrijven en dat nieuwvestiging van niet-grondgebonden bedrijven geheel kan worden uitgesloten of worden gebonden aan een voorafgaande planwijziging of een vrijstelling. Verder wordt aangenomen dat bestaande traditionele bedrijven in staat moeten zijn om een tak van intensieve veehouderij te ontwikkelen, althans dat het bestemmingsplan dit niet zou mogen uitsluiten. De betekenis van het bestemmingsplan is wat dit laatste betreft wel afgenomen, omdat ontwikkeling van een intensieve tak door een bestaand bedrijf slechts mogelijk zal zijn wanneer het bedrijf over mestproductierechten beschikt en tevens in verband met de omgeving zal moeten voldoen aan afstandseisen op grond van de Richtlijn veehouderij en stankhinder en de Interimwet ammoniak en veehouderij.&#13;
Geen minimumomvang&#13;
Bij de regulering van agrarische bedrijven in bestemmingsplannen mag volgens de Kroon geen minimum grootte-eis worden gehanteerd. Voorschriften van deze aard werden al vroeg niet toelaatbaar geacht,21 waarna er een periode kwam waarin de Kroon zich enigszins wankelmoedig betoonde op dit punt,22 waarop de Kroon ver-volgens weer een vaste koers vaart en het bij bestemmingsplan voorschrijven van een minimumoppervlakte voor een agrarisch bedrijf in strijd acht met art. 10 WRO.23 Ook een minimumomvang aangeduid in standaardbedrijfseenheden is niet toelaat-baar.24 Een probleem met de aanduiding in SBE's is dat deze tussentijds wijziging kunnen ondergaan en dat daarmee de voorschriften in het bestemmingsplan op losse schroeven komen te staan.&#13;
Wel indirecte regulering via bouwblok of bouwperceel&#13;
Wel toelaatbaar is een indirecte regulering door eisen te stellen aan de omvang van het agrarisch bouwperceel of door een bouwblok aan te geven. Vaak wordt bij het bepa-len van de oppervlakte van een bouwblok een maximum van 1 ha als uitgangspunt genomen.25 Deze bouwblokken kunnen op de plankaart zijn aangegeven, maar ze kunnen ook in de voorschriften zijn omschreven zonder dat er sprake is van een aan-duiding op de kaart; dit laatste levert meer flexibiliteit op voor de potentiële bouwer.26 Uit de jaren tachtig dateren een aantal KB's waarin juist met het oog op een beperking van de ontwikkeling van intensieve veehouderij de omvang van het bouwperceel of de bouwstrook wordt gebonden aan een bepaald maximum. De omvang van dit maximum loopt wat uiteen, vermoedelijk afhankelijk van de aard van het gebied, maar ligt rond de 1000 m2.27 Een bepaling dat in het hele bestemmingsplangebied bedrijven voor intensieve veehouderij met een vloeroppervlakte van meer dan 3500 m2 niet zouden mogen worden gerealiseerd achtte de Kroon echter weer te ver gaan.28&#13;
Fortgens vermeldt dat er in de jaren negentig nog maar zelden algemene overwe-gingen in bestemmingsplannen worden opgenomen, die gewijd zijn aan het systeem van agrarische bouwpercelen. Het is kennelijk algemeen geaccepteerd. Wel wekt zijn weergave de indruk dat er sprake is van een verdergaande differentiatie bij de toepas-sing van systemen van agrarische bouwpercelen. Enerzijds vermeldt hij bestemmings-plannen waarbij nog steeds wordt uitgegaan van een omvang van 1 ha29 of waarin bouwpercelen met een omvang van 2 ha niet aanvaardbaar werden geacht,30 evenmin als een te ruime vrijstellingsregeling,31 anderzijds kan er met het oog op landschappe-lijke belangen en woon- en leefklimaat ook sprake zijn van kleinere bouwpercelen,32 is het mogelijk het bouwperceel te vergroten via een vrijstelling33 of kan het plan grotere bouwpercelen bevatten voor glastuinbouw en bedrijven voor intensieve vee-houderij.34&#13;
Nadere regulering&#13;
Het aangeven van een bouwblok of bouwperceel behoeft niet te betekenen dat het grondgebied daarvan geheel bebouwd mag worden. Het bestemmingsplan kan daar-voor nog weer een nadere regeling inhouden door te werken met een bebouwingsper-centage. Bij een omvang van een bouwperceel van 1,5 ha leidt een bebouwingspercen-tage van 60 % niet tot een onaanvaardbare beperking.35 In een eerdere uitspraak werd een maximumbebouwingspercentage van 50 aanvaardbaar geacht.36 Bij vrij ruime bouwpercelen kan het noodzakelijk zijn om met het oog op de bescherming van landschappelijke waarden een bevoegdheid tot het stellen van nadere regels wat betreft situering en afmetingen van een op een bouwperceel op te richten agrarische bebouwing op te nemen.37&#13;
Een verdere regulering kan nog worden bereikt wanneer het bestemmingsplan een norm bevat voor de minimale onderlinge afstand tussen bouwblokken, waarbij de normen sterk door de plaatselijke omstandigheden worden bepaald. Een norm van 50 m. voor de onderlinge afstand tussen bouwblokken is aanvaardbaar geacht;38 in andere gevallen werd een afstandsnorm van 150-200 m. als enkel beperkingscriterium niet voldoende geacht en werd het aantal bouwblokken teruggebracht,39 terwijl in weer een ander geval een afstandsnorm van 200 m te stringent werd geacht.40 Wanneer de afstand van een bouwblok tot bedrijfswoningen behorend tot een tuinbouwbedrijf te gering is, kan dit een reden zijn om goedkeuring te onthouden.41&#13;
Andere vormen van indirecte regulering&#13;
Een verdere vorm van indirecte regulering kan plaatsvinden door eisen te stellen aan de toelaatbare hoogte van voedersilo's, die al dan niet kan worden gebonden aan een vrijstellings- of een wijzigingsbevoegdheid.42 Daarnaast zullen mestsilo's, waarvan de bouw gezien hun omvang gebonden is aan een bouwvergunning, als regel alleen bin-nen het bouwblok en/of het bouwperceel kunnen worden opgericht.43 Voor de bouw van mestsilo's buiten het bouwperceel wordt in verschillende plannen de vrijstellings-bevoegdheid een te licht instrument geacht en zal gebruik moeten worden gemaakt van een wijzigingsbevoegdheid of van planherziening.44 Een wijzigingsbevoegdheid voor de bouw van een mestsilo, waarbij de silo moest dienen voor de mestopslag van maximaal vijf bedrijven achtte de Kroon te vergaand; bepalend moet niet zijn het aan-tal bedrijven dat van de mestsilo gebruik maakt, maar de vraag of deze gezien de afmetingen inpasbaar is in het landschap.45 Ook voor zogenaamde sleufsilo's is wel bepaald dat zij niet op een te grote afstand van het bouwblok mogen worden opge-richt,46 zij het dat in andere gevallen een soepeler regime aanvaardbaar werd geacht.47&#13;
Aanlegvergunning&#13;
Een laatste vorm van indirecte regulering is die waarbij de uitvoering van bepaalde werken of werkzaamheden in het bestemmingsplan aan een aanlegvergunning wordt gebonden. In verband met agrarische bedrijven kunnen dan van belang zijn het gebruik van meststoffen en bestrijdingsmiddelen, het scheuren en omzetten van gras-land en andere vormen van bodembewerking, zoals egaliseren, diepploegen etc. Met het oog op de intensieve veehouderij verdient praktisch gezien alleen de eerste cate-gorie bespreking. Onder bepaalde omstandigheden acht de Kroon het aanvaardbaar om het bemesten van gronden te binden aan een aanlegvergunning; het moet dan gaan dan om de bescherming van aanwezige natuurwetenschappelijke waarden48 of de natuurlijke waarden van waterlopen.49 Indien op grond van de gegeven bestemming en de daarbij horende voorschriften agrarisch gebruik is uitgesloten, is er geen reden om een aanlegvergunningstelsel voor bemesting op te nemen.50 Overigens heeft de subtiele jurisprudentie over de al dan niet toelaatbaarheid van het opnemen van aan-legvergunningstelsels een hoog academisch gehalte, omdat uit ieder onderzoek blijkt dat het met de handhaving van bestemmingsplannen in het algemeen en van aanleg-vergunningstelsels in het bijzonder doorgaans treurig is gesteld.&#13;
Regulering van intensieve veehouderij&#13;
Zoals gezegd is het toelaatbaar om in bestemmingsplannen een onderscheid te hante-ren tussen grondgebonden en niet-grondgebonden agrarische bedrijven. Uiteraard zal dit onderscheid gerechtvaardigd moeten worden door overwegingen van ruimtelijke aard. Deze kunnen o.m. liggen in de gevolgen voor de ruimtelijke openheid van de vestiging van niet-grondgebonden bedrijven, de invloed op het landschap, de milieu-hygiënische belasting die deze bedrijven kunnen veroorzaken op de bodem, het opper-vlaktewater en de lucht, de behoefte aan zwaardere infrastructuur en de verminderde recreatieve aantrekkelijkheid van het gebied. Fortgens vermeldt een aantal KB's, waarin deze overwegingen een rechtvaardiging bieden voor het maken van het onder-scheid (a.w., p. 325). Daarin komen ook enkele KB's voor waarin hetzij het feit dat de algehele milieubelasting verhoudingsgewijs niet hoog is in het gebied, hetzij de aard van het gebied zelf onvoldoende reden oplevert om vestiging van nieuwe bedrijven voor intensieve veehouderij geheel uit te sluiten.51&#13;
Onderscheid grondgebonden/niet-grondgebonden&#13;
De eerste KB's waarin een onderscheid tussen grond- en niet-grondgebonden bedrij-ven worden gemaakt dateren uit de jaren zeventig.52 Deze lijn wordt tot op de dag van vandaag voortgezet.53 Daarbij wordt verschillende malen overwogen dat de toe-passelijkheid van de milieuwetgeving onvoldoende reden vormt om van een regeling in het bestemmingsplan af te zien.&#13;
Het onderscheid grondgebonden niet-grondgebonden bedrijven kan - zoals al gezegd - leiden tot een verzwaard vestigingsregime voor de tweede soort bedrijven, bijv. slechts na planherziening54 of planwijziging.55 Fortgens maakt melding van plannen waarin de vestiging van grondgebonden bedrijven kan worden toegestaan op basis van plan wijziging, terwijl voor de vestiging van niet-grondgebonden bedrijven planherziening is vereist.56&#13;
Deze aanpak kan er ook toe leiden dat de vestiging van niet-grondgebonden bedrijven in bepaalde delen van het bestemmingsplan geheel wordt uitgesloten, zoals bij woonbebouwing57 of in een kernrandzone, waarin intensieve veehouderij wel als neventak mocht worden uitgeoefend en een maximum te bebouwen oppervlakte van 100 m2 daarvoor te beperkt werd geacht.58 In andere plannen werd een zone van 200 of 100 m aangehouden waarin een vrijstellingsregime geldt.59 De Kroon waakt daarbij wel voor een te breed aangegeven kernrandgebied.60 Een omgekeerd systeem komt overigens ook wel voor, waarin juist een zone intensieve veehouderij in het bestem-mingsplan wordt opgenomen.61&#13;
Intensieve veehouderij als neventak&#13;
In het algemeen wordt ontwikkeling van intensieve veehouderij als neventak bij een bestaand grondgebonden veehouderijbedrijf niet uitgesloten, maar wel aan beperkin-gen gebonden. De aard en omvang van deze beperkingen is weer afhankelijk van de aard van het betreffende gebied. Fortgens vermeldt een reeks van uitspraken, waarin de beperkingen vooral betrekking hebben op de omvang van het bouwperceel, al dan niet met een vrijstellingsbevoegdheid om grote oppervlaktes toe te staan62 of op de ligging van dit perceel ten opzichte van bestaande bebouwing of kwetsbaar gebied.63 Een te beperkte toegelaten oppervlakte is echter weer niet doelmatig.64 Anderzijds waakt de Kroon ook tegen te ruime bebouwingsmogelijkheden in de omgeving van bossen, natuurgebieden en gebieden met landschappelijke elementen; bouwpercelen van 2 ha zonder dat daarbij een beperking is gesteld aan het oppervlak dat daarbinnen mag worden bebouwd, zijn te ruim.65 Ook een te ruime vrijstellingsmogelijkheid tot 1500 m2 is gelet op de afstand tot gevoelige gebieden ongewenst nu deze de mogelijk-heid biedt tot het oprichten van een volwaardig veredelingsbedrijf.66 Ook in oudere jurisprudentie komen vergelijkbare beperkingen voor.67 In een ander geval verkrijgt een toegelaten omvang van 450 m2 geen goedkeuring,68 terwijl een oppervlakte van 500 m2 voor intensieve veehouderij als neventak wel weer toereikend wordt geacht.69&#13;
Conclusie&#13;
Uit overzichten van deze aard vallen moeilijk algemene conclusies te trekken. De aard van de betreffende gebieden en de aangegeven bestemmingen zijn in belangrijke mate bepalend voor de vraag wat bij recht kan worden toegestaan en waarvoor een wijzigings- of vrijstellingsbevoegdheid moet worden opgenomen of toereikend is. Dit betreft zowel de nieuwvestiging, de ontwikkeling van intensieve veehouderij als neven-tak, de omvang van de toegelaten bouwpercelen, de mate waarin dit mag worden bebouwd en de bouw en de afmetingen van silo's. Van gemeentebesturen wordt ook verwacht dat zij hun regels afstemmen op de kenmerken van het gebied en rekening houdend met deze kenmerken tot een afweging komen of bepaalde beperkingen in het bestemmingsplan uit ruimtelijk oogpunt noodzakelijk zijn. Zo acht de Kroon een algemene beperking zonder enige differentiatie, zoals die tot een maximum opper-vlakte van 1 ha van bouwpercelen over het gehele gebied niet toelaatbaar.70 Ook het intrekken van een verplichting tot uitwerking ten behoeve van de nieuwvestiging van agrarische bedrijven, waardoor deze nieuwvestiging voor het gehele gebied slechts na planherziening mogelijk zou zijn, werd niet aanvaardbaar geacht.71&#13;
Toch valt er wel een algemene ontwikkeling aan te geven. Deze heeft betrekking op de verhouding van de ruimtelijke regulering via bestemmingsplannen tot de toe-passelijke milieuwetgeving. De indruk die uit de oudere jurisprudentie naar voren komt, is dat de Kroon waakte tegen een al te rechtstreekse inzet van het ruimtelijk reguleringsstelsel ten behoeve van de bescherming van het milieu. Beperkingen aan de vestiging en uitbreiding van intensieve veehouderij moesten toch vooral worden be-argumenteerd vanuit de bescherming van ruimtelijke belangen, terwijl voor de strikt milieuhygiënische belangen zou moeten worden gewaakt door de inzet van de milieuwetgeving. In beginsel hebben de milieuwetgeving en de ruimtelijke wetgeving elk hun eigen toepassingsbereik.72 Van het in een bestemmingsplan afhankelijk stellen van de verlening van de bouwvergunning van die van de milieuvergunning kan dan ook geen sprake zijn.73 Ook indirecte normering door de verlening van de bouwver-gunning afhankelijk te stellen van een voldoende beperkte mate van hinder wordt niet geaccepteerd.74 Door een systeem waarbij B en W milieunormen zouden moeten stellen voor nieuwvestiging van agrarische bedrijven, wordt eveneens een streep gehaald/5 terwijl in de beschrijving in hoofdlijnen wel milieudoelstellingen mogen worden opgenomen, mits deze maar niet een expliciete toetsingsfunctie vervult.76&#13;
De milieuwetgeving is de afgelopen twintig jaar sterk geïntensiveerd. De Hinder-wet is vervangen door de Wet milieubeheer, de Richtlijn veehouderij en stankhinder is vernieuwd en verfijnd, het hele normenstelsel van de Interimwet ammoniak en vee-houderij is ingevoerd evenals dat van de Meststoffenwet. Men zou dus kunnen ver-wachten dat er te meer reden zou zijn om terughoudend te zijn bij de inzet van bestemmingsplannen met het oog op de bescherming van milieubelangen. Daarvoor waakt een moderne en verfijnd uitgewerkte milieuwetgeving. Het omgekeerde is ech-ter het geval. In nieuwe uitspraken als die betreffende de bestemmingsplannen Lochem en Gieten wordt uitdrukkelijk overwogen dat deze inzet van bestemmingsplannen juist noodzakelijk is met het oog op gevoeligheid van het gebied van verzuringschade en de aanwezigheid van mestoverschotten.&#13;
Een verklaring voor deze op het oog enigszins paradoxale ontwikkeling zou kun-nen liggen in de aard van de milieuschade waarover het gaat. Typisch milieuhygiëni-sche hinder in klassieke zin, zoals stankhinder moet ook nu nog primair worden be-streden met behulp van het instrumentarium van de milieuwetgeving en niet door beperkende bepalingen in een bestemmingsplan. Het bestemmingsplan vervult bij deze vorm van milieuschade een omgekeerde rol en beoogt regelmatig bestaande bedrijven te beschermen tegen oprukkende bebouwing of andere stankgevoelige objecten, die de toekomstige ontwikkeling van een bedrijf voor intensieve veehoude-rij in gevaar zouden kunnen brengen. Bij milieuschade in de vorm van verzuringscha-de ligt dit anders en vallen de milieubelangen in sterke mate samen met de ruimtelijke belangen. Verminderde vitaliteit van bossen of landschappelijk elementen, waardoor deze in hun voortbestaan worden bedreigd, betekent niet alleen een dreigende milieu-aantasting maar levert tegelijkertijd een aantasting van het landschap als één van de te beschermen ruimtelijke belangen op. Tegen deze achtergrond is het begrijpelijk dat voor deze vorm van milieuschade naast de toepasselijke milieuwetgeving ook het bestemmingsplan moet worden ingezet.&#13;
Toegift&#13;
Een overzicht van bestemmingsplanjurisprudentie, zoals in het voorgaande is gege-ven, heeft een betrekkelijke waarde. In de eerste plaats is een belangrijke bron, het losbladige standaardwerk Ruimtelijk bestuursrecht, niet op alle punten actueel en dus niet geheel betrouwbaar. Dit bezwaar is maar gedeeltelijk aan de samenstellers te wij-ten. Het is opvallend dat de laatste jaren er aanzienlijk minder bestemmingsplanjuris-prudentie wordt gepubliceerd in de daarvoor in aanmerking komende tijdschriften zoals Bouwrecht en AB dan vijf a tien jaar geleden, terwijl de uitspraken die wel wor-den gepubliceerd meer betrekking hebben op procedurele en algemeen bestuursrech-telijke aspecten dan op de inhoudelijke bepalingen. Het is niet duidelijk waaraan dit ligt; in ieder geval niet aan het feit dat er geen interessante uitspraken meer zouden worden gewezen. Vermoedelijk zit de moeilijkheid in het vinden van goede selecteurs en annotatoren. Verder wordt het gebrek aangevuld door de voortreffelijke overzich-ten van Fortgens in Agrarisch recht.&#13;
Een van de moeilijkheden waar we mee hebben te kampen is, dat wij niet weten in hoeverre Kroonuitspraken van twintig jaar oud nog steeds de stand van het recht weergeven. Uit latere uitspraken moet worden afgeleid of de Kroon en nu de Afde-ling bestuursrechtspraak nog steeds dezelfde opvatting is toegedaan. Maar daar moe-ten wij tegelijkertijd voorzichtig mee zijn, omdat de latere uitspraak heel wel betrek-king kan hebben op een andersoortig gebied. Dit brengt ons op een volgende relative-rende opmerking. Overzichten van bestemmingsplanjurisprudentie moeten zich noodgedwongen beperken tot een zeer vergaande selectie van enkele belangrijke ele-menten uit een doorgaans uitvoerige uitspraak, waarbij ook steeds moet worden be-dacht dat deze elementen verband houden met de aard van het gebied en de in het bestemmingsplan aangegeven bestemmingen. Dit betekent dat wij uit de jurispruden-tie wel enkele grote lijnen kunnen trekken, maar dat de concrete invulling daarvan uit de aard van de zaak bijzonder casuïstisch is.&#13;
Ten slotte nog een laatste opmerking, die met een zekere terughoudendheid naar voren wordt gebracht omdat er geen empirisch onderzoek naar is gedaan. De wereld van de bestemmingsplanjurisprudentie is er één en de wereld van de bestemmings-planpraktijk is een ander. Wij zijn er niet zeker van dat hetgeen in de Kroon- en de Afdeling bestuursrechtuitspraken wordt bepaald steeds z'n doorwerking vindt naar de geldende bestemmingsplannen, of liever gezegd wij zijn er vrij zeker van dat dit niet steeds het geval is. In de eerste plaats wordt niet tegen ieder bestemmingsplan beroep aangetekend zodat daar bepalingen in kunnen blijven staan, die wellicht niet in overeenstemming zijn met de geldende jurisprudentie. In de tweede plaats bestaat de indruk dat de wisselwerking tussen de jurisprudentiewatchers en de ruimtelijke ordeningsjuristen, die zich in de praktijk bij de gemeenten en de stedenbouwkundige adviesbureaus bezig houden met het maken van bestemmingsplannen minder inten-sief is dan vroeger. Ook uit dien hoofde is doorwerking dus niet zonder meer gega-randeerd.&#13;
Om dichter bij de feitelijke werkelijkheid te komen geven we hierna een globale beschrijving hoe in een willekeurig beschikbaar bestemmingsplan de positie van de agrarische bedrijven is gereguleerd. Het betreft het Bestemmingsplan Agrarisch Bui-tengebied van de gemeente Ede, dat door de gemeenteraad is vastgesteld op 4 juli 1994, dat op 8 februari 1995 gedeeltelijk is goedgekeurd, maar waarover in beroep nog niet definitief is beslist. Aanleiding voor het plan vormt de onthouding van goedkeuring door GS en de Kroon van het voorgaande integrale bestemmingsplan buitengebied van de gemeente van 1985 en een daarop volgend Interimplan. Het plan heeft betrek-king op het buitengebied van de gemeente dat deel uitmaakt van de Gelderse vallei, terwijl voor het buitengebied dat onderdeel is van de Veluwe een afzonderlijk bestemmingsplan is voorbereid. Voor de Gelderse vallei als zogenaamd ROM-gebied volgens de Vierde Nota extra is een Plan van Aanpak opgesteld. Dit plan is gericht op de volgende beleidsdoelen: vernieuwing van de ruimtelijke structuur, het verminderen van milieubelasting, het ondersteunen van het streven naar een gezonde duurzame landbouw, vernieuwing of herstel van de landschappelijke en ecologische structuur en het ondersteunen van toeristisch-recreatieve potenties, het wonen en bepaalde vor-men van niet-agrarische bedrijvigheid.&#13;
Lezing van dit plan Agrarisch Buitengebied gemeente Ede is geen kleinigheid. Alleen de toelichting omvat 235 bladzijden. Na een beschrijving van het plangebied van ongeveer 50 bladzijden volgt een weergave van het beleidskader op rijks-, provin-ciaal en gemeentelijk niveau, inclusief het gemeentelijk Dassenbeleidsplan en het Plan van Aanpak Gelderse Vallei, dat ook ongeveer 50 bladzijden in beslag neemt. Op basis daarvan worden de hoofdlijnen van het beleid op lange termijn en het beleid voor de korte termijn geformuleerd. Daarna volgen een weergave van het ruimtelijk beeld, de randvoorwaarden uit het oogpunt van milieu, het instrumentarium, het uit-voeringsprogramma agrarisch buitengebied en de resultaten van overleg en inspraak.&#13;
Dan zijn we toe aan de voorschriften. Deze beslaan op zich 173 bladzijden. Na art. 1, Begripsbepalingen en art. 2, Wijze van meten volgen de bestemmingsbepalin-gen. Deze openen met een artikel dat een beschrijving in hoofdlijnen gemeenschappe-lijk aan alle bestemmingen inhoudt. Deze algemene beschrijving in hoofdlijnen bevat een beleidskeuze, gaat in op de afstemming op andere wetten en verordeningen, waarbij o.m. wordt aangegeven aan welke criteria een vrijstelling o.g.v. de Kampeer-wet zal worden getoetst en hoe de toenmalige brochure Veehouderij en Hinderwet zal worden toegepast bij het verlenen van een Wet milieubeheervergunning, gaat in op de functionele structuur en de daarbij behorende belangenafweging en bevat alge-mene criteria voor de toepassing van de vrijstellings- en wijzigingsbevoegdheden. Vervolgens is het gebied van het bestemmingsplan ingedeeld in elf deelgebieden, voor ieder waarvan een doelomschrijving wordt gegeven, een op het deelgebied toegespit-ste beschrijving in hoofdlijnen, voorschriften betreffende bebouwing, nadere eisen, vrijstelling ten behoeve van bebouwing, voorschriften betreffende ander gebruik, vrijstelling van de voorschriften betreffende ander gebruik, voorschriften betreffende uitvoering van werken en werkzaamheden (aanlegvergunningstelsel) en een strafbe-paling. Daarnaast worden nog onderscheiden agrarisch gebied, natuurgebied, wegver-keer en railverkeer. Het geheel wordt afgesloten met bepalingen betreffende algemene vrijstellingen, wijzigingsbepalingen, algemene procedurebepalingen, een dubbeltelbe-paling, overgangsbepalingen en een slotbepaling. Het vaststellen van wat het planolo-gisch regime voor een bepaald perceel in dit plan inhoudt en wat daarop met toepas-sing van vrijstellings- en/of wijzigingsbevoegdheid mogelijk is, vergt dus enige studie. Indien tegen de goedkeuring of het onthouden van goedkeuring van een dergelijk plan op meerdere onderdelen beroep wordt ingesteld, ontstaat een uitvoerige uitspraak van de Afdeling bestuursrechtspraak, die onmogelijk in enkele trefwoorden kan wor-den samengevat. Iedere, noodgedwongen beknopte samenvatting van een dergelijke uitspraak doet in feite tekort aan de betekenis ervan.&#13;
Het is duidelijk dat het niet mogelijk en ook niet nodig is om hier alle onderdelen van de voorschriften te bespreken. In de verschillende beschrijvingen in hoofdlijnen wordt ingegaan op de toekomstige ontwikkeling van de agrarische bedrijven in het deelgebied; soms wordt uitbreiding uitgesloten, soms is het beleid er op gericht te streven naar hergroepering van wat wordt genoemd productievolumes in de zoge-naamde krimpgebieden. Hierbij wordt in de beschrijving in hoofdlijnen een directe relatie gelegd met het Ammoniakreductieplan. Feitelijke beoordeling van het milieu-aspect verzuring vindt volgens de beschrijving plaats in de procedure voor de beno-digde milieuvergunningen. In de voorschriften betreffende bebouwing is soms uit-breiding van veestallen niet toegestaan, is op verschillende plaatsen bouw van kassen toegestaan tot een max. oppervlak van 600m2, dient de bebouwing doorgaans te zijn geconcentreerd op een aangesloten vlak van ten hoogste 0,5 ha voor 'middelgrote' en 1 ha voor 'grote' bedrijven, waarbij het vlak voor 50% mag worden bebouwd. In de toelichting bij het plan wordt aangegeven dat onder grote bedrijven wordt verstaan bedrijven met een productieomvang van meer dan 150 sbe, en onder middelgrote tus-sen 50 en 150 sbe. Verder worden o.m. maximale bouwhoogten en maximale goot-hoogten aangegeven en minimale dakhellingen. Vrijstelling is mogelijk voor o.m. de bouw van een tweede dienstwoning, voor de bouw van (toren)silo's tot een hoogte van 25 m. en voor de bouw van mest- en sleufsilo's buiten een bouwperceel tot een maximale inhoud en een maximale hoogte. Het valt op dat veel van deze voorschrif-ten voor de verschillende deelgebieden overeenstemmen. Dit betekent dat het bestem-mingsplan gecompliceerder en gedifferentieerder oogt dan het werkelijk is. Wel is er in de omschrijving van de werken en werkzaamheden die aan een aanlegvergunning worden gebonden sprake van differentiatie naar gebied.&#13;
. Voor de vestiging van nieuwe agrarische bedrijven kunnen B en W onder een aan-tal beperkingen gebruik maken van hun wijzigingsbevoegdheid overeenkomstig art. 11. Zo moet de vestiging plaatsvinden in verband met bedrijfsverplaatsing die noodzakelijk is door een uitbreiding van één van de kernen van de gemeente, terwijl in bepaalde gevallen een verband wordt gelegd met het verkrijgen van mestrechten uit een krimpgebied. Tenslotte bevat de algemene vrijstellingsregeling een vrijstellings-mogelijkheid van de voorschriften ten behoeve van het gebruik van gronden en gebouwen anders dan voor bouwen, voor landelijke bedrijven, maatschappelijke in-stellingen, maneges en niet-agrarische bedrijven (anders dan landelijke bedrijven) die uit oogpunt van milieu en hinder minder bezwaren opleveren dan de ter plaatste bestemde en bestaande bedrijven.&#13;
Uiteraard levert de weergave van dit bestemmingsplan Agrarisch Buitengebied gemeente Ede maar een incidenteel en fragmentarisch beeld op. Opvallend in het plan is wel dat er in de beschrijving in hoofdlijnen een tamelijk direct verband wordt gelegd met de toepassing van de milieu- en de mestwetgeving. Zolang deze beschrij-ving niet als een al te strak toetsingskader wordt gehanteerd mag worden aangeno-men dat hier op grond van de bestaande jurisprudentie geen bezwaar tegen behoeft te bestaan. In het plan wordt geen onderscheid gemaakt tussen grond-gebonden en niet grond-gebonden bedrijven, maar dat ligt gezien de aard van het gebied als concentra-tiegebied voor intensieve veehouderij ook niet voor de hand. Verder wordt in het plan geen gebruik gemaakt van het aanlegvergunningstelsel om bemesting te regule-ren, maar ook dit zou in dit agrarisch gebied, mede gezien de toepasselijke normen van de Meststoffenwet, weinig toegevoegde waarde opleveren.&#13;
3. Reconstructie van intensieve veehouderij&#13;
Inleiding&#13;
Terminologie&#13;
De termen 'herstructurering' en 'reconstructie' betekenen taalkundig gezien precies hetzelfde. Toch gaat er achter de twee termen een verschillend gedachtegoed schuil, dat ook nog eens in de tijd verandert. Reeds in de Integrale Mestnotitie77 werd gesproken over de noodzaak tot herstructurering. Herstructurering zou op regionale schaal plaatsvinden en zou zich richten op het versterken van, maar ook het beëindi- gen van bedrijven, het opkopen van mestproductierechten en het verplaatsen van bedrijven naar minder milieuhinderlijke locaties. Naderhand is de Wet herstructure- ring varkenshouderij in beeld gekomen; in deze wet betekent herstructurering vooral&#13;
fosfaatreductie. Dit wordt voornamelijk nagestreefd door een generieke korting. De ruimtelijke component van de herstructurering heet thans 'reconstructie'. De ruimte- lijke doelstellingen van de herstructurering (in de meest recente zin) worden door middel van een Reconstructiewet nagestreefd. Deze terminologische nuances lijken&#13;
niet zo erg belangrijk, maar het is wel van belang erop te wijzen dat onder herstructu-rering in het ene stuk niet hetzelfde wordt verstaan als in het andere stuk. De regering heeft die verwarring nog wel eens gebruikt om de voorzienbaarheid van de Herstruc-tureringswet te adstrueren.78&#13;
Probleemstelling&#13;
Dit deel van het preadvies houdt zich bezig met de vraag: welk juridisch instrumenta-rium is beschikbaar of moet beschikbaar komen om de gewenste reconstructie met vrucht te kunnen uitvoeren, gegeven de reeds geformuleerde doelstellingen? In het voorgaande is ingegaan op het instrumentarium van de Wet op de Ruimtelijke Orde-ning. De uitvoeringsgerichtheid van dat instrumentarium komt hierna nog aan de orde. In dit deel gaat het voorts om andere uitvoeringsgerichte instrumenten, met name de aangekondigde Reconstructiewet.&#13;
Doelstellingen van de reconstructie&#13;
In een notitie aan de Tweede Kamer heeft de minister van LNV de doelstellingen van de voorgenomen reconstructie uiteengezet:79&#13;
- het verbeteren van de ruimtelijke structuur van de varkenshouderij teneinde de risico's voortvloeiend uit de hoge varkensdichtheid in de concentratiegebieden te verminderen;&#13;
- het verbeteren, versterken en verbreden van de economische structuur - waaron- der de agrarische structuur - van de concentratiegebieden als geheel;&#13;
- het verbeteren van de milieukwaliteit;&#13;
- het verbeteren van de kwaliteit van natuur en landschap.&#13;
Het gaat derhalve om een meervoudige doelstelling: veterinair, economisch, milieu, natuur en landschap. Wat de beperking van veterinaire risico's - varkenspestuitbraken - wordt gedacht aan het creëren van ruimtelijk gescheiden clusters van bedrijven. Voor de begrenzing kan worden aangesloten bij de groene en grijze infrastructuur in de regio. In het kader van het verbeteren van de economische structuur zal - naast het&#13;
streven naar regionale ketenvorming - bezien worden welke de mogelijkheden zijn voor andere activiteiten zoals toerisme en recreatie. Met de reconstructie wil men ver-der een bijdrage leveren aan de vermindering van de nitraat- en fosfaatbelasting en van de depositie van ammoniak op voor verzuring gevoelige gebieden. Verbetering van de kwaliteit van natuur en landschap zal tot uitdrukking komen in een land-schapsplan, met aandacht voor de landschappelijke inpassing van bedrijven. Hierbij zal aandacht worden besteed aan de realisering van de Ecologische Hoofdstructuur. Wat zal er dus in een reconstructiegebied in ruimtelijk opzicht moeten gebeuren:&#13;
- Er worden clusters van bedrijven gevormd, waartussen vrije zones gecreëerd worden.&#13;
- Daarvoor zullen bedrijven moeten worden beëindigd en/of verplaatst. In sommige gebieden is nieuwvestiging of uitbreiding mogelijk.&#13;
- De verkaveling zal verbeterd kunnen worden.&#13;
- Sommige bedrijven kunnen extensiveren of ander functies gaan uitoefenen.&#13;
- Er komen projecten voor vernatting, natuurgebieden, landschapselementen.&#13;
Het is niet zo verwonderlijk dat de regering meent dat er behoefte is aan een effectief integraal instrument. Als zo'n kwalificatie valt denkt men al snel aan de landinrichting.&#13;
Intussen lijkt het niet zinloos ook eens naar de regionale initiatieven te kijken voor een idee van de maatregelen die men wenst te treffen in de concentratiegebieden. Deze initiatieven vloeiden voort uit de Integrale Mestnotitie. Zij zijn echter om zeep geholpen door de Herstructureringswet. Zo is in Brabant en Limburg een Nadere Uitwerking Brabant Limburg gemaakt onder de titel 'Plan van Aanpak NUBL, Dynamische Ontwikkeling landelijk gebied'.80 Dit plan van aanpak streeft naar een samenhang in de uitvoering van projecten die bijdragen aan de versterking van de dynamische ontwikkeling van het landelijk gebied en aan de verbetering van de kwa-liteit van de fysieke leefomgeving. Op basis van dit plan werd eind 1996 een intentie-verklaring ondertekend om te komen tot een Regionaal Plan Herstructurering Vee-houderij Mestoverschotgebied Zuid-Nederland.81 Dit plan is niet verder gekomen dan een concept.82 Het plan bouwt voort op de Integrale Mestnotitie en richt zich op de vermindering van mineralen in de mest, de reductie van ammoniakemissie, het ver-beteren van de structuur van de mestafzet en de vergroting van economische perspec-tieven van de sector. De taakstelling van het mestplan Zuid is een fosfaatreductie van 5,33 min. kg. in 2002. De ruimtelijke maatregelen die in dit plan en het Plan van Aan-pak zijn voorzien hebben eveneens betrekking op verplaatsing en beëindiging van bedrijven bij natuurgebieden. De effecten daarvan qua fosfaatreductie zijn beperkt; voor dat doel worden andere instrumenten ingezet, zoals het formuleren van bedrijfs-doelstellingen.&#13;
In concepten van de Rijksuitgangspuntennota (zie hierna) en LTO-notities daar-over komt een aantal begrippen naar voren zoals clusters, sub-clusters, corridors, varkensvrije en varkensluwe zones. Deze begrippen zijn vooral van belang voor de bestrijding van dierziekten - zij krijgen in dat opzicht ook een administratieve bete-kenis - maar moeten uiteraard een ruimtelijke neerslag krijgen en uitgewerkt worden in bestemmingen. Een plaatje van deze nieuwe bestemmingen ziet er als volgt uit: Schematische uitleg begrippen&#13;
varkensvrije zone corridor subcluster&#13;
cluster&#13;
varkensvrije zone concentratiegebied&#13;
Algemeen&#13;
De Herstructureringswet bevat in het stelsel van varkensrechten een zekere ruimtelijke component, doordat er twee concentratiegebieden zijn aangewezen: het concentratie-gebied Oost en het concentratiegebied Zuid. Vervolgens worden beperkingen gesteld aan de overdracht van varkensrechten, afhankelijk van de plaats van vestiging van bedrijven. Varkensrechten kunnen ingevolge art. 17 uitsluitend overgaan naar bedrijven binnen hetzelfde concentratiegebied, van een bedrijf buiten een concentratiegebied alleen naar een ander bedrijf buiten zo'n gebied. Indien het ontvangende bedrijf grond-gebonden is, kan ook verplaatst worden van binnen een concentratiegebied naar daar-buiten. Door deze beperkingen kan met het motto 'schone gebieden moeten schoon blijven' realiseren. Niet alleen de verplaatsing van varkensrechten, ook de zgn. var-kensheffing is deels gekoppeld aan de plaats van vestiging: bedrijven met vestigingen buiten concentratiegebieden betalen minder heffing (art. 91e).&#13;
Structuurschema varkenshouderij&#13;
Meer specifiek ruimtelijk instrumentarium bevat de wet ook. De Herstructurerings-wet bepaalt in artikel 36 dat er een structuurschema wordt gemaakt 'dat inzicht geeft in de ruimtelijke aspecten van het rijksbeleid inzake de varkenshouderij, rekening houdend met in ieder geval de belangen van diergezondheid, natuur, water en land-schap'. Het structuurschema is een planologische kernbeslissing. Volgens de memorie van toelichting heeft het plan betrekking op heel Nederland en zal het worden vorm-gegeven door middel van een partiële herziening van het Structuurschema Groene Ruimte. Dat laatste schema zal dan op hoofdlijnen mede richting geven aan de ruim-telijke vestigingsmogelijkheden van varkenshouderijen.83&#13;
Wat dat structuurschema precies gaat inhouden is natuurlijk nog niet bekend, maar aangenomen mag worden dat daarin, zoals in elk ruimtelijk plan, een zonering wordt aangebracht. Daarbij zullen - met inachtneming van een zekere abstractie - bepaalde gebieden worden aangewezen, waar geen varkens gehouden zullen mogen worden en Schematische uitleg begrippen&#13;
varkensvrije zone corridor subcluster&#13;
cluster&#13;
varkensvrije zone concentratiegebied&#13;
Algemeen&#13;
De Herstructureringswet bevat in het stelsel van varkensrechten een zekere ruimtelijke component, doordat er twee concentratiegebieden zijn aangewezen: het concentratie-gebied Oost en het concentratiegebied Zuid. Vervolgens worden beperkingen gesteld aan de overdracht van varkensrechten, afhankelijk van de plaats van vestiging van bedrijven. Varkensrechten kunnen ingevolge art. 17 uitsluitend overgaan naar bedrijven binnen hetzelfde concentratiegebied, van een bedrijf buiten een concentratiegebied alleen naar een ander bedrijf buiten zo'n gebied. Indien het ontvangende bedrijf grond-gebonden is, kan ook verplaatst worden van binnen een concentratiegebied naar daar-buiten. Door deze beperkingen kan met het motto 'schone gebieden moeten schoon blijven' realiseren. Niet alleen de verplaatsing van varkensrechten, ook de zgn. var-kensheffing is deels gekoppeld aan de plaats van vestiging: bedrijven met vestigingen buiten concentratiegebieden betalen minder heffing (art. 91e).&#13;
Structuurschema varkenshouderij&#13;
Meer specifiek ruimtelijk instrumentarium bevat de wet ook. De Herstructurerings-wet bepaalt in artikel 36 dat er een structuurschema wordt gemaakt 'dat inzicht geeft in de ruimtelijke aspecten van het rijksbeleid inzake de varkenshouderij, rekening houdend met in ieder geval de belangen van diergezondheid, natuur, water en land-schap'. Het structuurschema is een planologische kernbeslissing. Volgens de memorie van toelichting heeft het plan betrekking op heel Nederland en zal het worden vorm-gegeven door middel van een partiële herziening van het Structuurschema Groene Ruimte. Dat laatste schema zal dan op hoofdlijnen mede richting geven aan de ruim-telijke vestigingsmogelijkheden van varkenshouderijen.83&#13;
Wat dat structuurschema precies gaat inhouden is natuurlijk nog niet bekend, maar aangenomen mag worden dat daarin, zoals in elk ruimtelijk plan, een zonering wordt aangebracht. Daarbij zullen - met inachtneming van een zekere abstractie - bepaalde gebieden worden aangewezen, waar geen varkens gehouden zullen mogen worden en andere gebieden, waar dat nog wel mag. De procedure voor planologische kernbeslis-singen mag bekend worden verondersteld. Onderdeel daarvan is in ieder geval goed-keuring door Tweede en Eerste Kamer. Staat tegen het structuurschema vervolgens rechtsbescherming open? De Afdeling bestuursrechtspraak van de Raad van State heeft deze vraag bevestigend beantwoord, voorzover het gaat om concrete beleidsbe-slissingen in pkb's. Of dat zo is wordt op drie aspecten beoordeeld: het plan moet concreet tot uitdrukking brengen dat het om afgewogen beslissingen gaat; de plaats-bepaling moet voldoende concreet zijn; de gevolgen van de aanwijzing moeten vol-doende concreet zijn.84 Indien het structuurschema in 'volledig afgewogen' beslissin-gen bepaalde gebieden aanwijst, waar bepaalde dingen niet zijn toegelaten, is de kans groot dat de rechter hier een 'besluit' aanwezig zal achten. Het hangt er trouwens nog van af of de WRO inmiddels gewijzigd zal zijn. In het wetsvoorstel dat thans bij de Tweede Kamer ligt is het zo geregeld dat alleen beroep open staat tegen concrete beleidsbeslissingen indien het plan dat zelf aangeeft.85&#13;
De vraag is vervolgens: wat is de juridische betekenis van zo'n structuurschema? In de eerste plaats valt te verwachten dat het structuurschema via de specifieke wetge-ving zal doorwerken in de vervolgbesluitvorming op basis van de Reconstructiewet. Wij zien dat ook in de huidige Landinrichtingswet, waar bijvoorbeeld het Voorberei-dingsschema en de provinciale voorstellen voor landinrichting getoetst worden aan het Structuurschema Landinrichting.86 Het komt er dan op neer dat het structuur-schema de grondslag vormt voor de reconstructieplannen en dat plannen (ook door de rechter) getoetst worden aan het structuurschema. Op grond van de Wet op de Ruimtelijke Ordening zijn slechts in speciale gevallen directe rechtsgevolgen verbon-den aan planologische kernbeslissingen:&#13;
- Art. 24 WRO: tegen bestemmingsplannen die hun grondslag vinden in 'besluiten' in pkb's staat geen bezwaar en beroep open (dat beroep kan immers tegen de pkb zelf worden ingesteld, zie hiervoor)&#13;
- Art. 39 WRO: voorzover een pkb concrete beleidsbeslissingen over grote projec ten van nationaal belang bevat, worden bij de nadere besluitvorming over die pro jecten de bij de pkb bepaalde grenzen in acht genomen.&#13;
Beide artikelen zien op situaties waarbij van nadere besluitvorming sprake is, maar verplichten niet tot het nemen van besluiten. Een gemeente die niets doet krijgt wel-licht te maken met een extra rechtshandeling: de aanwijzing (art. 37 WRO), op grond waarvan de gemeente verplicht kan worden een bestemmingsplan op te stellen of aan te passen. Indien aan zo'n aanwijzing een pkb ten grondslag ligt is geen instemming van de Tweede Kamer nodig (art. 37 lid 2). Tegenover het grotendeels ontbreken van wettelijke rechtsgevolgen staat, dat in de rechtspraak een verregaande binding aan pkb's wordt aangenomen, zowel voor de rijksoverheid als de lagere overheden.87 De grondslag voor deze binding is het rechtszekerheidsbeginsel dan wel het vertrouwensbeginsel, ook hier trouwens steeds in die zin, dat beslissingen niet in strijd mogen zijn met pkb's en dus niet in de zin dat overheden gedwongen zijn om tot uit-voeringsbeslissingen over te gaan.&#13;
Het structuurschema zal een speciale betekenis krijgen voor de doelstelling 'schone gebieden schoon'. Aan te nemen valt dat het structuurschema daarover zal bepalen dat buiten de concentratiegebieden geen intensieve veehouderijen mogen worden gevestigd. Het is de bedoeling dat streek- en bestemmingsplannen daaraan zullen worden aangepast. Zolang dat nog niet is gebeurd heeft een uitspraak in een pkb voor de burger niet zoveel betekenis, zoals hiervoor is aangegeven. De gemeentebesturen die hun bestemmingsplannen vervolgens willen aanpassen zullen nog moeite genoeg hebben om daaraan ruimtelijke doelstellingen ten grondslag te leggen. De Herstruc-tureringsnota komt ook niet verder dan dat nieuwvestiging in 'schone' gebieden stuit op 'grote maatschappelijke en bestuurlijke weerstand'.88 Dit zijn echter elementen die in een ruimtelijke afweging geen rol kunnen spelen, indien men althans de in par. 2 van dit preadvies weergegeven rechtspraak wenst te volgen.&#13;
Betekenis van het bestemmingsplan voor reconstructie&#13;
In het voorgaande is uitvoerig aandacht besteed aan het bestemmingsplan. Daarbij stond tot nu toe de vraag voorop: wat kan er met bestemmingsplannen geregeld worden ten aanzien van (intensieve) veehouderijbedrijven? Thans gaan we een stapje verder: kan met het bestemmingsplan bereikt worden dat bedrijven moeten ophouden of worden verplaatst? Of, met andere woorden: mogen bestaande bedrijven worden 'wegbestemd'? In het algemeen kan gesteld worden dat bestemmingsplannen zelf niet zozeer op uitvoering gericht zijn. Zij hebben weliswaar een planningsfunctie, maar de norme-ringsfunctie van het plan gaat nauwelijks verder dan het weren van ongewenste ont-wikkelingen en heeft geen betrekking op het bevorderen van gewenste ontwikkelin-gen. Een gemeente die een bestemmingsplan uitgevoerd wil zien, zal daarvoor naar andere middelen moeten grijpen, zoals aankoop en (bestemmingsplan)onteigening. Uit dit laatste blijkt al dat het in beginsel mogelijk is om bestaande bestemmingen te veranderen in nieuwe. Toch wordt er vanwege het rechtszekerheidsbeginsel van uit-gegaan dat bestaande functies in nieuwe plannen beschermd moeten worden. Als dat anders moet, dan dienen daar in elk geval zwaarwegende planologische belangen tegenover te staan.89 Als wij aannemen dat deze belangen met het reconstructiebeleid gegeven zijn, dan dient vervolgens nog aannemelijk te worden gemaakt dat de bestaande functie binnen de planperiode zal worden gerealiseerd. Dit zal kunnen blij-ken uit de omstandigheden van het geval, waarbij een rol kan spelen of geld beschik-baar is om tot een sanering te komen.90 Zijn deze voorwaarden vervuld dan kan de grond of het gebouw een andere bestemming krijgen, bijvoorbeeld natuurzone of corridor. Vervolgens zal die bestemming dan moeten worden gerealiseerd. Als de betrokkene dat niet zelf doet, zal de gemeente zoals gezegd andere instrumenten moeten inzetten. Zo lang dat niet gebeurd is, mag de betrokkene niet alleen het bestaande gebruik voortzetten - zelfs als dat illegaal is - maar mag hij zelfs nog uit-breiden. De rechtspraak verplicht de bestemmingsplanopsteller namelijk om - weder-om in verband met de rechtszekerheid - overgangsbepalingen in het bestemmings-plan op te nemen, waarin zulks is toegelaten. Dergelijke overgangsbepalingen betref-fen in het algemeen een regeling voor (beperkte) uitbreidingsmogelijkheden, voor herbouw na een calamiteit en voor modernisering. De conclusie is dat men met het bestemmingsplan alleen niets kan afdwingen.&#13;
Een variant die hier nog even genoemd kan worden is de zgn. voorlopige bestem-ming (art. 12 WRO). In feite worden dan in het plan twee bestemmingen vastgesteld: een eerste bestemming - die overeenkomt met de bestaande bestemming - die geldt zolang een tweede bestemming nog niet is gerealiseerd. Deze figuur wordt weinig gebruikt.91 Duidelijk is dat men ook hiermee niets kan afdwingen.&#13;
Kan het bestemmingsplan nauwelijks bijdragen tot de effectuering van reconstruc-tieplannen, het kan wel een ernstige belemmering vormen voor de uitvoering van die plannen. Het bestemmingsplan is ingevolge de Wet op de Ruimtelijke Ordening en de Woningwet immers bindend ten aanzien van bouwen (art. 44 Woningwet), aanleggen van werken en werkzaamheden (art. 44 WRO) en gebruik van gronden en opstallen (algemeen gebruiksverbod in het plan zelf). Er kan - anders gezegd - geen boerderij verplaatst worden als het bestemmingsplan daarin niet voorziet. Dat is ook de reden dat men in allerlei inrichtingswetten juridische constructies heeft bedacht voor de af-stemming tussen sectorale inrichtingsprojecten, zoals wegtrace's en dijken, enerzijds en de ruimtelijke plannen anderzijds. Ook voor landinrichtingsprojecten ligt </content><legacyfootnotes>1. TK 1996-1997, 25 448, nr. 1.&#13;
2. Zie voor een toepassing ABRvS 10 februari 1997, BR 1997, p. 739, Overgangsbepalingen Vlist. In par. 3 komen we hier op terug.&#13;
3. O.m. ABRvS 16 januari 1996, BR 1996, p. 314 m.nt. A.A.J. de Gier, Streekplan Drenthe. Zie ook A.A.J. de Gier, 'De juridische betekenis van hogere ruimtelijke plannen naar geldend en komend recht', BR 1997, p. 889-894.&#13;
4. Vgl. ABRvS 29 mei 1997, BR 1997, p. 1012 m.nt. A.A.J. de Gier, afwijking streekplan Noord-Brabant.&#13;
5. ABRvS 12 juli 1996, BR 1996, p. 995 m.nt. H.J. de Vries, Nieuwsbrief Adviseur t.b.v. de Raad van State, 3e kwartaal 1996, 96-106, p. 177, Gieten&#13;
6. ABRvS 9 mei 1996, nr. E01.94.0317, Nieuwsbrief Bureau Adviseur, 2e kwartaal 1996, 96-71, p. 114, Duiveland.&#13;
7. Zie over de richtlijn L. Bomhof, 'Het stankbeleid voor de veehouderij', Agr.r. 1996, p. 584-598.&#13;
8. Zie ABRvS 31 maart, M en R 1995 p. 235-236, en ABRvS 30 januari 1995, M en R 1995, p. 222-225 m.nt. Backes; zie hierover M.S. van Ommeren, 'Interimwet ammoniak en veehouderij: de stand van zaken', Agr.r. 1996, p. 294-303; zie over de wet ook H.E. Woldendorp, 'Interimwet ammoniak en vee houderij: de stand van zaken', M en R 1997, p. 105-114.&#13;
9. KB 18 juni 1991, Stb. 1991, 324.&#13;
10. KB 13 december 1990, Stb. 1990, 618.&#13;
11. O.m. KB 9 oktober 1991, ,45 1992, 103, Haps; KB 3 februari 1994, ,45 1994, 568, Meijel.&#13;
12. KB 1 december 1993, ,45 1994, 584, BR 1994, p. 211, Harderwijk; KB 28 december 1992, nr. 92.011889, Son en Breugel; en ABRvS 21 september 1995, nr. Eo 1.94.0102, Nieuwsbrief Bureau Adviseur t.b.v. de Raad van State, 4e kwartaal 1995, 95-206, p. 375, Enschede. Zie voor een geval van gedogen van bewo- ning van een noodwoning op 50 m. van een agrarisch bedrijf Rb. Zutphen 22 november 1996, BR 1997, p. 316, Apeldoorn.&#13;
13. HR 18 december 1992, M en R 1993, 24 m.nt. Kottenhagen-Edzes, NJ 1994, 139 m.nt. MS en CJHB, AB-klassiek nr. 33 m.nt. Th.G. Drupsteen.&#13;
14. ABRvS 30 oktober 1997, M en R 1998, 15, Deurne.&#13;
15. KB 11 maart 1996, M en R 1997, nr. 8, p. 14, m.nt. Van Geest.&#13;
16. Zie bijvoorbeeld ABRvS 8 augustus 1997, M en R 1998, 17.&#13;
17. Eveneens ABRvS 8 augustus 1997, M en R 1998, 17.&#13;
18. Vgl. ABRvS 30 oktober 1997, M en R 1998, 15.&#13;
19. EK 1993-94, 23221 nr. 200b, p. 10.&#13;
20. Zie over deze koppelingsproblematiek ook D.W. Bruil, 'Coördinatieregelingen in het ruimtelijk bestuursrecht', BR 1998, p. 102-107, waarin het overigens - evenals in de inleiding van Struiksma, idem p. 97-102 - meer gaat om de koppeling op het punt van inrichting. Over samenhang in de mestregel- geving ook D.W. Bruil, 'De structuur van het mestrecht', Agr.r. 1998, p. 80 e.v.&#13;
21. KB 9 januari 1975, Stb. 9, Nieuw-Ginneken.&#13;
22. KB 27 oktober 1978, BR 1979, p. 43, Kampen en KB 22 maart 1979, BR 1979, p. 531, Opsterland.&#13;
23. KB 26 augustus 1980, BR 1980, p. 933, Kampen.&#13;
24. KB 29 augustus 1978, BR 1978, p. 852, Voorhout en KB 17 januari \9M,AB 1984, 341, Arkel.&#13;
25. Bijvoorbeeld KB 26 april 1974, BR 197'4, p. 548, Ravenstein; KB 27 oktober 1977, BR 1977, p. 986, Borne; KB 27 maart 1974, BR 1974, p. 546, Beemster; KB 20 mei 1987, BR 1987, p. 744, Nijefurd; KB 24 juni 1987, BR 1987, p. 832, Hardenberg en KB 28 april 1988, BR 1988, p. 688, Wonseradeel.&#13;
26. KB 21 maart 1991, AB 1992, 524, Werkendam.&#13;
27. KB 31 juli 1985, BR 1985, p. 920, AB 1986, 212, Hoogblokland; KB 13 augustus 1985, AB 1986, 221, Hoornaar, KB 23 oktober 1985, BR 1986, p. 218, Noordeloos en KB 14 augustus 1987, BR 1987, p. 918, AB 1988, 282, Heerenveen.&#13;
28. KB 23 april 1985, BR 1985, p. 845, Boekei.&#13;
29. KB 1 december 1993, nr. 93.009811, Harderwijk en KB 5 april 1995, nr. 95.002786, Wageningen.&#13;
30. KB 11 maart 1996, M en R 1997, nr. 8 m.nt. Van Geest, Lochem.&#13;
31. KB 13 januari 1997, nr. 97.000082, Leek.&#13;
32. KB 14 juli 1992, 92006416, Pekela.&#13;
33. KB 21 februari 1995, nr. 95.001297, Castricum.&#13;
34. KB 20 oktober 1995, nr. 95.007531, Helden. Zie A.Ch. Fortgens, 'Het bestemmingsplan buitengebied: een overzicht van de Kroonuitspraken over de periode januari 1992 t/m april 1997', Agr.r. 1997, p. 318- 357, m.nt., p. 320-321.&#13;
35. KB 19 maart 1996, nr. 96.001457, Ammerzoden; Fortgens, a.w., p. 321.&#13;
36. KB 20 mei 1987, BR 1987, p. 744, Nijefurd.&#13;
37. KB 31 januari 1994, nr. 94.000651, Haren; Fortgens, a.w., p. 322.&#13;
38. KB 17 juni 1987, BR 1987, p. 832, Tilburg.&#13;
39. KB 7 oktober 1985, Ede en KB 12 januari 1987, BR 1987, p. 370, Enschede.&#13;
40. KB 17 februari 1986, BR 1986, p. 432, Reeuwijk.&#13;
41. KB 31 januari 1995, nr. 95.000782, Nieuwsbrief Bureau adviseur t.b.v. de Raad van State, Ie kwartaal 1995, 95-51, p. 90, Horst.&#13;
42. Bijvoorbeeld KB 20 oktober 1995, nr. 95.007531 Helden, met een vrijstellingsbevoegdheid voor de bouw van silo's tot een hoogte van 15 meter.&#13;
43. KB 5 januari 1990, AB 1990, 263, BR 1990, p. 369, Dalfsen.&#13;
44. KB 9 april 1992, nr. 92.003204, Scheemda; KB 10 april 1992, nr. 92. 003235, Olst en KB 31 januari 1994, BR 1994, p. 399, AB 1995, 31, Haren; zie Fortgens, a.w., p. 323.&#13;
45. KB 9 oktober 1991, BR 1992, 40, Cromstrijen. Zie ook J.W. van Zundert, D.A. Lubach, Ruimtelijk bestuursrecht (losbl.), aant. 3 op art. 10, trefwoord 'mestsilo'.&#13;
46. KB 3 mei 1989, AB 1989, 534, Luyksgestel.&#13;
47. KB 26 november 1986, BR 1987, p. 226, Terschelling. Zie voor dit alles naast Fortgens, J.W. van Zundert en D.A. Lubach (red.), Ruimtelijk bestuursrecht (losbl.), Deventer, aant. 3 bij art. 10 WRO, trefwoord 'agrarische bedrijven').&#13;
48. KB 6 april 1993, nr. 93.003107, Swalmen.&#13;
49. KB 21 februari 1995, nr. 95.001297, Castricum.&#13;
50. KB 20 oktober 1995, AB 1996, 281, Helden; zie over dit onderwerp Fortgens, a.w., p. 347.&#13;
51. KB 11 juni 1992, nr. 92. 005018, Wünseradiel en KB 20 november 1992, nr. 92.010643, Lemsterland.&#13;
52. O.m. KB 19 oktober 1974, AB 1975, 57, BR 1975, p. 31, Woubrugge; KB 4 december 1974, BR 1975, p. 1147, Vlagtwedde; KB 25 februari 1975, BR 1975, p. 467, Rheden; KB 2 november 1979, BR 1980, p. 211, Smallingerland.&#13;
53. KB 29 december 1980, BR 1981, p. 346, Dwingeloo; KB 21 maart 1984, BR 1984, p. 598, Ermelo; KB 7 oktober 1985, BR 1986, p. 129, AB 1986, 276, Ede; KB 6 november 1990, BR 1991, p. 119, Budel; KB 10 december 1990, BR 1991, p. 276, Weststellingwerf; KB 18 januari 1991, AB 1991, 376, BR 1991, p. 381, Dongeradeel; KB 1 september 1994, nr. 94.006799, Middelharnis en KB 13 januari 1997, nr. 97.000082, Leek.&#13;
54. KB 30 mei 1985, BR 1985, p. 846,^45 1986, 78, Ooststellingwerf; KB 20 augustus 1991, BR 1991, p. 918, Scherpenzeel.&#13;
55. KB 3 april 1985, BR 1985, p. 844, Moergestel; KB 1 juli 1985, BR 1985, p. 765, Winterswijk; KB 24 juni 1987, BR 1987, p. 832, Hardenberg; KB 24 juni 1988, BR 1988, p. 819, Teteringen.&#13;
56. KB 20 oktober 1995, nr. 95.007531, Helden; Fortgens, a.w., p. 320-321.&#13;
57. KB 13 augustus 1985, AB 1986,221, Hoornaar.&#13;
58. KB 15 maart 1989, BR 1989, p. 526, AB 1989, 294, Leeuwarden; zie ook ABRvS 12 juli 1996, BR 1996, p. 995, Gieten.&#13;
59. KB 1 september 1988, BR 1988, p. 11, Bunschoten en KB 24 december 1987, BR 1988, p. 436, Zegveld.&#13;
60. KB 17 juni 1987, AB 1988, 272, Terheijden; zie J.W. van Zundert, D.A. Lubach (red.), Ruimtelijk bestuursrecht (losbl.), aant. 3 bij art. 10, trefwoord 'kernrandgebied'.&#13;
61. KB 2 juni 1988, BR 1988, p. 755, AB 1988, 462, Gendt. Zie hiervoor J.W. van Zundert, D.A. Lubach (red.). Ruimtelijk bestuursrecht (losbl.), aant. 3 bij art. 10, trefwoord 'intensieve veehouderij', en Fort gens, a.w., p. 324-326.&#13;
62. Maximumoppervlakte van 500 m2, geen vrijstelling, KB 9 april 1992, nr. 92.003204, Scheemda; 250 m2, wel vrijstelling, KB 24 april 1992, nr. 92.003696, Winterswijk; 250 m2, wel vrijstelling, KB 6 augustus 1993, AB 1995, 54, Opsterland; 600 m2, zonder vrijstelling, KB 10 november 1993, nr. 93.009163, Bols- ward; 250 m2, met vrijstelling KB 25 november 1996, nr. 96.005814, Maarssen.&#13;
63. Binnen een zone van 110 tot 250 een maximumoppervlakte van 400 m2, met vrijstellingsmogelijkheid, KB 14 juli 1992, nr. 92.006416, Pekela; binnen een zone van 200 m. een maximumoppervlakte van maxi maal 250 m2, met wijzigingsbevoegdheid, KB 10 maart 1993, nr. 93.002017, Avereerst.&#13;
64. Vrijstellingsregeling voor percelen van 150 m2, KB 16 mei 1994, nr. 94.003813, Nunspeet.&#13;
65. KB 11 maart 1996, M en R 1997, nr. 8 Lochem; idem ABRvS 12 juli 1996, BR 1996, p. 995, Gieten.&#13;
66. KB 13 januari 1997, nr. 97.000082, Leek.&#13;
67. 250 m2, met vrijstelling, KB 5 oktober 1989, BR 1990, p. 203, Woubrugge; 500 m2, met vrijstelling tot 750 m2, KB 18 december 1990, BR 1991, p. 379, Amersfoort.&#13;
68. KB 2 november 1989, BR 1990, p. 281, Chaam.&#13;
KB 13 juli 1991, BR 1991, p. 774, Westerbork. Zie J.W. van Zundert, D.A. Lubach, Ruimtelijke bestuurs-&#13;
69.&#13;
recht (losbl.), aant. 3 bij art. 10, trefwoord 'intensieve veehouderij', en Fortgens, a.w., p. 326-328.&#13;
70. KB 20 oktober 1995, AB 1996, 281, Helden.&#13;
71. KB 20 december 1994, nr. 94.010183, Nieuwsbrief Bureau Adviseur t.b.v. de Raad van State, 4e kwar- taal 1994, 94-45, p. 84, Beuningen.&#13;
72. KB 20 augustus 1992, nr. 92.007407, Weerselo.&#13;
73. Naast het KB Weerselo ook KB 20 oktober 1995, AB 1996, 281, Helden.&#13;
74. KB 28 juli 1992, nr. 92.006598, Eersel en KB 13 januari 1997, nr. 97.000086, Maasdriel; zie hierover Fortgens, a.w., p. 328-29.&#13;
75. KB 13 december 1995, AB 1996, 364, Rosmalen.&#13;
76. KB 6 augustus 1993, AB 1995, 54, Opsterland.&#13;
77. TK 1995-1996, 24 445, nr. 1.&#13;
78. Memorie van Antwoord, EK 1997-1998, 25 746, nr. 192b. Zie P. de Haan/G.M.F. Snijders/D.W. Bruil, 'In antwoord op de Memorie van Antwoord', Agr.r. 1998, p. 126-133.&#13;
79. TK 1997-1998, 25 746, nr. 25 (12 december 1997).&#13;
80. Eindhoven, maart 1996.&#13;
81. Eindhoven, december 1996. Een van de ondertekenaars was het ministerie van LNV, dat een half jaar later met de Herstructureringsnota zou komen.&#13;
82. Stuurgroep Herstructurering Veehouderij NUBL, Het NUBL-mestplan: regionaal plan herstructure- ring veehouderij voor het overschotgebied Zuid-Nederland voor de periode 1997-2000, 6 mei 1997.&#13;
83. MvT, hoofdstuk 1, par. 2.2.&#13;
84. Zie Th.G. Drupsteen, 'De wijziging van de Wet op de Ruimtelijke Ordening. Het stelsel van rechtsbe- scherming', Agr.r.1997, p. 592, met rechtspraakverwijzing.&#13;
85. TK 1996-1997, 25 311, nrs. 1-3.&#13;
86. Thans opgenomen in het Structuurschema Groene Ruimte. Zie art. 18 lid 4 en art. 19 lid 2 Landinrich- tingswet.&#13;
87. P.J.J. van Buuren, H.J. de Vries, Ruimtelijke plannen, vrijstelling en de bouwvergunning in het licht van de Algemene wet bestuursrecht, preadvies Vereniging van Bouwrecht, publ. nr. 14, Deventer 1996.&#13;
88. TK 1996-1997, 25 448, nr. l,p. 9.&#13;
89. Zie over dit onderwerp vooral HJ. de Vries, De ruimte begrensd. Het bestemmingsplan en het span- ningsveld tussen beleidsruimte en rechtszekerheid (diss.), Utrecht 1994, p. 125 e.v., waar deze het over- gangsrecht in bestemmingsplannen behandelt met uitvoerige verwijzing naar rechtspraak.&#13;
90. De Vries, a.w., p. 153.&#13;
91. P.J.J. van Buuren/Ch. Backes/A.A.J. de Gier, Hoofdlijnen ruimtelijk bestuursrecht, Deventer 1996, p. 55.&#13;
92. Zie De Boerderij, 3 maart 1998.&#13;
93. Zie voor een globaal overzicht van de herijking J.A. Zevenbergen in zijn bijdrage aan de Actualiteiten- dag Agrarisch Recht 1998, met literatuurvermelding.&#13;
94. Bijvoorbeeld ook bij pkb's, bestemmingsplannen en milieuvergunningen.&#13;
95. Zie hierover D.W. Bruil/A.M. Buis/F.B. Rosman/W.H. de Vos, Landinrichting: vereenvoudiging van procedures, Wageningen 1996, p. 13.&#13;
96. In de Tracéwet gaat het om het zogenaamde tracébesluit; men zie de art. 13, 15, 17 e.v. van deze wet.&#13;
97. Zie D.W. Bruil, 'Coördinatieregelingen in het ruimtelijk bestuursrecht', BR 1998, p. 102-107.&#13;
98. Zie voor een uitvoeriger verhandeling met name D.W. Bruil/M. Lurks, 'Een (stroom)lijning van rivier- dijkverbeteringsprocedures', Bouwrecht 1995, p. 973-985.&#13;
99. Zie Rb. Zwolle 13 april 1994, Agr.r. 1995/4779.&#13;
100. Vroegere beschikkingen superheffing bevatten een mogelijkheid om bij bedrijfsvergrotingen extra quo tum toegedeeld te krijgen. Wat de mest betreft bevatte het oude Verplaatsingsbesluit een regeling.&#13;
101. Zie ook P. de Haan c.s., 'Varkensrecht of varkensonrecht', Agr.r. 1998, p. 59 e.v.</legacyfootnotes><footnotes><footnote/></footnotes><auteurs>Prof. mr. Th. G. Drupsteen&#13;
mr. D. W. Bruil</auteurs><published>1998-04-01 00:00:00</published><modified>1998-04-01 00:00:00</modified><editiondate>1998-04-01</editiondate><htmlpath>https://denhollander.info/artikel/5758</htmlpath></article>
</articles></edition>
<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1981</searchword><id>6526</id><udhid>UDH:TvAR/6526</udhid><titel>BESCHERMING VAN NIET PRIMAIR OP LANDBOUWKUNDIGE VERBETERING GERICHTE ONDERDELEN IN LANDINRICHTINGSPLANNEN (EEN BESCHOUWING OVER ARTIKEL 48 RUILVERKAVELINGSWET)</titel><searchwords><searchword>TvAR 11/1981</searchword><searchword>UDH:TvAR/6526</searchword></searchwords><attachments><attachment><name>1981_nr 11_Artikel_Dungen.pdf</name><extention>pdf</extention><url>https://denhollander.info/download/6299/ci</url></attachment></attachments><inleiding>I. Inleiding&#13;
Het besluit tot ruilverkaveling markeert het moment, waarop de uitvoering&#13;
ervan ter hand kon worden genomen. Gewoonlijk staan ingrijpende&#13;
maatregelen te wachten, die vrijwel altijd tot een verarming in de veelzijdigheid&#13;
van het natuurlijk milieu zullen leiden.&#13;
Het is daarom des te belangrijker, dat te sparen waardevolle elementen&#13;
van natuur, landschap en cultuurhistorie bescherming genieten. Die bescherming&#13;
kan in beginsel o.a. door toepassing van artikel 48 Ruilverkavelingswet&#13;
(Rvk-wet)1) gestalte krijgen. Enkele daarvoor van belang zijnde&#13;
aspecten zullen in dit artikel aan de orde worden gesteld, voorafgegaan&#13;
door een beschrijving van een tweetal praktijkgevallen (par. II en III).&#13;
Aangezien het van kracht worden van de Landinrichtingswet (LI-wet) in&#13;
een van de komende jaren verwacht mag worden, zal ik ook aan de daarin&#13;
opgenomen regeling aandacht besteden (par. IV).</inleiding><content>II. Enkele praktijkgevallen&#13;
1. Geval Borculo&#13;
In het ruilverkavelingsplan Borculo komen gronden voor, die op de&#13;
kaart zijn aangeduid als „te handhaven natuurterrein". In één van de als&#13;
zodanig aangeduide gebieden zijn de natuurwetenschappelijke waarden&#13;
vooral afhankelijk van de hoge grondwaterstand; het betreft een vochtig&#13;
moerasbosje. Het ruilverkavelingsplan gaat ervan uit dat ter plaatse geen&#13;
ontwateringswerken plaatsvinden. In maart 1980 werd echter geconstateerd,&#13;
dat graafwerkzaamheden werden verricht, kennelijk ter verbetering van de&#13;
afwatering. De Consulent Natuurbehoud van het Staatsbosbeheer stelde de&#13;
Plaatselijke Commissie (P.C.) op de hoogte, die daarop liet weten: „Onze&#13;
Commissie is van mening, dat in het onderhavige geval niet gesproken kan&#13;
worden van een handeling in strijd met artikel 48 van de&#13;
Ruilverkavelingswet. Wij zijn van mening dat er geen waardeverandering&#13;
plaatsvindt in de zin van de bij de eerste schatting bedoelde waarde". Er is hier dus wel sprake van een handeling in strijd met het ruilverkavelingsplan,&#13;
maar volgens de P.C. is er geen strijdigheid met het verbod van&#13;
art. 48 Rvk-wet. Toestemming tot het graven van de sloot in kwestie was in&#13;
die opvatting niet nodig.&#13;
In het vigerende bestemmingsplan (Buitengebied Borculo 1973) lagen de&#13;
gronden waarin de sloot werd gegraven op de grens van de bestemmingen&#13;
„Natuurgebied" en „Agrarisch Gebied met Landschappelijke Waarde". De&#13;
werkzaamheden waren in strijd met de bestemmingsbepalingen en na&#13;
enige discussie tussen gemeentebestuur en Consulent Natuurbehoud werd&#13;
een minnelijke oplossing bereikt: de sloot werd gedempt en de omgeving&#13;
van de sloot werd in de oude toestand gebracht.&#13;
2. Geval Giethoorn-Wannepervaan&#13;
Van de 4975 ha, die het ruilverkavelingsblok Giethoorn-Waneperveen&#13;
omvat, heeft 2400 ha op de kaart van het Plan van Wegen en Waterlopen&#13;
en Landschapsplan de aanduiding „Niet voor de landbouw in te richten&#13;
gebied". De voorrangsinventarisatie Relatienota heeft o.m. op deze 2400&#13;
ha betrekking.&#13;
Op een aanvraag van een grondeigenaar om van 2 ha, gelegen in bovenbedoeld&#13;
gebied, de zode te verbeteren, besliste de P.C. positief. De&#13;
grondbewerking, inhoudende doodspuiten van de bestaande gewassen,&#13;
frezen, ploegen en vervolgens opnieuw inzaaien, is schadelijk voor de&#13;
natuurwaarden, en strijdig met het beheersplan, dat ten behoeve van de&#13;
Relatienota-toepassing is opgesteld en waaraan in het ruilverkavelingsrapport&#13;
uitvoerig aandacht wordt besteed. Kennelijk was de P.C. van&#13;
mening dat er wel sprake was van een handeling, waarop art. 48 Rvkwet&#13;
betrekking heeft, m.a.w. het gaat om een handeling, die de waarde&#13;
van het onroerend goed verandert.&#13;
Deze twee gevallen gaven mij aanleiding art. 48 Rvk-wet aan een nadere&#13;
beschouwing te onderwerpen. Het gaat erom in hoeverre dit artikel een&#13;
bescherming kan bieden van die elementen in een rvk-plan die niet primair&#13;
ten behoeve van landbouwkundige belangen zijn opgenomen.&#13;
Achtereenvolgens komen aan de orde:&#13;
- de reikwijdte van art. 48 in de tijd;&#13;
- de betekenis van het begrip „waarde";&#13;
- de betekenis van het begip „normale bedrijfsvoering";&#13;
- de sanctie op overtreding van het verbod van art. 48.&#13;
III. Artikel 48 Rvk-wet nader bekeken&#13;
a. Geldt het verbod van art. 48 Rvk-wet, voordat de P.C. is benoemd?&#13;
Volgens de wettekst geldt het „nadat het besluit tot ruilverkaveling is genomen", d.w.z. nadat de stemming ex art. 37 Rvk-wet ten gunste van&#13;
het plan is uitgevallen. De wetgever is er kennelijk vanuit gegaan dat Gedeputeerde&#13;
Staten onmiddellijk daarna een P.C. zouden benoemen (art.&#13;
51 Rvk-wet), maar het blijkt, dat de benoeming gemiddeld ruim een half&#13;
jaar op zich laat wachten. In die periode is „toestemming" van de P.C.&#13;
dus niet te verkrijgen. Niettemin acht ik het antwoord op bovengestelde&#13;
vraag zonder meer bevestigend. Immers: het plan, waarover de stemgerechtigden&#13;
zich uitspreken vormt naar de inhoud een pakket van samenhangende&#13;
maatregelen, voor de totstandkoming waarvan diverse procedurele&#13;
waarborgen gelden. De wetgever heeft er indertijd aan gehecht&#13;
dat tevoren het landschapsplan gereed zou zijn, zodat het in de beoordeling&#13;
kon worden betrokken: „Het gaat erom, dat de belanghebbenden&#13;
ook van de geprojecteerde landschapsverzorging en de daaruit voortvloeiende&#13;
consequenties van te voren kennis kunnen nemen en daarom&#13;
kan dit plan reeds in het stadium van artikel 34 niet worden gemist"2).&#13;
Acceptatie van het rvk-plan heeft tot gevolg, dat niet alleen t.z.t. de uitvoerders,&#13;
maar ook de grondgebruikers gebonden zijn aan het plan in al&#13;
zijn onderdelen. Art. 48 Rvk-wet heeft ten doel dat plan veilig te stellen,&#13;
en daarom is het op eigen houtje verrichten c.q. nalaten van werkzaamheden&#13;
die tegen het plan ingaan verboden. Zolang er nog geen P.C. is, is er&#13;
sprake van een onbevredigende situatie, maar dat doet aan het verbod zelf&#13;
niets af.&#13;
Uit het beschreven geval Borculo bleek, dat de P.C. aldaar het begrip&#13;
„waarde" in art. 48 Rvk-wet relateert aan de waarde, bedoeld t.b.v. de&#13;
eerste schatting. Is dat terecht?&#13;
De Ruilverkavelingswet 1924 bevatte de formulering: „de eigenaar of&#13;
gebruiksgerechtigde mag geen handelingen verrichten, waardoor de&#13;
waarde van het perceel zou verminderen, tenzij hem daartoe door de&#13;
plaatselijke commissie ... toestemming is verleend". De ontwerp-&#13;
Ruilverkavelingswet van 1954 kende aanvankelijk een soortgelijke formulering,&#13;
maar bij nota van wijzigingen is het woord „verminderen" in&#13;
art. 48 vervangen door „veranderen". Motivering daarvoor was volgens&#13;
de Memorie van Antwoord: „Deze wijziging heeft de strekkinng onder&#13;
de werking van dit artikel ook te brengen gevallen, waarin eigenaren&#13;
b.v. gronden zouden willen ontginnen, welke op het voorlopige landschapsplan&#13;
als zogenaamde natuurgebieden zijn uitgespaard, teneinde te&#13;
voorkomen dat eigenaren eigenmachtig de realisering van het landschapsplan&#13;
in dit opzicht zouden kunnen verhinderen".3) Deze opvatting&#13;
zie ik bevestigd in het bij de Instructie voor de Plaatselijke&#13;
Commissie4) gevoegde zgn. formulier 21. Dit formulier bevat een standaard-tekst voor een in dagbladen te publiceren bekendmaking van de&#13;
inhoud van art. 48 Rvk-wet. Er staat o.m.: „Ook veranderingen, welke&#13;
van invloed zijn op de natuurwetenschappelijke of landschappelijke&#13;
waarde van de onroerende goederen kunnen worden aangemerkt als&#13;
waardeveranderingen in de zin van artikel 48 der Ruilverkavelingswet".&#13;
Het antwoord op de hierboven gestelde vraag lijkt me nu duidelijk:&#13;
Het is onjuist de betekenis van het begrip „waarde" in art. 48 Rvk-wet&#13;
te beperken tot de betekenis, die het heeft in art. 57 Rvk-wet, dat handelt&#13;
over de waarde, die als grondslag voor de toedeling zal dienen. Normale&#13;
bedrijfsvoering kan verplichten tot bepaalde handelingen (vgl. tekst art.&#13;
48 Rvk-wet in noot 1).&#13;
De wetgever heeft de afbakening van wat tot de normale bedrijfsvoering&#13;
te rekenen valt overgelaten aan de rechter. Het ligt, aldus de&#13;
M.v.A., voor de hand, dat de rechter zich daarbij door de P.C. en/of&#13;
door ambtelijke deskundigen laat voorlichten. In de gevallen, waarin&#13;
het rvk-plan gebieden van landbouwkundige ingrepen wil vrijwaren (uit&#13;
landschappelijke of natuurwetenschappelijke motieven) zal een grondgebruiker&#13;
zich wellicht willen beroepen op de eisen van „normale bedrijfsvoering"&#13;
om handelingen te verrichten, die in strijd zijn met b.v.&#13;
het landschapsplan, of die, zoals in het geval Giethoorn-Wanneperveen,&#13;
plaatsvinden in een gebied, waar andere dan landbouwbelangen voorrang&#13;
genieten. Een afbakening van het begrip „normale bedrijfsvoering"&#13;
is daarom dringend gewenst. Ik doe daartoe de volgende suggesties:&#13;
- Normale bedrijfsvoering moet worden gerelateerd aan de omstandig&#13;
heden op de plaats, waar de bedrijfsuitoefening plaatsvindt, en aan&#13;
de tot op het moment van beoordeling gangbare bedrijfsuitoefening.&#13;
De wettelijke verplichting, dat men niet mag nalaten wat normale bedrijfsvoering&#13;
vereist, komt voort uit de vrees voor verwaarlozing van&#13;
percelen, waarvan de eigenaar/gebruiksgerechtigde verwacht, dat ze&#13;
hem niet zullen worden toebedeeld. Hieruit leid ik af, dat het i.c. gaat&#13;
om een soort „minimumprogramma": het ingebrachte moet ten&#13;
minste in dezelfde conditie worden gehouden als die was op het moment,&#13;
waarop tot ruilverkaveling werd besloten. Er is dus een afbakening naar&#13;
plaats en tijd. Bij deze interpretatie van het begrip „nor&#13;
male bedrijfsvoering" is er geen conflict te vrezen tussen enerzijds de&#13;
handelingen, die op grond van art. 48 niet mogen worden nagelaten,&#13;
en anderzijds handhaving van b.v. het landschapsplan, „rodelijngebieden",&#13;
etc.&#13;
- Een vergelijking dringt zich op met het begrip „normaal onderhoud en beheer", zoals dat in talrijke aanlegvergunningvoorschriften ex art.&#13;
14 Wet op de Ruimtelijke Ordening voorkomt. Gewoonlijk komt daarin&#13;
de formulering voor, dat geen aanlegvergunning is vereist, indien het&#13;
gaat om werken en/of werkzaamheden, inhoudende normaal&#13;
onderhoud en beheer. In diverse plantoelichtingen bij bestemmingsplannen&#13;
wordt gesteld, dat regelmatig terugkerende werken en&#13;
werkzaamheden op een perceel tot het normale onderhoud en beheer&#13;
gerekend worden, maar dat eenmalige ingrepen, die blijvend effect&#13;
hebben op bij de betrokken bestemmingsregeling te beschermen&#13;
waarden, daarvan zijn uitgezonderd. Analoge toepassing hiervan op art.&#13;
48 Rvk-wet houdt in, dat „normale bedrijfsvoering" tot niet meer&#13;
verplicht dan die handelingen, welke op het perceel regelmatig worden&#13;
uitgevoerd. Tot wijziging in cultuurtoestand en waterbeheersing is&#13;
eigenaar of gebruiksgerechtigde niet verplicht. Overtreding van het&#13;
verbod van art. 48 Rvk-wet kent in het tweede lid van dat artikel een&#13;
strafsanctie, t.w. een maximale boete van duizend gulden. Voor de&#13;
opsporing van overtredingen zijn geen bijzondere&#13;
opsporingsambtenaren aangesteld, zodat hier slechts de competentie&#13;
van de gewone opsporingsambtenaren van art. 141 Wetboek van Strafvordering&#13;
geldt. Praktisch gesproken is de opsporingsambtenaar aangewezen&#13;
op de P.C., omdat hij niet bij de uitvoering betrokken is noch het&#13;
rvk-plan beroepshalve onder de aandacht krijgt, zodat overtredingen&#13;
niet zonder meer te constateren zijn. In dit verband is de al genoemde&#13;
Instructie voor de P.C. van belang. In art. 30, lid 2 daarvan is te lezen:&#13;
,,De plaatselijke commissie behandelt geconstateerde overtredingen en&#13;
brengt ze, na hiervoor van de centrale commissie toestemming verkregen&#13;
te hebben, ter kennis van de bevoegde macht". Een m.i. opmerkelijke&#13;
bepaling, die in feite aan de gewone sepot-bevoegdheid van het Openbaar&#13;
Ministerie een dubbele sepotmogelijkheid toevoegt: 1. van de P.C. (n.b.&#13;
een indicatie van de houding van een P.C. t.o.v. de niet primair op de&#13;
landbouw gerichte onderdelen van het plan is uit de beschreven gevallen&#13;
Borculo en Giethoorn-Wanneperveen af te leiden) en 2. de Centrale&#13;
Cultuurtechnische Commissie. Het wekt geen verwondering, dat tot op&#13;
heden, voor zover ik kon nagaan, geen strafrechtelijke uitspraken omtrent&#13;
overtreding van art. 48 Rvk-wet zijn gevallen.*)&#13;
De rechter, waarvoor de M.v.A. spreekt (zie c) kan sinds ruim vijf&#13;
jaar ook de AROB-rechter zijn. Het al dan niet verlenen van toestemming door de P.C. is aan te merken als een beschikking, gericht op een&#13;
rechtsgevolg, terwijl de P.C. een met enig openbaar gezag bekleed orgaan&#13;
van de centrale overheid is. Dit laatste volgt uit 18-10-1966, KB,&#13;
nr. 27, AB 1967, p. 196, een uitspraak ingevolge de Wet Beroep Administratieve&#13;
Beschikkingen.&#13;
Deze conclusie is niet alleen van belang voor degene, die toestemming ex&#13;
art. 48 Rvk-wet vraagt, maar ook voor derden-belanghebbenden. Beroep&#13;
dient bij de afdeling Rechtspraak van de Raad van State te worden&#13;
ingesteld.&#13;
Bij bovenstaande moet overigens worden bedacht, dat de Rvk-wet&#13;
geen administratieve sanctie kent, indien geen gevolg wordt gegeven aan&#13;
een beschikking om b.v. handelingen in strijd met het landschapsplan&#13;
achterwege te laten. De wet voorziet er niet in dat het effect van strijdige&#13;
handelingen wordt teniet gedaan door bestuursdwang-toepassing.6)&#13;
Gelijk in het geval Borculo, zal toepassing van het ter plaatse geldend&#13;
bestemmingsplan (evt. voorbereidingsbesluit) soms ertoe kunnen leiden,&#13;
dat wat zonder of in afwijking van de toestemming van de P.C. is uitgevoerd,&#13;
wordt hersteld. Maar dat veronderstelt, dat er een adaequate&#13;
bestemmingsregeling is en dat de bereidheid tot toepassen daarvan aanwezig&#13;
is. Ik vrees dat het aan beide nog wel eens zal mankeren.&#13;
Samengevat ontstaat het volgende beeld:&#13;
Art. 48 Rvk-wet heeft op zichzelf een aantal aanknopingspunten voor&#13;
handhaving van die onderdelen van een ruilverkavelingsplan, die niet&#13;
primair op landbouwkundige verbetering zijn gericht. Maar door de beperkingen&#13;
van het wettelijk systeem en problemen in de toepassing is de&#13;
praktische betekenis ervan voor bedoelde handhaving zeer gering.&#13;
IV. De regeling in de ontwerp-Landinrichtingswet&#13;
De Ll-wet kent een bredere doelstelling en biedt in beginsel een genuanceerder&#13;
instrumentarium voor landinrichting dan de huidige Rvk-wet.&#13;
Naast de bekende figuur van de ruilverkaveling, die gehandhaafd is, is&#13;
vooral de „herinrichting" van belang. Immers: ,,Voor herinrichting komen&#13;
in aanmerking gebieden, die naast een agrarische functie ook in belangrijke&#13;
mate een niet-agrarische functie vervullen of moeten vervullen".&#13;
Over de achtergrond hiervan en over de te verwachten problemen&#13;
is elders7) voldoende te vinden, zodat ik er thans aan voorbij ga.&#13;
Waarbij ik wel stilsta, is de vraag of de Ll-wet meer zorg besteedt aan&#13;
de bewaking van het landinrichtingsplan, en dan uiteraard - gezien&#13;
mijn optiek - voor de elementen die niet primair op landbouwkundige&#13;
verbetering zijn gericht. Het dunkt me dat die vraag des te belangrijker is nu met name in het herinrichtingsplan meer oog zal zijn voor belangen&#13;
van natuur en landschap, zodat een betere bescherming verwacht mag&#13;
worden. Het antwoord zal ik trachten te vinden door de onderwerpen,&#13;
die onder III a t/m d aan bod kwamen opnieuw in ogenschouw te nemen,&#13;
nu echter tegen de achtergrond van de LI-wet. Maar deze exercitie&#13;
dient vooraf gegaan te worden door enkele algemene opmerkingen.&#13;
Hoofdstuk III, titel 4 en titel 5 behandelen het „Besluit tot Herinrichting",&#13;
resp. het „Besluit tot Ruilverkaveling". Hoofdstuk IV behandelt&#13;
o.m. het „Besluit tot aanpassingsinrichting". De op deze drie onderdelen&#13;
van de LI-wet betrekking hebbende passages eindigen steeds met een&#13;
tweetal artikelen, die twee aan twee van gelijke strekking zijn. Het betreft&#13;
de artikelen 46 en 47, 66 en 67, 104 en 105. In de artt. 46, 66 en 104 wordt&#13;
een algemeen verbod gesteld handelingen te verrichten, die de verwezenlijking&#13;
van het landinrichtingsplan ernstig belemmeren. Het verbod&#13;
geldt vanaf het moment, dat het plan ter inzage wordt gelegd tot het&#13;
tijdstip dat het plan is verwezenlijkt. De Landinrichtingscommissie&#13;
(L.C.) kan evenwel toestemming geven voor het verrichten van genoemde&#13;
handelingen.&#13;
De artt. 47, 67 en 105 zijn rechtstreeks aan de artt. 48 en 49 Rvk-wet&#13;
ontleend. De bewoordingen zijn nagenoeg dezelfde.&#13;
Het is opvallend, dat de Memorie van Toelichting met geen woord&#13;
rept over de achtergrond van de artt. 46, 66 en 104, temeer daar er sprake&#13;
is van een novum in het landinrichtingsinstrumentarium. Interpretatiemoeilijkneden&#13;
zijn te vrezen, gezien vragen als:&#13;
- voor wie is het verbod bedoeld?&#13;
- wat betekent „ernstig belemmeren"?8)&#13;
- welke is de verhouding tot de artt. 47, resp. 67 en 105 LI-wet?&#13;
- welke is de verhouding tot andere wetten, m.n. de Wet op de ruimtelijke&#13;
ordening?&#13;
Omdat de „herinrichting" voor andere dan landbouwbelangen de&#13;
meest interessante vorm van landinrichting is, zal ik in het navolgende&#13;
mijn aandacht richten op art. 47 LI-wet. De meeste opmerkingen zijn&#13;
overigens ook op de artt. 67 en 105 van toepassing, a. Onder III. a.&#13;
signaleerde ik dat het verbod van art. 48 Rvk-wet kon gelden, voordat&#13;
er een P.C. was benoemd. Iets dergelijks zal zich onder vigeur van de&#13;
Ll-wet niet voordoen. Gedeputeerde Staten stellen immers (art.26 LIwet)&#13;
een L. C. in voor een gebied, nadat het voor de eerste keer op het&#13;
voorbereidingsschema is vermeld. Voordat het besluit tot herinrichting&#13;
wordt genomen, dient te L.C. al te functioneren (vgl. Hoofdstuk III,&#13;
titel 3 LI-wet). b. De aanzetten, die art. 48 Rvk-wet bood voor een extensieve interpretatie&#13;
in de richting van een beschermingsregeling voor een landinrichtingsplan,&#13;
ontbreken in art. 47 LI-wet. Immers, het bekende verbod&#13;
geldt alleen maar, indien bij het besluit tot herinrichting is besloten&#13;
tot herverkaveling. „Herverkaveling" wordt in art. 1 LI-wet&#13;
omschreven als ,,de samenvoeging, verkaveling en verdeling van onroerende&#13;
goederen met toepassing van Hoofdstuk VII", m.a.w. het gaat in&#13;
zo'n geval om verandering in de eigendomssituatie van de betrokken onroerende&#13;
goederen.&#13;
Indien het de bedoeling zou zijn geweest een ruime regeling te creëren,&#13;
zoals art. 48 Rvk-wet die in beginsel biedt, zou de toevoeging dat het&#13;
verbod slechts geldt, indien tot herverkaveling is besloten, geheel overbodig&#13;
zijn. De strikte bedoeling van art. 47 LI-wet lijkt derhalve het&#13;
voorkomen van waardevermindering van percelen met het oog op de&#13;
toedeling. Het gaat dus weer om de vrees voor de verwaarlozing van percelen;&#13;
terug naar af dus, in dit geval 1924 (vgl. III b en c). Men zal mij&#13;
tegenwerpen, dat de door mij bepleite bescherming in art. 46 LI-wet is&#13;
vervat. Als dat zo is, dan nog betekent de toekomstige regeling een achteruitgang&#13;
vergeleken met de huidige, omdat art. 46 LI-wet een zwaarder&#13;
criterium stelt dan art. 48 Rvk-wet, nl. „ernstige belemmeren" vs.&#13;
„waardeverandering". Het ontwerp schiet dan ook volstrekt tekort om&#13;
niet-landbouwkundige belangen te beschermen, hoewel daartoe, gezien&#13;
de doelstelling van de LI-wet, sterke noodzaak bestaat. De in III. c.&#13;
gemaakte opmerkingen over de „normale bedrijfsvoering" gelden&#13;
evenzeer voor de LI-wet. Ter toevoeging dient het volgende. In het&#13;
systeem van art. 47 LI-wet moet de eigenaar/gebruiksgerechtigde in&#13;
eerste instantie zelf uitmaken, of een voorgenomen handeling tot de&#13;
normale bedrijfsvoering is te rekenen of niet. Om verschillen in interpretatie&#13;
te vermijden, kan de volgende constructie worden overwogen. De&#13;
L.C. kan voor het haar toevertrouwde blok, eventueel gedifferentieerd&#13;
naar de daarin voorkomende gebieden, aangeven welke handelingen in&#13;
elk geval tot de normale bedrijfsvoering worden gerekend.9) Voor overige&#13;
handelingen wordt bepaald, dat toestemming van de L.C. moet worden&#13;
gevraagd. Op deze wijze wordt bereikt, dat de beoordeling van wat in&#13;
deze normaal te achten is, in eerste instantie door de L.C. geschiedt en&#13;
niet door de eigenaar/gebruiksgerechtigde.&#13;
Artikel 47 LI-wet is in die zin vergelijkbaar met art. 21 Wet op de&#13;
Ruimtelijke Ordening, dat het in een soort begeleidingsbescherming&#13;
voorziet. Analoog aan de mogelijkheid de aanhoudingsplicht ex art. 46,&#13;
lid 2 Wet op de ruimtelijke ordening te doorbreken door toepassing van art. 46, lid 8 van die wet, zou in dit verband gedacht kunnen worden aan&#13;
de constructie, dat toestemming ex art. 47 LI-wet wordt verleend na verklaring&#13;
van geen bezwaar van Gedeputeerde Staten, d. Art. 226 LI-wet&#13;
stelt overtreding van het verbod van art. 47 LI-wet strafbaar met een&#13;
maximale geldboete van tweeduizend gulden. Omtrent de effectiviteit&#13;
van deze sanctie zijn mijn verwachtingen niet hoog gespannen, al is er&#13;
nog niets bekend van de instructie die voor de L.C. zal gelden en met&#13;
name niet omtrent de toegevoegde „dubbele sepotmogelijkheid" (vgl. III,&#13;
d.). Een mogelijke verbetering zou kunnen bestaan in de aanstelling van&#13;
bijzondere opsporingsambtenaren.&#13;
Een administratieve sanctie zal echter effectiever zijn. De bevoegdheid&#13;
om op kosten van de overtreder te beletten, herstellen etc. van wat&#13;
in strijd met het verbod in verricht, dient aan de Minister worden toegekend&#13;
aangezien de L.C. een orgaan van de centrale overheid is.10)&#13;
Onder III. d. ging ik ervan uit, dat een besluit van de P.C. tot het verlenen&#13;
van toestemming voor AROB-voorzieningen vatbaar is. In de&#13;
M.v.T. LIwet (p. 32) is in algemene zin te lezen, dat beschikkingen van de&#13;
L.C. voor AROB-beroep vatbaar zijn.&#13;
Mijn conclusie is dat de artt. 46 en 47, 66 en 67 en 104 en 105 LI-wet&#13;
onvoldoende bescherming bieden van niet primair op landbouwkundige&#13;
verbetering gerichte onderdelen van landinrichtingsplannen. Gezien de&#13;
bredere doelstelling van de LI-wet ten opzichte van de Rvk-wet had&#13;
anders verwacht mogen worden. Ik bepleit dan ook een vergaande&#13;
beschermingsregeling, afgestemd op de strekking van de LI-wet en&#13;
voldoende toegelicht. Komt die regeling er niet, dan zal er sprake zijn&#13;
van een belangrijk manco in een pretentievol wetsontwerp. </content><legacyfootnotes>1. Artikel 48 Rvk-wet luidt:&#13;
1. Nadat het besluit tot ruilverkaveling is genomen, mogen eigenaren en gebruiksgerechtigden&#13;
van tot het blok behorende onroerende goederen geen handelingen verrichten,&#13;
noch die handelingen, welke door een normale bedrijfsvoering worden geëist, achterwege&#13;
laten, indien daardoor de waarde van hun onroerende goederen zou veranderen, tenzij&#13;
hun daartoe door de plaatselijke commissie toestemming is verleend.&#13;
2. Overtreding van het bepaalde in het vorige lid wordt gestraft met een geldboete van&#13;
ten hoogste duizend gulden.&#13;
3. Het strafbaar feit wordt als een overtreding beschouwd. 2. M.v.A., p. 30.&#13;
3. M.v.A., p. 33.&#13;
4. De instructie voor de plaatselijke commissie is gebaseerd op art. 51, lid 4 Rvk-wet.&#13;
5. M.i. een niet allerdaags geval, dat een orgaan van de centrale overheid door Gedeputeerde&#13;
Staten wordt benoemd.&#13;
6. Hiermee hoeft overigens niet gezegd te zijn, dat een administratieve sanctie ten ene male&#13;
onmogelijk is. Het „Handboek Handhaving Milieurecht", band 1, (VUGA, losbladig)&#13;
gaat ervan uit, dat in dergelijke gevallen, nu er geen organieke wet voorhanden is, waarin&#13;
de bevoegdheid tot het toepassen van bestuursdwang in algemene zin ten behoeve van rijk&#13;
sorganen gegeven is, deze bevoegdheid aan artikel 56 Grondwet ontleend moet worden.&#13;
7. Te noemen o.a.:&#13;
het RARO-advies over het ontwerp Landinrichtingswet d.d. 16-6-1980; de VNG reactie op&#13;
het ontwerp, gepubliceerd in De Nederlandse Gemeente 20-6-1980, nr. 25 p. 18;&#13;
V. Jurgens in Tijdschrift voor Milieu en Recht 1980, nr. 7, p. 147;&#13;
Themanummers van De Pacht, augustus en september 1980;&#13;
mr. P. C. E. van Wijmen in De Landeigenaar 1981, nr. 2, p. 37;&#13;
drs. H. W. R. van den Wall Bake in Stedebouw en Volkshuisvesting 1980, p. 437.&#13;
8. Zie ook het Voorlopig Verslag, p. 51.&#13;
9. De totstandkoming van een dergelijke lijst zou met procedurele waarborgen omgeven be&#13;
horen te zijn.&#13;
10. Vgl. bijv. art. 29 Natuurbeschermingswet&#13;
art. 22 Ontgrondingenwet</legacyfootnotes><footnotes><footnote/></footnotes><auteurs>mr. G. P. M. van den Dungen</auteurs><published>1981-11-01 00:00:00</published><modified>1981-11-01 00:00:00</modified><editiondate>1981-11-01</editiondate><htmlpath>https://denhollander.info/artikel/6526</htmlpath></article>
</articles></edition>
<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2019</searchword><id>15354</id><udhid>UDH:TvAR/15354</udhid><titel>Wetgeving en literatuur</titel><searchwords><searchword>TvAR 2/2019</searchword><searchword>UDH:TvAR/15354</searchword></searchwords><attachments><attachment><name>20197.pdf</name><extention>pdf</extention><url>https://denhollander.info/download/20197/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Jaarplanning&lt;/h4&gt;&lt;p&gt;Het ministerie van LNV heeft een jaarplanning voor 2019 (&lt;span class="italic"&gt;Kamerstukken II&lt;/span&gt; 2018/19, 35000 XIV, nr. 68). Daarbij is een overzicht van onderzoeken gevoegd, alsmede een overzicht van te verwachten kamerbrieven en wetgeving. Pachtbeleid staat niet op de lijst, dus dat zal dan 2020 worden.&lt;/p&gt;&lt;h2&gt;Pacht&lt;/h2&gt;&lt;h4&gt;Medepacht&lt;/h4&gt;&lt;p&gt;Verpachter stelt dat de pachter zijn rechtsvoorganger heeft bewogen tot aangaan van een reguliere overeenkomst terwijl deze geestelijk niet ion orde was. Voor zover deze omstandigheid meeweegt bij de billijkheid in het kader van de gevorderde medepacht, overweegt het hof dat onvoldoende is aangevoerd om aan te kunnen nemen dat de pachter jegens de rechtsvoorganger van verpachter onoorbaar heeft gehandeld. Aan de vraag of de billijkheid mee zou brengen dat zijn zoon op die grond niet kan worden aangemerkt als medepachter, komt het hof niet toe. Er zijn verder geen tekortkomingen die beëindiging van de pachtovereenkomst rechtvaardigen. Het hof bekrachtigt het vonnis waarin in conventie de zoon is aangemerkt als medepachter en in conventie en reconventie het meer of anders gevorderde, waaronder de ontbinding van de pachtovereenkomst, is afgewezen. Hof Arnhem-Leeuwarden 18-12-2018, ECLI: NL: GHARL: 2018: 11073&lt;/p&gt;&lt;h4&gt;Misbruik van omstandigheden&lt;/h4&gt;&lt;p&gt;De zaak wordt hierdoor gekenmerkt dat [A] , op bijna 80-jarige leeftijd, in augustus 2013 met [appellant] een reguliere pachtovereenkomst heeft gesloten terwijl zij eerder, met [C] , gebruiksovereenkomsten sloot en na advies daartoe, een geliberaliseerde pachtovereenkomst. [A] heeft geen bedrijfsopvolgers. [A] stond bekend als een eigenzinnige vrouw die het belangrijk vond het bedrijf voort te zetten en wel op een goede, nette manier. Zij kon dat niet zelf meer. Zij handelde naar eigen inzicht bij de keuze waarop het bedrijf moest worden voortgezet. [appellant] heeft bijgedragen aan het onderhoud van de percelen, de boerderij en het erf, de afrasteringen en dergelijke. Niet weersproken is dat hij dat netjes, althans naar genoegen van [A] deed. De geestelijke vermogens van [A] zijn in de loop der tijd achteruitgegaan. In 2015 heeft [appellant] de familie bericht dat het hem verstandig leek om haar onder bewind te laten stellen. Dat is toen nog niet gebeurd. In 2016 is [A] opgenomen in een gesloten afdeling van een verzorgingstehuis en is ernstige dementie bij haar gediagnosticeerd. De reguliere pachtovereenkomst met [appellant] was bij de familie niet bekend. Tussenvonnis, bewijsopdracht. Hof Arnhem-Leeuwarden, 11-12-2018, ECLI: NL: GHARL: 2018: 10775&lt;/p&gt;&lt;h4&gt;Opzegging&lt;/h4&gt;&lt;p&gt;Alhoewel slechts [naam 2] (in persoon) pachter is, is de pacht naar het oordeel van de pachtkamer gelet op de onder 4.11. vermelde omstandigheden in dit geval een aangelegenheid die de maatschap aangaat. Dit brengt naar het oordeel van de pachtkamer mee dat de opzegging van de pachtovereenkomst aan [naam 2] op basis van art. 1:14 BW op het adres [bezoekadres maatschap] kon plaatsvinden. De pachtkamer is verder van oordeel dat het feit dat de boerderij ten tijde van de opzegging leeg stond, zoals door [naam 2] is gesteld, het voorgaande niet anders maakt. Dit doet aan het woonplaatsbegrip volgens art. 1:14 BW niet af. Verder heeft [naam 2] ter zitting aangegeven dat de boerderij vanaf eind februari 2017 wordt bewoond door de ouders van [naam 4] , zodat [naam 2] in ieder geval vanaf dat moment in kennis had kunnen worden gesteld van de opzegging. Daarnaast heeft [naam 2] aangevoerd dat hij nog regelmatig, minimaal 2 maal per maand, naar IJlst rijdt om zijn zaken waar te nemen. Dit bevestigt naar het oordeel van de pachtkamer het kantoor houden in IJlst en verder moet hij geacht worden hierdoor tijdig van de opzegging kennis te hebben kunnen nemen. Samenvattend luidt het oordeel dan ook dat de opzegging per exploot van 2 februari 2017 op correcte wijze heeft plaatsgevonden en dat de daaraan verbonden rechtsgevolgen zijn ingetreden. Rechtbank Noord-Nederland, 11-12-2018, ECLI:NL:RBNNE:2018:5039&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Conformiteit&lt;/h4&gt;&lt;p&gt;Woonhuis bij agrarisch bedrijf gekocht. Tussen partijen is niet in geschil dat de feitelijke eigenschappen van de woning het normale, feitelijke gebruik niet verhinderden. De vraag die partijen verdeeld houdt, is of er gebruiksbepalende eigenschappen waren die de gebruiksmogelijkheden van de woning aantasten. De stelling van [eisers sub 1 en 2] komt erop neer dat het bestemmingsplan het gebruik van de woning als woonhuis verhindert. Indien dat komt vast te staan levert dat non-conformiteit van de woning op. In dat geval is er immers een publieksrechtelijke beperking die het gebruik van de woning als woonhuis aantast. Ook dat staat aan een normaal gebruik van de woning als woonhuis in de weg. Dit leidt tot de conclusie dat het bevoegd gezag het strijdige gebruik rechtens heeft kunnen wraken. Nu zij dat niet gedaan heeft, komt aan [gedaagden sub 1 t/m sub 6] een beroep op het overgangsrecht van het bestemmingsplan uit 1993 toe. Het strijdige gebruik mag dus worden gehandhaafd. De woning mocht blijven worden gebruikt als woonhuis. Geen non-conformiteit. Rechtbank Oost-Brabant 02-01-2019, ECLI:NL:RBOBR:2019:24&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Agrarisch bedrijf&lt;/h4&gt;&lt;p&gt;Met de rechtbank is de Afdeling van oordeel dat de zelfstandige beoordeling van het perceel niet met zich brengt dat op het perceel zelf sprake moet zijn van een zelfstandig agrarisch bedrijf, groter dan 10 NGE. In dat verband wijst de Afdeling op de uitspraak van de Afdeling van 7 november 2018, ECLI:NL:RVS:2018:3592, waarin ten aanzien van hetzelfde bestemmingsplan en hetzelfde perceel een oordeel is gegeven over dezelfde rechtsvraag. In die zaak heeft de Afdeling vooropgesteld dat in art. 3, eerste lid, onder i, van de planregels, niet is bepaald dat het agrarisch bedrijf, zoals bedoeld in art. 1, eerste lid, onder j, geheel of in hoofdzaak op het perceel dient te zijn gevestigd. Niet in geschil is dat de melkvee- en schapenhouderij van [vergunninghouder] in haar geheel groter is dan 10 NGE. Aangezien de drie percelen waarop de melkvee- en schapenhouderij is gevestigd op relatief korte afstand van elkaar liggen en de activiteiten op de percelen nauw met elkaar verweven zijn, bestaat geen aanleiding om het bedrijf niet in zijn geheel te bezien en bestaat dan ook geen grond voor het oordeel dat op het perceel geen sprake is van een agrarisch bedrijf als bedoeld in art. 1, eerste lid, aanhef en onder j, van de planregels. Gelet op het voorgaande heeft de rechtbank daarom terecht overwogen dat het college zich terecht op het standpunt heeft gesteld dat het bouwplan niet in strijd is met het bestemmingsplan. Dat betekent dat zij terecht geen grond heeft gevonden voor het oordeel dat het beoogde gebruik van de loods in strijd is met het bestemmingsplan. ABRS 19-12-2018, ECLI:NL:RVS:2018:4149&lt;/p&gt;&lt;h2&gt;Landinrichting&lt;/h2&gt;&lt;h4&gt;Verplaatsing&lt;/h4&gt;&lt;p&gt;Verplaatsing intensieve veehouderij. Vaststelling subsidie in het kader van de Beleidsregeling verplaatsing intensieve veehouderijen 2005 (VIV 2005). Vertraging opgelopen door onrechtmatige besluitvorming door het college. Bestreden besluit vernietigen wegens strijd met art. 4:84 van de Awb. Rechtbank Oost-Brabant, 21-12-2018, ECLI: NL: RBOBR: 2018: 6423&lt;/p&gt;&lt;h4&gt;Lijst geldelijke regelingen&lt;/h4&gt;&lt;p&gt;Weerijs-Zuid. Tussenbeschikking.  Gronden verzoek niet vermeld in verzoekschrift, verzoek om gronden later te mogen indienen toegestaan. Gedeputeerde Staten bepleit niet-ontvankelijkheid, maar verzoeker wordt toch ontvankelijk verklaard. Het feit dat de bepalingen van de Algemene wet bestuursrecht deels wel, deels niet van toepassing zijn heeft misvatting omtrent de geldende processuele bepalingen in de hand gewerkt. - Uitsluitend afwikkeling in financiële zin van herverkaveling kan in de procedure met betrekking tot de LGR aan de orde worden gesteld. De uitkomst van het ruilproces is daarbij een vaststaand gegeven. - Het verzoekschrift moet duidelijke omschrijving van het verzoek en de gronden waarop dit berust bevatten. - Algehele vernietiging van de LGR wegens gestelde onzorgvuldige voorbereiding is niet mogelijk. - Alleen de LGR kan worden gewijzigd. Verzoekers 1, 4 en 5 hebben geen grieven geformuleerd die tot wijziging van de LGR zouden kunnen leiden. Hun verzoek wordt afgewezen. - Geen nieuwe erfdienstbaarheid en geen nieuwe last. Geen grond voor financiële compensatie. - Geen grondslag in Wilg om op inbreng dan wel toedeling rustende belastingen/heffingen mee te nemen in de LGR. - De ontheffing op grond van art. 35 Wilg geldt tot de kavelovergang. Verzoeker heeft geen aanspraak op schadevergoeding, nu het teeltplan niet aansloot bij de datum kavelovergang. - Aanwezigheid vanggewas op toedeling belemmerde niet een tijdige verhuizing. Schade in verband met verplaatsing bomen op een ongunstig moment dient voor rekening verzoekster te blijven. - Onvoldoende onderzoek naar vraag of aanvullende maatregelen nodig zijn om toedeling gelijkwaardig te maken aan inbreng en mogelijk meerwaarde inbreng in verband met bouwrechten. Verwijzing naar meervoudige kamer in verband met deze laatste twee punten. Rechtbank Oost-Brabant 20-12-2018, ECLI: NL: RBOBR: 2018: 6580&lt;/p&gt;&lt;p&gt;Overeenstemming tussen partijen, LGR moet worden aangepast. Rechtbank Oost-Brabant 19-12-2018, ECLI: NL: RBOBR: 2018: 6572&lt;/p&gt;&lt;p&gt;Ontvankelijkheid van al dan niet al in zienswijze genoemde onderwerpen. Indeling in verkavelingsklasse 2 terecht. Indeling in ruilklassen goed gemotiveerd. Veldbezoek niet nodig, berekening juist. Rechtbank Oost-Brabant 04-12-2018, ECLI: NL: RBOBR: 2018: 6573&lt;/p&gt;&lt;p&gt;Vergoeding wegverharding (klinkers) € 2,00 per m². Waarde bomen ‘hout op stam’ € 25,00 per m³. Rechtbank Oost-Brabant 04-12-2018, ECLI:NL:RBOBR:2018:6578&lt;/p&gt;&lt;p&gt;- Gronden verzoek niet vermeld in verzoekschrift, verzoek om gronden later te mogen indienen toegestaan. Gedeputeerde Staten bepleit niet-ontvankelijkheid, maar verzoeker wordt toch ontvankelijk verklaard. Het feit dat de bepalingen van de Algemene wet bestuursrecht deels wel, deels niet van toepassing zijn heeft misvatting omtrent de geldende processuele bepalingen in de hand gewerkt. Veel kosten gemaakt in ruilplanprocedure. Niet gezegd dat verzoeker genoodzaakt was om deze kosten te maken. Geen grond voor nog meer vergoeding dan al in beschikking omtrent ruilplan toegekend. Kavelaanvaardingswerken verricht door Gedeputeerde Staten. Ook door verzoeker zelf. Maar verzoeker had ingestemd met sluiten van discussie. Daarom geen recht op vergoeding van zelf verrichte werkzaamheden. Grond onder weg € 1,00 de massa. Taxatie deugdelijk onderbouwd. Grond onder landschapselement € 1,00 per m². Agrarische bestemming op grond onder pad. Waarde € 3 per m². A-watergang met openbare functie heeft waarde van € 1,00 de massa, net als grond onder openbare weg. Herberekening ontsluitingsnut zoals door verzoeker bepleit zou leiden tot meer punten in verband met dat nut. Dat zal niet de bedoeling zijn. Ontsluiting aan openbare weg over eigen grond kan. Geen reden om ontsluitingsnut anders te berekenen.  Andere route dient voor rekening verzoeker te blijven. In zienswijze verzochte vergoeding van kosten voor verhogen organische stofgehalte is toegekend. Kan nu niet nog meer verzoeken, dus grief is niet-ontvankelijk. Niet aangetoond dat Gedeputeerde Staten verplicht was de door verzoeker zelf verrichte kavelaanvaardingswerkzaamheden uit te voeren. Dit werk dient voor rekening van verzoeker te blijven. Geen reden om al verrichte grensuitzetting over te doen. Grens ligt ter plaatse van steilrand. Die grens hoeft niet te worden uitgezet. Grens ligt in midden nieuw gegraven sloot. Watergang in verlengde daarvan ligt geheel op grond van Waterschap. Daardoor niet één rechte lijn. Niet nodig om grens uit te zetten. Sloot verbreed en verdiept, slingert nu enigszins, omdat er bomen langs staan. Grens door werkzaamheden niet verlegd, maar misschien niet meer overal in het midden. Geen reden om grens uit te zetten. Het gaat erom dat verzoeker weet tot waar hij de kavel kan gebruiken/bewerken. Wilg en daarop geënte regelgeving voorzien niet in verrekenpost vanwege aanwezigheid ondergrondse leidingen. Alleen werkelijke schade kan eventueel worden vergoed. Akkerbouw kan, geen nadeel. Eventuele schade in verband met werkzaamheden aan leiding door Gasunie wordt door Gasunie vergoed. Rechtbank Oost-Brabant 04-12-2018, ECLI:NL:RBOBR:2018:6574.&lt;/p&gt;&lt;p&gt;Over-/onderbedeling. Grond toegedeeld die door verjaring eigendom zou zijn geworden. In ruilplanprocedure is gemeente als eigenaar vermeld. Daartegen toen geen zienswijze ingediend. Daarom terecht door verzoeker te betalen bedrag in verband met overbedeling in LGR opgenomen. Ander stuk grond dat door verjaring eigendom zou zijn geworden niet toegedeeld. Kon ook niet, want deze grond ligt buiten het verkavelingsblok. Daar heeft GS geen invloed op. Daarom geen onderbedeling. Rechtbank Oost-Brabant 04-12-2018, ECLI: NL: RBOBR: 2018: 6576&lt;/p&gt;&lt;p&gt;Bomen ingebracht door ander. Grief die daarop betrekking heeft is niet ontvankelijk. Taxatie waarde van openbare weg is deugdelijk onderbouwd. Rechtbank Oost-Brabant 04-12-2018, ECLI: NL: RBOBR: 2018: 6568&lt;/p&gt;&lt;p&gt;Ruilklassenkaart niet onjuist. Opkomend eigenaar hoefde ernstige asbestvervuiling niet te accepteren. Kosten van sanering komen voor rekening van verzoeker. Rechtbank Oost-Brabant 22-11-2018, ECLI: NL: RBOBR: 2018: 6567&lt;/p&gt;&lt;p&gt;Grond onder weg is terecht aangemerkt als nihil inbreng en niet als cultuurgrond. Vergelijking inbreng en toedeling moet worden gemaakt aan de hand van de toestand van de inbreng op peildatum en de toestand van de toedeling na kavelaanvaardingswerkzaamheden, niet allebei op hetzelfde moment zoals door verzoekster bepleit.  ‘Problematische grond’ is terecht ingedeeld in ruilklasse 3. Aanwezigheid bodemvreemde materialen onvoldoende onderbouwd. Rechtbank Oost-Brabant 22-11-2018, ECLI: NL: RBOBR: 2018: 6570&lt;/p&gt;&lt;p&gt;Gronden verzoek niet vermeld in verzoekschrift, verzoek om gronden later te mogen indienen toegestaan. Gedeputeerde Staten bepleit niet-ontvankelijkheid, maar verzoeker wordt toch ontvankelijk verklaard. Het feit dat de bepalingen van de Algemene wet bestuursrecht deels wel, deels niet van toepassing zijn heeft misvatting omtrent de geldende processuele bepalingen in de hand gewerkt. Pacht gemeld na daarvoor bepaalde uiterste datum die op verschillende manieren bekend is gemaakt. Grief omtrent het niet meewegen pachtgronden bij verkavelingsnut is ongegrond. Rechtbank Oost-Brabant 22-11-2018, ECLI: NL: RBOBR: 2018: 6566&lt;/p&gt;&lt;p&gt;Overeenstemming over vergoeding in verband met aan Waterschap toegedeelde grond en in verband met kosten drainage - Onderbedeling als gevolg van grenscorrectie op verzoek van verzoeker. Onderbedeling is verrekend in LGR. Geen reden om inkomensschade als gevolg van onderbedeling te vergoeden. - Geen grote overlast van verspreiding kruiden als gevolg van (alleen) nieuwe EVZ-strook. Al meer van dergelijke stroken aanwezig. - Geen plaats voor vergoeding van kosten die zijn gemaakt in het kader van de voorbereidingsprocedure als bedoeld in art. 3.4 Algemene wet bestuursrecht. - Geen vergoeding van kosten voor deskundigenrapport dat niet relevant is geweest voor beslissing. Ander deskundigenrapport niet in overwegende mate relevant. Vergoeding kosten daarvoor beperkt tot €&amp;nbsp;250,00. Rechtbank Oost-Brabant 14-11-2018, ECLI: NL: RBOBR: 2018: 6569&lt;/p&gt;&lt;p&gt;Verkavelingsklasse 3 niet gerechtvaardigd. Klasse 2 ligt meer in de rede. Er is ontsluiting aan openbare weg, maakt niet uit op hoeveel plaatsen. Geen reden om ontsluitingsnut anders te berekenen. Onvoldoende onderbouwd dat sprake is van meer dan sporadisch bodemvreemd materiaal. Niet blijkt dat de toegekende vergoeding van € 1.440,00 onvoldoende is. Onvoldoende onderbouwd dat de gebruiksmogelijkheden van de toedeling slechter zijn dan die van de inbreng. Pas op zitting grief geformuleerd in verband met toedeling houtwal in plaats van ingebrachte cultuurgrond. Grief niet ontvankelijk. Vergoeding voor onderhoud houtwal van € 2.400,00 is voldoende Rechtbank Oost-Brabant 14-11-2018, ECLI: NL: RBOBR: 2018: 6579&lt;/p&gt;&lt;p&gt;Zie voorts: ECLI: NL: RBOBR: 2018: 6575; ECLI: NL: RBOBR: 2018: 6577; ECLI: NL: RBOBR: 2018: 6571; ECLI: NL: RBOBR: 2018: 6565&lt;/p&gt;&lt;p&gt;&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;NB-vergunning&lt;/h4&gt;&lt;p&gt;De Afdeling volgt het college niet in zijn standpunt dat de ammoniakrechten die in 1997 door het saldogevende bedrijf zijn aangekocht in het kader van Ammoniakreductieplan, kunnen worden betrokken bij de berekening van de omvang van de ammoniakemissie die voortvloeit uit de toegestane bedrijfssituatie op de referentiedatum 10 juni 1994. Het bedrijf [locatie 5] beschikte op 10 juni 1994 over een vergunning voor een veebezetting die 960 kg ammoniak kon veroorzaken. De aankoop van de ammoniakrechten was een voorwaarde voor de verlening van de milieuvergunning in 1997, en heeft niet - met terugewerkende kracht - geleid tot een wijziging van de vergunde situatie op de locatie [locatie 5], op 10 juni 1994. Dit betekent dat in de salderingsberekening voor de Natura 2000-gebieden met de referentiedatum 10 juni 1994 ten onrechte is uitgegaan van een afname van emissie van 2160 kg/NH3/jr. Er had, mits aan de andere voorwaarden voor externe saldering is voldaan, ten hoogste van 960 kg/NH3/jr, uitgegaan mogen worden. ABRvS 19-12-2018, ECLI: NL: RVS: 2018: 4192&lt;/p&gt;&lt;h4&gt;Waterschap&lt;/h4&gt;&lt;p&gt;Onder deze omstandigheden kan niet gezegd worden dat het waterschap niet aan zijn zorgplicht heeft voldaan door geen adequate maatregelen te treffen. Immers, vast staat dat het waterschap terzake beide klachten een onderzoek ter plaatse heeft ingesteld en op grond daarvan maatregelen heeft getroffen. Dat die maatregelen niet snel genoeg tot het gewenste resultaat voor [eiseres] hebben geleid, wil nog niet zeggen dat het waterschap daardoor tekort geschoten is in zijn zorgplicht. Gesteld noch gebleken is immers dat het waterschap na de klacht van [eiseres] aanleiding had om te veronderstellen dat het verlagen van de stuw en het uitvoeren van de twee extra maaibeurten niet toereikend zouden zijn. [eiseres] (of een andere ingeland) heeft niet geklaagd over slecht onderhoud van de watergang, zodat niet geoordeeld kan worden dat het waterschap eerder had moeten maaien. De stelling van [eiseres] dat van het waterschap verwacht had mogen dat het een verdergaand onderzoek had ingesteld omdat de twee klachten elkaar zo kort opvolgden treft evenmin doel. Deze stelling is gelet op de hiervoor omschreven omstandigheden te algemeen van aard om op grond daarvan van het waterschap te verlangen dat het een verdergaand onderzoek zou hebben ingesteld dan dat het heeft gedaan. De stelling van [eiseres] dat het waterschap onvoldoende onderhoud heeft gepleegd ter hoogte van het traject 2050062 treft evenmin doel. [eiseres] heeft deze stelling gebaseerd op de relatief lange duur van de maaibeurt en de omstandigheid dat er ook schepwerkzaamheden zijn verricht. Daarbij beroept hij zich op de bon die als productie 5 bij dagvaarding is overgelegd. Het enkele feit dat er relatief lang is gemaaid en daarbij ook schepwerkzaamheden zijn verricht, is echter onvoldoende om de conclusie te dragen dat op dit traject onvoldoende onderhoud heeft plaatsgevonden. Zoals hiervoor is overwogen heeft er immers in de periode van 21 tot 24 juni 2010 nog een reguliere maaibeurt plaatsgevonden. Door het waterschap is bovendien onweersproken gesteld dat met een korfmaaier (die gebruikt is) geen bagger kan worden geschept, zodat er niet van kan worden uitgegaan dat er zich in het traject een ophoping van baggerspecie heeft bevonden, zoals [eiseres] heeft gesteld. De stelling dat bij het onderhavige traject sprake is van een aanzienlijk hoogte-en breedteverschil, en dat dit traject gevoelig is voor extra rietgroei, hetgeen door [eiseres] is gesteld en door het waterschap is betwist, draagt, wat daar verder ook van zij, evenmin de conclusie dat het waterschap daar onvoldoende onderhoud heeft verricht. Rechtbank Oost-Brabant 12-12-2018, ECLI:NL:RBOBR:2018:6123&lt;/p&gt;&lt;h4&gt;PAS&lt;/h4&gt;&lt;p&gt;De uitspraak van het EU-Hof inzake de programmatische aanpak stikstof is in JB 2018/198 geannoteerd door R.H.W. Frins. Zijn conclusie: Resumerend kan worden gesteld dat het Hof een programmatische aanpak à la het PAS verenigbaar acht met art. 6 lid 3 Hrl. De passende beoordeling waar het betreffende programma op is gestoeld moet dan wel voldoen aan de strikte eisen die daaraan blijkens de jurisprudentie van het Hof worden gesteld. Deze opgave moet zeker niet worden onderschat. Gelet op het landelijke en omvattende karakter van het PAS moeten de mogelijke gevolgen voor de Natura 2000-gebieden van héél veel activiteiten cumulatief worden beoordeeld. En moet dus wetenschappelijk zeker zijn dat die bulk aan stikstofemissie en -depositie nergens tot een aantasting van de natuurlijke kenmerken van de Natura 2000-gebieden zal leiden. Het is nu aan de Afdeling om te beoordelen of de passende beoordeling die ten grondslag ligt aan het PAS voldoet aan voornoemde strikte eisen. In dit verband zij erop gewezen dat de Afdeling op 14 februari 2019 een zitting houdt. Als het enigszins mee zit doet de Afdeling medio 2019 uitspraak in de zaken die tot onderhavig arrest hebben geleid. In de tussentijd kan in beginsel gewoon gebruik blijven worden gemaakt van het PAS, mits aan een aantal voorwaarden wordt voldaan (zie hierover: &lt;span class="italic"&gt;Kamerstukken II&lt;/span&gt; 2018/19, 32670, nr. 141).&lt;/p&gt;&lt;h4&gt;Aanvullingswet natuur Omgevingswet&lt;/h4&gt;&lt;p&gt;Ook de Wet natuurbescherming zal worden opgenomen in de omgevingswet. Een wetsvoorstel ligt in de Tweede Kamer, gevorderd tot nr. 7 (Nota van wijziging). Een verslag van de stand van zaken met betrekking tot die Omgevingswet is te vinden in &lt;span class="italic"&gt;Kamerstukken II&lt;/span&gt; 2018/19, 33118, nr. 115. Alles ligt op koers.&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge landbouwer&lt;/h4&gt;&lt;p&gt;Appellante beroept zich op de tekst van art. 5, tweede lid, onder a van de Beleidsregel zoals deze gold ten tijde van het nemen van het bestreden besluit. Ingevolge die versie is de blokkerende zeggenschap – kort gezegd – uiterlijk op 15 mei van het eerste jaar waarin hij als jonge landbouwer een aanvraag indient verkregen en staat geregistreerd in het Handelsregister. De juistheid van de registratie kan desgevraagd worden aangetoond door het overleggen van de statuten van de rechtspersoon, ingeval van een besloten vennootschap. Anders dan waarvan appellante uitgaat, kan deze versie van de bewijsregel van art. 5, tweede lid, onder a, van de Beleidsregel niet zo worden gelezen dat zij blokkerende zeggenschap ook op een andere wijze kan aantonen. Volgens die versie wordt blokkerende zeggenschap immers beoordeeld op basis van de registratie in het handelsregister en dient de juistheid van de registratie te kunnen worden aangetoond met de statuten van de rechtspersoon en niet met de notulen. CBB 18-12-2018, ECLI:NL:CBB:2018:673; zie ook ECLI:NL:CBB:2018:672&lt;/p&gt;&lt;h2&gt;Marktordening&lt;/h2&gt;&lt;h4&gt;Randvoorwaardenkorting&lt;/h4&gt;&lt;p&gt;Op grond van art. 39, eerste lid, van Verordening (EG) nr. 640/2014 dient verweerder in het geval de geconstateerde niet-naleving het gevolg is van nalatigheid een korting vast te stellen van in beginsel 3%. Verweerder kan op basis van het evaluatiegedeelte van het controleverslag, aan de hand van de criteria herhaling, ernst, omvang en permanent karakter besluiten om – voor zover van belang – deze verlaging te matigen tot 1% of te verhogen tot 5%. In het controleverslag is niet geadviseerd af te wijken. Hetgeen appellante heeft aangevoerd, biedt naar het oordeel van het College, gelet op de omvang van in totaal 369 beschadigde oormerken, ook geen grond voor het oordeel dat verweerder de opgelegde korting had behoren te matigen tot 1%. Verweerder was dan ook gehouden een randvoorwaardenkorting van 3% toe te passen. CBB 18-12-2018, ECLI: NL: CBB: 2018: 677&lt;/p&gt;&lt;h4&gt;Vergroening&lt;/h4&gt;&lt;p&gt;Ecologisch aandachtsgebied, vanggewassen niet tien weken op percelen laten staan; teledetectierapport; satellietbeelden, geen tegenbewijs, geen fysieke veldinspectie. CBB 18-12-2018, ECLI: NL: CBB: 2018: 674&lt;/p&gt;&lt;h4&gt;Actieve landbouwer&lt;/h4&gt;&lt;p&gt;Naar het oordeel van het College heeft verweerder in het bestreden besluit onvoldoende gemotiveerd waarom hij ondanks de indiening hangende bezwaar van een accountantsverklaring door appellant zijn bezwaar tegen de overdracht van betalingsrechten aan appellant handhaaft. Zoals verweerder zelf opmerkt (zie onder 6.3 hiervoor), kan een melding ‘overdragen betalingsrechten’ het gehele jaar bij verweerder worden gedaan zonder dat daarbij nadere bewijsstukken worden verlangd. Gelet hierop heeft verweerder ten onrechte in zijn bezwaar tegen de overdracht betalingsrechten volhard zonder de door appellant in de bezwaarfase ingediende accountantsverklaring te beoordelen. Verweerder zal deze accountantsverklaring alsnog dienen te beoordelen en vervolgens dienen te beslissen of hij zijn bezwaar tegen de overdracht handhaaft. Het voorgaande brengt mee dat verweerder onvoldoende onderzoek heeft gedaan naar de vraag of appellant op het moment van het sluiten van de overeenkomst houdende de overdracht van betalingsrechten op 25 april 2016 als actieve landbouwer kon worden aangemerkt. In zoverre berust het bestreden besluit niet op een deugdelijke motivering. Met betrekking tot de vraag of appellant in aanmerking komt voor uitbetaling van de door hem in zijn Gecombineerde opgave 2016 opgegeven betalingsrechten, overweegt het College als volgt. Indien verweerder na beoordeling van de door appellant ingediende accountantsverklaring concludeert dat appellant voor het subsidiejaar 2016 kan worden aangemerkt als actieve landbouwer, zodat verweerder zijn bezwaar tegen de overdracht niet langer handhaaft, valt zonder nadere toelichting, die ontbreekt, niet in te zien waarom appellant in het kader van de aanvraag om uitbetaling van betalingsrechten op 15 mei 2016 niet als een actieve landbouwer zou kunnen worden beschouwd. Het bestreden besluit is ook op dit onderdeel niet deugdelijk gemotiveerd. CBB 08-01-2019, ECLI: NL: CBB: 2019: 8&lt;/p&gt;&lt;p&gt;Melding overdracht betalingsrechten en verzoek om uitbetaling betalingsrechten 2016. Actieve landbouwer. Landbouw als hoofdactiviteit. Inschrijving in handelsregister in bezwaarfase gewijzigd. CBB 08-01-2019, ECLI: NL: CBB: 2019: 10&lt;/p&gt;&lt;p&gt;Vast staat dat appellante ten tijde van de ‘Melding overdragen betalingsrechten’ op 21 maart 2017 met de activiteit ‘Vervaardiging van frisdranken; productie van mineraalwater en overig gebotteld water’ met SBI-code 1107 als hoofdactiviteit stond ingeschreven in het handelsregister van de KvK. Naar het oordeel van het College kan deze activiteit niet als landbouwactiviteit worden aangemerkt. Als hoofdactiviteit van de onderneming van appellante stond ten tijde van de melding dan ook geen landbouwactiviteit geregistreerd in het handelsregister van de KvK. Voor zover, zoals appellante heeft gesteld, de druiventeelt en de verbouw van voedergewassen zeer intensief en de belangrijkste basis voor haar bedrijf zijn, kan dat hieraan niet afdoen, omdat de inschrijving in het handelsregister bepalend is. Dat appellante haar inschrijving in het handelsregister op 21 augustus 2017 heeft gewijzigd in ‘Druiventeelt’ met SBI-code 0121 als hoofdactiviteit, kan evenmin aan het voorgaande afdoen, omdat dit niet tot gevolg heeft dat appellante daadwerkelijk ten tijde van de melding overdracht stond ingeschreven met een landbouwactiviteit als hoofdactiviteit. CBB 08-01-2019, ECLI: NL: CBB: 2019: 13&lt;/p&gt;&lt;h4&gt;Korting&lt;/h4&gt;&lt;p&gt;Zoals verweerder in zijn verweerschrift terecht heeft uiteengezet staat het besluit van 2 mei 2017, waarbij aan appellante betalingsrechten zijn toegewezen in rechte vast, zodat verweerder in het bestreden besluit voor de uitbetaling terecht is uitgegaan van dit aantal betalingsrechten. In de Gecombineerde opgave 2016 heeft appellante deze betalingsrechten geactiveerd en een totale oppervlakte van 242,94 ha opgegeven. Appellante komt in beroep niet op tegen de door verweerder bij het bestreden besluit vastgestelde oppervlakte. Gelet hierop heeft verweerder in het bestreden besluit terecht uiteengezet dat het verschil tussen de door appellante opgegeven oppervlakte en de door verweerder geconstateerde oppervlakte meer is dan 3%, zodat verweerder op grond van art. 19bis, eerste lid, van Gedelegeerde Verordening (EU) nr. 640/2014 van de Commissie van 11 maart 2014 tot aanvulling van Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem en de voorwaarden voor weigering of intrekking van betalingen en voor administratieve sancties in het kader van rechtstreekse betalingen, plattelandsontwikkelingsbijstand en randvoorwaarden (Verordening 640/2014) gehouden was een korting toe te passen door de steun te berekenen op basis van de geconstateerde oppervlakte verminderd met anderhalf maal het verschil tussen de aangegeven en de geconstateerde oppervlakte (zie de uitspraak van het College van 17 juli 2018, ECLI:NL:CBB:2018:358). CBB 08-01-2019, ECLI: NL: CBB: 2019: 9&lt;/p&gt;&lt;h4&gt;Landbouwgrond&lt;/h4&gt;&lt;p&gt;Wat betreft perceel 81 is het College met verweerder van oordeel dat dit perceel niet kan worden aangemerkt als landbouwgrond en dat verweerder dit perceel om die reden terecht heeft afgekeurd. Op basis van de door verweerder overgelegde luchtfoto’s van dit perceel moet met verweerder worden vastgesteld dat de kleur en structuur van de gewassen op dit perceel afwijkend is van de kleur en structuur van ernaast gelegen grasland. Het College ziet geen aanleiding voor twijfel aan de conclusie van verweerder dat sprake is van verruiging en dat die dusdanig is dat geen sprake is van landbouwgrond. Wat betreft perceel 82 is het College van oordeel dat geen grond bestaat voor de conclusie dat verweerder de oppervlakte van dit perceel onjuist heeft vastgesteld. Op basis van de door verweerder overgelegde luchtfoto’s van dit perceel moet met verweerder worden vastgesteld dat appellante een deel van een parkeerplaats en een poel heeft ingetekend en dat het een noch het ander kan worden aangemerkt als landbouwgrond. Voorts moet op basis van die foto’s met verweerder worden vastgesteld dat de kleur en structuur van de gewassen op een gedeelte van dit perceel afwijkend is van de kleur en structuur van ernaast gelegen grasland. Dat die kleurverschillen het gevolg zijn van hoogteverschillen heeft appellante niet aannemelijk gemaakt. Het College ziet geen aanleiding voor twijfel aan de conclusie van verweerder dat op dat gedeelte van het perceel sprake is van verruiging en dat die dusdanig is dat geen sprake is van landbouwgrond. CBB 08-01-2019, ECLI:NL:CBB:2019:11&lt;/p&gt;&lt;h2&gt;Producten&lt;/h2&gt;&lt;h4&gt;Bio&lt;/h4&gt;&lt;p&gt;Landbouwkwaliteitswet. Tuchtrecht. Verordening (EG) nr. 834/2007 van de Raad van 28 juni 2007 inzake de biologische productie en de etikettering van biologische producten. Afzetten van eieren als bio-eieren zonder geldig SkaI-certificaat. CBB 18-12-2018, ECLI: NL: CBB: 2018: 676&lt;/p&gt;&lt;p&gt;Opschorting van het bio-certificaat voor de duur van twee maanden. - Artikel 14, eerste lid, onder b), onder iii), van de Verordening (EG) nr. 834/2007 van de Raad van 28 juni 2007 inzake de biologische productie en de etikettering van biologische producten - Artikel 14, tweede lid, van Verordening (EG) nr. 889/2008 van de Commissie van 5 september 2008 tot vaststelling van bepalingen ter uitvoering van Verordening (EG) nr. 834/2007 van de Raad inzake de biologische productie en de etikettering van biologische producten, wat de biologische productie, de etikettering en de controle betreft. CBB 18-12-2018, ECLI: NL: CBB: 2018: 675&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;Er is een overleg geweest tussen de minister en de groep ‘Innovatief uit de Knel’. Daarbij ging het onder meer over de interpretatie van de staatssteunbeschikking inzake het fosfaatrechtenstelsel. Ook heeft de minister een aantal vragen beantwoord (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 33037, nr. 347). Op 9 januari zijn door het CBB uitspraken gedaan over zeven knelgevallen:&lt;/p&gt;&lt;p&gt;Geen inbreuk op art. 1 van het EP aangenomen. Het bedrijf van appellante is vanaf 2013 fors gegroeid, van circa 197 melkkoeien en jongvee gemiddeld in 2013 naar in totaal 332 melkkoeien en jongvee op de peildatum in 2015. Een deel van de groei was dus al gerealiseerd en voor die aanwas zijn ook rechten verleend. Verweerder heeft gemotiveerd geopperd dat een deel van het huidige bedrijf kan worden afgestoten of verkleind. Daarbij neemt het College in aanmerking dat de waarde van de voor die aanwas toegekende (extra) rechten een (groot) deel van het (mogelijke) verlies kan opvangen. Dat verkleining of afstoot daarom niet wenselijk wordt geacht vanwege de door appellante gewenst toekomstige opvolging door (een van) de zoons, is wellicht begrijpelijk, maar voor de beoordeling of sprake is van een onevenredige last is de situatie van de door de regulering getroffen melkveehouder zelf maatgevend en niet de positie van mogelijke opvolgers in het bedrijf. CBB 09-01-2019, ECLI: NL: CBB: 2019: 1&lt;/p&gt;&lt;p&gt;Fosfaatrechten; startersregeling exceptieve toets, beoordeling van beroep op art. 1 van het EP. Voorwaarde van art. 72, zesde lid, van het Uitvoeringsbesluit hoeft niet buiten toepassing te blijven. Van een willekeurige voorwaarde, of strijd met het gelijkheidsbeginsel, is naar het oordeel van het College geen sprake. Geen inbreuk op art. 1 van het EP aangenomen. Het College is van oordeel dat in dit geval de financiële gevolgen van de invoer van het fosfaatrechtenstelsel op grond van ondernemersrisico voor appellanten moeten blijven. Ten tijde van het sluiten van de overeenkomst tot aankoop van het melkveebedrijf, in april 2015, was daarbij genoegzaam bekend dat in 2014 de melkveeveestapel fors was toegenomen en het, sectorale, fosfaatplafond nagenoeg was bereikt, terwijl de melkveestapel in 2015 verder groeide. Van een professionele ondernemer mag verwacht worden dat deze zich op de hoogte stelt van deze gegevens. Appellanten konden dan ook in redelijkheid niet verwachten dat er geen nadere productiebeperkende en mogelijk kostbare maatregelen zouden worden ingevoerd. Desondanks zijn appellanten zeer grote investeringen aangegaan voor een zeer omvangrijk melkveebedrijf. De hoge lasten en het feit dat aan het bedrijf geen fosfaatrecht is toegekend maken het aannemelijk dat appellanten in een zeer moeilijke situatie zullen komen te verkeren en wellicht enkel de mogelijkheid rest om, delen van, het bedrijf en de bijbehorende grond te verkopen, met mogelijk verlies, maar in deze omstandigheden ziet het College geen aanleiding te oordelen dat van een individuele onevenredige last sprake is. Van overige bijzondere omstandigheden om reden waarvan de situatie van appellanten strijd oplevert met art. 1 van het EP is het College niet gebleken. CBB 09-01-2019, ECLI: NL: CBB: 2019: 2&lt;/p&gt;&lt;p&gt;Geen inbreuk op art. 1 van het EP aangenomen. Niet aannemelijk is gemaakt dat de door appellant beoogde omvang van het bedrijf om bedrijfseconomische redenen noodzakelijk was. Verweerder heeft er naar het oordeel van het College in dit geval terecht op gewezen dat appellant een groot risico heeft genomen door fors te willen uitbreiden en, in weerwil van de ook voor appellant geldende voorzienbaarheid van maatregelen om de mestproductie te beperken, vast te houden aan de geplande forse uitbreiding. Daarbij neemt het College in aanmerking dat appellant al een lopend bedrijf had en 12.321 kg fosfaatrecht aan appellant is toegekend op basis van in totaal 414 stuks melkkoeien en jongvee. CBB 09-01-2019, ECLI: NL: CBB: 2019: 3&lt;/p&gt;&lt;p&gt;Beoordeling van beroep op knelgevallenregeling ingevolge art. 23, zesde lid, van de Msw en beroep op art. 1 van het EP. Beroep op de knelgevallenregeling slaagt niet. Het fosfaatrecht van appellante was op de peildatum, 2 juli 2015, niet minimaal vijf procent lager dan daarvoor gebruikelijk. De tekst van art. 23, zesde lid, dwingt niet tot de conclusie dat verweerder bij de beoordeling rekening moet houden met op de peildatum door ziekte (deels) nog niet gerealiseerde uitbreidingsplannen van appellante. Geen inbreuk op art. 1 van het EP aangenomen. Appellante heeft niet aannemelijk gemaakt dat de beëindiging van haar melkveebedrijf het gevolg is van het fosfaatrechtenstelsel. CBB 09-01-2019, ECLI: NL: CBB: 2019: 4&lt;/p&gt;&lt;p&gt;Anders dan appellante heeft aangevoerd, vormt de generieke korting van 8,3% op zichzelf geen onevenredige last. Het bepaalde in art. 70a, derde lid, van het Uitvoeringsbesluit betekent niet dat de korting voor niet grondgebonden bedrijven in het kader van het fosfaatrechtenstelsel buiten toepassing zou moeten blijven ten aanzien van appellante. Al aangenomen het door het appellante gestelde causale verband tussen het fosfaatrechtenstelsel en het door haar geprognosticeerde negatieve resultaat voor de komende jaren, komt het College tot het oordeel dat in dit geval geen sprake is van het bestaan van een individuele disproportionele last. Het gaat blijkbaar om een keuze voor gefaseerde groei. In een dergelijk geval, en nu niet is gebleken van bijzondere omstandigheden die zouden moeten leiden tot een ander oordeel, is er geen grond om, in weerwil van de ook voor appellante geldende voorzienbaarheid van maatregelen om de mestproductie te beperken, te concluderen tot een schending van art. 1 van het EP. CBB 09-01-2019, ECLI: NL: CBB: 2019: 6&lt;/p&gt;&lt;p&gt;Geen inbreuk op art. 1 van het EP aangenomen. Vast staat dat appellante op de peildatum 2 juli 2015 niet beschikte over de vereiste NB-vergunning voor het beoogde aantal melkkoeien en jongvee. Het College is van oordeel dat in gevallen als de onderhavige, waarin op de peildatum nog niet over alle voor het rechtsgeldig functioneren van de uitbreiding benodigde vergunningen wordt beschikt en op het verkrijgen van een of meer van die vergunningen is vooruitgelopen met het doen van al dan niet omkeerbare investeringsbeslissingen, in beginsel geen ruimte is om aan te nemen dat sprake is van een schending van art. 1 van het EP. Dat er in het geval van appellante sprake is van bijzondere omstandigheden op grond waarvan in dit geval niettemin anders zou moeten worden geoordeeld, is niet gebleken. CBB 09-01-2019, ECLI: NL: CBB: 2019: 7&lt;/p&gt;&lt;p&gt;Tenslotte nog een uitspraak waarin het beroep gegrond wordt verklaard: Inbreuk op art. 1 van het EP aangenomen. Aangenomen wordt dat appellant ten gevolge van het fosfaatrechtenstelsel een zware financiële last ondervindt. Het gaat om een omschakeling van de varkenstak van het bedrijf naar uitbreiding van de melkveetak, mede ingegeven door het overlijden van de echtgenote van appellant. Deze keuze is begrijpelijk. In het kader van art. 1 van het EP is niet zonder betekenis dat geen voorziening is getroffen voor het omzetten van varkensrechten in fosfaatrechten. Het betrof een in bedrijfseconomische zin beperkte uitbreiding. In het licht van deze omstandigheden mag appellant de voorzienbaarheid van het fosfaatrechtenstelsel niet ten volle worden tegengeworpen. CBB 09-01-2019, ECLI: NL: CBB: 2019: 5&lt;/p&gt;&lt;h4&gt;Emissiearm&lt;/h4&gt;&lt;p&gt;Het sleepvoetverbod op grasland gelegen op klei- en veengronden gaat per 1 januari 2019 in. Twee  alternatieven worden ook nog opgenomen in een ministeriële regeling zodat deze in 2019 kunnen worden toegepast voor aanwending van drijfmest of vloeibaar zuiveringsslib op grasland op klei en veen: sleepvoet met met water verdunde mest en de pulse-trackbemester (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 33037, nr. 346)&lt;/p&gt;&lt;h4&gt;Nitraatrichtlijn&lt;/h4&gt;&lt;p&gt;In het zesde actieprogramma zijn de maatregelen beschreven die Nederland gedurende de looptijd van het zesde actieprogramma zal nemen om onder andere de nitraatuitspoeling uit landbouwgrond naar het grond- en oppervlaktewater in Nederland te verminderen. Het betreft voorschriften over de wijze van aanwenden van meststoffen om gewassen van nutriënten te voorzien, alsmede over handelingen op of in de bodem die kunnen leiden tot veranderingen in de uit- of afspoeling van nutriënten. Ter implementatie van een aantal onderdelen uit het zesde actieprogramma zijn tevens het Besluit gebruik meststoffen en het Uitvoeringsbesluit Meststoffenwet gewijzigd met ingang van 1 januari 2019. &lt;span class="italic"&gt;Stcrt.&lt;/span&gt;&lt;span class="unknown"&gt; &lt;/span&gt;2018, nr. 70802.&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;Het cassatieberoep van de biologische melkveehouders inzake de Regeling fosfaatreductieplan 2017 is verworpen, zonder nadere motivering (art. 81, lid 1 RO). HR 21-12-2018, ECLI: NL: HR: 2018: 2374&lt;/p&gt;&lt;h4&gt;Boete Meststoffenwet&lt;/h4&gt;&lt;p&gt;Hoewel het betoog van appellante dat de norm neergelegd in art. 14 van de Msw strijdigheid oplevert met de onschuldpresumptie, naar hiervoor onder 5.3 is overwogen, op zichzelf bezien niet slaagt, geeft dit betoog, nu appellante daarmee mede de stelling verdedigt dat het hanteren van geheime marges ontoelaatbaar is, wel aanleiding tot het oordeel dat hier degene ten aanzien van wie het opleggen van een boete wordt voorgenomen, reeds in het kader van dat voornemen op de hoogte moet worden gesteld van de inhoud van die marges. De verdachte veehouder heeft naar het oordeel van het College dan nog voordat daadwerkelijk een boete wordt opgelegd een redelijke mogelijkheid om zich tegen het aan de niet-sluitende boekhouding (na correctie met marges) ontleende bewijsvermoeden te verweren door de feiten te betwisten die eraan ten grondslag zijn gelegd (de accuratesse van de forfaits, schattingen en monsterneming en analyse (bijvoorbeeld door het vragen van heranalyse of het doen uitvoeren van een contra-expertise)) en/of andere feiten te stellen - en bij betwisting aannemelijk te maken - die redelijke twijfel wekken aan de juistheid van het vermoeden dat een overtreding van art. 14 van de Msw is begaan die een, eventueel, waarneembaar gevolg van onregelmatige afvoer of excessief uitrijden weerspiegelt. Het College verwijst hiertoe allereerst naar hetgeen hiervoor onder 5.1.1 tot en met 5.1.13 is overwogen. Daaruit vloeit voort dat niet is uitgesloten dat in geval van het niet sluiten van de mestboekhouding de betrokken veehouder – mogelijk geheel ten onrechte – de verdenking op zich laadt dat hij zich aan onregelmatigheden heeft schuldig gemaakt. Het College verwijst voorts naar de bedenkingen die de raadsheer advocaat-generaal heeft geuit met betrekking tot de onschuldpresumptie (zie zijn beantwoording van vraag 5 in de conclusie onder 10.5). Het College is van oordeel dat het in het kader van het voornemen openbaar zijn van de marges in deze omstandigheden zo fundamenteel van aard is, dat de afwezigheid van die openbaarheid niet meer kan worden hersteld in een later stadium van de procedure (bezwaar, beroep, hoger beroep), in gevallen waarin naar aanleiding van het voornemen of in bezwaar, beroep of hoger beroep een betoog van de veehouder voorligt waarmee deze de juistheid van de aan de boete ten grondslag gelegde vaststelling van de hoeveelheid stikstof en fosfaat in de mest bestrijdt. Het in de vorige zin overwogene geldt dus ook indien de voornemen-, bezwaar of (hoger)beroepsprocedure reeds aanhangig is op de dag van deze uitspraak, en ook indien de veehouder bedoeld betoog voor het eerst na deze uitspraak voert. Voor zover verweerder ook in deze zaak, mutatis mutandis, het verweer heeft opgeworpen dat de door hem gehanteerde marges niet zien op het wegnemen van onzekerheid die uit de norm zelf zou voortvloeien maar op het bewijs van de naleving van, hier, de art. 7 en 8 van de Msw, kan hem dat ook hier niet baten, reeds omdat de afwezigheid (in het kader van het voornemen tot het opleggen van een boete) van inzicht in de omvang en toepassing van deze marges, hoe ook bedoeld, betrokkene de kans ontneemt om de ter zake aangevoerde gronden toereikend en nog voordat het tot een daadwerkelijke boeteoplegging komt, te toetsen. Het voorgaande brengt mee dat de rechtbank, nu appellante niet reeds in het kader van het voornemen tot het opleggen van de boete op de hoogte is gesteld van de inhoud van de marges, de opgelegde boete ten onrechte in stand heeft gelaten. Beroep gegrond. CBB 18-12-2018, ECLI:NL:CBB:2018:652; zie ook ECLI:NL:CBB:2018:653, ECLI:NL:CBB:2018:654&lt;/p&gt;&lt;h4&gt;Uitvoeringsregeling gebruik meststoffen&lt;/h4&gt;&lt;p&gt;Dit besluit is gewijzigd in verband met het stellen van voorschriften betreffende methoden om de ammoniakemissie te beperken en deze emissiebeperking te controleren bij het aanwenden van dierlijke meststoffen of zuiveringsslib. &lt;span class="italic"&gt;Stcrt.&lt;/span&gt; 2018, nr. 70808&lt;/p&gt;&lt;h4&gt;Grond – gebruiksnormen&lt;/h4&gt;&lt;p&gt;Blijkens het rapport over de situatie in het jaar 2011 zijn de percelen 17 tot en met 21 een waterkerende voormalige zeedijk. De inspecteur heeft op 31 juli 2012 geconstateerd dat er circa 150 schapen liepen op een gedeelte van de percelen 18 en 19. De dijken waren gemaaid, waarbij het maaisel niet was geoogst. Naast het perceel waren [naam 6] en zijn vrouw bezig uitgebroken schapen terug te leiden. De verhuurder verklaarde dat hij de schapen samen met zijn vrouw verzorgde. Hij maaide de percelen en bracht dat in rekening bij appellanten, met wie hij een gebruiksovereenkomst voor de grond had afgesloten. Hij wist niet wat voor activiteiten appellanten op de dijk verrichtten. De inspecteur constateerde verder dat het grasbestand zodanig was dat dit weinig werd bemest, anders dan door de schapen. Een medewerker van het Waterschap Hollandsche Delta verklaarde aan de inspecteur dat het Waterschap de gronden uitsluitend had verpacht aan de verhuurder, waarbij gebruikgeving aan een ander niet was toegestaan. Dit blijkt ook uit art. 7 van de pachtovereenkomst. Aan de hand van de pachtovereenkomst constateerde de inspecteur dat de grond in de pachtovereenkomst globaal overeenkwam met de percelen 17 tot en met 21 van het bedrijf van appellanten. Geen feitelijke beschikkingsmacht. CBB 08-01-2019, ECLI:NL:CBB:2019:14&lt;/p&gt;</content><legacyfootnotes/><footnotes><footnote/></footnotes><auteurs/><published>2019-02-04 15:03:59</published><modified>2019-02-04 15:46:53</modified><editiondate>2019-02-04</editiondate><htmlpath>https://denhollander.info/artikel/15354</htmlpath></article>
</articles></edition>
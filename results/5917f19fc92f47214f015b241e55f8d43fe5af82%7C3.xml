<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2008</searchword><id>7586</id><udhid>UDH:TvAR/7586</udhid><titel>Govaert-Walrave/Pauwels (TvAR 2008/5474)</titel><searchwords><searchword>TvAR 11/2008</searchword><searchword>TvAR 2008/5474</searchword><searchword>UDH:TvAR/7586</searchword></searchwords><attachments><attachment><name>TAR2008_11Rechtspraak_5474.pdf</name><extention>pdf</extention><url>https://denhollander.info/download/7068/ci</url></attachment></attachments><inleiding>Pacht. Verzoek verlenging pachtovereenkomst. Op het&#13;
gepachte rustende vruchtgebruik. Nederlands&#13;
internationaal privaatrecht. Toepasselijkheid Nederlandse&#13;
recht. Bevoegdheid gestanddoening van de pacht te&#13;
weigeren.</inleiding><content>5474&#13;
Gerechtshof Arnhem, sector civiel recht, 7 oktober 2008,&#13;
zaaknummer 200.002.970&#13;
(Govaert-Walrave/Pauwels)&#13;
(mrs. W.L. Valk, M.M. Olthof en M.F.J.N. van Osch en de&#13;
raden ing. L.L.M. de Lorijn en ir. H. Rogaar)&#13;
Pacht. Verzoek verlenging pachtovereenkomst. Op het&#13;
gepachte rustende vruchtgebruik. Nederlands&#13;
internationaal privaatrecht. Toepasselijkheid Nederlandse&#13;
recht. Bevoegdheid gestanddoening van de pacht te&#13;
weigeren.&#13;
[Pachtwet, art. 12, 36, 57; Burgerlijk Wetboek, art. 3:34,&#13;
3:171, 3:217, 7:399; Belgisch Burgerlijk Wetboek, art. 595&#13;
lid 2; Wet AB, art. 7; Wet conflictenrecht goederenrecht,&#13;
art. 2, EVO, art. 4]&#13;
In de onderhavige zaak is door appellante aan geïntimeerden&#13;
verpacht een in Nederland gelegen hoeve, bestaande uit&#13;
gebouwen, erf en akkerbouwland (hierna: ´het gepachte´).&#13;
Het gepachte is ten behoeve van (de rechtsvoorgangster&#13;
van) appellante bezwaard met een vruchtgebruik. Appellante&#13;
heeft het gepachte (met het daarop gevestigde vruchtgebruik)&#13;
door vererving in eigendom verworven. Op deze&#13;
vererving is het Belgische recht van toepassing. Het hof&#13;
buigt zich onder meer over de vraag of het Belgische- dan&#13;
wel het Nederlandse recht van toepassing is. Het laatste is&#13;
het geval, aldus het hof (r.o. 5.6):` Ingevolge het Nederlands&#13;
internationaal privaatrecht wordt de aard, de inhoud&#13;
en de omvang van een goederenrechtelijk recht met betrekking&#13;
tot een onroerende zaak, zoals het onderhavige vruchtgebruik&#13;
op de hoeve, alsmede de vraag wat de onderlinge&#13;
verhouding is tot de (bloot-)eigendom van de onroerende&#13;
zaak bepaald door de lex rei sitae, dus het Nederlandse&#13;
recht (voorheen art. 7 Wet AB, thans art. 2 lid 1 Wet conflictenrecht&#13;
goederenrecht). Ook op de pachtovereenkomst&#13;
zelf is naar Nederlands internationaal privaatrecht het Nederlandse&#13;
recht van toepassing (art. 4 lid 3 EVO). De omstandigheid&#13;
dat op de vererving van de nalatenschap het&#13;
Belgische recht van toepassing is, maakt dit niet anders,&#13;
omdat het eenheidsstelsel, waarvan het Haagse Erfrechtverdrag&#13;
1989 en de Wet conflictenrecht Erfopvolging uitgaat,&#13;
alleen erfrechtelijke kwesties omvat en zich niet uitstrekt tot&#13;
de goederenrechtelijke verhouding tussen vruchtgebruiker&#13;
en bloot-eigenaar die hier aan de orde is. Dat op het ontstaan&#13;
van het vruchtgebruik Belgisch recht van toepassing&#13;
is, maakt het vorenstaande niet anders. Het voorgaande betekent&#13;
dat art. 595 lid 2 van het Belgisch Burgerlijk Wetboek&#13;
niet van toepassing is.`&#13;
Beschikking van de pachtkamer inzake:&#13;
Anne Hélène Joseph Govaert-Walrave,&#13;
wonende te Westdorpe, gemeente Terneuzen,&#13;
appellante,&#13;
advocaat: mr. P.M. Wilmink,&#13;
tegen:&#13;
1. Antoine August Celine Pauwels, en&#13;
2. José Thea Maria Pauwels-de Winne,&#13;
beiden wonende te Sas van Gent, gemeente Terneuzen,&#13;
geïntimeerden,&#13;
advocaat: mr. F.J. Boom.&#13;
1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van de beschikkking van 6 februari 2008 die de&#13;
rechtbank Middelburg, sector kanton, locatie Terneuzen&#13;
heeft gegeven in de zaak tussen appellante (hierna aangeduid&#13;
als Govaert-Walrave) als één der verweerders (naast&#13;
R.J.H.A. Walrave) en geïntimeerden (hierna tezamen aangeduid&#13;
als Pauwels c.s. en ieder afzonderlijk als Pauwels en&#13;
Pauwels-de Winne) als verzoekers. Van die beschikking is&#13;
een fotokopie aan deze beschikking gehecht.&#13;
2. Het geding in hoger beroep&#13;
2.1. Bij op 6 maart 2008 ter griffie van het hof ingekomen&#13;
beroepschrift is Govaert-Walrave in hoger beroep gekomen&#13;
van genoemde beschikking. Zij heeft daarbij&#13;
vier grieven tegen die beschikking aangevoerd, enkele&#13;
producties overgelegd en het hof verzocht om de bestreden&#13;
beschikking te vernietigen en opnieuw recht&#13;
doende het verlengingsverzoek af te wijzen met veroordeling&#13;
van Pauwels c.s. in de kosten van de procedure.&#13;
2.2. Bij op 11 april 2008 ter griffie van het hof ingekomen&#13;
verweerschrift heeft Pauwels c.s. verweer gevoerd, bewijs&#13;
aangeboden en het hof verzocht bij uitvoerbaar&#13;
bij voorraad verklaarde beschikking de bestreden beschikking&#13;
te bekrachtigen zonodig onder verbetering&#13;
van de gronden en Govaert-Walrave te veroordelen in&#13;
de kosten van het hoger beroep.&#13;
2.3. Bij datzelfde verweerschrift heeft Pauwels c.s. incidenteel&#13;
hoger beroep ingesteld tegen de genoemde beschikking,&#13;
daartegen twee grieven aangevoerd en toegelicht,&#13;
bewijs aangeboden en het hof verzocht het&#13;
verlengingsverzoek niet-ontvankelijk te verklaren dan&#13;
wel de pachtovereenkomst met de wettelijke termijn&#13;
van zes jaren te verlengen met veroordeling van Govaert-&#13;
Walrave in de kosten van het incidenteel hoger beroep.&#13;
2.4. Op 1 september 2008 heeft de mondelinge behandeling&#13;
plaatsgevonden. Govaert-Walrave is in persoon&#13;
verschenen, bijgestaan door mr. M.W. Dieleman te&#13;
Middelburg. Ook Pauwels en Pauwels-de Winne zijn&#13;
in persoon verschenen, bijgestaan door mr. J.A. de&#13;
Waard, advocaat te Zierikzee. Bij die gelegenheid hebben&#13;
partijen aan het hof inlichtingen verstrekt en hebben&#13;
de advocaten de standpunten toegelicht, mr. De&#13;
Waard mede aan de hand van pleitnotities.&#13;
2.5. Vervolgens is de beschikking bepaald op heden.&#13;
3. De vaststaande feiten&#13;
3.1. Tussen partijen staan in hoger beroep als enerzijds gesteld&#13;
en anderzijds erkend dan wel niet of onvoldoende&#13;
weersproken en op grond van de in zoverre&#13;
Nr. 11 - november 2008 Tijdschrift voor AGRARISCH RECHT 470&#13;
5474 Rechtspraak&#13;
niet bestreden inhoud van overgelegde producties de&#13;
navolgende feiten vast:&#13;
3.2. Luc Walrave heeft bij schriftelijke pachtovereenkomst&#13;
van 9 oktober 1985 met ingang van 1 oktober 1985&#13;
voor de duur van twaalf jaren aan Pauwels een hofstede&#13;
verpacht, bestaande uit gebouwen en erf en akkerbouwland,&#13;
tezamen 13.34.55 ha, kadastraal aangeduid&#13;
als Gemeente Sas van Gent, sectie I, nummer&#13;
618. De overeenkomst is op 1 november 1985 goedgekeurd&#13;
door de grondkamer voor Zeeland.&#13;
3.3. Luc Walrave is overleden. Tot aan haar overlijden in&#13;
2005 was zijn weduwe, I.M.L. Walrave-de Splenter&#13;
vruchtgebruikster van het gepachte. Govaert-Walrave&#13;
en R.J.H.A. Walrave zijn gezamenlijk eigenaar van&#13;
het gepachte, ieder voor de onverdeelde helft.&#13;
3.4. Na 1997 is de pacht van rechtswege verlengd met zes&#13;
jaar tot 1 oktober 2003.&#13;
3.5. Op 5 oktober 2003 is tussen Walrave-de Splenter als&#13;
verpachtster en Pauwels en Pauwels-de Winne als&#13;
pachters een wijzigingsovereenkomst gesloten met betrekking&#13;
tot het gepachte, waarbij de pacht is verlengd&#13;
met twaalf jaar, dus tot en met 30 september&#13;
2015. De wijzigingsovereenkomst is goedgekeurd&#13;
door de Grondkamer Zuidwest op 19 december&#13;
2003.&#13;
3.6. Bij aangetekende brief van 13 augustus 2007 en deurwaardersexploot&#13;
van 16 augustus 2007 deelde Govaert-&#13;
Walrave aan Pauwels mee dat zij in verband met&#13;
het feit dat Pauwels de leeftijd van 65 jaar zal bereiken,&#13;
geen verlenging van de pacht wenst met zes jaren&#13;
vanaf 1 oktober 2009, maar instemt met een verlenging&#13;
tot het einde van het pachtjaar waarin Pauwels&#13;
65 wordt, derhalve tot 1 oktober 2013.&#13;
3.7. Bij verzoekschrift van 27 augustus 2007 heeft Pauwels&#13;
c.s. aan de rechtbank Middelbrug, sector kanton, locatie&#13;
Terneuzen verzocht de pachtovereenkomst te&#13;
verlengen en daarbij primair verzocht hun verlengingsverzoek&#13;
niet-ontvankelijk te verklaren, dan wel&#13;
de pachtovereenkomst met de wettelijke termijn van&#13;
zes jaar te verlengen.&#13;
4. De mondelinge behandeling&#13;
Ter zitting van het hof is, zakelijk weergegeven, door Pauwels&#13;
verklaard dat de overeenkomst van 5 oktober 2003 is&#13;
opgesteld na afloop van de procedure tussen (onder anderen)&#13;
Govaert-Walrave en Pauwels in 2002/2003. De bedoeling&#13;
van die overeenkomst was om nieuwe procedures te&#13;
voorkomen. De overeenkomst is door Pauwels zelf opgesteld.&#13;
De reden om Pauwels-De Winne tot medepachter te&#13;
maken was dat Pauwels longkanker had. Dit verzoek is geen&#13;
punt van discussie geweest. De overeenkomst is naar Walrave-&#13;
De Splenter opgestuurd en ondertekend geretourneerd.&#13;
Mevrouw Pauwels-De Winne heeft, naar aanleiding van een&#13;
vraag van de voorzitter, verklaard dat zij direct na ontvangst&#13;
van de brief van 13 augustus 2007 van haar man heeft vernomen&#13;
dat Govaert-Walrave de pacht niet wilde verlengen.&#13;
5. De motivering van de beslissing in hoger beroep&#13;
Het principaal appel&#13;
5.1. Grief I is gericht tegen het oordeel van de pachtkamer&#13;
dat Pauwels c.s. zich kan beroepen op de wijzigingsovereenkomst&#13;
van 5 oktober 2003. Govaert-Walrave&#13;
stelt daartoe dat deze overeenkomst vernietigbaar is&#13;
op grond van het bepaalde van art. 3:34 lid 2 BW.&#13;
5.2. De grief faalt, omdat Govaert-Walrave onvoldoende&#13;
heeft toegelicht dat de geestvermogens van Walrave-&#13;
De Splenter waren gestoord, zodanig dat zij niet in&#13;
staat was haar belangen behoorlijk te behartigen.&#13;
Zowel in een schriftelijke verklaring van 5 juli 2002 als&#13;
tijdens de hiervoor genoemde mondelinge behandeling&#13;
op 4 december 2002 heeft Walrave-De Splenter&#13;
verklaard dat zij wenste dat Pauwels het land bleef&#13;
pachten. De door Govaert-Walrave overgelegde brief&#13;
van de toenmalige advocaat van Walrave-De Splenter&#13;
van 12 december 2002 kan niet tot een ander oordeel&#13;
leiden, omdat daaruit blijkt dat Govaert-Walrave zich&#13;
destijds op het standpunt stelde dat haar moeder in&#13;
maart 2001 nog welbewust een overeenkomst kon afsluiten.&#13;
Govaert-Walrave heeft verder geen bewijs aangeboden.&#13;
De voorliggende bewijsmiddelen leiden niet&#13;
tot de conclusie dat Walrave-De Splenter ten tijde van&#13;
het sluiten van de wijzigingsovereenkomst niet in staat&#13;
was haar belangen behoorlijk te behartigen.&#13;
5.3. In grief II beroept Govaert-Walrave zich op nietigheid&#13;
van de wijzigingsovereenkomst op grond van art. 57&#13;
juncto 36 van de Pachtwet, omdat daarin wordt afgeweken&#13;
van de dwingend voorgeschreven regel dat de&#13;
pachtovereenkomst wordt verlengd met een periode&#13;
van zes jaren.&#13;
5.4. De grief faalt op verschillende gronden. In de eerste&#13;
plaats blijkt uit art. 12 lid 2 Pw dat een langere duur&#13;
dat de wettelijke duur steeds is toegestaan, mits een&#13;
bepaalde datum voor beëindiging is vastgesteld, aan&#13;
welke voorwaarde in de wijzigingsovereenkomst is&#13;
voldaan. Uit deze bepaling volgt dat het niet de bedoeling&#13;
van de wetgever is geweest om de wettelijke&#13;
periode van zes jaren dwingend voor te schrijven. In&#13;
de tweede plaats geldt het volgende. Indien de regeling&#13;
van art. 36 Pw al als dwingend moet worden beschouwd,&#13;
moet worden aangenomen dat de wetgever&#13;
met de vastlegging van een wettelijke duur beoogt de&#13;
pachter bescherming te bieden. Die ratio brengt mee&#13;
dat afwijkingen ten nadele van de pachter wel, maar&#13;
afwijkingen in zijn voordeel niet door nietigheid worden&#13;
getroffen (aldus thans uitdrukkelijk art. 7:399&#13;
BW, dat volgens de toelichting en volgens de heersende&#13;
leer geen wijziging ten opzichte van het voorheen&#13;
geldende recht beoogt).&#13;
5.5. Grief III is gericht tegen de in de wijzigingsovereenkomst&#13;
opgenomen termijn van twaalf jaar. Govaert-&#13;
Walrave stelt zich in deze grief op het standpunt dat&#13;
op het vruchtgebruik het Belgische recht van toepassing&#13;
is en dat zij krachtens art. 595 lid 2 van het Belgisch&#13;
Burgerlijk Wetboek als hoofdgerechtigde slechts&#13;
aan de pachtovereenkomst is gebonden voor een periode&#13;
van negen jaar, dat wil zeggen tot 2012.&#13;
Nr. 11 - november 2008 Tijdschrift voor AGRARISCH RECHT 471&#13;
Rechtspraak 5474&#13;
5.6. Ingevolge het Nederlands internationaal privaatrecht&#13;
wordt de aard, de inhoud en de omvang van een goederenrechtelijk&#13;
recht met betrekking tot een onroerende&#13;
zaak, zoals het onderhavige vruchtgebruik op&#13;
de hoeve, alsmede de vraag wat de onderlinge verhouding&#13;
is tot de (bloot-)eigendom van de onroerende&#13;
zaak bepaald door de lex rei sitae, dus het Nederlandse&#13;
recht (voorheen art. 7 Wet AB, thans art. 2 lid&#13;
1 Wet conflictenrecht goederenrecht). Ook op de&#13;
pachtovereenkomst zelf is naar Nederlands internationaal&#13;
privaatrecht het Nederlandse recht van toepassing&#13;
(art. 4 lid 3 EVO). De omstandigheid dat op de&#13;
vererving van de nalatenschap het Belgische recht van&#13;
toepassing is, maakt dit niet anders, omdat het eenheidsstelsel,&#13;
waarvan het Haagse Erfrechtverdrag&#13;
1989 en de Wet conflictenrecht Erfopvolging uitgaat,&#13;
alleen erfrechtelijke kwesties omvat en zich niet uitstrekt&#13;
tot de goederenrechtelijke verhouding tussen&#13;
vruchtgebruiker en bloot-eigenaar die hier aan de&#13;
orde is. Dat op het ontstaan van het vruchtgebruik&#13;
Belgisch recht van toepassing is, maakt het vorenstaande&#13;
niet anders. Het voorgaande betekent dat art.&#13;
595 lid 2 van het Belgisch Burgerlijk Wetboek niet&#13;
van toepassing is. Daarmee faalt grief III.&#13;
5.7. Voor het geval Nederlands recht van toepassing is, betoogt&#13;
Govaert-Walrave in grief IV dat zij op grond&#13;
van art. 3:217 lid 3 BW de gestanddoening van de&#13;
pacht kan weigeren omdat deze is geschied op ongewone,&#13;
voor haar bezwarende voorwaarden, omdat een&#13;
verlengingsregeling is overeengekomen in strijd met&#13;
de wet, namelijk voor een periode van twaalf jaren.&#13;
5.8. Art. 3:217 lid 3 BW geeft de hoofdgerechtigde de bevoegdheid&#13;
om gestanddoening van de pacht te weigeren&#13;
voor zover die zonder zijn toestemming is geschied&#13;
en bovendien een te lange periode of ongewone,&#13;
bezwarende voorwaarden bevat. Het hof is van&#13;
oordeel dat daarvan in het onderhavige geval geen&#13;
sprake is. Wat betreft het element van de toestemming&#13;
geldt dat Pauwels c.s. in eerste aanleg (bijlage 6&#13;
bij het verzoekschrift) een schriftelijke verklaring van&#13;
R.J.H.A. Walrave, gedateerd 5 juli 2002, heeft overgelegd,&#13;
waarin staat dat hij (R.J.H.A. Walrave, de&#13;
mede-hoofdgerechtigde, naast Govaert-Walrave) het&#13;
besluit van Walrave-De Splenter steunt om de pacht&#13;
met twaalf jaar te verlengen. Wat het element van de&#13;
voorwaarden betreft acht het hof de onderhavige&#13;
overeenkomst niet ongewoon en bezwarend, omdat&#13;
een nieuwe pachtovereenkomst voor de onderhavige&#13;
hoeve blijkens de bepaling ook voor twaalf jaren gesloten&#13;
had mogen worden. Ten slotte blijkt uit de bepaling&#13;
dat één hoofdgerechtigde alleen bevoegd om&#13;
zonder haar medehoofdgerechtigde een procedure te&#13;
voeren waarin zij gestanddoening weigert indien die&#13;
procedure strekt ten behoeve van de gemeenschap&#13;
(art. 3:171 BW). Ook dat is, gezien het feit dat de andere&#13;
deelgenoot met de wijzigingsovereenkomst instemt,&#13;
onvoldoende komen vast te staan.&#13;
5.9. Het voorgaande leidt tot de slotsom dat de grieven&#13;
falen. Govaert-Walrave zal als in het ongelijk gestelde&#13;
partij worden veroordeeld in de kosten van het principaal&#13;
appel. In het incidenteel appel&#13;
5.10. Grief I is gericht tegen het oordeel van de pachtkamer&#13;
dat op deze zaak de Pachtwet van toepassing is.&#13;
5.11. Bij de beoordeling van deze grief heeft Pauwels c.s.&#13;
geen belang, omdat, gelet op hetgeen hiervoor in het&#13;
principaal appel is overwogen, de pachtovereenkomst&#13;
is verlengd tot en met 30 september 2015. Wat betreft&#13;
de door de overige grieven aan de orde gestelde&#13;
materie bestaat geen relevant verschil tussen de voor&#13;
1 september 2007 geldende Pachtwet en de thans geldende&#13;
regeling van de art. 7:317 e.v. BW. De vraag&#13;
welk recht volgens het overgangsrecht van toepassing&#13;
is, behoeft dan ook geen bespreking&#13;
5.12. In grief II keert Pauwels c.s. zich tegen het oordeel&#13;
van de pachtkamer dat Pauwels-De Winne geen partij&#13;
is geworden bij de pachtovereenkomst.&#13;
5.13. De pachtkamer heeft overwogen dat partijen er blijkens&#13;
de bewoordingen van de wijzigingsovereenkomst&#13;
vanuit gingen dat Pauwels-De Winne van de aanvang&#13;
af medepachter was, maar dat dit niet strookt met de&#13;
pachtovereenkomst van 9 oktober 1985 en dat de wijzigingsovereenkomst&#13;
geen bepaling bevat dat Pauwels-&#13;
De Winne toetreedt tot de bestaande pachtverhouding&#13;
waarin alleen Pauwels pachter was. Het hof verenigt&#13;
zich met deze overwegingen van de pachtkamer&#13;
en is met de pachtkamer van oordeel dat onvoldoende&#13;
is gebleken van een bedoeling van beide partijen bij&#13;
de wijzigingsovereenkomst om Pauwels-De Winne tot&#13;
medepachtster te maken. Daarbij komt dat Pauwels&#13;
tijdens de mondelinge behandeling heeft verklaard&#13;
dat hij de overeenkomst heeft opgesteld, zodat uit de&#13;
formulering niet kan worden afgeleid dat verpachtster,&#13;
Walrave-De Splenter de vermelding van de naam&#13;
van de echtgenote van Pauwels heeft opgevat als aanbod&#13;
om toe te treden tot de pachtovereenkomst en&#13;
dat aanbod vervolgens heeft aanvaard. Pauwels c.s.&#13;
heeft op dit punt ook geen – voldoende gespecificeerd&#13;
– bewijs aangeboden. De grief faalt dan ook op dit&#13;
punt.&#13;
5.14. Het voorgaande heeft tot gevolg dat Pauwels-De&#13;
Winne niet-ontvankelijk is in haar incidenteel hoger&#13;
beroep.&#13;
5.15. De grief is verder gericht tegen het oordeel van de&#13;
pachtkamer dat ieder van de medeverpachters zelfstandig&#13;
ten behoeve van de gemeenschap de kennisgeving&#13;
kan doen geen verlenging te wensen.&#13;
5.16. Het hof neemt met de pachtkamer tot uitgangspunt&#13;
dat iedere medeverpachter zelfstandig bevoegd is tot&#13;
het indienen van een verzoek ten behoeve van de gemeenschap&#13;
. Weliswaar heeft Pauwels c.s verklaringen&#13;
overgelegd waaruit blijkt dat de medeverpachter,&#13;
R.J.H.A. Walrave niet akkoord gaat met de opzegging&#13;
van de pacht, maar dat brengt op zichzelf nog niet&#13;
mede dat de aanzegging niet-verlenging niet strekt ten&#13;
behoeve van de gemeenschap. Nu Pauwels daartoe&#13;
geen andere feiten heeft gesteld en evenmin concreet&#13;
bewijs heeft aangeboden, moet het ervoor worden gehouden&#13;
dat Govaert-Walrave zelfstandig bevoegd is&#13;
Nr. 11 - november 2008 Tijdschrift voor AGRARISCH RECHT 472&#13;
5474 Rechtspraak&#13;
om een aanzegging niet-verlenging te doen. De grief&#13;
faalt dus ook op dit punt.&#13;
5.17. De slotsom luidt dat de grieven falen. Pauwels-De&#13;
Winne zal niet-ontvankelijk worden verklaard in het&#13;
incidenteel appel. Pauwels c.s. zal als de in het ongelijk&#13;
gestelde partij worden veroordeeld in de kosten&#13;
van het incidenteel appel. De beschikking zal worden&#13;
bevestigd.&#13;
6. De beslissing&#13;
Het hof, recht doende in hoger beroep:&#13;
bevestigt de beschikking van de rechtbank Middelburg, sector&#13;
kanton, locatie Terneuzen van 6 februari 2008;&#13;
veroordeelt Govaert-Walrave in de kosten van het principaal&#13;
appel, tot aan deze uitspraak aan de zijde van Pauwels&#13;
c.s. begroot op € 1.788,00 voor salaris overeenkomstig het&#13;
liquidatietarief en op € 254,00 voor griffierecht;&#13;
verklaart Pauwels-De Winne niet-ontvankelijk in het incidenteel&#13;
appel;&#13;
veroordeelt Pauwels c.s. in de kosten van het incidenteel&#13;
appel, tot aan deze uitspraak aan de zijde van Govaert-Walrave&#13;
begroot op € 894,00 voor salaris overeenkomstig het&#13;
liquidatietarief.&#13;
5475&#13;
Gerechtshof Arnhem, sector civiel recht, 14 oktober 2008,&#13;
zaaknummer 200.003.971 (Verhoef/Swellengrebel)&#13;
(mrs. W.L. Valk, A. Smeeïng-van Hees en J.K.B. van Daalen,&#13;
en de raden ing. L.L.M. de Lorijn en ir. H. Rogaar)&#13;
Pacht. Oud recht. Kennisgeving niet-verlenging. Verzoek&#13;
verlenging pachtovereenkomst. Bedrijfsvoering zoals een&#13;
goed pachter betaamt. Afweging naar billijkheid.&#13;
[Pachtwet, art. 9, 34, 36, 38, 39, 55; Burgerlijk Wetboek,&#13;
art. 7: 367, 7:368, 7:369, 7:370; Overgangswet Nieuw BW,&#13;
art. 74; Wetboek van Burgerlijk Rechtsvordering, art.&#13;
1019q]&#13;
Tussen (de rechtsvoorgangers van) partijen bestaat een lange&#13;
pachtrelatie. Voorafgaand aan de inwerkingtreding van het&#13;
nieuwe recht wordt door verpachters een kennisgeving van&#13;
niet-verlenging als bedoeld in art. 36, tweede lid, van de&#13;
Pachtwet uitgebracht en wordt door de pachter (tijdig) om&#13;
verlenging verzocht als bedoeld in art. 36, derde lid, van de&#13;
Pachtwet. Beoordeling naar oud recht. Kennisgeving van&#13;
niet-verlenging rechtsgeldig. Geen sprake van een bedrijfsvoering&#13;
in strijd met hetgeen een goed pachter betaamt in&#13;
de zin van art. 39 Pachtwet. Hierbij is volgens het hof tevens&#13;
van belang dat verpachters zelf ernstig in hun onderhoudsverplichting&#13;
tekortschieten. Een verpachter die zelf&#13;
het onderhoud van het gepachte verwaarloost, kan niet dezelfde&#13;
eisen aan de bedrijfsvoering van de pachter stellen als&#13;
de verpachter voor wie dat niet geldt. Verder geldt dat het&#13;
gepachte een oude hoeve betreft, met (veel) te weinig grond&#13;
om er een modern landbouwbedrijf te kunnen voeren. Ook&#13;
dat brengt volgens het hof mee dat redelijkerwijs aan de&#13;
bedrijfsvoering door pachter niet al te hoge eisen kunnen&#13;
worden gesteld (r.o. 4.11). Ook ter zake van de afweging&#13;
naar billijkheid als bedoeld in art. 38 Pachtwet weegt voor&#13;
het hof het belang van pachter bij een voortzetting van de&#13;
exploitatie van het gepachte het zwaarst (r.o. 4.15 t/m&#13;
4.18).&#13;
Beschikking van de pachtkamer inzake:&#13;
Rutgerus Johannes Gerardus Verhoef,&#13;
wonende te Achterveld, gemeente Barneveld,&#13;
appellant in het principaal beroep,&#13;
verweerder in het incidenteel beroep,&#13;
advocaat: mr. F.J. Boom,&#13;
tegen:&#13;
1. Henriëtte Elisabeth Swellengrebel,&#13;
wonende te Den Haag,&#13;
2. Maurits Adriaan Swellengrebel,&#13;
wonende te Den Haag,&#13;
geïntimeerden in het principaal beroep,&#13;
appellanten in het incidenteel beroep,&#13;
advocaat: mr. D.M.H.M. van Dijk.&#13;
1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van de beschikking van 27 februari 2008, die de&#13;
pachtkamer van de rechtbank Arnhem, sector kanton, locatie&#13;
Wageningen, tussen appellant in het principaal beroep&#13;
(hierna ook te noemen: Verhoef ) als verzoeker en geïntimeerden&#13;
in dat beroep (hierna ook te noemen: Swellengrebel&#13;
c.s.) als verweerders heeft gegeven. Van genoemde beschikking&#13;
is een fotokopie aan deze beschikking gehecht.&#13;
2. Het geding in hoger beroep&#13;
2.1. Verhoef is bij ter griffie van het hof op 27 maart 2008&#13;
binnengekomen beroepschrift tegen genoemde beschikking&#13;
in beroep gekomen. Daarbij heeft hij vijf&#13;
grieven tegen de bestreden beschikking opgeworpen,&#13;
heeft hij bewijs aangeboden, heeft hij een aantal&#13;
nieuwe producties in het geding gebracht en heeft hij&#13;
geconcludeerd dat het hof bij beschikking, voor zover&#13;
de wet zulks toelaat uitvoerbaar bij voorraad, het&#13;
hoger beroep gegrond zal verklaren, de bestreden beschikking&#13;
zal vernietigen en opnieuw recht doende:&#13;
primair: het verzoek tot verlenging niet-ontvankelijk&#13;
zal verklaren om reden dat de opzegging nietig is,&#13;
onder bepaling dat de pacht voor onbepaalde tijd&#13;
loopt;&#13;
althans subsidiair: het verzoek tot verlenging van de&#13;
pacht toe zal wijzen en de pacht met de wettelijke&#13;
duur zal verlengen, althans met een duur die het hof&#13;
vermeent te behoren;&#13;
primair en subsidiair: kosten rechtens.&#13;
2.2. Bij ter griffie van het hof op 6 mei 2008 binnengekomen&#13;
verweerschrift hebben Swellengrebel c.s. de grieven&#13;
bestreden, hebben zij in incidenteel beroep één&#13;
grief tegen de bestreden beschikking opgeworpen en&#13;
hebben zij geconcludeerd dat het hof, bij beschikking&#13;
uitvoerbaar bij voorraad, de bestreden beschikking&#13;
Nr. 11 - november 2008 Tijdschrift voor AGRARISCH RECHT 473&#13;
Rechtspraak 5475</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en M.F.J.N. van Osch en de&#13;
raden ing. L.L.M. de Lorijn en ir. H. Rogaar</auteurs><published>2008-11-01 00:00:00</published><modified>2008-11-01 00:00:00</modified><editiondate>2008-11-01</editiondate><htmlpath>https://denhollander.info/artikel/7586</htmlpath></article>
</articles></edition>
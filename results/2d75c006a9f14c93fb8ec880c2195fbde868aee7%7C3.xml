<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2010</searchword><id>8615</id><udhid>UDH:TvAR/8615</udhid><titel>Wilex/Cornelissen (TvAR 2010/5583)</titel><searchwords><searchword>TvAR 7/8/2010</searchword><searchword>TvAR 2010/5583</searchword><searchword>UDH:TvAR/8615</searchword></searchwords><attachments><attachment><name>TvAR2010_07_08_10_Rechtspraak_5583.pdf</name><extention>pdf</extention><url>https://denhollander.info/download/5246/ci</url></attachment></attachments><inleiding>Afwijzing vordering tot vastlegging pachtovereenkomst. In­gevolge de hoofdregel van art. 177 Rv. is de partij die zich beroept op rechtsgevolgen van door haar gestelde feiten, be­last met het bewijs van deze feiten. Dit brengt mee dat de be­wijslast (en het bewijsrisico) voor de stelling dat een defi­nitieve overeenkomst tot stand is gekomen, op appellante (Wilex) rust; appellante dient te stellen en bij betwisting te bewijzen dat die definitieve overeenkomst zonder meer is ge­sloten dan wel, indien de overeenkomst onder een opschor­tende voorwaarde is gesloten, dat die voorwaarde is ver­vuld.&#13;
</inleiding><content>1 Het geding in eerste aanleg&#13;
Voor het geding in eerste aanleg verwijst het hof naar de in­houd van het vonnis van 24 juni 2008 dat de pachtkamer van de rechtbank ‘s-Hertogenbosch, sector kanton, loca­tie Boxmeer, tussen appellante (hierna: Wilex) als eiseres en geïntimeerde (hierna: Cornelissen) als gedaagde heeft gewe­zen. Van dit vonnis is een fotokopie aan dit arrest gehecht.&#13;
2 Het geding in hoger beroep&#13;
2.1 Het verloop van de procedure blijkt uit:&#13;
- de dagvaarding in hoger beroep van 17 juli 2008,&#13;
- de memorie van grieven,&#13;
- de memorie van antwoord.&#13;
2.2 Vervolgens hebben partijen de stukken voor het wijzen van arrest aan het hof overgelegd&#13;
en heeft het hof arrest bepaald.&#13;
3 De vaststaande feiten&#13;
Op grond van hetgeen enerzijds is gesteld en anderzijds er­kend dan wel niet of onvoldoende weersproken en op grond van de in zoverre niet bestreden inhoud van overgeleg­de producties, staan vast de feiten die de pachtkamer in zijn vonnis onder “de feiten” 1 tot en met 13 heeft vermeld.&#13;
4 De motivering van de beslissing in hoger beroep&#13;
4.1 Het gaat in deze zaak over het volgende. In 2003 heeft Wilex haar tuinbouwbedrijf, bestaande uit een kas van onge­veer 21.000 m² en een bedrijfsruimte, te koop aangeboden. Wilex teelde tomaten in de kas. Cornelissen heeft belang­stelling getoond voor de kas ten behoeve van de teelt van komkommers. Op 21 november 2003, 24 december 2003 en 28 december 2003 heeft Cornelissen het bedrijf bezichtigd. Bij het laatste bezoek heeft de teeltbegeleider van Cornelis­sen, J.H. Boersma (hierna: Boersma), een monster van het bronwater meegenomen. Op 30 december 2003 heeft een bespreking plaatsgevonden over de huur van het bedrijf en de regeling van enkele praktische zaken. De makelaar van Wilex, Van den Heuvel, heeft vervolgens een zogenoemde concepthuurovereenkomst op schrift gesteld.&#13;
4.2 Op 31 december 2003 heeft de makelaar de con­cepthuurovereenkomst aan Wilex en Cornelissen gefaxt met het verzoek om een reactie. Op dezelfde dag heeft Corne­lissen van Wilex analysegegevens ontvangen van het in de kas gebruikte bronwater over de periode februari 2003 tot en met augustus 2003 en van Boersma de uitslag van de ana­lyse van het op 28 december 2003 genomen watermonster (producties 1 tot en met 3 conclusie van antwoord). Cor­nelissen heeft daarop aan Wilex medegedeeld de overeen­komst niet aan te gaan vanwege het te hoge natriumgehalte van het water.&#13;
4.3 Voor de pachtkamer in eerste aanleg is een voorlopig ge­tuigenverhoor gehouden. Voor de pachtkamer in eerste aan­leg is een voorlopig getuigenverhoor gehouden. Vervolgens heeft Wilex Cornelissen in rechte betrokken en gevorderd - na wijziging van eis en kort samengevat - schriftelijke vast­legging van de pachtovereenkomst voor de duur van twee jaren en die pachtovereenkomst te ontbinden. Verder heeft Wilex gevorderd Cornelissen te veroordelen tot voldoening van de door haar gemiste pachtinkomsten ad € 125.879,25, de door haar geleden schade ten bedrage van € 62.634 en de door haar gemaakte kosten voor de vaststelling van de schade ten bedrage van € 6.064,67, vermeerderd met ren­te en kosten. Ze heeft daaraan ten grondslag gelegd dat op 30 december 2003 tussen partijen een pachtovereenkomst tot stand is gekomen. De pachtkamer heeft vastgesteld dat, voor zover een overeenkomst is gesloten, deze voldoet aan &#13;
AR2010_07_08.indb 294 12-8-2010 12:12:51 5583 Tijdschrift voor Agrarisch RechtNr. 7/8 juli/augustus 2010 295 Rechtspraak &#13;
de vereisten van een pachtovereenkomst en voorts geoor­deeld dat er geen pachtovereenkomst tot stand is gekomen. De pachtkamer heeft de vorderingen afgewezen en Wilex veroordeeld in de proceskosten&#13;
4.4 In hoger heeft Wilex zich gekeerd tegen dit oordeel. Zij concludeert tot vernietiging van het vonnis van 24 juni 2008 en tot toewijzing van haar vorderingen. In haar eerste grief betoogt Wilex dat haar stelling is dat er een definitieve over­eenkomst is gesloten. De bewijslast en het bewijsrisico van de stelling dat de overeenkomst onder opschortende voor­waarde is gesloten en dat deze opschortende voorwaarde niet is vervuld, rusten volgens Wilex op Cornelissen.&#13;
4.5 Dit betoog faalt. De bewijslast (en het bewijsrisico) voor de stelling dat een definitieve overeenkomst tot stand is ge­komen, ligt op Wilex. Dit brengt mee dat Wilex ofwel dient te stellen en bij betwisting te bewijzen dat die definitieve overeenkomst zonder meer is gesloten dan wel, indien de overeenkomst onder een opschortende voorwaarde is geslo­ten, dat die voorwaarde is vervuld (Hoge Raad 7 december 2001, NJ 2002, 494, LJN: AD5357). De eerste grief faalt in zoverre.&#13;
4.6 Dezelfde grief stelt aan de orde dat de pachtkamer ten onrechte tot het oordeel is gekomen dat een essentiële voor­waarde voor Cornelissen voor het sluiten van de over­eenkomst de geschiktheid van het water voor de teelt van komkommers was. De pachtkamer heeft op grond van ana­lysegegevens geoordeeld dat het natriumhalte van het water te hoog was voor de teelt van komkommers en dat er geen overeenkomst tot stand is gekomen. In haar tweede grief keert Wilex zich tegen het oordeel van de pachtkamer dat de uitvoeringshandelingen die hebben plaatsgevonden geen (aanvullend) bewijs leveren voor het bestaan van de over­eenkomst. De grieven stellen de bewijswaardering van de pachtkamer aan de orde en lenen zich voor gezamenlijke be­spreking.&#13;
4.7 Vast staat dat Cornelissen een of meer keren navraag heeft gedaan naar de kwaliteit van het (bron)water. Cornelis­sen heeft Wilex in elk geval verzocht om meetgegevens van het water over de jaren heen en om monsters/analyseresul­taten van het drainwater. Verder staat vast dat Wilex Corne­lissen heeft verteld dat het natriumgehalte van het bronwa­ter iets hoger was dan normaal en dat het alleen in het begin van de teelt werd gebruikt. Het hof neemt daarnaast in aan­merking dat Wilex, zelf bekend met de kasteelt, veronder­steld mag worden ermee bekend te zijn dat de geschiktheid van water voor te telen gewassen van groot belang is voor de beslissing om een bepaald gewas al dan niet op een be­paalde plaats te gaan telen. Cornelissen heeft de kas op 28 december 2003 tot slot bezocht met zijn teeltvoorlichter Boersma. Deze heeft een watermonster meegenomen om het te laten testen. Op 30 december 2003, toen partijen concre­te afspraken maakten, waren de testresultaten van het water­monster nog niet bekend. Evenmin had Cornelissen op dat moment van Wilex rapporten en analyseresultaten ontvan­gen waarom hij eerder had verzocht. Wilex heeft een deel van de gevraagde gegevens immers pas op 31 december 2001 aan Cornelissen verstrekt. Uit deze feiten en omstan­digheden heeft Wilex moeten begrijpen dat Cornelissen, zo­als hij als getuige ook heeft verklaard, op 30 december 2003 akkoord ging “mits de waterkwaliteit goed was”. Daarover was op 30 december 2003 nog niets bekend. Het hof oor­deelt dan ook dat de overeenkomst is gesloten onder op­schortende voorwaarde. Hieraan doet niet af dat W.J. Delis­se, directeur van Wilex, een keer zou hebben gezegd dat het bronwater vanwege het natriumgehalte ervan niet geschikt was voor de teelt van komkommers. Niet alleen vindt deze mededeling geen steun in de andere getuigenverklaringen en wordt zij uitdrukkelijk betwist, maar uit het handelen van Cornelissen - het opvragen van analyseresultaten, het nemen van een watermonster - heeft Wilex moeten begrijpen dat Cornelissen zelf de geschiktheid van het bronwater wilde vaststellen en niet wilde afgaan op blote mededelingen na­mens Wilex. Het hof acht het voorts in het licht van boven­staande niet van belang dat partijen op 30 december 2003 in aanwezigheid van de makelaar niet meer expliciet over de waterkwaliteit zouden hebben gesproken. De verklaring van makelaar Van den Heuvel draagt daarom maar beperkt bij aan het door Wilex te leveren bewijs.&#13;
4.8 Uit de getuigenverklaringen noch uit ander bewijs volgt dat de opschortende voorwaarde is vervuld. Integendeel, op 31 december 2003 is gebleken dat het in de kas gebruikte bronwater absoluut ongeschikt was voor de teelt van kom­kommers. Later is overigens gebleken dat ook het leiding­water ongeschikt was. Het hof oordeelt dan ook met de pachtkamer dat een definitieve overeenkomst niet tot stand is gekomen.&#13;
4.9 Wilex heeft erop gewezen dat er uitvoeringshandelingen zijn verricht die bijdragen aan het bewijs van een definitie­ve overeenkomst. Nog daargelaten dat die uitvoeringshande­lingen niet afdoen aan het voorwaardelijke karakter van de overeenkomst, kunnen die handelingen in de specifieke con­text van deze zaak niet bijdragen aan het bewijs. Vast staat dat partijen haast hadden. De door partijen zogenoemde huurovereenkomst zou per 1 januari 2004 ingaan en Delis­se en zijn echtgenote zouden op 4 januari 2004 op vakantie gaan. Cornelissen moest zo snel mogelijk met de teelt be­ginnen. Daarom moest alles binnen enkele dagen zijn beslag krijgen en daarover had partijen dan ook (alvast) afspraken gemaakt. Volgens Wilex was er onder meer een afvalcontai­ner besteld, waren de sleutel en computercode aan Cornelis­sen overgedragen, had Wilex haar bestelde tomatenplanten afbesteld en was er een dag - 2 januari 2004 - afgesproken voor het leegruimen van de kas. Indien de waterkwaliteit ge­schikt was bevonden, hadden partijen op die wijze vóór het ingaan van de vakantie van Delisse de zaken praktisch ge­regeld. Daaraan kan evenwel niet de conclusie worden ver­bonden dat geen voorwaardelijke maar een definitieve over­eenkomst is gesloten.&#13;
4.10 Tot slot wijst Wilex erop dat in de kas komkommers kunnen worden geteeld omdat de buurman dat ook doet en het leidingwater daarvoor kennelijk voldoende geschikt is. Daarmee gaat Wilex voorbij aan de intentie van Cornelissen om ter beperking van de kosten gebruik te maken van het bronwater, welke intentie op grond van de hiervoor genoem­de omstandigheden voor Wilex duidelijk had moeten zijn.&#13;
4.11 In hoger beroep heeft Wilex (nader) bewijs aangeboden door het horen van getuigen die reeds in eerste aanleg zijn gehoord. Zij heeft nagelaten dit aanbod nader toe te lichten bijvoorbeeld door te specificeren dat en waarom zij bepaalde getuigen opnieuw zou willen doen horen, zodat het hof er­aan voorbijgaat. Het voorgaande brengt mee dat de grieven 1 en 2 falen. De derde grief moet dit lot delen.&#13;
Slotsom&#13;
4.12 De grieven falen zodat het bestreden vonnis moet wor­den bekrachtigd. Wilex zal als de in het ongelijk gestel­de partij in de kosten van het hoger beroep worden veroor­deeld. Het hof zal bij de bepaling van het salaris van de ad­vocaat aansluiten bij de hoogte van de geldvorderingen.&#13;
5 De beslissing&#13;
Het hof, recht doende in hoger beroep:&#13;
bekrachtigt het vonnis van de pachtkamer van rechtbank ‘s-Hertogenbosch, sector kanton, locatie Boxmeer van 24 juni 2008;&#13;
veroordeelt Wilex in de kosten van het hoger beroep, tot aan deze uitspraak aan de zijde van Cornelissen begroot op € 2.632 voor salaris overeenkomstig het liquidatietarief en op € 254 voor griffierecht;&#13;
verklaart de proceskostenveroordeling uitvoerbaar bij voor­raad.</content><legacyfootnotes/><footnotes><footnote/></footnotes><auteurs>mrs. W.L. Valk, G.P.M. van den Dungen en Th.C.M. Willemse en de deskundige leden ing. L.L.M. de Lorijn en ir. H.K.C. Roelofsen</auteurs><published>2010-07-01 00:00:00</published><modified>2010-07-01 00:00:00</modified><editiondate>2010-07-01</editiondate><htmlpath>https://denhollander.info/artikel/8615</htmlpath></article>
</articles></edition>
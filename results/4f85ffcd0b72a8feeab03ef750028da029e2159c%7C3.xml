<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4822</id><udhid>UDH:TvAR/4822</udhid><titel>De Nijs / Tak-Koenraadt (TvAR 1999/4959)</titel><searchwords><searchword>TvAR 7/8/1999</searchword><searchword>TvAR 1999/4959</searchword><searchword>UDH:TvAR/4822</searchword></searchwords><attachments><attachment><name>1999_nr 78_Rechtspraak_4959.pdf</name><extention>pdf</extention><url>https://denhollander.info/download/4764/ci</url></attachment></attachments><inleiding>Pachtwet art. 41, 44&#13;
&#13;
Persoonlijk gebruik voor verpachtster en haar&#13;
man uitvoerbaar en voldoende serieus. Hieraan&#13;
doet niet af dat het opgestelde bedrijfsplan&#13;
eventueel niet geheel conform de inhoud daarvan&#13;
zal worden uitgevoerd; dat plan is immers&#13;
geen contract, maar een middel waarmee een&#13;
serieuze planmatige indicatie van mogelijkheden&#13;
wordt gegeven. Door verlies van het&#13;
gepachte wordt de grondslag van het maatschappelijk&#13;
bestaan van de pachter niet ernstig&#13;
aangetast. Verlengingsverzoek terecht afgewezen.&#13;
Boete ex art. 44 Pachtwet op een hoger&#13;
bedrag vastgesteld.</inleiding><content>Adrianus Philippus Cornelis Marie De Nijs,&#13;
wonende te Kruisland, gemeente Steenbergen,&#13;
appellant,&#13;
procureur mr J.B.R. Daniels,&#13;
tegen&#13;
Maria Wilhelmina Cornelia Tak-Koenraadt,&#13;
wonende te Oud Gastel, gemeente Halderberge,&#13;
geïntimeerde,&#13;
procureur mr. P.C. Plochg.&#13;
1. Het geding in eerste aanleg&#13;
De pachtkamer van het kantongerecht te Bergen&#13;
op Zoom heeft op 2 juli 1997 tussen partijen&#13;
een beschikking gegeven waarbij is afgewezen&#13;
het verzoek van appellant tot verlenging&#13;
van de tussen hem als pachter en geïntimeerde&#13;
als verpachtster bestaande en behoudens&#13;
verlenging op 10 november 1998 eindigende&#13;
pachtovereenkomst met betrekking tot&#13;
een perceel land, kadastraal bekend gemeente&#13;
Steenbergen, sectie AB, nummer 316, met een&#13;
oppervlakte die – na ruilverkaveling – 2.89.25&#13;
ha bedraagt. De pachtkamer heeft voorts&#13;
bepaald dat geïntimeerde aan appellant een&#13;
boete zal betalen van ƒ 50.000,– voor het geval&#13;
later mocht blijken dat haar voornemen om&#13;
het verpachte in eigen gebruik te nemen niet&#13;
serieus blijkt te zijn geweest echter met dien&#13;
verstande, dat deze boete jaarlijks – voor het&#13;
eerst op 31 december 1998 – zal worden verminderd&#13;
met een bedrag van ƒ 5.000,–.&#13;
Voormelde beschikking is gegeven uit de overweging&#13;
in hoofdzaak dat geïntimeerde aannemelijk&#13;
heeft gemaakt, dat zij serieus van plan&#13;
is om het gepachte persoonlijk, samen met&#13;
haar echtgenoot, voor een tot de landbouw&#13;
betrekkelijk doel in gebruik te nemen en niet&#13;
is gebleken dat appellant door het verlies van&#13;
het gepachte ernstig in de grondslag van zijn&#13;
maatschappelijk bestaan wordt aangetast.&#13;
2. Het geding in hoger beroep&#13;
Appellant is bij op 31 juli 1997 ter griffie van&#13;
het hof ingekomen beroepschrift in hoger&#13;
beroep gekomen van voormelde beschikking,&#13;
met het verzoek die beschikking te vernietigen&#13;
en de met geïntimeerde bestaande pachtovereenkomst&#13;
te verlengen met een termijn&#13;
van 6 jaar althans met een zodanige termijn als&#13;
de pachtkamer van het hof in goede justitie&#13;
zal vermenen te behoren en met veroordeling&#13;
van geïntimeerde in de kosten van het geding&#13;
in beide instanties.&#13;
Geïntimeerde heeft bij op 17 september 1997&#13;
ter griffie van het hof ingekomen verweerschrift&#13;
verweer gevoerd, met verzoek de beschikking&#13;
waarvan beroep, voorzover nodig&#13;
met verbetering van gronden, te bekrachtigen&#13;
en het verzoek van pachter tot pachtverlenging&#13;
af te wijzen, zulks met veroordeling van&#13;
pachter in de kosten van het geding in beide&#13;
instanties.&#13;
Op 3 november 1997 heeft in de raadkamer&#13;
van het hof een mondelinge behandeling van&#13;
het hoger beroep plaats gehad waarbij aanwezig&#13;
waren appellant, bijgestaan door mr&#13;
G.R.A.G. Goorts, advocaat te Roermond, alsmede&#13;
geïntimeerde en haar echtgenoot J. Tak,&#13;
vergezeld van vader Tak, bijgestaan door mr.&#13;
P.C. Plochg, advocaat te Arnhem.&#13;
Van de zijde van partijen zijn ter zitting van&#13;
het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, beiden mede aan de hand&#13;
van pleitaantekeningen.&#13;
3. De grieven&#13;
De grieven luiden:&#13;
I. Ten onrechte is de pachtkamer op basis van&#13;
de door Tak-Koenraadt aangeleverde gegevens&#13;
tot de conclusie gekomen dat er goede&#13;
mogelijkheden zijn om het ouderlijk bedrijf,&#13;
inclusief de 9,5 ha eigendomsgrond samen te&#13;
voegen tot een rendabele bedrijfsvoering.&#13;
II. Ten onrechte heeft de pachtkamer het&#13;
argument gepasseerd dat Tak-Koenraadt als&#13;
startende ondernemer (te) optimistisch is geweest&#13;
door bij het opstellen van zijn rentabiliteitsbegroting&#13;
uit te gaan van de KWINcijfers.&#13;
III. Ten onrechte heeft de pachtkamer de stelling&#13;
verworpen dat de arbeidskosten te laag&#13;
zijn ingeschat.&#13;
IV. Ten onrechte heeft de pachtkamer overwogen&#13;
dat Tak-Koenraadt aannemelijk heeft&#13;
kunnen maken dat zij serieus van plan is om&#13;
het gepachte persoonlijk d.w.z. samen met&#13;
haar echtgenoot, voor een tot de landbouw&#13;
betrekkelijk doel in gebruik te nemen, waarbij&#13;
de pachtkamer ten onrechte heeft betrokken&#13;
dat Tak-Koenraadt te kennen heeft gegeven er&#13;
mee te kunnen instemmen indien de pachtkamer&#13;
mocht besluiten een hoge boete op te&#13;
leggen voor het geval later mocht blijken dat&#13;
haar voornemen niet serieus was.&#13;
V. Ten onrechte heeft de pachtkamer geoordeeld&#13;
dat niet is gebleken dat De Nijs door&#13;
verlies van het gepachte ernstig in zijn maatschappelijk&#13;
bestaan wordt aangetast.&#13;
VI. Ten onrechte heeft de pachtkamer overwogen&#13;
dat niet is gebleken dat het persoonlijk&#13;
gebruik voor verpachtster en/of haar echtgenoot&#13;
niet van overwegende betekenis is.&#13;
VII. Ten onrechte heeft de pachtkamer het&#13;
verlengingsverzoek in eerste instantie niet&#13;
toegewezen.&#13;
4. De mondelinge behandeling&#13;
Ter zitting van het hof is – niet of onvoldoende&#13;
weersproken – verklaard (zakelijk weergegeven):&#13;
door verpachtsters echtgenoot:&#13;
“Ik ben 32 jaar oud, mijn echtgenote 31 jaar.&#13;
Wij hebben een zoon van 4 jaar. Ik heb geen&#13;
andere opleiding gevolgd dan een LTS-metaal&#13;
opleiding. Vanaf mijn 14e tot mijn 16e heb ik&#13;
in de tuinbouw gewerkt. Op 16-jarige leeftijd&#13;
ben ik als medewerker bij een loonbedrijf in&#13;
de landbouw gaan werken. Vanaf mijn 18e&#13;
levensjaar ben ik seizoenwerker geworden bij&#13;
een drainagebedrijf. Als er werk is kan ik er&#13;
aan de slag. In de jaren 1993 en 1995 heb ik&#13;
van mei tot augustus een WW-uitkering genoten.&#13;
Het bedrijf van mijn vader kan ik kopen tegen&#13;
de getaxeerde waarde ad ca ƒ 18.000,– per ha.&#13;
Mijn broers hebben daarmee ingestemd. De&#13;
grond van de Stichting Buisleidingenstraat,&#13;
groot 5.11 ha, heb ik in pacht. Grond te&#13;
Kruisland, groot ongeveer 0.75 ha, heb ik&#13;
reeds aangekocht van een weduwe, zulks voor&#13;
ƒ 6,–/m2. De 1,5 ha grond van de kerk komt&#13;
eind 1998 te koop.&#13;
We hebben nu in gebruik 10.61 ha grasland en&#13;
ruim 3 ha maïsland.&#13;
We beschikken over een stal van 17 x 12 m&#13;
met 35 standen. Deze stal kan over de put&#13;
worden uitgebreid tot 70 standen. Daarvoor is&#13;
alleen nog een overkapping nodig. Aan huis&#13;
hebben we nog 8 veestanden. In een loods van&#13;
15 x 10 m is plaats voor 20 zoogkoeien. De&#13;
varkensstal annex hangar die buiten de huiskavel&#13;
is gelegen, is 15 x 10 m. In totaal&#13;
beschikken we op dit moment over plaats&#13;
voor 63 stuks vee. We hebben nu 30 zoogkoeien&#13;
en 15 meststieren; dit laatste aantal zal&#13;
moeten worden uitgebreid tot ca 60 stuks.&#13;
Onze planning is als volgt: 13.61 ha zandgrond&#13;
blijft grasland. De aan De Nijs verpachte&#13;
grond en de aangekochte grond wordt&#13;
voor maïsteelt gebruikt. De aan Koenraadt&#13;
verpachte grond zal grotendeels grasland blijven.&#13;
Indien nodig kan een klein deel daarvan&#13;
ook voor maïsteelt worden gebruikt.&#13;
Daarnaast zal losse grond worden gebruikt&#13;
voor de teelt van volle-gronds-groenten: prei&#13;
en bloemkool.&#13;
We hebben geen melkquotum. Ons mestquotum&#13;
is de gebruikelijke 125 kg fosfaat per ha.&#13;
Daarvan wordt een deel niet gebruikt.&#13;
Het land in geschil ligt op ongeveer 4 1/2 à 5&#13;
km afstand.&#13;
Uit loondienst en WW-uitkering ontvang ik&#13;
ca ƒ 35.000,– netto per jaar. Daarnaast heb ik&#13;
nog pacht- en rente-inkomsten. Mijn vermogen&#13;
van ƒ 338.000,– spaargeld en een vrij huis&#13;
zijn ruim voldoende voor de aankoop van het&#13;
bedrijf van mijn vader en de overige investeringen.&#13;
Mijn huis ligt naast het bedrijf van mijn vader.&#13;
Het is de bedoeling dat vader mijn huis&#13;
koopt.&#13;
Er bestaat geen bezwaar tegen het opleggen&#13;
van een hoge boete in geval later mocht blijken&#13;
dat mijn voornemen de grond in eigen&#13;
gebruik te nemen niet serieus was.&#13;
Het bijpachten van grond is in de omgeving&#13;
tegen redelijke prijzen mogelijk. Voor de tuinbouw&#13;
is ca 5 ha nodig. We beschikken over&#13;
ruimte waar de prei kan worden gewassen.”&#13;
door pachter De Nijs:&#13;
“Ik ben 49 jaar en gehuwd. We hebben een&#13;
dochter van 22 jaar en een zoon van 20 jaar.&#13;
De zoon volgt een MTS-opleiding.&#13;
Ik heb zelf de Lagere Agrarische school gevolgd.&#13;
Sinds 1985 ben ik voor 50% arbeidsongeschikt.&#13;
Ik heb 2.80 ha (waarop woning en&#13;
bedrijfsgebouwen) in eigendom alsmede de&#13;
2.89 ha grond in geschil in pacht. De pachtgrond&#13;
ligt op ca 500 m van mijn bedrijf; het&#13;
betreft kleigrond die ongeveer 25% afslibbaar&#13;
is.&#13;
Ik heb 0,5 ha grasland, de rest is bouwland. Ik&#13;
teel aardappels, tarwe, suikerbieten en uien.&#13;
Behoudens een paard heb ik geen vee. Het&#13;
mestquotum is de gebruikelijke 125 kg fosfaat/&#13;
ha. Ik heb geen melkquotum. Ik beschik&#13;
over suikerquotum voor ca 2 ha. Dit komt&#13;
overeen met ca 120 ton bieten.&#13;
Mijn echtgenote werkt 20 uur per week in een&#13;
winkel. Haar inkomen daaruit bedraagt ca&#13;
ƒ 13.500,– bruto per jaar.&#13;
Mijn AAW-uitkering bedraagt inclusief een&#13;
uitkering uit een arbeidsongeschiktheidsverzekering&#13;
ƒ 15.000,– netto per jaar.&#13;
Het bedrijfsresultaat over 1997 zal naar verwachting&#13;
positief zijn.”&#13;
5. Beoordeling van het geschil in&#13;
hoger beroep&#13;
De grieven lenen zich naar het oordeel van het&#13;
hof voor een gezamenlijke behandeling.&#13;
De plannen van Tak-Koenraadt om de verpachte&#13;
grond in eigen gebruik te nemen voor&#13;
een tot de landbouw betrekkelijk doel zijn&#13;
naar het oordeel van het hof uitvoerbaar en&#13;
voldoende serieus. Hierbij dient het gehele&#13;
bedrijfsplan van Tak-Koenraadt te worden&#13;
beoordeeld. Weliswaar heeft haar echtgenoot&#13;
Tak ter zitting aangegeven dat het door de&#13;
GLTO opgestelde bedrijfsplan niet geheel&#13;
conform dat plan zal worden uitgevoerd,&#13;
maar dat doet geen afbreuk aan het serieuze&#13;
karakter van gemeld voornemen tot persoonlijk&#13;
gebruik. Immers, het bedrijfsplan is geen&#13;
contract, maar een middel waarmee een serieuze&#13;
planmatige indicatie van mogelijkheden&#13;
wordt gegeven.&#13;
Tak-Koenraadt kan – zoals door Tak sr ter&#13;
zitting verklaard – diens bedrijf op de genoemde&#13;
voorwaarden overnemen.&#13;
Tak-Koenraadt kan naar redelijkheid de&#13;
beschikking krijgen over 8,5 ha grond van Tak&#13;
sr, 5.11 ha pachtgrond van de Stichting Buisleidingenstraat,&#13;
0.78.20 ha aangekochte grond.&#13;
Het hof acht de kans dat Tak-Koenraadt ook&#13;
nog 1,5 ha van de kerk kan verwerven niet&#13;
irreëel.&#13;
De totale omvang van het door Tak-Koenraadt&#13;
beoogde bedrijf en haar bebouwingsplannen&#13;
maken een rendabele bedrijfsvoering&#13;
mogelijk.&#13;
Tak jr heeft de middelen daarvoor beschikbaar&#13;
evenals middelen voor de overige door&#13;
hem genoemde investeringen. Ter zitting is&#13;
voorts voldoende komen vast te staan dat er&#13;
in de nabijheid van het bedrijf van Tak-Koenraadt&#13;
voldoende mogelijkheden zijn gronden&#13;
voor kortere of langere tijd in gebruik te krijgen&#13;
voor de teelt van volle-grond-groenten.&#13;
De Nijs wordt door het verlies van de gepachte&#13;
grond niet ernstig in zijn maatschappelijk&#13;
bestaan aangetast. Enerzijds blijkt uit de stukken&#13;
dat het rendement uit de gepachte grond&#13;
slechts zeer marginaal is en in 1996 zelfs verliesgevend&#13;
is geweest en anderzijds staat vast&#13;
dat het gezin De Nijs naast het inkomen uit&#13;
het bedrijf kan beschikken over een AAW- en&#13;
andere verzekeringsuitkering alsmede over&#13;
het inkomen van de echtgenote van De Nijs.&#13;
6. Slotsom&#13;
Op grond van het vorenstaande is het hof van&#13;
oordeel dat, gelet op het bepaalde in artikel 41&#13;
van de Pachtwet, geen plaats is voor toewijzing&#13;
van het onderhavige pachtverleningsverzoek.&#13;
De grieven I tot en met V, alsmede grief&#13;
VII kunnen niet slagen en grief VI behoeft&#13;
geen bespreking. De beschikking van de&#13;
pachtkamer van het kantongerecht te Bergen&#13;
op Zoom waarvan beroep dient als na te melden&#13;
te worden bevestigd.&#13;
Gezien de stelligheid van Tak-Koenraadt de&#13;
verpachte grond in eigen gebruik te nemen&#13;
voor een voor de landbouw betrekkelijk doel&#13;
en gelet op het vermogen van Tak-Koenraadt&#13;
is het hof van oordeel dat de boete, die verpachter&#13;
aan pachter verschuldigd is indien&#13;
haar voornemen niet serieus blijkt te zijn, naar&#13;
redelijkheid en billijkheid op een bedrag van&#13;
ƒ 120.000,– moet worden gesteld. Voor een&#13;
afbouw van de boete zoals in de beschikking&#13;
van de pachtkamer te Bergen op Zoom is&#13;
bepaald is geen plaats.&#13;
Appellant dient in de kosten van het hoger&#13;
beroep te worden veroordeeld zoals die hierna&#13;
zijn begroot.&#13;
Beslissing&#13;
Het hof, beschikkende in hoger beroep:&#13;
bevestigt de beschikking van de pachtkamer&#13;
van het kantongerecht te Bergen op Zoom&#13;
van 2 juli 1997, waarvan beroep, behoudens&#13;
wat betreft de boetebepaling,&#13;
en in zoverre opnieuw beschikkende:&#13;
stelt de door geïntimeerde aan appellant te&#13;
betalen boete als bedoeld in artikel 44, lid 3,&#13;
van de Pachtwet, vast op een bedrag van&#13;
ƒ 120.000,–, onverminderd het recht van&#13;
appellant op verdere schadevergoeding;&#13;
veroordeelt appellant in de kosten van het&#13;
geding in hoger beroep en begroot deze kosten&#13;
op ƒ 440,– aan verschotten en ƒ 2.800,–&#13;
aan salaris van de procureur.</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4822</htmlpath></article>
</articles></edition>
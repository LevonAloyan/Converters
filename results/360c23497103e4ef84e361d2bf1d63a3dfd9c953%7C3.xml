<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1998</searchword><id>5746</id><udhid>UDH:TvAR/5746</udhid><titel>De structuur van het mestrecht</titel><searchwords><searchword>TvAR 2/1998</searchword><searchword>UDH:TvAR/5746</searchword></searchwords><attachments><attachment><name>1998_nr 2_Artikel_Bruil.pdf</name><extention>pdf</extention><url>https://denhollander.info/download/5678/ci</url></attachment></attachments><inleiding>Inleiding&#13;
Het recht ten aanzien van de mest, of het mestrecht, is buitengewoon ingewikkeld. Die ingewikkeldheid vloeit voor een deel voort uit de technische gecompliceerdheid van de te regelen materie - hetgeen bij een rechtsgebied dat zo nauw verweven is met de praktijk vrijwel onontkoombaar is - maar voor een belangrijk deel ook uit de ver-schillende aangrijpingspunten voor regelgeving die de wetgever gekozen heeft. In dit artikel zal ik trachten een structuur voor het mestrecht te presenteren. Dit lijkt mij van belang om dat in de praktijk blijkt dat een structuur in het mestrecht moeilijk te ontdekken valt - waardoor vaak allerlei zaken door elkaar worden gehaald - maar ook om de nieuwe onderdelen van het plaatje (Minas en herstructurering) te kunnen plaatsen tegenover of naast de oude, reeds bestaande, onderdelen.</inleiding><content>Problemen intensieve veehouderij&#13;
Het startpunt van regelgeving is meestal een maatschappelijk probleem. De proble-men van de intensieve veehouderij kunnen als volgt in beeld worden gebracht:&#13;
- milieu&#13;
• bodem (fosfaat, stikstof)&#13;
• lucht (ammoniak)&#13;
• stank&#13;
• overige hinder&#13;
- ruimtelijke ordening - diergezondheid - dierenwelzijn&#13;
Eigenlijk gaat het om vier problemen. In de eerste plaats is er het milieuprobleem. Het zijn niet zozeer de dieren, maar de meststoffen die deze dieren produceren die een milieuprobleem vormen. Het milieuprobleem betreft de vervuiling van de bodem door fosfaat en stikstof, de vervuiling van de lucht, en via de lucht ook weer de bodem in voor verzuring gevoelige gebieden door ammoniak, de stankhinder en de overige hinder, bijvoorbeeld geluidsoverlast, verkeersaantrekking. In de tweede plaats is er een ruimtelijke ordeningsprobleem. Voor veehouderij zijn gebouwen nodig en deze nemen nu eenmaal ruimte in beslag. En de ruimte is schaars in Nederland, waar immers ook andere functies - zoals woningbouw, wegen, natuur - een plaats moeten hebben. In sommige gebieden, waar de concentratie van bedrijven erg groot is, is de ruimtelijke problematiek op zich prangend genoeg, maar ook in gebieden die nu nog relatief weinig dieren herbergen (zoals Zeeland, Groningen en Flevoland), breekt men zich het hoofd over de ruimtelijke inpassing (of juist het tegenhouden) van nieuwe bedrijven. Dat vooral de varkenshouderij een diergezondheidsprobleem heeft, is in het afgelopen jaar wel duidelijk geworden. De varkenspest lijkt dan nu wel onder de knie, maar dat heeft heel wat gekost en zal ook nog heel wat kosten. Ten slotte is ook het dierenwelzijn in de intensieve veehouderij een moeilijk punt. Gezien de steun voor de aktie van Voskuil en Van Zomeren neemt de maatschappelijke druk en dus - zeker in een verkiezingsjaar - ook de overheidsdruk toe. Die steun vertaalt zich nog niet in het consumentengedrag, maar die tijd kon wel eens niet ver meer zijn. In ieder geval is een van de redenen voor de regering om nu met de Herstructureringswet te komen de aanwezigheid van een maatschappelijk draagvlak.&#13;
Milieuproblematiek&#13;
Als wij ons beperken tot de milieuproblematiek komen we op de mest. De wetgever heeft geprobeerd het mestprobleem te reguleren. De objecten van die regelgeving zijn in dit plaatje weergegeven. Het is een boerderij. Het dier is een varken. De objecten van regelgeving corresponderen voor een deel met de directe milieueffecten van de veehouderij, zoals ik die hiervoor zijn genoemd. Dat geldt met name voor B (de bodem), C (ammoniak) en D (stank). Voor een ander deel heeft het object van regelgeving slechts een indirecte relatie met het milieu. Dat geldt voor de mestproductie (A), de mineralenbalans (E) en de aantallen dieren (F). Als wij daarnaast nog een andere onderscheiding aan zouden willen brengen, kan geconstateerd worden dat de regelgeving soms betrekking heeft op een produktiegegeven (mest, dieren, balans), soms op een activiteit (gebruik van mest op de bodem) en soms op de inrichting (stank, emissie/depositie).&#13;
Als wij dit uitwerken, krijgen we het volgende overzicht. DE STRUCTUUR VAN HET MESTRECHT&#13;
- Productie van mest&#13;
- Gebruik van mest&#13;
- Meststoffen-wet&#13;
- Wet bodembescherming&#13;
- Verplaatsingswet&#13;
- Bgdm&#13;
• uitbreidingsverbod&#13;
• gebruiksnormen&#13;
• verplaatsingsregeling&#13;
• uitrijbepalingen&#13;
• omwisselingsverbod&#13;
Voor de productie van mest zijn twee wetten relevant: de Meststoffenwet en de Verplaatsingswet. Deze wetten, tezamen met de bijbehorende uitvoeringsregelingen, behelzen een uitbreidingsverbod, een verplaatsingsregeling en een omwisselings-verbod. Het gebruik van mest is geregeld op basis van de Wet bodembescherming en het daarop gebaseerde Besluit gebruik dierlijke meststoffen (Bgdm). De regeling omvat gebruiksnormen (hoeveel mest) en uitrijbepalingen (hoe en wanneer uitrijden van mest).&#13;
- Inrichtingen&#13;
- Wet milieubeheer&#13;
- AMvB's milieubeheer&#13;
- Interimwet ammoniak en veehouderij&#13;
- Stankrichtlijn&#13;
• emissie / depositie ammoniak&#13;
• stank: afstandsnormen&#13;
• overige hinder&#13;
De regelgeving voor inrichtingen is te vinden in de Wet milieubeheer, de daarop geba-seerde AMvB's milieubeheer, de Interimwet ammoniak en veehouderij en de zoge-naamde Stankrichtlijn, hoewel deze laatste eigenlijk niet als regelgeving gekwalifi-ceerd kan worden. De richtlijn wordt toch wel als zodanig gehanteerd, dus neem ik hem gemakshalve maar mee in het rijtje. Het reguleringsobject is de emissie of - beter nog - de depositie van ammoniak op voor verzuring gevoelige gebieden, de stank, waarvoor afstandsnormen gelden en de overige hinder, zoals geluidhinder en dergelijke. Wij komen dan toe aan de nieuwe wetgeving: Minas en herstructurering.&#13;
- Mineralenbalans (Minas)&#13;
- Houden van varkens&#13;
- Meststoffenwet&#13;
- Wet herstructurering varkenshouderij&#13;
• evenwicht aan-/afvoer&#13;
• korting&#13;
• verliesnormen&#13;
• uitbreidingsverbod&#13;
• regulerende heffing&#13;
• verplaatsingsregeling&#13;
Het Mineralenaangiftesysteem is geregeld in de Meststoffenwet. Het object van regel-geving is de mineralenbalans, ofwel het evenwicht tussen aan- en afvoer van fosfaat en stikstof, met acceptatie van zekere verliesnormen, afgedwongen door een zogenaamde regulerende heffing.&#13;
De herstructurering van de varkenshouderij zal volgens voorstel worden geregeld in een aparte wet, de Wet herstructurering varkenshouderij. Het object van regelge-ving is het aantal dieren. Of zoals artikel 13 van het wetsvoorstel het uitdrukt: het is verboden een groter aantal varkens c.q. fokzeugen te houden dan het varkensrecht van dat bedrijf. Het aan een bedrijf toe te kennen varkensrecht is gebaseerd op de gehouden aantallen dieren in het referentiejaar, waarop dan een korting wordt toege-past. Er geldt verder een uitbreidingsverbod, ik noemde dat net al, en een verplaat-singsregeling, die trouwens nauwelijks te vergelijken is met de regeling voor de ver-plaatsing van mestproductierechten.&#13;
Tot nu toe heb ik het uitsluitend over de mestregelgeving als zodanig gehad, maar ook op basis van belendende regelgeving kunnen nog regels ten aanzien van de mest worden gesteld.&#13;
- Ruimtelijke ordening&#13;
- Gezondheid en welzijn&#13;
- Wet op de Ruimtelijke Ordening&#13;
-GWD&#13;
• bestemmingsregeling&#13;
• huisvesting: emissie&#13;
• zonering&#13;
• gebruik van mest&#13;
- Waterhuishouding&#13;
In de eerste plaats is er de ruimtelijke ordening, op basis van de Wet op de Ruimte-lijke Ordening. Daarbij moet niet zozeer gedacht worden aan streekplannen en struc-tuurschema's. Deze hebben immers geen burgers bindende werking. Toch zal de inhoud van deze hogere plannen uiteindelijk doorsijpelen in de wel van belang zijnde be-stemmingsplannen. Dat is waarschijnlijk ook de gedachte van de regering, waar zij in de Herstructureringswet voorstelt om te komen tot een Structuurschema voor de varkens-houderij. Wat dit structuurschema gaat toevoegen aan de regionalisering van de var-kensrechten (geen verplaatsing naar schone gebieden) en de vaak vergaande beperkin-gen die nu al in bestemmingsplannen zijn opgenomen, is voorlopig nog onduidelijk. Bestemmingsplannen bevatten in de eerste plaats een bestemmingsregeling, waarin bijna steeds een onderscheid wordt gemaakt tussen grondgebonden en niet-grond-gebonden agrarische bedrijven. De bedoeling daarvan is natuurlijk om de niet-grond-gebonden bedrijven te weren. In bestemmingsplannen wordt ook een ruimtelijke scheiding tussen functies, ofwel een zonering, neergelegd, bijvoorbeeld op basis van de al genoemde stankrichtlijn. Ten slotte kunnen bestemmingsplannen soms regels bevat-ten voor het gebruik van mest, via gebruiksvoorschriften of -verboden, dan wel via een aanlegvergunmngstelsel.&#13;
Een tweede belendend perceel is de Gezondheids- en welzijnswet voor dieren (GWD). Deze wet heeft met alleen betrekking op de materie zoals die uit de titel blijkt, maar in de op deze wet gebaseerde huisvestingsregels zullen ook bepalingen inzake de emissie worden meegenomen. Ten slotte noem ik nog de waterwetgeving, op basis -waarvan in bijzondere situaties grenzen kunnen worden gesteld aan het gebruik van mest. Dit regelcomplex laat ik verder buiten beschouwing.&#13;
Veranderingen in de regelgevingstructuur&#13;
De vraag is vervolgens: welke veranderingen brengt de nieuwe wetgeving in de struc-tuur, ofwel: wat verandert er in de oude wetgeving terzake van mest. DE STRUCTUUR VAN HET MESTRECHT&#13;
- Minas&#13;
• gebruiksnormen Bgdm vervallen&#13;
• enkele bepalingen uit de Verplaatsingswet vervallen&#13;
- Herstructurering&#13;
• mestproductierechten varkens vervallen&#13;
Welnu, dat is betrekkelijk gering. Als gevolg van Minas vervallen de gebruiksnormen uit het Besluit gebruik dierlijke meststoffen. Daar komen de verliesnormen en de gewasonttrekkingsnormen voor in de plaats (deze komen opgeteld verrassend dicht in de buurt van de oude gebruiksnormen). De uitrijbepalingen van het Bgdm blijven bestaan. Verder vervallen er enkele bepalingen uit de Verplaatsingswet, met name die ten aanzien van het mestafzetplan uit artikel 11 van die wet. Ook de overschotheffing uit de Meststoffenwet vervalt, maar die komt in tweevoud terug en voor varkens zelfs driedubbel.&#13;
De Herstructureringswet brengt mee dat de mestproductierechten voor varkens vervallen: als object van regulering wordt mest vervangen door dieren. Per saldo komt er dus meer bij dan dat er af gaat. En dan heb ik het alleen nog over de mest-regelgeving en nog niet over het welzijn, de gezondheid, de ruimtelijke regelgeving.&#13;
Het resultaat van de wetgeving, inclusief de nieuwe wetgeving is als volgt.&#13;
Varkens&#13;
Kippen&#13;
—&#13;
A: mest&#13;
B: Bgdm -/-&#13;
B: Bgdm -/-&#13;
C: emissie&#13;
C: emissie&#13;
D: stank&#13;
D: stank&#13;
E: Minas&#13;
E: Minas&#13;
F: dieren&#13;
—&#13;
Men moet hier een onderscheid maken tussen varkens enerzijds en de andere dieren anderzijds. Deze andere dieren worden in dit tabelletje vertegenwoordigd door de kippen.&#13;
Voor varkens gelden dus: de uitrijbepalingen, emissienormen, stanknormen, mine-ralenbalans en maximum aantallen dieren. Voor kippen geldt het laatste niet, maar daarvoor blijft gewoon het mestquotum gelden (A).&#13;
Het resultaat qua wetgeving is indrukwekkend.&#13;
• Meststoffenwet&#13;
• Wet verplaatsing mestproduktie&#13;
• Herstructureringswet&#13;
• Wet bodembescherming&#13;
• Wet milieubeheer&#13;
• lav&#13;
• GWD&#13;
• Wet Ruimtelijke Ordening&#13;
• etc. &#13;
Op dit lijstje staan alleen al acht wetten in formele zin die zich onder andere bezig-houden met dat ene probleem van de mest. Een lijstje met uitvoeringsregelingen zou minstens 20 sheets vergen. Op zich is dat natuurlijk niet zo erg. Voor een zo belang-rijk probleem is misschien wel veel regelgeving nodig en dan geldt nog altijd "wat is te veel?" Belangrijker is de vraag: welke verbanden zijn er tussen al die regels? Daar-op wordt in de volgende paragraaf ingegaan.&#13;
Verbanden tussen regelgeving&#13;
Bij de vraag naar de innerlijke consistentie van regelgeving doel ik vooral op juridische verbanden, ofwel afstemming, coördinatie. Want feitelijke verbanden zijn natuurlijk evident. Een veehouder moet aan alle regels voldoen en hij zal zijn bedrijfsvoering daarop moeten afstemmen. Hij moet mestproductierechten bezitten (of varkensrech-ten), hij moet een milieuvergunning hebben, hij moet voldoen aan het bestemmings-plan, hij moet zijn mineralenbalans op orde hebben, de welzijnseisen tegemoetkomen en zijn mest verantwoord uitrijden. Hoewel alles uiteindelijk neerkomt op drie dingen (hoeveel dieren zijn er, in wat voor stal staan zij en op welke plek staat die stal) zijn er veel meer reguleringsobjecten, waartussen met zo veel juridische verbanden bestaan. Ik heb er een aantal op een rijtje gezet.&#13;
mestproductie - gebruik&#13;
milieuvergunning - ruimtelijke ordening (stank)&#13;
aantallen dieren - welzijn&#13;
aantallen dieren - emissie (varkens)&#13;
Bgdm/Verplaatsingswet rechtspraak Herstructureringswet Herstructureringswet&#13;
In het BGDM is een relatie gelegd met de mestproductie (artikel la), overigens alleen ten behoeve van het bewijs in handhavingkwesties. Op basis vandemestboekhouding kan de mestproducent laten zien dat hij verantwoord heeft gebruikt. Ook in de Verplaat-singswet is een verband gelegd tussen mestproductie en gebruik, waar degene die mest-productierechten aankoopt moet aantonen dat hij de mest verantwoord kwijt kan, hetzij op zijn grond, hetzij elders via afzetcontracten. Deze bepaling gaat zoals gezegd ver-vallen.&#13;
Er is een relatie tussen ruimtelijke ordening en milieuvergunning voor wat betreft het aspect stank. Door de rechtspraak blijkt dat de stankcirkels van de Stankrichtlijn naar twee kanten werken: naar de milieuvergunning en naar bestemmingsplannen toe. Er zijn overigens bestemmingsplannen in de maak die nog veel verder gaan in het leg-gen van verbanden, bijvoorbeeld waar in de voorschriften een relatie wordt gelegd met de milieuvergunning en zelfs met mestproductierechten. Voor zover mij bekend is nog geen van deze plannen (die te vinden zijn in een Nota van VROM, IPO en VNG) de Raad van State gepasseerd. Dat zal ook nog wel met zo eenvoudig zijn, want de jurisprudentie tot nu toe laat het koppelen van dergelijke zaken in bestem-mingsplannen met toe. Op het lijstje heb ik de koppeling bouwvergunning-milieu-vergunning niet vermeld, omdat het hier slechts om een procedureel en niet om een inhoudelijk verband gaat.&#13;
Op basis van de Herstructureringswet wordt een relatie gelegd tussen aantallen dieren en welzijn, in die zin dat bedrijven die varkensrechten verwerven direct aan de eisen van het Varkensbesluit moeten voldoen. De overgangstermijnen gelden met. Hetzelfde geldt voor de relatie tussen aantallen dieren en emissie. De toelichting bij de Herstructureringswet meldt dat binnen afzienbare tijd de bedrijven die varkens-rechten verwerven, moeten voldoen aan de strengste emissie-eisen voor stallen, dus: een Groenlabel-stal. Nu is dat, voorzover ik kan overzien, nog met geregeld.&#13;
Een onderliggend verband, dat niet op dit lijstje voorkomt, is gelegen in de fosfaat-norm die, met het getal 125 kg per ha, al of niet vertaald in aantallen dieren, telkens terugkomt in de verschillende regelingen.&#13;
Hoe dan ook: de juridische verbindingen tussen de verschillende regelcomplexen zijn tamelijk beperkt. De mestwetgeving valt dan ook te karakteriseren als een schaap met nogal veel poten, waarbij die poten ook nog eens tamelijk los aan het schaap vast-zitten. Het is aan de agrariër om het arme beest niet uit elkaar te laten vallen. En eigenlijk vind ik dat de wetgever deze taak wat meer op zich zou moeten nemen.</content><legacyfootnotes/><footnotes><footnote/></footnotes><auteurs>Mr.D.W.Bruil</auteurs><published>1998-02-01 00:00:00</published><modified>1998-02-01 00:00:00</modified><editiondate>1998-02-01</editiondate><htmlpath>https://denhollander.info/artikel/5746</htmlpath></article>
</articles></edition>
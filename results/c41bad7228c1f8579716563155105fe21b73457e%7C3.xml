<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2002</searchword><id>4647</id><udhid>UDH:TvAR/4647</udhid><titel>Schilder c.s. / Koopman c.s. (TvAR 2002/5111)</titel><searchwords><searchword>TvAR 6/2002</searchword><searchword>TvAR 2002/5111</searchword><searchword>UDH:TvAR/4647</searchword></searchwords><attachments><attachment><name>2002_nr 6_Rechtspraak_5111.pdf</name><extention>pdf</extention><url>https://denhollander.info/download/4592/ci</url></attachment></attachments><inleiding>[Pachtwet art. 36, 41]&#13;
&#13;
Kennisgeving van niet verdere verlenging&#13;
gedaan aan maatschap en niet aan pachters&#13;
afzonderlijk. Hoewel als vereiste geldt dat&#13;
de kennisgeving aan iedere pachter afzonderlijk&#13;
wordt gedaan, kan in de – in de&#13;
beschikking opgesomde – omstandigheden&#13;
van het onderhavige geval in redelijkheid&#13;
geen beroep worden gedaan op de ongeldigheid&#13;
van de kennisgeving. Voornemen&#13;
tot eigen gebruik voor melkveehouderij&#13;
ernstig gemeend en uitvoerbaar. Verlies van&#13;
het gepachte, dat minder dan 10% van het&#13;
bedrijfsareaal van de pachters uitmaakt,&#13;
vormt geen ernstige aantasting van de&#13;
grondslag van hun maatschappelijk&#13;
bestaan. Daarbij is onder meer van belang,&#13;
dat de verpachters onvoorwaardelijk hebben&#13;
verklaard dat zij geen aanspraak maken op&#13;
het met het verpachte samenhangende&#13;
melkquotum en daarvoor ook geen&#13;
financiële vergoeding wensen. Verlengingsverzoek&#13;
in eerste aanleg terecht afgewezen.</inleiding><content>BESCHIKKING IN DE ZAAK VAN:&#13;
1. Jacobus Maria Schilder, wonende te&#13;
Spierdijk,&#13;
2. Andreas Jacobus Maria Schilder, wonende&#13;
te Zandwerven, gemeente Spanbroek,&#13;
appellanten,&#13;
procureur: mr P.C. Plochg,&#13;
tegen&#13;
1. Cornelis Johannes Jozef Koopman,&#13;
2. Antonius Petrus Theodorus Maria Koopman,&#13;
beiden wonende te Spierdijk,&#13;
geïntimeerden,&#13;
procureur: mr. J.M.J. Huver.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Hoorn heeft op 29 november 1999 tussen partijen&#13;
een beschikking gegeven, waarbij appellanten&#13;
in hun verlengingsverzoek niet-ontvankelijk&#13;
zijn verklaard voor zover dat was&#13;
gericht tegen de vennootschap onder firma&#13;
Gebroeders Koopman en tegen Jacobus&#13;
Johannes Maria Koopman en het verzoek&#13;
voor het overige is afgewezen met veroordeling&#13;
van appellanten in de kosten van de procedure.&#13;
1.2 Deze beschikking is gegeven uit overweging,&#13;
dat de vennootschap onder firma&#13;
Gebroeders Koopman en J.J.M. Koopman&#13;
niet langer partij zijn bij de pachtovereenkomst&#13;
in geschil, terwijl voor het overige het&#13;
voldoende aannemelijk is dat de verpachters&#13;
zelf het pachtland in geschil duurzaam voor&#13;
de landbouw in gebruik willen nemen, waarbij&#13;
dit gebruik voor de verpachters van zeer&#13;
groot belang is.&#13;
2 Het geding in hoger beroep&#13;
2.1 Bij op 29 december 1999 ter griffie van het&#13;
hof ingekomen beroepschrift zijn appellanten&#13;
– de pachters – onder aanvoering van vijf grieven&#13;
in hoger beroep gekomen van genoemde&#13;
beschikking met verzoek die beschikking te&#13;
vernietigen en, opnieuw (lees) beschikkende,&#13;
de pachtovereenkomst tussen partijen voor de&#13;
wettelijke duur te verlengen, met veroordeling&#13;
van geïntimeerden – de verpachters – in de&#13;
kosten van beide instanties.&#13;
2.2 Bij op 24 februari 2000 ter griffie van het&#13;
hof ingekomen verweerschrift hebben de verpachters&#13;
verweer gevoerd met verzoek dat het&#13;
hof het hoger beroep ongegrond zal verklaren&#13;
en de beschikking zo nodig met verbetering&#13;
en/of aanvulling van de gronden zal bekrachtigen,&#13;
met veroordeling van de pachters in de&#13;
kosten.&#13;
2.3 Op 10 april 2000 heeft de mondelinge&#13;
behandeling plaatsgevonden. Verschenen zijn&#13;
beide pachters in persoon, vergezeld door mr&#13;
P.C. Plochg, advocaat te Arnhem alsmede de&#13;
verpachter A.P.T. Koopman in persoon, vergezeld&#13;
door mr M.M.J.J. Gerrits, advocaat te&#13;
Arnhem. Partijen hebben aan het hof inlichtingen&#13;
verstrekt, waarna de advocaten de&#13;
wederzijdse standpunten hebben toegelicht,&#13;
beiden mede aan de hand van pleitnotities.&#13;
2.4 Bij brief van 26 april 2000 hebben de pachters&#13;
enige gegevens nagezonden, waarop van&#13;
de zijde van de verpachters bij brief van&#13;
28 april 2000 is gereageerd.&#13;
3 De vaststaande feiten&#13;
3.1 Tussen partijen staat op grond van hetgeen&#13;
enerzijds is gesteld en anderzijds niet (voldoende)&#13;
is betwist op grond van de niet&#13;
betwiste inhoud van de overgelegde stukken&#13;
het navolgende vast.&#13;
3.2 Bij vonnis van de pachtkamer van het kantongerecht&#13;
te Hoorn van 3 juni 1988 is vastgelegd&#13;
een per 1 januari 1967 tussen J.M.M.&#13;
Schilder als pachter en P.J.S. Schilder als verpachter&#13;
gesloten pachtovereenkomst ter zake&#13;
van een perceel grasland, kadastraal bekend&#13;
gemeente Wester-Koggenland, sectie L, nr. 353,&#13;
groot 2.40.90 ha, voor de wettelijke duur,&#13;
“welke overeenkomst sedert op of omstreeks&#13;
30 november 1987 doorloopt tussen J.M.M.&#13;
Schilder als pachter en C.N. Koopman als&#13;
verpachter”.&#13;
3.3 Bij vonnis van de pachtkamer van het kantongerecht&#13;
te Hoorn van 21 december 1994 is&#13;
Andreas Schilder aangemerkt als mede-pachter&#13;
in de pachtovereenkomst&#13;
3.4 Bij beschikking van de pachtkamer van dit&#13;
hof van 17 januari 1995 is de pachtovereenkomst&#13;
verlengd met een termijn van zes jaren,&#13;
eindigende op 31 december 2000.&#13;
3.5 Bij brief van 14 december 1998 heeft de fa&#13;
Koopman aan “MTS Schilder” onder meer&#13;
bericht, dat de firma het bedrijf had gesplitst&#13;
en land nu eigendom was van C.J.J. en&#13;
A.P.T.M. Koopman, onder de nieuwe naam&#13;
Fa Koopman.&#13;
3.6 Bij aangetekende brief van 23 december&#13;
1998, gericht aan “MTS Schilder, Noordspierdijkerweg&#13;
179, 1643 NM Spierdijk” heeft de&#13;
Fa Koopman het volgende bericht: “M, Zoals&#13;
u weet, loopt het pachtcontract voor het perceel,&#13;
sectie L, nummer 343, af op 31 december&#13;
2000. Wij kunnen een verlenging niet toestaan&#13;
en willen bij deze de pacht opzeggen zodat&#13;
wij vanaf die datum het perceel in eigen&#13;
gebruik kunnen nemen. Hopende u voldoende&#13;
te hebben ingelicht. Bijvoorbaat dank. Met&#13;
vriendelijke groeten, Fa Koopman (...)”.&#13;
4 De grieven&#13;
De grieven luiden:&#13;
I Ten onrechte heeft de pachtkamer van het&#13;
kantongerecht de kennisgeving van verpachters&#13;
d.d. 23 december 1998, waarbij een niet&#13;
verdere verlenging van de pacht werd aangezegd&#13;
aan “MTS Schilder” aan het adres&#13;
Noordspierdijkerweg 179 te Spierdijk, rechtsgeldig&#13;
geacht.&#13;
II Ten onrechte heeft de pachtkamer van het&#13;
kantongerecht overwogen, dat bij het verlies&#13;
van het gepachte de grondslag van het maatschappelijk&#13;
bestaan van pachters niet wordt&#13;
aangetast, althans heeft de pachtkamer van het&#13;
kantongerecht in het kader van de billijkheidstoetsing&#13;
ex art. 38 Pw onvoldoende betekenis&#13;
toegekend aan het grote belang van het&#13;
gepachte voor pachters.&#13;
III Ten onrechte heeft de pachtkamer van het&#13;
kantongerecht overwogen, dat het eigen&#13;
gebruik van het pachtland in kwestie voor&#13;
verpachters van zeer groot belang is en heeft&#13;
zij aldus kennelijk geoordeeld, dat het&#13;
gepachte geacht moet worden voor verpachters&#13;
van overwegende betekenis te zijn in de&#13;
zin van art. 41 lid 2 sub b. Pw.&#13;
IV Ten onrechte heeft de pachtkamer van het&#13;
kantongerecht het verzoek van pachters om&#13;
pachtverlenging afgewezen.&#13;
V Ten onrechte heeft de pachtkamer van het&#13;
kantongerecht pachters veroordeeld in de&#13;
proceskosten.&#13;
5 De mondelinge behandeling&#13;
Ter zitting is door partijen het navolgende&#13;
verklaard:&#13;
Door de pachter Andreas Schilder:&#13;
Ik ben 32 jaren oud, ben gehuwd en heb drie&#13;
nog jonge kinderen. Mijn vader is 60 jaren&#13;
oud, gehuwd en heeft vier kinderen waarvan&#13;
er nog één thuis woont. Mijn vrouw en ik&#13;
wonen op 2,5 km afstand van het bedrijf dat&#13;
ik met mijn vader in maatschapsverband uit-&#13;
oefen. Wij exploiteren daar een melkveehouderij&#13;
met een totale bedrijfsoppervlakte van&#13;
25,7 ha, waarvan 21,5 ha (met de bedrijfsgebouwen)&#13;
eigendom van mijn vader is, 1,7 ha&#13;
mijn eigendom is en 2,5 ha de pachtgrond in&#13;
geschil is. De afwijkende opgave voor MINAS&#13;
houdt volgens mij verband met in het kader&#13;
van de ruilverkaveling tijdelijk aan ons beschikbaar&#13;
gestelde compensatiegrond. Ik heb&#13;
er geen verklaring voor dat mijn eigen 1,7 ha&#13;
grond daarin niet is opgenomen; ik heb die al&#13;
sinds 5 à 6 jaren. De grond in geschil ligt op&#13;
een afstand van 1,5 km van onze bedrijfsgebouwen.&#13;
Die bedrijfsgebouwen zijn dezelfde&#13;
als opgegeven bij de mondelinge behandeling&#13;
in de vorige procedure voor dit hof. Inmiddels&#13;
is er een overdekte mestopslag. Momenteel&#13;
houden wij 48 melkkoeien, 48 stuks jongvee&#13;
en 39 schapen. Ons melkquotum is&#13;
263.500 kg, waarvan 39.631 kg is geleast.&#13;
Onze bedrijfsresultaten over de laatste jaren&#13;
liggen doorgaans tegen de ƒ 50.000,– aan; ik&#13;
denk dat 1999 ƒ 12.000,– à ƒ 13.000,– lager&#13;
ligt, omdat de melkprijs onder druk ligt. De&#13;
winstverdeling in de maatschap tussen mijn&#13;
vader en mijzelf is sinds vorig jaar 45:55. Mijn&#13;
vader is nu voor 65-80% arbeidsongeschikt en&#13;
ontvangt een uitkering van ƒ 1.100,– à&#13;
ƒ 1.200,– netto per maand. Ik heb nog incidentele&#13;
neveninkomsten uit “loonwerk” voor&#13;
een bouwbedrijf en ontvang uit dien hoofde&#13;
ƒ 3.000,– à ƒ 4000,– per jaar. Mijn echtgenote&#13;
– die momenteel ouderschapsverlof geniet –&#13;
heeft een contract voor 22 uren per week en&#13;
verdient daarmee circa ƒ 800,– netto per&#13;
maand.&#13;
Afgelopen jaar hebben wij 3,5 ha grond voor&#13;
één seizoen verhuurd voor de bollenteelt. Dat&#13;
was de eerste keer. Ik weet niet of wij dat&#13;
vaker zullen gaan doen.&#13;
Door de verpachter Antonius Koopman:&#13;
Ik ben 37 jaar oud en ongehuwd. Mijn broer&#13;
is 39 jaar oud, is gehuwd en heeft drie kinderen&#13;
die op de basisschool zitten. Wij exploiteren&#13;
een melkveehouderij op 60 ha grond;&#13;
49 ha daarvan is grasland – die wij gebruiken&#13;
voor beweiding en voederwinning – en 11 ha&#13;
is maïsland. Verder hebben wij sinds 15 jaren&#13;
3,8 ha grond in losse huur, op jaarbasis. Waar&#13;
in de overgelegde LTC-brief wordt gesproken&#13;
van “eenmalige pacht” wordt waarschijnlijk&#13;
op deze grond gedoeld. Van ons grasland verhuren&#13;
wij jaarlijks gemiddeld 9 ha voor de&#13;
bollenteelt. De laatste twee jaren was dat wat&#13;
meer (15 à 16 ha). De verhuurde grond wisselt&#13;
steeds; eens per 7 jaar komt ieder perceel voor&#13;
verhuur voor tulpen en/of lelieteelt in aanmerking.&#13;
Wij hebben drie ligboxenstallen met&#13;
capaciteit voor 140 melkkoeien met bijbehorend&#13;
jongvee. Wij houden momenteel 98&#13;
melkkoeien en 90 stuks jongvee. Ons melkquotum&#13;
bedraagt 780.656 kg. Mijn broer en ik&#13;
werken voltijds in het bedrijf. Het bedrijfsresultaat&#13;
bedroeg vorig jaar iets minder dan&#13;
ƒ 106.000,–. De echtgenote van mijn broer&#13;
heeft nog een betrekking voor 19 uur per&#13;
week bij de Rabo-bank en verdient daarmee&#13;
circa ƒ 1.300,– netto per maand. De 2,4 ha&#13;
grond in geschil ligt schuin tegen eigen grond&#13;
van ons bedrijf aan. Die grond is op zichzelf&#13;
geschikt voor tulpen, maar voor lelies lijkt&#13;
deze wat problematischer. Wij zijn echter&#13;
voornemens deze grond niet op te nemen in&#13;
het verhuurschema voor die teelten, maar uitsluitend&#13;
te gebruiken ten behoeve van de&#13;
melkveehouderij. Wij hebben het gras nodig&#13;
voor onze koeien en de extra grond biedt ons&#13;
ruimte in verband met de veebezetting.&#13;
6 Beoordeling van het geschil in&#13;
hoger beroep&#13;
6.1 De pachters zijn niet in hoger beroep&#13;
gekomen van de beschikking voor zover zij&#13;
daarin niet-ontvankelijk zijn verklaard in hun&#13;
verzoek tot verlenging van de pachtovereenkomst&#13;
met de Fa Koopman en haar firmant&#13;
J.J.M. Koopman als (mede)verpachters. In&#13;
zoverre is sprake van een gedeeltelijk beroep.&#13;
6.2 De eerste grief van de pachters strekt ten&#13;
betoge dat de kennisgeving van niet verdere&#13;
verlenging niet is gedaan aan ieder van de&#13;
pachters en mitsdien geen rechtsgevolg heeft.&#13;
De grief faalt. Hoewel als vereiste geldt dat de&#13;
kennisgeving aan iedere pachter afzonderlijk&#13;
wordt gedaan, is het hof van oordeel dat in&#13;
het onderhavige geval in redelijkheid geen&#13;
beroep kan worden gedaan op de ongeldigheid&#13;
van de kennisgeving. Daarbij wordt&#13;
gewezen op de volgende omstandigheden:&#13;
– de kennisgeving is gedaan aan de maatschap&#13;
en de pachters hebben hieruit in ieder geval&#13;
kunnen begrijpen dat de kennisgeving was&#13;
bedoeld voor beide pachters en niet voor&#13;
alleen de pachter J.M.M. Schilder, wonende&#13;
aan het adres Noord Spierdijkerweg 179 te&#13;
Spierdijk;&#13;
– ook uit de inhoud van de kennisgeving is&#13;
duidelijk, dat de verpachters beëindiging van&#13;
de gehele pachtverhouding met beide pachters&#13;
nastreefden, aangezien in de kennisgeving&#13;
melding werd gemaakt van eigen plannen met&#13;
de verpachte grond;&#13;
– de verpachters hebben bij brief van 14 december&#13;
1998 op gelijke wijze als de onderhavige&#13;
kennisgeving van niet verdere pachterverlenging&#13;
een verhoging van de pachtprijs&#13;
aangezegd, waarna door de pachters de verhoogde&#13;
pachtprijs is betaald zonder dat van&#13;
enig misverstand ter zake van de partij-aanduiding&#13;
of de adressering is gebleken;&#13;
– de pachtprijs is steeds in naam van de maatschap&#13;
betaald en niet in naam van de individuele&#13;
maten;&#13;
– niet is gebleken van enige omstandigheid die&#13;
de verpachters aanleiding had moeten geven te&#13;
vermoeden dat kennisgeving aan de maatschap&#13;
ten huize van J.M.M. Schilder – het&#13;
adres van waaruit het gepachte wordt geëxploiteerd&#13;
– tot problemen zou kunnen leiden;&#13;
– van problemen als bovenbedoeld is ook&#13;
daadwerkelijk niet gebleken, aangezien de&#13;
gezamenlijke pachters een verlengingsverzoek&#13;
hebben ingediend en bij het niet aan iedere&#13;
maat afzonderlijk uitbrengen van de kennisgeving&#13;
niet zijn geschaad in enig belang ter&#13;
bescherming waarvan de desbetreffende regel&#13;
is gegeven.&#13;
Aan het vorenoverwogene doet niet af, dat de&#13;
verpachters een risico hebben genomen door&#13;
de procedure voort te zetten terwijl zij op de&#13;
hoogte waren van het verweer van de pachters&#13;
en de mogelijkheid hadden nog tijdig een&#13;
tweede kennisgeving uit te brengen. Een en&#13;
ander mondt uit in de slotsom, dat het verlengingsverzoek&#13;
inhoudelijk zal worden beoordeeld&#13;
als ware een geldige kennisgeving uitgebracht.&#13;
6.3 De verpachters hebben ter gelegenheid&#13;
van de mondelinge behandeling verklaard, de&#13;
grond in geschil alleen ten behoeve van de&#13;
melkveehouderij in gebruik te willen nemen&#13;
en dus niet meer voornemens te zijn deze eens&#13;
per zeven jaren aan derden voor de bollenteelt&#13;
in gebruik te geven. Mede gelet op het feit dat&#13;
de verpachters reeds een melkveehouderij&#13;
exploiteren acht het hof voldoende aannemelijk&#13;
dat hun voornemen ernstig gemeend en&#13;
uitvoerbaar is. Er is dus sprake van een voornemen&#13;
tot persoonlijk gebruik in de zin van&#13;
art. 41 van de Pachtwet, zodat het verlengingsverzoek&#13;
aan de hand van de in dat wetsartikel&#13;
gestelde criteria dient te worden beoordeeld.&#13;
6.4 Grief II stelt aan de orde de vraag, of verlies&#13;
van het gepachte de grondslag van het&#13;
maatschappelijk bestaan van de pachters ernstig&#13;
zou aantasten. Het hof is van oordeel dat&#13;
deze vraag ontkennend dient te worden beantwoord.&#13;
Het gepachte maakt minder dan&#13;
10% van het bedrijfsareaal van de pachters&#13;
uit. Het gemis van een dergelijk oppervlak&#13;
moet wat betreft de voederwinning – bij&#13;
behoud van een bedrijf van ruim 25 ha – zonder&#13;
al te grote bezwaren kunnen worden&#13;
opgevangen door de aankoop van ruwvoer.&#13;
Dat niet alle grond zonder meer voor de&#13;
melkveehouderij essentieel is lijkt ook al te&#13;
volgen uit het feit dat de pachters het afgelopen&#13;
jaar 3,5 ha eigen grond – een grotere&#13;
oppervlakte dan het gepachte – aan derden&#13;
voor de bollenteelt in gebruik hebben gegeven&#13;
en de mogelijkheid, dat zij dit ook in de toekomst&#13;
zullen doen, niet op voorhand uitsluiten.&#13;
Wat betreft mogelijke problemen bij de&#13;
pachters in verband met de mestproblematiek&#13;
en de veebezetting hebben de verpachters&#13;
gewezen op de relatief lage melkgift per koe&#13;
(minder dan 5.500 kg bij een melkquotum van&#13;
263.500 kg en 48 melkkoeien). Het op zichzelf&#13;
te respecteren standpunt van de pachters&#13;
dat zij geen hoge melkopbrengst ambiëren en&#13;
zich geen bedrijfsvoering willen laten opdringen&#13;
(zoals Andreas Schilder bij de mondelinge&#13;
behandeling in eerste aanleg heeft verklaard)&#13;
doet er niet aan af, dat de melkgift per koe op&#13;
hun bedrijf relatief laag is en dat enige intensivering&#13;
alleszins mogelijk moet zijn. Onder&#13;
deze omstandigheden kan de keuze tot het&#13;
nalaten daarvan in deze procedure niet in het&#13;
voordeel van de pachters meewegen. Tenslotte&#13;
is van groot belang, dat de verpachters onvoorwaardelijk&#13;
hebben verklaard dat zij geen&#13;
aanspraak maken op het met het verpachte&#13;
samenhangende melkquotum en daarvoor&#13;
ook geen financiële vergoeding wensen. Dit&#13;
brengt mee, dat de pachters bij verlies van het&#13;
gepachte in dit opzicht geen enkel nadeel lijden.&#13;
Uit het bovenstaande vloeit voort, dat grief II&#13;
faalt.&#13;
6.5 Nu sprake is van een voornemen tot persoonlijk&#13;
gebruik in de zin van art. 41 van de&#13;
Pachtwet en verlies van het gepachte de&#13;
grondslag van het maatschappelijk bestaan&#13;
van de pachters niet ernstig zal aantasten,&#13;
dient het verlengingsverzoek reeds op deze&#13;
grond te worden afgewezen. Het is dan niet&#13;
nodig te beoordelen of eigen gebruik van de&#13;
grond in geschil voor de verpachters van&#13;
overwegende betekenis is. Grief III kan dan&#13;
ook buiten bespreking blijven.&#13;
6.6 Gelet op hetgeen eerder in deze beschikking&#13;
is overwogen volgt dat de grieven IV en&#13;
V falen. Het verlengingsverzoek van de pachters&#13;
is terecht afgewezen met hun veroordeling&#13;
in de proceskosten. De beschikking waarvan&#13;
beroep zal dan ook – voor zover aan het&#13;
oordeel van het hof onderworpen – worden&#13;
bevestigd met veroordeling van de pachters in&#13;
de kosten van de procedure in hoger beroep.&#13;
7 De beslissing&#13;
Het hof, beschikkende in hoger beroep,&#13;
bevestigt de beschikking van de pachtkamer&#13;
van het kantongerecht te Hoorn van 29 november&#13;
1999, waarvan beroep, voor zover deze&#13;
aan het oordeel van het hof is onderworpen;&#13;
veroordeelt de pachters in de kosten van het&#13;
hoger beroep, aan de zijde van de verpachters&#13;
tot op heden begroot op ƒ 475,– wegens verschotten&#13;
en op ƒ 3.400,– wegens salaris.&#13;
vs en</content><legacyfootnotes/><footnotes><footnote/></footnotes><auteurs/><published>2002-06-01 00:00:00</published><modified>2000-02-08 00:00:00</modified><editiondate>2002-06-01</editiondate><htmlpath>https://denhollander.info/artikel/4647</htmlpath></article>
</articles></edition>
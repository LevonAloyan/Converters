<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2007</searchword><id>5256</id><udhid>UDH:TvAR/5256</udhid><titel>X / de Minister van Landbouw, Natuur en Voedselkwaliteit (TvAR 2007/5411,5412,5413,5414,5415,5416)</titel><searchwords><searchword>TvAR 11/2007</searchword><searchword>TvAR 2007/5411</searchword><searchword>TvAR 2007/5412</searchword><searchword>TvAR 2007/5413</searchword><searchword>TvAR 2007/5414</searchword><searchword>TvAR 2007/5415</searchword><searchword>TvAR 2007/5416</searchword><searchword>UDH:TvAR/5256</searchword></searchwords><attachments><attachment><name>TAR_2007_11-Rechtspraak ST.pdf</name><extention>pdf</extention><url>https://denhollander.info/download/5255/ci</url></attachment></attachments><inleiding>Toeslagrechten. Overmacht.&#13;
Een in 2001 ingevulde onjuiste code leidt nu tot niet toekennen&#13;
van toeslagrechten. Geen overmacht.</inleiding><content>Uitspraak in de zaak van:&#13;
A, te B, appellant,&#13;
tegen&#13;
de Minister van Landbouw, Natuur en Voedselkwaliteit,&#13;
verweerder,&#13;
gemachtigde: mr. J. Teigeler, werkzaam bij verweerders&#13;
Dienst Regelingen.&#13;
1. De procedure&#13;
Appellant heeft bij brief van 5 oktober 2006, bij het College&#13;
binnengekomen op 11 oktober 2006, beroep ingesteld&#13;
tegen een besluit van verweerder van 4 september 2006.&#13;
Bij dit besluit heeft verweerder beslist op het bezwaar van&#13;
appellant tegen een besluit van 30 juni 2006, waarbij verweerder&#13;
de aan appellant toekomende toeslagrechten in het&#13;
kader van de Regeling GLB-inkomenssteun 2006 (hierna:&#13;
de Regeling) heeft vastgesteld.&#13;
Bij brief van 13 november 2006 heeft verweerder een verweerschrift&#13;
ingediend en de op de zaak betrekking hebbende&#13;
stukken overgelegd.&#13;
Bij brief van 19 maart 2007 heeft verweerder een aanvulling&#13;
op het verweerschrift gegeven.&#13;
Op 16 april 2007 heeft het onderzoek ter zitting plaatsgehad,&#13;
waarbij appellant is verschenen. Verweerder werd ter&#13;
zitting vertegenwoordigd door zijn gemachtigde.&#13;
2. De grondslag van het geschil&#13;
2.1. Verordening (EG) nr. 1782/2003 van de Raad van&#13;
29 september 2003 tot vaststelling van gemeenschappelijke&#13;
voorschriften voor regelingen inzake rechtstreekse&#13;
steunverlening in het kader van het gemeenschappelijk&#13;
landbouwbeleid en tot vaststelling van&#13;
bepaalde steunregelingen voor landbouwers luidt voorzover&#13;
hier van belang:&#13;
‘Artikel 33&#13;
Subsidiabiliteit&#13;
1. De landbouwers kunnen gebruik maken van de&#13;
bedrijfstoeslagregeling&#13;
indien:&#13;
a) zij op grond van ten minste één van de in bijlage VI&#13;
bedoelde steunregelingen een betaling hebben ontvangen&#13;
in de in artikel 38 vastgestelde referentieperiode,&#13;
of, (…)&#13;
Artikel 37&#13;
Berekening van het referentiebedrag&#13;
1. Het referentiebedrag is het gemiddelde over drie jaar&#13;
van het totaalbedrag aan toeslagen dat aan een landbouwer&#13;
voor elk kalenderjaar van de in artikel 38 vastgestelde&#13;
referentieperiode is verleend op grond van de&#13;
in bijlage VI genoemde steunregelingen, berekend en&#13;
aangepast overeenkomstig bijlage VII.&#13;
(…)&#13;
Artikel 38&#13;
Referentieperiode&#13;
De referentieperiode omvat de kalenderjaren 2000,&#13;
2001 en 2002.&#13;
Artikel 40&#13;
Gevallen van onbillijkheid&#13;
1. In afwijking van artikel 37 heeft een landbouwer&#13;
wiens productie gedurende de referentieperiode nadelig&#13;
werd beïnvloed door een geval van overmacht of uitzonderlijke&#13;
omstandigheden dat/die zich vóór of&#13;
gedurende die referentieperiode heeft/hebben voorgedaan,&#13;
het recht te verzoeken dat het referentiebedrag&#13;
wordt berekend op basis van het kalenderjaar of de&#13;
kalenderjaren in de referentieperiode dat/die niet is/zijn&#13;
beïnvloed door het geval van overmacht of de uitzonderlijke&#13;
omstandigheden.&#13;
(…)&#13;
3. Een geval van overmacht of uitzonderlijke omstandigheden&#13;
wordt/worden door de betrokken landbouwer,&#13;
samen met relevant bewijsmateriaal ten genoegen&#13;
van de bevoegde autoriteit, schriftelijk ter kennis&#13;
van de autoriteit gebracht binnen een door elke lidstaat&#13;
vast te stellen termijn.&#13;
4. Overmacht of uitzonderlijke omstandigheden&#13;
wordt/worden door de bevoegde autoriteit erkend in&#13;
gevallen zoals bijvoorbeeld:&#13;
a) het overlijden van de landbouwer,&#13;
b) langdurige arbeidsongeschiktheid van de landbouwer,&#13;
c) een ernstige natuurramp die het landbouwareaal van&#13;
het bedrijf in ernstige mate heeft aangetast,&#13;
d) het door een ongeluk tenietgaan van voor veehouderij&#13;
bestemde gebouwen op het bedrijf,&#13;
e) een epizoötie die de gehele veestapel van de landbouwer&#13;
of een deel ervan heeft getroffen.&#13;
(…)’&#13;
Artikel 21 bis van Verordening (EG) nr. 796/2004 van de&#13;
Commissie van 21 april 2004 houdende uitvoeringsbepalingen&#13;
inzake de randvoorwaarden, de modulatie en het&#13;
geïntegreerd beheers- en controlesysteem waarin is voorzien&#13;
bij Verordening (EG) nr. 1782/2003 van de Raad luidt als&#13;
volgt:&#13;
‘Te late indiening van een aanvraag in het kader van de&#13;
bedrijfstoeslagregeling&#13;
1. (….)&#13;
2. Indien in de betrokken lidstaat de aanvraag in het&#13;
kader van de bedrijfstoeslagregeling en de verzamelaanvraag&#13;
elk afzonderlijk moeten worden ingediend, is&#13;
voor de indiening van de verzamelaanvraag het&#13;
bepaalde in artikel 21 van de onderhavige verordening&#13;
van toepassing.&#13;
Onverminderd gevallen van overmacht en uitzonderlijke&#13;
omstandigheden als bedoeld in artikel 34, lid 3,&#13;
eerste alinea, van Verordening (EG) nr. 1782/2003&#13;
geldt in dat geval dat, indien een in dat lid bedoelde&#13;
aanvraag in het kader van de bedrijfstoeslagregeling na&#13;
de desbetreffende termijn wordt ingediend, een verlaging&#13;
met 3 % per werkdag wordt toegepast op de&#13;
bedragen die in het eerste jaar van toepassing van de&#13;
bedrijfstoeslagregeling op basis van de aan de landbouwer&#13;
toe te wijzen toeslagrechten moeten worden&#13;
betaald.&#13;
Bij een termijnoverschrijding van meer dan 25 kalenderdagen&#13;
wordt de aanvraag afgewezen en worden aan&#13;
de landbouwer geen toeslagrechten toegewezen.&#13;
(…)’&#13;
Verordening (EG) nr. 795/2004 van de Commissie van&#13;
21 april 2004 houdende bepalingen voor de uitvoering van&#13;
de bedrijfstoeslagregeling waarin is voorzien bij Verordening&#13;
(EG) nr. 1782/2003 van de Raad tot vaststelling van&#13;
gemeenschappelijke voorschriften inzake rechtstreekse&#13;
steunverlening in het kader van het gemeenschappelijk&#13;
landbouwbeleid en tot vaststelling van bepaalde steunregelingen&#13;
voor landbouwers luidt voorzover hier van belang:&#13;
‘Artikel 3 bis&#13;
Geconstateerde hectaren en dieren&#13;
Onverminderd de toepassing van bijlage VII bij Verordening&#13;
(EG) nr. 1782/2003, is het voor de vaststelling&#13;
van het in artikel 37, lid 1, van die verordening bedoelde&#13;
referentiebedrag in aanmerking te nemen aantal&#13;
hectaren of dieren waarvoor in de referentieperiode een&#13;
rechtstreekse betaling is of had moeten worden toegekend,&#13;
het aantal geconstateerde hectaren of dieren in de&#13;
zin van artikel 2, onder r) en s), van Verordening (EG)&#13;
nr. 2419/2001 voor elke van de in bijlage VI bij Verordening&#13;
(EG) nr. 1782/2003 vermelde rechtstreekse betalingen.’&#13;
Artikel 2, sub r, van Verordening (EG) nr. 2419/2001 van&#13;
de Commissie van 11 december 2001 houdende uitvoeringsbepalingen&#13;
inzake het bij Verordening (EEG) nr. 3508/&#13;
92 van de Raad ingestelde geïntegreerde beheers- en controlesysteem&#13;
voor bepaalde communautaire steunregelingen&#13;
luidt als volgt:&#13;
‘Voor de toepassing van deze verordening wordt verstaan&#13;
onder:&#13;
(…)&#13;
r. ‘geconstateerde oppervlakte’: de oppervlakte waarvoor&#13;
aan alle steuntoekenningsvoorwaarden in het&#13;
kader van de betrokken steunregeling is voldaan.&#13;
(…)’&#13;
De Regeling luidt voorzover hier van belang:&#13;
‘Artikel 11&#13;
1. De landbouwer dient uiterlijk op 15 mei 2006 de&#13;
aanvragen tot vaststelling van toeslagrechten in op een&#13;
daartoe vastgesteld aanvraagformulier.&#13;
(…)&#13;
Artikel 13&#13;
1. De landbouwer die overeenkomstig artikel 40 van&#13;
verordening 1782/2003 verzoekt om berekening van&#13;
het referentiebedrag op een andere basis omdat zijn&#13;
productie gedurende de referentieperiode nadelig werd beïnvloed door een geval van overmacht of uitzonderlijke&#13;
omstandigheden, stelt DR daarvan uiterlijk op 15&#13;
mei 2006 schriftelijk in kennis, waarbij deze kennisgeving&#13;
vergezeld gaat van relevant bewijsmateriaal.&#13;
2. (…)’&#13;
2.2. Op grond van de stukken en het onderzoek ter zitting&#13;
zijn in deze zaak de volgende feiten en omstandigheden&#13;
voor het College komen vast te staan.&#13;
- In het op 23 maart 2005 aan verweerder toegezonden&#13;
formulier ‘Inventarisatie Bedrijfsgegevens voor toeslagrechten’&#13;
heeft appellant aangegeven dat de bij verweerder&#13;
bekende referentiegegevens op basis waarvan&#13;
de toeslagrechten worden vastgesteld voor het jaar&#13;
2000 onjuist zijn. Op het formulier heeft appellant&#13;
onder vraag 5 aangegeven dat er binnen zijn bedrijf in&#13;
de jaren 2000, 2001 en 2002 geen sprake is geweest&#13;
van een situatie van overmacht. In een begeleidende&#13;
brief bij dit formulier heeft appellant het volgende&#13;
meegedeeld:&#13;
‘ (…) In het jaar 2000 is er conform de eisen een aanvraag&#13;
ingediend. Deze is volgens de eisen uitgevoerd.&#13;
De gronden waar het om gaat werden ingezet voor&#13;
vruchtwisseling met een akkerbouwer. Helaas is er door&#13;
een fout door geen van beide partijen maïspremie voor&#13;
deze percelen aangevraagd.&#13;
Het bezwaarschrift wat daarop volgde is afgewezen.&#13;
Door deze fout ben ik voor 2 ha maïspremie in het jaar&#13;
2000 misgelopen. Mijns inziens ben ik al afgestraft.&#13;
Dat dit ook leidt tot afstraffing in de jaren 2006 en&#13;
volgende jaren is voor mij een onaangename gewaarwording.&#13;
Het gevoel van dubbel gepakt te worden blijft&#13;
hierbij hangen.&#13;
Gaarne zou ik hiervoor een oplossing zien’&#13;
- Tevens heeft hij bij dit formulier een kopie overgelegd&#13;
van zijn bezwaarschrift van 10 oktober 2001 tegen de&#13;
beslissing op zijn aanvraag akkerbouwsteun 2000.&#13;
- Naar aanleiding van appellants aanvraag toeslagrechten&#13;
heeft verweerder bij besluit van 30 juni 2006&#13;
de appellant toekomende toeslagrechten vastgesteld.&#13;
Voor de berekening van de rechten is hij daarbij voor&#13;
het jaar 2000 uitgegaan van 0 ha geconstateerde maïs.&#13;
- Tegen dit besluit heeft appellant op 26 juli 2006 een&#13;
bezwaarschrift ingediend. Daarin beroept hij zich op&#13;
overmacht en verzoekt hij verweerder de toeslagrechten&#13;
te berekenen op basis van de referentiejaren 2001 en&#13;
2002.&#13;
- Vervolgens heeft verweerder, na een op 6 juli 2006&#13;
gehouden hoorzitting, het bestreden besluit genomen.&#13;
3. Het bestreden besluit en het nader standpunt van&#13;
verweerder&#13;
3.1. Bij het bestreden besluit heeft verweerder het bezwaar&#13;
van appellant ongegrond verklaard. Daartoe heeft hij,&#13;
samengevat, het volgende overwogen.&#13;
Appellant kon tot 15 mei 2006 een melding van overmacht&#13;
of uitzonderlijke omstandigheden doen.&#13;
Eventueel had dit ook nog gekund gedurende de kortingsperiode&#13;
die op 9 juni 2006 eindigde. Verweerder&#13;
verwijst in dit verband naar artikel 40 van Verordening&#13;
(EG) nr. 1782/2003, artikel 21 bis van Verordening&#13;
(EG) nr. 796/2004 en artikel 13 van de Regeling. Appellant&#13;
heeft echter pas in het bezwaarschrift van 21&#13;
juli 2006 kenbaar gemaakt dat hij een beroep op overmacht&#13;
wenst te doen. De toepasselijke regelgeving&#13;
schrijft verweerder vervolgens dwingend voor dit te laat&#13;
ingediende beroep op overmacht af te wijzen.&#13;
3.2. In zijn aanvullend verweerschrift van 19 maart 2007 en&#13;
ter zitting heeft verweerder hieraan nog het volgende&#13;
toegevoegd.&#13;
Voorzover in de begeleidende brief bij het formulier&#13;
‘Inventarisatie bedrijfsgegevens toeslagrechten’ een&#13;
beroep op overmacht zou kunnen worden gelezen,&#13;
meent verweerder dat hiervan geen sprake is. Een misverstand&#13;
tussen appellant en een met hem samenwerkende&#13;
akkerbouwer kan niet als overmacht worden&#13;
aangemerkt. Er is veeleer sprake van een gewoon&#13;
bedrijfsrisico.&#13;
Met de ongegrondverklaring van het bezwaar van appellant&#13;
tegen de beslissing op de aanvraag 2000 is de&#13;
beslissing op die aanvraag, dat geen steun voor maïs&#13;
wordt toegekend, onherroepelijk geworden. Artikel 37&#13;
van Verordening (EG) nr. 1782/2003 laat vervolgens&#13;
niet toe dat voor het jaar 2000 alsnog 2 ha maïs in de&#13;
berekening van de toeslagrechten wordt betrokken.&#13;
4. Het standpunt van appellant&#13;
Appellant meent dat hij reeds in de bijlagen bij het toegezonden&#13;
formulier ‘Inventarisatie bedrijfsgegevens toeslagrechten’&#13;
heeft aangegeven dat hij een beroep wenst te doen&#13;
op bijzondere omstandigheden. Echter, hij nam toen aan&#13;
dat zijn situatie niet aansloot bij de voorbeelden van overmacht&#13;
genoemd op het formulier.&#13;
Appellant acht het onjuist dat hem minder rechten worden&#13;
toegekend, omdat verweerder het voor hem ongunstige jaar&#13;
2000 in zijn berekeningen heeft meegewogen.&#13;
Door een misverstand tussen hem en een met hem samenwerkende&#13;
akkerbouwer werd in het referentiejaar 2000 een&#13;
perceel maïs van 2 ha door geen van beiden voor akkerbouwsteun&#13;
opgegeven. Daardoor heeft appellant in 2000&#13;
geen akkerbouwsteun ontvangen, hoewel er op het betrokken&#13;
perceel wel degelijk steunwaardige maïs heeft gestaan.&#13;
Als gevolg van ditzelfde misverstand wordt appellant&#13;
in 2006 opnieuw benadeeld bij de toekenning van toeslagrechten.&#13;
Appellant acht dit onredelijk.&#13;
5. De beoordeling van het geschil&#13;
5.1. Appellant heeft in bezwaar aangevoerd dat verweerder&#13;
ten onrechte zijn beroep op overmacht niet heeft&#13;
gehonoreerd. Verweerder heeft in het bestreden besluit&#13;
het bezwaar ongegrond verklaard op de grond dat appellant&#13;
niet tijdig een ‘melding overmacht’ heeft ingediend.&#13;
Verweerder heeft evenwel verzuimd acht te slaan op het&#13;
door appellant op 23 maart 2005 ingezonden formulier&#13;
‘Inventarisatie bedrijfsgegevens voor toeslagrechten’&#13;
met bijbehorende stukken, waarin achtereenvolgens is&#13;
te lezen dat de referentiegegevens voor het jaar 2000 niet juist zijn, wat hiervan de oorzaak is en dat appellant&#13;
wil dat verweerder hiervoor een oplossing vindt.&#13;
Verweerder heeft miskend dat appellant hiermee&#13;
aangeeft een beroep op overmacht in de zin van artikel&#13;
40 van Verordening (EG) nr. 1782/2003 te willen&#13;
doen. Het feit dat appellant vraag 5 van het formulier&#13;
‘Inventarisatie bedrijfsgegevens voor toeslagrechten’&#13;
ont kennend heeft beantwoord doet hieraan niet af. Immers,&#13;
appellant heeft desgevraagd uitgelegd dat hij in&#13;
verwarring was, nu zich geen van de bij vraag 5 genoemde&#13;
gevallen van overmacht op zijn bedrijf heeft&#13;
voorgedaan, zodat een bevestigend antwoord niet op&#13;
zijn plaats was, reden waarom hij heeft besloten een&#13;
brief ter toelichting mee te zenden. Nu het bestreden&#13;
besluit aldus ten onrechte uitgaat van de veronderstelling&#13;
dat appellant het beroep op overmacht te laat&#13;
heeft gedaan, berust het bestreden besluit niet op een&#13;
draagkrachtige motivering.&#13;
Het beroep dient om deze reden wegens strijd met artikel&#13;
7:12 van de Algemene wet bestuursrecht (hierna:&#13;
Awb) gegrond te worden verklaard en het bestreden&#13;
besluit dient te worden vernietigd.&#13;
5.2.Het College ziet echter aanleiding om met toepassing&#13;
van artikel 8:72, derde lid, Awb de rechtsgevolgen van&#13;
het bestreden besluit in stand te laten. Daartoe overweegt&#13;
het als volgt.&#13;
Ingevolge artikel 40, eerste lid, van Verordening (EG)&#13;
nr. 1782/2003 heeft een landbouwer wiens productie&#13;
gedurende de referentieperiode nadelig werd beïnvloed&#13;
door een geval van overmacht, het recht te verzoeken&#13;
dat het referentiebedrag in afwijking van artikel 37&#13;
wordt berekend op basis van de kalenderjaren die niet&#13;
zijn beïnvloed door het geval van overmacht.&#13;
Appellant is van mening dat in zijn geval het referentiebedrag&#13;
moet worden berekend op basis van de kalenderjaren&#13;
2001 en 2002, omdat de vermelding in 2000&#13;
van een onjuiste bijdragecode het gevolg is van overmacht.&#13;
Volgens vaste rechtspraak van het Hof van Justitie van&#13;
de Europese Gemeenschappen (zie onder meer het arrest&#13;
van 11 juli 2002, Käserei Champignon Hofmeister&#13;
GmBH &amp; Co. KG, C-210/00, Jur. I-6453, punt 79)&#13;
moet het begrip ‘overmacht’ inzake landbouwverordeningen&#13;
aldus worden uitgelegd dat het inhoudt dat&#13;
zich abnormale omstandigheden hebben voorgedaan,&#13;
die vreemd zijn aan degene die zich daarop beroept, en&#13;
waarvan de gevolgen in weerwil van alle mogelijke&#13;
voorzorgen niet hadden kunnen worden vermeden.&#13;
Gelet op deze rechtspraakkan het foutief invullen van&#13;
de bijdragecode in de steunaanvraag 2000 niet als overmacht&#13;
worden aangemerkt.&#13;
Nu er geen grond is voor het maken van een uitzondering&#13;
voor appellant, was verweerder gehouden het referentiebedrag&#13;
met toepassing van artikel 37 van Verordening&#13;
(EG) nr. 1782/2003 te berekenen. Verweerder&#13;
komt geen beleidsvrijheid toe om hiervan af te wijken.&#13;
5.3.Het voorgaande leidt tot de slotsom dat het beroep&#13;
gegrond dient te worden verklaard, dat het bestreden&#13;
besluit dient te worden vernietigd, maar dat de bezwaren&#13;
van appellant ongegrond zijn. Het College is niet gebleken dat appellant proceskosten&#13;
heeft gemaakt tot betaling waarvan verweerder veroordeeld&#13;
dient te worden.&#13;
6. De beslissing&#13;
Het College:&#13;
- verklaart het beroep gegrond;&#13;
- vernietigt het bestreden besluit;&#13;
- bepaalt dat de rechtsgevolgen van het bestreden besluit&#13;
in stand blijven;&#13;
- bepaalt dat verweerder aan appellant het door hem&#13;
betaalde griffierecht ten bedrage van € 141,- (zegge&#13;
honderdeenenveertig euro) vergoedt;&#13;
- wijst de Staat der Nederlanden aan als de rechtspersoon&#13;
die dit bedrag dient te vergoeden.</content><legacyfootnotes/><footnotes><footnote/></footnotes><auteurs>mrs. W.E. Doolaard, E.J.M. Heijs en F. Stuurop</auteurs><published>2007-11-01 00:00:00</published><modified>2017-06-16 16:17:51</modified><editiondate>2007-11-01</editiondate><htmlpath>https://denhollander.info/artikel/5256</htmlpath></article>
</articles></edition>
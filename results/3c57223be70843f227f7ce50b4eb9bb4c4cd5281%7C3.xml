<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1990</searchword><id>7057</id><udhid>UDH:TvAR/7057</udhid><titel>'Annigje Elizabeth van de Sluis-den Engelsen, / De Staat der Nederlanden' (TvAR 1990/4305)</titel><searchwords><searchword>TvAR 1/1990</searchword><searchword>TvAR 1990/4305</searchword><searchword>UDH:TvAR/7057</searchword></searchwords><attachments><attachment><name>1990_nr 1_Rechtspraak_4305.pdf</name><extention>pdf</extention><url>https://denhollander.info/download/6667/ci</url></attachment></attachments><inleiding>Pachtwet, art. 49, lid 5&#13;
De voorgestelde pachter is melkveehouder.&#13;
Niet staat vast dat hij ook voldoende ervaring&#13;
heeft in de akkerbouw of in de fruitteelt,&#13;
waarop de gepachte hoeve is gericht.&#13;
De voorgestelde pachter, een schoonzoon&#13;
van de pachtster, is van plan zijn hoeve De&#13;
Balkbrug, op een afstand van 45 kilometer&#13;
van de hoeve in geschil door middel van&#13;
een bedrijfsleider te exploiteren, terwijl zijn&#13;
opbrengsten een dalende tendens vertonen.&#13;
Onder deze omstandigheden is het - bij&#13;
gebreke van een begroting van de&#13;
exploitatie van de twee hoeven — tenminste&#13;
twijfelachtig, of de voorgestelde pachter&#13;
daarmee wel voldoende winst zou kunnen&#13;
behalen, teneinde die exploitatie vol te&#13;
houden tot een van zijn zoons dan weieen ander familielid de pacht van de hoeve&#13;
in geschil van hem kan overnemen.&#13;
Het is allerminst zeker dat de voorgestelde&#13;
pachter voldoende waarborgen biedt&#13;
voor een behoorlijke bedrijfsvoering. De&#13;
gevorderde indeplaatsstelling is voor de&#13;
verpachter niet aanvaardbaar, zodat die&#13;
vordering naar billijkheid terecht is afgewezen.&#13;
Met de belangen van de kleinzoons&#13;
van de pachter kan geen rekening worden&#13;
gehouden, aangezien deze thans te jong&#13;
zijn om de gepachte hoeve in gebruik te nemen.&#13;
Volgt bekrachtiging van het vonnis. </inleiding><content>Pachtkamer gerechtshof te Arnhem, arrest&#13;
d.d. 12 december 1988&#13;
In de zaak van:&#13;
Annigje Elizabeth van de Sluis-den Engelsen,&#13;
wonende te Kraggenburg, gemeente&#13;
Noordoostpolder, appellante, procureur:&#13;
mr. P.C. Plochg,&#13;
tegen&#13;
De Staat der Nederlanden, (Ministerie van&#13;
Financiën, directie der Domeinen), wiens&#13;
zetel is gevestigd te 's-Gra-venhage,&#13;
geïntimeerde, procureur: mr. B. Peek.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Zwolle gewezen&#13;
vonnis van 20 juni 1988, dat in fotocopie&#13;
aan dit arrest is gehecht;&#13;
Overwegende:&#13;
Appellante is bij exploit van 23 juni 1988 in&#13;
hoger beroep gekomen van voormeld vonnis,&#13;
met gelijktijdige dagvaarding van geïntimeerde&#13;
- de Staat - voor dit hof.&#13;
Bij memorie van grieven is na te melden&#13;
grief aangevoerd en is geconcludeerd, dat&#13;
vonnis te vernietigen en opnieuw rechtdoende,&#13;
de schoonzoon van appellante, Jan van&#13;
den Bosch, in haar plaats in de pachtovereenkomst&#13;
tussen partijen te stellen, voorwaardelijk&#13;
voor het geval de pachtovereenkomst&#13;
door de pachtkamer van het hof zal&#13;
worden verlengd.&#13;
Bij memorie van antwoord is verweer gevoerd&#13;
met conclusie appellante in haar hoger&#13;
beroep niet ontvankelijk te verklaren&#13;
althans tot verwerping van de aangevoerde&#13;
grief en, zonodig met verbetering en aanvulling&#13;
van de gronden, tot bekrachtiging&#13;
van het vonnis waarvan beroep en veroordeling&#13;
van appellante in de proceskosten.&#13;
Partijen hebben elk nog een akte genomen.&#13;
Daarna hebben zij de stukken, waaronder&#13;
het proces-verbaal van de mondelinge&#13;
behandeling, die op 2 mei 1988 is gehouden&#13;
in de rekestzaak tussen partijen, waarbij&#13;
appellante verlenging van de pachtovereenkomst&#13;
in geschil heeft verzocht (rekestnummer&#13;
P50/87) aan het hof overgelegd&#13;
voor het wijzen van arrest.&#13;
De grief&#13;
De grief luidt als volgt:&#13;
Ten onrechte heeft de pachtkamer in het&#13;
bestreden vonnis overwogen, dat '...de billijkheid&#13;
met zich meebrengt dat van de&#13;
Staat niet kan worden gevergd de pacht&#13;
met de voorgestelde pachter te moeten&#13;
voortzetten uitsluitend met het oog op een&#13;
- eventuele - bedrij f sovernamen door de&#13;
thans nog minderjarige kleinzoons van&#13;
eiseres (thans appellante)'.&#13;
De vaststaande feiten&#13;
- Appellante pacht van de Staat een hoe&#13;
ve, gelegen te Kraggenburg (gemeente&#13;
Noordoostpolder), groot 23.25.40 ha.'&#13;
- Zij is 65 jaar oud. Haar man is overle&#13;
den in 1973. Haar drie kinderen, allen&#13;
dochters, zijn niet meer te harer laste. De&#13;
oudste is getrouwd met Jan van den Bosch,&#13;
de voorgestelde pachter.&#13;
- Van de hoeve is een gedeelte groot 14&#13;
ha, in onderpacht uitgegeven. De rent&#13;
meester der Domeinen had daarvoor toe&#13;
stemming gegeven, zij het tot 4 jaar gele&#13;
den. De rest van het gepachte is in gebruik&#13;
voor de fruitteelt.&#13;
- De voorgestelde pachter Jan van den&#13;
Bosch, oud 42 jaar, exploiteert te Balkbrug&#13;
een melkveehouerij. Hij beschikt over een&#13;
ligboxenstal, die plaats biedt aan 80 stuks&#13;
vee. Hij houdt ongeveer 75 melkkoeien&#13;
en 40 tot 50 stieren. Zijn melkquotum is&#13;
436.000 kg. Van het bedrij f sar eaal gebruikt&#13;
hij 12 ha voor de teelt van mais en tot voor&#13;
kort ook fabrieksaardappelen. De rest is in&#13;
gebruik voor grasland. De winst in 1986 is&#13;
lager dan in de voorafgaande jaren.&#13;
Hij is voornemens op het gepachte aardappelen&#13;
en bieten te verbouwen en er stieren of slachtkuikens te houden. Voorts wil&#13;
hij het bedrijf te Balkbrug door een bekwaam&#13;
persoon laten exploiteren. De bedoeling&#13;
is, de beschikking te krijgen over&#13;
twee boerderijen voor zijn beide zoons van&#13;
respectievelijk 15 en 13 jaar oud, die thans&#13;
de Lagere Landbouwschool bezoeken.&#13;
- Hij heeft zich nooit ingelaten met de&#13;
exploitatie van het gepachte.&#13;
- Appelante beschikt voor het gepachte&#13;
niet over een suiker quotum.&#13;
Behandeling van het geschil in beroep&#13;
Appellant heeft bij akte nog ter toelichting&#13;
op de grief aangevoerd, dat zij het gepachte&#13;
in de familie wil houden en dat zij daarbij&#13;
niet slechts het oog heeft op haar twee&#13;
kleinzoons, de zoons van Van den Bosch.&#13;
Het hof houdt het er voor, dat zij ook&#13;
denkt aan haar twee jongste dochters, die&#13;
weliswaar buiten de landbouw werkzaam&#13;
zijn, maar die misschien een man zullen&#13;
vinden, voor wie de gepachte hoeve de&#13;
bron van het bestaan zal zijn.&#13;
Aangaande de grief wordt het volgende&#13;
overwogen. Het hof houdt de in de grief&#13;
opgenomen voorwaarde voor niet geschreven&#13;
aangezien die betrekking heeft op de&#13;
verlenging van de pachtovereenkomst en&#13;
daarover pas kan worden beschikt, nadat&#13;
bij gewijsde zal zijn beslist aangaande de&#13;
gevorderde indeplaatsstelling.&#13;
De voorgestelde pachter heeft in hoofdzaak&#13;
ervaring in de melkveehouderij. Niet&#13;
is gesteld of gebleken, dat hij ook voldoende&#13;
ervaring heeft in de akkerbouw of in de&#13;
fruitteelt waarop de gepachte hoeve is gericht.&#13;
Aangezien daarvoor een suikerquotum&#13;
ontbreekt, is de door Van den Bosch&#13;
voorgenomen teelt van suikerbieten niet,&#13;
althans niet zonder meer mogelijk.&#13;
Bovendien is de voorgestelde pachter van&#13;
plan zijn hoeve te Balkbrug door middel&#13;
van een bedrijfsleider te exploiteren, terwijl&#13;
zijn opbrengsten een dalende tendens vertonen.&#13;
Onder deze omstandigheden is het&#13;
— bij gebreke van een begroting van de exploitatie&#13;
van de twee hoeven - tenminste&#13;
twijfelachtig, of de voorgestelde pachter&#13;
daarmee wel voldoende winst zal kunnen&#13;
behalen teneinde die exploitatie vol te houden&#13;
tot één van zijn zoons danwel een ander&#13;
familielid de pacht van de hoeve in geschil&#13;
van hem kan overnemen.&#13;
Op grond hiervan is allerminst zeker, dat&#13;
de voorgestelde pachter voldoende waarborgen&#13;
biedt voor een behoorlijke bedrijfsvoering.&#13;
Onder deze omstandigheden zou de gevorderde&#13;
indeplaatsstelling voor de Staat&#13;
niet aanvaardbaar zijn, zodat die vordering&#13;
naar billijkheid terecht is afgewezen.&#13;
Met de belangen van appellantes kleinzoons&#13;
kan in deze geen rekening worden&#13;
gehouden aangezien deze thans te jong en&#13;
te onervaren zijn om de gepachte hoeve in&#13;
gebruik te nemen. Hetzelfde geldt voor anderen&#13;
voor wie appellante de beschikking&#13;
over het gepachte wil behouden.&#13;
Slotsom&#13;
De grief is niet gegrond. Het vonnis waarvan&#13;
beroep zal dus moeten worden bekrachtigd,&#13;
zij het met verbetering van gronden&#13;
als voormeld. Appellante zal de kosten&#13;
moeten dragen als na te melden.&#13;
Rechtdoende in hoger beroep:&#13;
Bekrachtigt het vonnis, waarvan beroep.&#13;
Veroordeelt appellante in de kosten van&#13;
het hoger beroep, gevallen aan de zijde van&#13;
de Staat en tot deze uitspraak begroot op&#13;
ƒ 2100,- (tweeduizend en éénhonderd gulden)&#13;
voor salaris en verschotten van de procureur.</content><legacyfootnotes/><footnotes><footnote/></footnotes><auteurs/><published>1990-01-01 00:00:00</published><modified>1990-01-01 00:00:00</modified><editiondate>1990-01-01</editiondate><htmlpath>https://denhollander.info/artikel/7057</htmlpath></article>
</articles></edition>
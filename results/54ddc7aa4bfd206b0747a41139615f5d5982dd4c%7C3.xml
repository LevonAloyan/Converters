<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1984</searchword><id>6422</id><udhid>UDH:TvAR/6422</udhid><titel>De jubilerende Vereniging voor Agrarisch Recht en het Nieuw Burgerlijk Wetboek</titel><searchwords><searchword>TvAR 9/1984</searchword><searchword>UDH:TvAR/6422</searchword></searchwords><attachments><attachment><name>1984_nr 9_Artikel_Lopes.pdf</name><extention>pdf</extention><url>https://denhollander.info/download/6204/ci</url></attachment></attachments><inleiding>Op 11 mei 1984 hield de Vereniging voor Agrarisch Recht haar jaarvergadering. De&#13;
Vereniging bestaat nu 25 jaar en voor de zilveren vergadering was een even edele&#13;
locatie gezocht, het Heidepark te Bilthoven. De voorzitter, prof.mr. M.J.A. van&#13;
Mourik, uiterst bekwaam op carnaval en partijen, verheugde zich reeds gedurende&#13;
het wetenschappelijke programma op de festiviteiten, waardoor de gehele dag opgewekt&#13;
verliep. De 150 deelnemers, onder wie enkele buitenlandse vrienden en Nederlandse&#13;
autoriteiten, staatssecretaris A. Ploeg voorop, zullen dit jubileum niet snel&#13;
vergeten.&#13;
Reeds uit wetenschappelijk oogpunt was de dag de moeite waard. Het preadvies van&#13;
prof.mr. P.A. Stein (zie het aprilnummer) stond borg voor een onvoltooide discussie.&#13;
De preadviseur met algemeenheden&#13;
De Boeken 3, 5 en 6 NBW zijn ingewikkeld als gevolg van de vele vertakkingen in&#13;
het recht. Uit de voortrein is inmiddels het erfrecht ontkoppeld, uit het tijdschema&#13;
genomen.&#13;
Van het NBW werden indertijd met name vier verwachtingen gekoesterd:&#13;
1. een verbetering van de systematiek. Welnu, in Boek 3 vinden we geheel verschil&#13;
lende onderwerpen, terwijl bij elkaar horende onderwerpen over Boeken 3 en 5&#13;
zijn verdeeld. Boek 3 is ook niet geschreven uit gemeenschappelijke beginselen.&#13;
Boek 6, titel 1 behandelt alleen verbintenissen uit overeenkomst. Misschien is in&#13;
systematisch opzicht te hoog gegrepen;&#13;
2. een vernieuwing van de terminologie, mede om het wetboek voor een grotere&#13;
groep toegankelijk te maken. Helaas is aan sommige artikelen geen touw vast te&#13;
knopen (Stein leest voor art. 3.5.2.5, lid 2; 3.2.3ÜT en 6.5.4.21, lid 1). Op de Toe&#13;
lichting door Meijers volgden Memorie van Antwoord en Voorlopig Verslag waar&#13;
in inconsequenties van Meijers werden weggenomen. Het op grote schaal volgen&#13;
van de Parlementaire geschiedenis van het NBW is menselijkerwijs niet te doen;&#13;
3. opneming van geconsolideerde rechtspraak in de wet. Inmiddels blijkt studie van&#13;
oude jurisprudentie nog vaak noodzakelijk;&#13;
4. opheffing van rechtsonzekerheid door systematische regeling. Van het welslagen&#13;
zijn veel voorbeelden te geven: de wederkerige overeenkomst, schadevergoeding&#13;
(wanprestatie en onrechtmatige daad) en zeker executie- en beslagrecht. </inleiding><content>Velen leggen de nadruk op de veranderingen die het NBW brengt. Toch is zeer veel&#13;
ongewijzigd. Zoveel mogelijk is bestaande wetgeving en rechtspraak de bron. Een&#13;
voorbeeld is de onrechtmatige daad; opvallend is dat we voor de onrechtmatige&#13;
overheidsdaad geheel op de rechtspraak moeten teruggrijpen. Veranderingen spruiten voort uit door de praktijk geuite wensen. Daarbij laten&#13;
vooral bepaalde groepen zich gelden, hetgeen een element van toeval met zich&#13;
brengt. Zo zijn de kwalitatieve verbintenissen met zakelijke werking (art. 6.5.3.4)&#13;
te verklaren. Sinds het Blauwboer-Berlips arrest van 1905 over art. 1354 BW moest&#13;
de praktijk zich immers behelpen met kettingbedingen. Maar in de toekomst zullen&#13;
de zakelijk werkende bedingen waardevermindering tot gevolg hebben; denk hierbij&#13;
aan faillissement en beslag. Het credietwezen zal dan ook niet door de vernieuwing&#13;
worden bevorderd. Ook vergelijking met buitenlands recht heeft wijzigingen opgeleverd.&#13;
Zo is er het rechterlijk ingrijpen wegens gewijzigde omstandigheden (prévisions)&#13;
in overeenkomsten (art. 6.5.3.11), erfdienstbaarheden en erfpacht. Men zie&#13;
de toelichting op vraagpunten met verwijzing naar nieuwe wetboeken van indertijd.&#13;
Tenslotte is er de invloed van de literatuur die van de jurisprudentie afwijkt, dat&#13;
betreft dus een betrekkelijk groot deel van de literatuur. Spreker noemt hier de&#13;
risico-aansprakelijkheid bij onrechtmatige daad (art. 6.3.2.5 t/m 8), groter in omvang&#13;
dan ooit in de rechtspraak. Bij de invoeringswetgeving komt dan een restauratie.&#13;
Voorgesteld wordt ontkoppeling van art. 6.3.2.6, omdat het voornamelijk gaat&#13;
om aansprakelijkheid bij vervoer. Dit onderwerp komt eerst later aan de orde.&#13;
Twee reacties op deze inleiding&#13;
Over de verhouding tussen de verwachtingswaarde van het NBW en de waardering&#13;
van de resultaten is prof.mr. P. de Haan een geheel andere mening toegedaan dan&#13;
de preadviseur. Hij ziet (1) een belangrijke verbetering van de systematiek en herinnert&#13;
eraan dat (2) de nieuwe terminologie sinds 1961 in het onderwijs wordt gebruikt.&#13;
Zeer vele teksten blinken uit door duidelijkheid. Het geheel geeft een goede&#13;
indruk van het huidige recht. Dit betekent dat (3) de jurisprudentie uitstekend is&#13;
geïntegreerd. Tenslotte is spreker lovend over het brede verband. (Trouwens, ook&#13;
Stein had goede woorden over voor de verbetering van de rechtszekerheid via de&#13;
systematiek, R.L.).&#13;
De preadviseur krijgt veel bijval van zijn broer, mr. H. Stein. Deze ziet het NBW&#13;
zelfs de gehele rechtspraktijk ontwrichten en onzekerheid scheppen.&#13;
De jurisprudentie laat duidelijk zien wie bij een pluraliteit van verpachters ontbinding&#13;
kunnen vorderen. Dan komt Boek 3, titel 7 over gemeenschap verandering&#13;
brengen, al staat de inhoud daarvan zeker niet vast. Ik ga hier even nader op in.&#13;
In casu is het pachtrecht een gemeenschappelijk goed. Daarvan kunnen de deelgenoten,&#13;
de medeverpachters, het beheer bij overeenkomst regelen of de kantonrechter&#13;
een regeling doen treffen (art. 3.7.1.2). Hier zijn allerlei mogelijkheden. In&#13;
het algemeen echter zou ik zeggen dat de instelling van de vordering een beschikkingsdaad&#13;
is. Dan kan iedere medeverpachter over zijn aandeel in het pachtrecht beschikken,&#13;
dus ieder voor zijn aandeel de vordering instellen (art. 3.7.1.8.- 1). De&#13;
vraag is hoe wij dit ons moeten voorstellen. Misschien moeten we concluderen dat&#13;
uit de rechtsverhouding anders voortvloeit (art. 3.7.1.8. - 1), doch niet noodzakelijkerwijs&#13;
dat de medeverpachters niet, tenzij met aller toestemming, bevoegd zijn over&#13;
hun aandeel te beschikken (art. 3.7.1.8. -2). Mocht zulks het geval zijn, dan zou de&#13;
kantonrechter op verzoek van een medeverpachter wegens onvoorziene omstandigheden,&#13;
om het zo uit te drukken, het vetorecht aan de anderen kunnen ontnemen (art. 3.7.1.8. -2 jo art. 3.7.1.2. -3). Maar dan ontstaan nieuwe vragen. Een van de&#13;
vragen is reeds of de bestaande jurisprudentie uitsluitsel geeft over de aard van de&#13;
rechtsverhouding. Vervolgens willen wij weten of de jurisprudentie nog geldig is.&#13;
Spreker komt met een tweede voorbeeld van verstoring van pachtrechtspraak&#13;
door de komst van het NBW. De rechter kan op verlangen van een der partijen de&#13;
gevolgen van een overeenkomst wijzigen of deze geheel of gedeeltelijk ontbinden op&#13;
grond van onvoorziene omstandigheden welke van dien aard zijn, dat de wederpartij&#13;
naar maatstaven van redelijkheid en billijkheid ongewijzigde instandhouding van de&#13;
overeenkomst niet mag verwachten. Aan de wijziging of ontbinding kan terugwerkende&#13;
kracht worden verleend (art. 6.5.3.11 - 1). Beperkende werking van de goede&#13;
trouw komt in de pachtrechtspraak niet voor. Zo is onderverpachting geldig, doch&#13;
betekent zij (niet eens altijd) wanprestatie van de pachter tegenover de verpachter&#13;
die geen schriftelijke toestemming heeft gegeven. Wij moeten maar afwachten in&#13;
hoeverre de invoering van het NBW het Pachthof zal bewegen tot aanpassing van&#13;
de jurisprudentie. De ontbinding van de pachtovereenkomst wegens wanprestatie&#13;
geschiedt met ingang van een bij het vonnis te bepalen dag (art. 56), die van wederkerige&#13;
overeenkomsten krachtens het NBW door de wederpartij (art. 6.5.4.6), doch&#13;
zonder terugwerkende kracht (art. 6.5.4.9). Ook hier zal de jurisprudentie na enige&#13;
tijd een ander beeld opleveren.&#13;
De gebroeders Stein bereiden zich voor op veel studie. Het NBW is niet beter of&#13;
slechter, maar wel anders dan het BW.&#13;
Erfdienstbaarheden en mandeligheid&#13;
Invloed lagere overheid in het burenrecht&#13;
Mr W.J.M. Davids (rechter, Assen) wijst er op dat de artikelen 5.4.1.2 en 3, lid 1,&#13;
waarvan bij verordening mag worden afgeweken (art. 5.4.3a), juist voor de landbouw&#13;
van belang zijn. De Haan voegt hier aan toe dat de burenrechtverordening&#13;
ook onder het BW geen onbekende is, denk aan de bouwverordening en de waterschapsverordening.&#13;
In het burenrecht treedt dus een verstrengeling van privaat- en&#13;
publiekrecht op.&#13;
Karakter erfdienstbaarheid&#13;
In art. 5.6.1 komen het nutsvereiste en het naburigheidsvereiste niet voor (preadvies,&#13;
blz. 146/147). Terecht ziet De Haan geen of nauwelijks een verschil tussen NBW&#13;
en BW, omdat de beide vereisten in de bijzondere relatie tussen de erven (heersend/&#13;
dienend) zijn geïmpliceerd.&#13;
De preadviseur ziet de mogelijkheid van een leveringsverbod van melk door een&#13;
veehouderij aan alle anderen dan de zuivelfabriek op het heersende erf (blz. 150).&#13;
De Haan en mr R.S. Meijer (stafafdeling wetgeving NBW) ontkennen deze wijze&#13;
van toepassing. Laatstgenoemde spreker verwijst naar de parlementaire geschiedenis:&#13;
bij erfdienstbaarheden betekent niet doen niet het niet-verrichten van rechtshandelingen&#13;
(blz. 257) en de voor inschrijving vatbare kwalitatieve verbintenissen met&#13;
betrekking tot registergoederen betreffen evenmin rechtshandelingen (blz. 945).&#13;
Hiertegenover stelt Stein dat wettelijke bepalingen soms anders worden toegepast&#13;
dan de wetgever voor ogen stond. Opheffing erfdienstbaarheid en onteigening&#13;
Met de preadviseur (blz. 148) ziet Davids veel gemeenschappenlijks in art. 5.6.8&#13;
onder b jo art. 5.6.8 ba en in onteigening (art. 4 Onteigeningswet). Dan rijst de&#13;
vraag of de gemeente die langs minnelijke weg een weiland heeft verworven, de&#13;
keuze tussen beide bepalingen heeft wanneer zij het op het object rustende servituut&#13;
van niet hoger dan een limiet mogen bouwen noodzakelijkerwijs opgeheven wil zien.&#13;
De verhouding blijft Stein onduidelijk. In de Toelichting wordt onteigening niet&#13;
eens genoemd.&#13;
Mandeligheid&#13;
Het ontstaan van mandeligheid hangt niet af van enige inschrijving in de openbare&#13;
registers (art. 5.5.1). Niettemin kan een notariële akte in de openbare registers worden&#13;
ingeschreven (blz. 152). Ook is publikatie mogelijk van een akte waarin te lezen&#13;
staat dat niet bedongen is dat het gezamenlijk bekostigde gebouw gemeenschappelijk&#13;
eigendom wordt (art. 5.5.1, lid 2), zoals Davids opmerkt. Ook als de bestemming&#13;
tot gemeenschappelijk nut uit de feitelijke toestand kenbaar is (art. 5.5.1 -3),&#13;
kan publikatie voordelen hebben. Stein stelt vast dat mandeligheid kan ontstaan&#13;
zonder dat iedere eigenaar dat wenst.&#13;
Zelf wil ik hier het ontstaan van mandeligheid buiten de registers om vergelijken&#13;
met de boedelscheiding die tot titel voor overdracht werd gedegradeerd, mede om&#13;
de volledigheid van de openbare registers te bevorderen.&#13;
Erfpacht&#13;
De preadviseur heeft gedacht aan ondererfverpachting in het geval dat de erfpachter&#13;
een hogere canon in rekening wil brengen wegens door hem aangebrachte verbeteringen&#13;
(blz. 156). Mr. D.L. Rodrigues Lopes meent dat de overdracht van de erfpacht&#13;
juist voor de hand ligt. Het BW maakt de canon essentieel voor de erfpacht,&#13;
al kan de erfpachter een bedrag ineens van de erfverpachter uitkeren en vervolgens&#13;
telkens een relatief lage canon. In het NBW kan erfpacht bestaan zonder canon (art.&#13;
5.7.1.1- 2). Hieruit volgt dat, zowel onder BW als onder NBW, de tegenwaarde van&#13;
de verbeteringen door de opvolgende erfpachter aan zijn voorganger kan worden betaald.&#13;
Agrarische erfpacht met een looptijd van meer dan 25 jaar is niet onderworpen&#13;
aan de Pachtwet (art. 59 Pw.). Rijk en institutionele beleggers maken gebruik van&#13;
deze langer lopende erfpacht. De Haan vergelijkt het daarbij gehanteerde vervreemdingsverbod&#13;
behoudens toestemming van de blote eigenaar met pacht. Immers,&#13;
beide vertonen het kenmerk van hoogstpersoonlijkheid. In de langer dan 25 jaar&#13;
lopende erfpacht kan melioratierecht van de agrarische erfpachter bij de akte van&#13;
vestiging worden uitgesloten (art. 5.7.1.11-3 sub a). Dat is zeker te betreuren. Dan&#13;
komt Meijer vertellen dat art. 5.7.1.11 bij de operatie-stofkam is geschrapt. Over&#13;
de consequenties daarvan wordt niet meer gesproken. Ik merk even op dat de erfpachter&#13;
derhalve geen wettelijk melioratierecht krijgt en dat bij de onderhandelingen&#13;
de adspirant-erfpachter, ook die van een agrarisch object, kan trachten enigerlei&#13;
melioratierecht in de akte van vestiging opgenomen te krijgen. Pacht en huur&#13;
zijn, zoals De Haan vaststelt, in hun werking tegen derdenverkrijgers, nog zakelijker dan de zakelijke rechten. Men denke hierbij aan de&#13;
executie van verpachte en verhuurde objecten. In de praktijk wordt het huur/pachtbeding&#13;
(art. 1230 BW) dan ook steeds in de hypotheekakte opgenomen.&#13;
Ontbinding van de pachtovereenkomst wegens buitengewone omstandigheden&#13;
Van de toepassing van art. 6.5.3.11 in het pachtrecht kan prof.mr. C.J.H. Brunner&#13;
zich geen voorstelling maken. Stein geeft toe dat zijn pogingen daartoe niets hebben&#13;
opgeleverd. De imprévisions passen niet in het systeem van de Pachtwet.&#13;
In het geval van onteigening van een zodanig gedeelte van het pachtobject dat een&#13;
onrendabel bedrijf resteert, wijs ik op de bevoegdheid van de pachter de pachtovereenkomst&#13;
voor het overige te beëindigen op de in het ontbindingsvonnis vermelde&#13;
dag (art. 51, lid 2 jo lid 1 Pw). De overeenkomst tussen de boeren en de blikgroentefabrikant&#13;
is volgens Brunner geen pachtovereenkomst. Zij lijkt mij een teeltcontract.&#13;
Enkelen doen nog een poging een omstandigheid te schetsen waarop art. 6.5.3.11&#13;
van toepassing zou kunnen zijn. D. Botje, oud-notaris te Dwingelo, ziet een boer&#13;
wiens bedrijf deels uit land in eigendom en deels in pacht bestaat, het eerste vervreemden&#13;
en het bedrijf voortzetten op het pachtobject. Wanneer de gemeente dit&#13;
laatste wil onteigenen, zou de verpachter misschien onvoorziene omstandigheden&#13;
kunnen aanvoeren en ontbinding van de pacht vorderen. Het komt mij voor dat de&#13;
omstandigheden bij lange na niet doen denken aan maatstaven van redelijkheid en&#13;
billijkheid. De boer had de vrije keuze bij zijn bedrijfsverkleining, voor de verpachter&#13;
was geen aanleiding op een hogere vermogensschadeloosstelling te rekenen.&#13;
Mr. J.G.F. W. Schreurs stelt zich de ondergang voor van de dahlia-oogst van een&#13;
pachter, toe te schrijven aan de teelt van dahlia's van een onverenigbare soort op&#13;
het aangrenzende perceel. Dit geval lijkt mij het overwegen waard, al zijn er veel&#13;
vragen op te werpen. Heeft de pachter remissierecht (art. 16) of recht op herziening&#13;
van de prijs (art. 19), heeft dan de verpachter regres op de exploitant van het gevaarlijke&#13;
perceel? Of zou de pachter met art. 1401 BW (art. 6.3.1.1) kans maken tegen&#13;
zijn buurman?&#13;
Mr. L.P.M. Mertens denkt aan een verpachter die zich verzet tegen de wil van&#13;
de pachter tot vertrek, bevreesd als hij is voor krakers. De pachter zou dan ontbinding&#13;
kunnen vorderen. Ik wijs er nog op dat de pachter altijd een einde aan de overeenkomst&#13;
kan maken door een kennisgeving, dat hij de verlenging niet wenst; het&#13;
einde komt dan met het verstrijken van de lopende termijn (art. 36). Maar soms zal&#13;
de pachter niet zo lang de tijd hebben of zo lang willen wachten. De vraag is dan&#13;
of naast de specifieke niet-verlenging (ook) de nieuwe algemene tussentijdse ontbinding&#13;
kan worden gehanteerd. Er zijn argumenten zowel vóór als tegen.&#13;
Adriana Kool komt met de EG-superheffing op melk die de rentabiliteit van een&#13;
bedrijf soms danig kan aantasten. Zij kan denken aan de driejaarlijkse herziening&#13;
(art. 19), maar de rechtspraak heeft zich veel ingelaten met formaliteiten (procedure),&#13;
weinig met de rechtvaardiging door goede trouw of gewijzigde omstandigheden&#13;
en dan nog in het geheel niet met wettelijke voorschriften en supranationale maatregelen.&#13;
Het zou, wanneer de nationale overheid geen compensatie of verlichting tegenover&#13;
de EG-maatregel zou kunnen of willen stellen, toch niet van de grondkamers te verwachten zijn, dat zij op verzoek van de pachters de financiële consequenties&#13;
ten dele op de verpachters afwentelen. Voor de ontbinding ex art. 6.5.3.11&#13;
verwijs ik naar mijn opmerkingen ad Mertens.&#13;
Het voorbeeld van mr D.M.H.M. van Dijk is (bijna) achterhaald. Een nieuw&#13;
Pachtnormenbesluit wordt ingevoerd met nieuwe tabellen en/of nieuwe financieringsmogelijkneden.&#13;
De wijziging van de Pachtwet zal het mogelijk maken de nieuwe&#13;
tabellen met een jaar in de pachtprijzen te doen doorwerken. Mochten partijen geen&#13;
schriftelijke overeenstemming bereiken omtrent door de verpachter te bouwen&#13;
bedrijfsgebouwen (art. 6, lid 4 Pachtnormenbesluit 1977 en volgende), dan lijkt een&#13;
ontbinding of vordering van de pachter ex art. 6.5.3.11 in het algemeen zeer weinig&#13;
voor de hand liggend. Zelden zal toch de vrijheid van de verpachter zijn positie te&#13;
bepalen omtrent het toestaan van investeringen door de pachter (art. 30; stel dat de&#13;
grondkamer geen machtiging verstrekt!), van onderverpachting (art. 32) of van inbreng&#13;
in een maat- of vennootschap, dan wel omtrent het wijzigen van de overeenkomst,&#13;
bijvoorbeeld uitbreiding van de gebruiksovereenkomst met een bouw- en&#13;
financieringsovereenkomst, in geval van negatieve beslissingen kunnen worden opgevat&#13;
als een onvoorziene omstandigheid waarin naar maatstaven van redelijkheid&#13;
en billijkheid instandhouding van de pachtovereenkomst door de pachter niet mag&#13;
worden verwacht.&#13;
Investeringen van de pachter op gepachte grond&#13;
In de discussie is de financiering het centrale thema.&#13;
Het amotierecht van aangebrachte verbeteringen (blz. 165/166) wordt door&#13;
dr. M.A. Cohen toch hoger aangeslagen dan door vele anderen. Hij verwijst naar&#13;
een interessant artikel van mr. J. Rombach in een voor pachtkenners belangrijk&#13;
nummer van WPNR (no. 5395, 2-9 juli 1977, zie blz. 395).&#13;
Ook Rodrigues Lopes zoekt naarstig naar nieuwe vormen van zekerheid. Het gaat&#13;
hem er om de pacht als zekerheidsobject te gebruiken zonder dat recht te verzakelijken&#13;
of een agrarisch erfpachtsrecht te vestigen voor korter dan 25 jaar (art. 59 Pw.). In de&#13;
eerste plaats zou de pacht kunnen worden ondergebracht in een openbaar re-gister.&#13;
De grondkamers hebben de goedgekeurde (getoetste) overeenkomsten in bewaring&#13;
(denk aan de bewaarder van de openbare registers); de akten houden onder andere in&#13;
de namen van partijen en de kadastrale kenmerken van het object. Zou nu de&#13;
wetgever het pachtrecht tot registergoed benoemen, dan zou het recht object van&#13;
hypotheek kunnen zijn. Maar er is reeds iets eenvoudigers voor het grijpen.&#13;
Pachtovereenkomsten kunnen slechts worden ingeschreven, indien een bijzondere&#13;
wetbepaling dit toestaat (art. 3.1.2.2-2). De wetgever zou die inschrijving (onder&#13;
andere) kunnen toestaan voor financieringsconstructies. De verpachter zou dan ook&#13;
kunnen publiceren, dat hij de verkrijger van de investering op de executieveiling als&#13;
pachter zal aanvaarden, al dan niet onder voorwaarde van bijvoorbeeld toetsing van&#13;
diens geschiktheid door de grondkamer of de pachtkamer. Onder de verkrijger van&#13;
de investering is hier te verstaan degene die de gebouwen (of andere inrichting) tegen&#13;
betaling overneemt. Hij betaalt de economische waarde doch is geen koper, omdat&#13;
hij niet de eigendom zal verkrijgen (de verpachter is eigenaar, door natrekking). Nu&#13;
zal men zeggen dat de bereidheid van de verpachter niet behoeft te worden gepubliceerd. Voldoende is toch dat de financier van de bereidheid op de hoogte&#13;
is.&#13;
Reeds in 1963 (De Pacht, blz. 46/47) heeft De Haan zich een voorstelling gemaakt&#13;
van hypotheek op het pachtrecht. De verlening zou afhankelijk zijn van de toestemming&#13;
van de verpachter, later c.q. onder bepaalde voorwaarden van machtiging&#13;
door de grondkamer. Bij een executoriale verkoop ten overstaan van pachtkamer&#13;
of grondkamer zou deze de persoon van de pachtovernemer moeten toetsen, alsmede&#13;
de verkoopprijs. Deze behoort de waarde van de investering niet te overtreffen,&#13;
de waarde van het pachtrecht behoort nihil te zijn. Inschrijving zou moeten geschieden&#13;
in een speciaal openbaar register voor pachthypotheken.&#13;
Mede in verband met het bovenstaande verwijst De Haan naar art. 1635 BW. Een&#13;
huurder van bedrijfsruimte kan, wanneer hij zijn bedrijf wil overdragen, de rechter&#13;
machtiging vragen de opvolger als huurder in zijn plaats te stellen.&#13;
Stein ziet niets in een hypothecabele pacht. Alleen in de tuinbouw zou hij zich&#13;
daarvan enige voorstelling kunnen maken. Pacht blijkt in de glastuinbouw echter&#13;
niet voor te komen volgens mr. J.G.F. W. Schreurs, althans niet in het Westland,&#13;
afgezien van enige verpachting voor korter dan de wettelijke duur door een vader&#13;
aan zijn zoon.&#13;
De aansprakelijkheid terzake van onrechtmatige daad&#13;
De aansprakelijkheid behoort tot het werkterrein van prof.mr. J.H. Nieuwenhuis.&#13;
In het NBW werd eerst de nadruk gelegd op risico-aansprakelijkheid, vervolgens&#13;
kwam men daar gedeeltelijk op terug. Fouten, gemaakt in beroep of bedrijf dan wel&#13;
door de overheid leiden in geval van schade nu eens tot risico- dan weer tot schuldaansprakelijkheid.&#13;
De wetgever zou een en ander moeten heroverwegen. Ook Stein&#13;
wijst op de moeilijkheden die zich voordoen bij de afgrenzing van de verschillende&#13;
categorieën. Eigenlijk heeft men het grijze boek nodig dat het Ministerie van Justitie&#13;
gebruikt voor zijn cursussen. Brengt ook dat geen uitsluitsel, dan is mr. R.S. Meijer&#13;
onze laatste kans . . . .&#13;
Over de aansprakelijkheid voor schade door dieren (art. 6.3.2.8) spreekt Brunner.&#13;
Het disculpatievoorbeeld van Stein onder b is onjuist. Immers, de bezitter is aansprakelijk&#13;
en de veedief een bezitter. Het driemanschap dat Meijers indertijd opvolgde,&#13;
wilde zo veel mogelijk het toeval uitsluiten. De nadruk ligt op het in de macht&#13;
hebben van de gedragingen van het dier, de bekendheid met het gevaar is niet relevant.&#13;
Stein noemt art. 6.3.2.6. en 6.3.2.7 mysterieus. Het gaat om (risicoaansprakelijkheid,&#13;
begrensd door overmacht of rechtvaardiging.&#13;
De afwezige prof.mr. Th.G. Drupsteen stelt bij monde van De Haan enkele opmerkingen&#13;
over de aansprakelijkheid voor milieuschade. De landbouw is niet alleen&#13;
vervuiler, maar ook slachtoffer. Men moet ook niet alleen denken aan milieuschadefondsen.&#13;
Schade aan vee of gewassen door een stof kan worden verhaald op de vervuiler&#13;
(art. 6.3.2.6). Schade veroorzaakt door een gevaarlijke opstal omvat mede&#13;
schade veroorzaakt door een werk (art. 6.3.2.7. -3). De Hoge Raad, die een kraan&#13;
wel als gebouw kon aanmerken, zou ook wel een stortplaats tot de werken kunnen&#13;
rekenen. In dat geval zou men bijna van een risico-aansprakelijkheid voor milieuschade&#13;
kunnen spreken. Op zijn beurt denkt Stein aan afvalstoffen die ergens zijn gedeponeerd en vervolgens&#13;
een ondergronds traject afleggen om elders milieuschade te veroorzaken. De&#13;
storter zou dan geen bezitter van de stof meer zijn door derelictie. Men zou dan&#13;
moeten teruggrijpen op art 6.3.1.1, doch stuiten op afwezigheid van bewustheid van&#13;
gevaar, waardoor de toerekening faalt.</content><legacyfootnotes/><footnotes><footnote/></footnotes><auteurs>Mr D.L. Rodrigues Lopes</auteurs><published>1984-09-01 00:00:00</published><modified>1984-09-01 00:00:00</modified><editiondate>1984-09-01</editiondate><htmlpath>https://denhollander.info/artikel/6422</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1994</searchword><id>5203</id><udhid>UDH:TvAR/5203</udhid><titel>Kwak / Wouters van den Oudenweyer c.s. (TvAR 1994/4703)</titel><searchwords><searchword>TvAR 6/1994</searchword><searchword>TvAR 1994/4703</searchword><searchword>UDH:TvAR/5203</searchword></searchwords><attachments><attachment><name>1994_nr 6_Rechtspraak_4703.pdf</name><extention>pdf</extention><url>https://denhollander.info/download/5138/ci</url></attachment></attachments><inleiding>Pachtwet, art. 25, Beschikking superheffing 1988, art. 19&#13;
&#13;
Bedrijf werd geheel als melkveebedrijf geëxploiteerd: melkquotum hing met gehele oppervlakte samen. Verkoop van met het gepachte samenhangende melkquotum zonder toestemming verpachtster: wanprestatie. Omvang melkquotum dat met gepachte samenhing, grootte van het bedrijf, waarde melkquotum. Schade in casu: helft van die waarde. Waarde melkquotum heeft geen - directe - relatie met de kosten van de melkproduktie en heeft zich in het economisch verkeer zelfstandig ontwikkeld middels vraag en aanbod. Wettelijke rente. De wanprestatie is in casu zo ernstig dat de vordering tot ontbinding van de pachtovereenkomst moet worden toegewezen.</inleiding><content>Arrest in de zaak van:&#13;
Margaretha Engelina Ida Kwak, wonende te Oosterbeek, appellante, tevens incidenteel geïntimeerde, procureur: mr. B. Peek, tegen&#13;
1. N.M.H.M. Wouters van den Oudenwever,&#13;
2. A.C.P.M. Wouters van den Oudenwever, beiden wonende te Eist, geïntimeerden, tevens incidenteel appellanten, procureur: mr. C.W.P. van Gelder.&#13;
Het geding in eerste aanleg&#13;
De pachtkamer van het kantongerecht te Nij-megen heeft op 8 februari 1993 tussen partij-en een vonnis gewezen, dat in fotocopie aan dit arrest is gehecht en naar de inhoud waar-van wordt verwezen.&#13;
Het geding in hoger beroep&#13;
Appellante - hierna ook te noemen: Kwak -is bij exploit van 2 maart 1993, met gelijktij-dige dagvaarding van geïntimeerden - hierna ook te noemen: Wouters van den Oudenweyer c.s. - voor dit hof, in hoger beroep gekomen van genoemd vonnis, waarbij laatstgenoem-den zijn veroordeeld, zulks hoofdelijk des dat de een betalende de ander zal zijn bevrijd, tot betaling aan Kwak van een schadevergoeding ten bedrage van f113 379,77 vermeerderd met de wettelijke rente daarover vanaf de aan-vang van deze procedure - zijnde 19 juni 1990 - tot de dag der algehele betaling, met aanhouding van iedere verdere beslissing.&#13;
Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, de vorderingen van Kwak alsnog zal toewijzen, met veroordeling&#13;
van Wouters van den Oudenweyer c.s. in de kosten van beide instanties.&#13;
Bij memorie van antwoord is verweer ge-voerd met conclusie dat het hof, zo nodig on-der verbetering en/of aanvulling der gronden, het vonnis, waarvan beroep, zal (lees:) be-krachtigen, met veroordeling van Kwak in de kosten van beide instanties.&#13;
Voorts zijn in incidenteel hoger beroep na te melden grieven aangevoerd met conclusie dat het hof het vonnis, waarvan beroep, zal vernietigen en, opnieuw rechtdoende, Kwak alsnog in haar vorderingen niet-ontvankelijk zal verklaren, althans haar die vorderingen zal ontzeggen, met haar veroordeling in de kosten van beide instanties.&#13;
Bij memorie van antwoord in het inciden-teel hoger beroep heeft Kwak het daarin door geïntimeerde aangevoerde bestreden.&#13;
Ter zitting van het hof van 4 oktober 1993 is de zaak vervolgens bepleit, voor Kwak door mr. H.J. Schaatsbergen. advocaat te Zwolle, en voor Wouters van den Oudenweyer c.s. door mr. G. de Hoogd, advocaat te Pur-merend, welk pleidooi - nadat tussentijds op verzoek van het hof nog diverse stukken door Wouters van den Oudenweyer c.s. aan het hof en aan de wederpartij zijn toegestuurd - is voortgezet ter zitting van het hof van 13 de-cember 1993.&#13;
Daarna hebben partijen de stukken, waar-onder de pleitnotities van de advocaten, aan het hof overgelegd voor het wijzen van arrest.&#13;
De grieven&#13;
De grieven in het principaal hoger beroep lui-den:&#13;
I. Ten onrechte overweegt de pachtkamer van het kantongerecht dat onder meer de klacht van Kwak met betrekking tot de ver koop van het haar toekomende melkquotum door Wouters van den Oudenweyer c.s. aan derden betrekking had op een of het restant van circa 90 000 liter.&#13;
II. Ten onrechte overweegt de pachtkamer van het kantongerecht dat de door Kwak ge stelde wanprestatie leidt tot zowel de vorde ring tot ontbinding als (alleen) tot schadevergoeding.&#13;
III. Ten onrechte overweegt de pachtkamer van het kantongerecht dat is komen vast te staan dat Wouters van den Oudenweyer c.s. respectievelijk de tussen hen bestaande v.o.f. een totaal grondareaal hadden van 40.14 ha.&#13;
IV. Ten onrechte overweegt de pachtkamer van het kantongerecht dat alle onroerendegoederen van de tussen Wouters van den Ou-denweyer c.s. bestaan hebbende v.o.f. aan N.M.H.M. Wouters van den Oudenweyer zijn toegescheiden bij akte van 27 juni 1988.&#13;
V. Ten onrechte overweegt de pachtkamer van het kantongerecht dat op 25 januari 1989 eerst 36 115 kilogram melk is verkocht en vervolgens op 12 mei 1989 een gelijk quo tum.&#13;
VI. Ten onrechte berekent de pachtkamer van het kantongerecht dan ook het hectarege middelde op 10 368,63 kilogram melk.&#13;
VII. Ten onrechte stelt de pachtkamer van het kantongerecht de schadevergoeding op de helft van f 3,77 per kilogram.&#13;
VIII. Ten onrechte bepaalt de pachtkamer van het kantongerecht de aan Kwak terzake toekomende schadevergoeding op f 113 379,77.&#13;
IX. Ten onrechte wijst de pachtkamer van het kantongerecht zonder enige motivering slechts de wettelijke rente sedert 14 juli 1990 toe.&#13;
X. Ten onrechte gelast de pachtkamer van het kantongerecht Wouters van den Ouden weyer c.s. hun jaarstukken 1986 tot en met 1991 in het geding te brengen in stede van aanstonds de pachtontbinding uit te spreken.&#13;
De grieven in het incidenteel hoger beroep luiden:&#13;
1. Ten onrechte heeft de pachtkamer van het kantongerecht overwogen dat in deze pro cedure is komen vast te staan dat Kwak als enig erfgenaam van de oorspronkelijke ver pachter Van Houtum degene is aan wie alle boedelactiva zijn toebedeeld, dus ook het on derhavige verpachte.&#13;
2. Ten onrechte heeft de pachtkamer van het kantongerecht overwogen dat de verpach te grond wel deel uitmaakte van de melkvee houderij en dat de verbouw van mais (steeds) ten dienste van dit bedrijf stond.&#13;
3. Ten onrechte is de pachtkamer van het kantongerecht er geheel aan voorbijgegaan dat een eventuele afrekening met een ver pachter terzake een verkocht melkquotum (nog) niet behoeft plaats te vinden indien de pachtovereenkomst tussen partijen - zoals in dit geval - niet ontbonden wordt.&#13;
4. Ten onrechte is de pachtkamer van het kantongerecht er van uitgegaan dat bij het toe kennen van een schadevergoeding uitgegaan moet worden van een '50-50' situatie.&#13;
5. Ten onrechte heeft de pachtkamer van het kantongerecht overwogen dat ten aanzien&#13;
van de schadevergoeding moet worden uitge-gaan van de door de minister vastgestelde prijs per kg voor het Gelderse Kleigebied op dat moment in 1989, te weten f 3,77 per kg.&#13;
6. Ten onrechte heeft de pachtkamer van het kantongerecht Kwak niet in haar vorderin-gen niet-ontvankelijk verklaard, althans haar die vorderingen niet ontzegd, zulks met ver-oordeling van Kwak in (bedoeld is kennelijk: de kosten van) de procedure.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist en/of mede op grond van overgelegde bescheiden, vast-staande feiten worden uitgegaan:&#13;
- bij pachtovereenkomst van 29 oktober 1959 is door G.J. van Houtum verpacht aan J.A.J.A. Wouters van den Oudenweyer het weiland, genaamd 'het Broek', kadastraal be kend gemeente Eist, sectie B, nrs. 70 en 71, totaal groot 5.85.50 ha, zulks voor de duur van zes jaar, ingaande 1 december 1959, wel ke pachtovereenkomst met inachtneming van het bepaalde bij wijzigingsakte van 20 no vember 1959 door de grondkamer voor Gel derland is goedgekeurd op 4 februari 1960;&#13;
- bij wijzigingsovereenkomst van augustus 1969, goedgekeurd door de grondkamer voor Gelderland op 9 september 1969, zijn als pachters in de plaats van J.A.J.A. Wouters van den Oudenweyer gesteld zijn zonen N.M.H.M. en A.C.P.M. Wouters van den Ou denweyer, geïntimeerden en tevens inciden teel appellanten in deze procedure, zulks met ingang van 1 december 1969;&#13;
- voormelde pachtovereenkomst is telkens van rechtswege met zes jaar verlengd, laatste lijk tot 1 december 1995;&#13;
- voornoemde verpachter is als zodanig opgevolgd door H.J. van Houtum, die op 17 juni 1989 is overleden;&#13;
- blijkens een verklaring van erfrecht en toedeling van 26 juni 1989 zijn de tot zijn na latenschap behorende activa, mitsdien ook vo rengenoemde percelen grond, toegedeeld aan zijn echtgenote. M.E.I. Kwak, appellante en tevens incidenteel geïntimeerde in deze proce dure;&#13;
- Wouters van den Oudenweyer c.s. ge bruikten de hiervoor bedoelde percelen grond alsmede diverse andere, deels aan hun in ei gendom toebehorende en deels door hen van derden gepachte, percelen grond ten behoeve van een door hen samen in maatschap geëx ploiteerd landbouwbedrijf te Eist; - zij hebben de tussen hen bestaande maat schap beëindigd per 16 november 1986 en ex ploiteren sindsdien ieder afzonderlijk nog een gedeelte van de eertijds door hen samen ge bruikte grond;&#13;
- het destijds door Wouters van den Ou- denweyer c.s. samen geëxploiteerde bedrijf was een melkveebedrijf, dat voor het overgro te deel uit grasland bestond;&#13;
- zij beschikten blijkens de ten processe door hen te dien aanzien verstrekte gegevens en overgelegde stukken in het melkprijsjaar 1985/1986 over een melkquotum van 533.570 kilogram;&#13;
- bij een aantal transacties in de maanden november en december 1986 alsmede maart 1987 hebben zij het overgrote deel van dit melkquotum aan derden verkocht; op 25 janu ari 1989 hebben zij de resterende hoeveelheid, toen nog groot 97.069 kilogram, eveneens aan een derde verkocht;&#13;
- voormelde verkopen van melkquotum hebben plaats gehad zonder overleg met en/of toestemming van H.J. van Houtum.&#13;
Beoordeling van het geschil in hoger beroep&#13;
in het principaal en in het incidenteel hoger beroep&#13;
1. Zoals hiervoor onder de vaststaande feiten reeds vermeld, blijkt uit de door Kwak ten processe overgelegde verklaring van erfrecht en toedeling van 26 juni 1989 dat alle activa uit de nalatenschap van wijlen H.J. van Hou-tum krachtens zijn testament aan Kwak, zijn echtgenote, zijn toegedeeld, zulks onder de verplichting de passiva voor haar rekening te nemen. Hieruit volgt dat ook de grond in ge-schil aan haar is toebedeeld en dat zij uit dien hoofde wijlen haar echtgenoot ook als ver-pachter daarvan is opgevolgd.&#13;
De daartegen gerichte grief I van het inci-denteel hoger beroep is dan ook ongegrond.&#13;
2. Uit de door Wouters van den Ouden-weyer c.s. overgelegde meitelling-gegevens volgt dat zij tot het einde van de destijds tus-sen hen bestaande maatschap een landbouw-bedrijf exploiteerden van ongeveer 40 ha, dat vrijwel geheel uit grasland bestond. Bedoelde gegevens laten zien dat in de jaren 1984, 1985 en 1986 slechts een klein en qua grootte tel-kens wisselend gedeelte van hun grond als bouwland werd gebruikt en dat betrof toen steeds de teelt van snijmais; de rest van hun grond werd als grasland gebruikt.&#13;
Uit een en ander volgt dat hun bedrijf ge-heel als melkveebedrijf werd geëxploiteerd, aangezien ook de teelt van snijmais hier als een gebruik ten behoeve van de melkveehou-derij moet worden aangemerkt. Het te hunnen naam staande melkquotum hing mitsdien met de gehele door hen geëxploiteerde oppervlak-te samen, derhalve ook met de grond in ge-schil. Dit laatste volgt overigens ook al uit de omstandigheid dat die grond als grasland is verpacht en, nu ten processe niets is gesteld of gebleken van een tussen partijen overeenge-komen wijziging van die bestemming, ervan moet worden uitgegaan dat zij ook als zoda-nig werd gebruikt.&#13;
De pachters zijn er trouwens ook zelf van uitgegaan, dat met de grond in geschil een heffingvrije hoeveelheid melk samenhing, ge-zien het in een tussen hen gesloten akte van 1 december 1986 onder punt 8 bepaalde: 'tus-sen partijen blijven onverdeeld alle rechten voortvloeiende uit een pachtovereenkomst, gesloten met de heer G.J. van Houtum ... inza-ke een perceel weiland ... met het daarop rus-tende melkquotum van ongeveer tachtigduizend kilogram ...'.&#13;
Ook grief 2 van het incidenteel hoger be-roep faalt.&#13;
3. De in artikel 25 van de Pachtwet neerge legde verplichting van de pachter om als een goed pachter te handelen en bij het einde van de pachtovereenkomst het gepachte in goede staat aan de verpachter op te leveren, zal in het algemeen medebrengen dat het hem niet vrijstaat bij het einde van de pacht of gedu rende de looptijd daarvan de grond aan de verpachter op te leveren zonder deze in de ge legenheid te stellen tevens de daarmee samen hangende heffingvrije hoeveelheid melk te verwerven. Dit impliceert, mede gelet op de uit voornoemd wetsartikel voortvloeiende zorgverplichting van de pachter ook geduren de de looptijd van de pachtovereenkomst, dat het hem in het algemeen ook niet vrijstaat ge durende de looptijd van de pacht de met het gepachte samenhangende heffingvrije hoe veelheid melk geheel of gedeeltelijk te ver vreemden. Zulk een vervreemding zonder toestemming van de verpachter is aan te mer ken als handelen in strijd met artikel 25 van de Pachtwet en mitsdien als wanprestatie.&#13;
4. Uit de hiervoor aangehaalde passage uit de akte van 1 december 1986 valt op te maken dat Wouters van den Oudenweyer c.s. toen beoogden te waken voor het behoud van de heffingvrije hoeveelheid melk die met degrond in geschil samenhing, althans dat hun bedoeling er toen op gericht was dat de door hen genoemde hoeveelheid van ongeveer 80.000 kilogram aan die grond 'verbonden' zou blijven.&#13;
Uitgaande van een heffingvrije hoeveel-heid melk van 533.570 kilogram in het melk-prijsjaar 1985/86 en in aanmerking genomen dat voor het daarop volgende melkprijsjaar geen korting op de melkquota heeft plaats ge-had, hing er in laatstbedoeld jaar 533.570 : 40 = 13.340 kilogram (afgerond) per ha, oftewel 78.100 kilogram (afgerond) heffingvrije melk samen met de litigieuze grond. De verkopen in 1986 en 1987 hebben niet geleid tot een da-ling van het ten name van de pachters staande melkquotum tot onder laatstgenoemde hoe-veelheid. Mede gezien het door hen bij de akte van 1 december 1986 bepaalde, is het hof dan ook van oordeel dat ook na gemelde ver-kopen het met de grond in geschil samenhan-gende melkquotum als zodanig behouden bleef en dat die verkopen dan ook niet waren aan te merken als wanprestatie ten opzichte van de verpachter.&#13;
5. De vervreemding van het resterende melkquotum op 25 januari 1989, die - zoals reeds overwogen - zonder overleg met en toe stemming van de verpachter plaats vond, le- verde echter wel wanprestatie te zijnen aanzien op. De verpachter leed door die wan prestatie schade en de pachters zijn gehouden die schade te vergoeden, los van het antwoord op de vraag of de op grond van die wanpres- tatie gedane vordering tot ontbinding van de pachtovereenkomst al dan niet voor toewij- zing in aanmerking komt. Ter zake zal het hof hieronder nader overwegen en beslissen.&#13;
Grief 3 van het incidenteel hoger beroep is dan ook ongegrond.&#13;
6. Gelet op de van overheidswege plaats gehad hebbende kortingen op de melkquota voor de melkprijsjaren 1987/88 en 1988/89, moet de in januari 1989 met de grond in ge- schil samenhangende heffingvrije hoeveelheid melk gesteld worden op 70.514 kilogram (af- gerond). Voor de bepaling van de door Wou ters van den Oudenweyer c.s. te betalen schadevergoeding moet dan ook van die hoe- veelheid worden uitgegaan.&#13;
7. In de grieven I en II van het principaal hoger beroep, zoals toegelicht, wordt er te- recht over geklaagd dat de pachtkamer van het kantongerecht niet heeft beslist op de pri- maire vordering van Kwak voorzover deze erop gericht was dat Wouters van den Ouden-&#13;
weyer c.s. zouden worden veroordeeld om een bepaalde heffingvrije hoeveelheid melk aan Kwak over te dragen. Deze omstandig-heid brengt echter nog niet mede dat het von-nis, waarvan beroep, deswege moet worden vernietigd. Ten processe is immers genoeg-zaam komen vast te staan dat Wouters van den Oudenweyer c.s. sinds januari 1989 niet meer beschikken over enige heffingvrije hoe-veelheid melk zodat voor een veroordeling als hier door Kwak bedoeld reeds daarom geen plaats was en is.&#13;
Genoemde grieven kunnen dan ook geen doel treffen.&#13;
8. Grief III van het principaal hoger beroep is ongegrond. Gelet op hetgeen te dien aan zien uit de boekhoudoverzichten en de meitel- linggegevens met betrekking tot het destijds door Wouters van den Oudenweyer c.s. in maatschap geëxploiteerde bedrijf is gebleken, moet ook naar het oordeel van het hof ervan worden uitgegaan dat dat bedrijf toen een om vang had van ongeveer 40 ha. In elk geval heeft Kwak dit tegen de achtergrond van de hiervoor bedoelde gegevens onvoldoende be- twist.&#13;
9. In het onderhavige geding gaat het erom of Wouters van den Oudenweyer c.s. zich schuldig hebben gemaakt aan wanprestatie door het met de litigieuze pachtgrond samen hangende melkquotum zonder toestemming van de verpachter te vervreemden, of zij des wege schadeplichtig zijn en of deswege de onderhavige pachtovereenkomst moet worden ontbonden. De vraag of alle onroerende goe- deren van de tussen hen bestaan hebbende maatschap al dan niet aan N.M.H.M. Wouters van den Oudenweyer zijn toegescheiden is voor de beslissing daarvan niet van belang en grief IV van het principaal hoger beroep kan daarom onbesproken blijven.&#13;
10. Zoals hierboven reeds overwogen, is alle resterende heffingvrije melk door Wou ters van den Oudenweyer c.s. op 25 januari 1989 verkocht. In grief V van het principaal hoger beroep wordt er terecht op gewezen dat dus niet een gedeelte van dat resterende melkquotum eerst op 12 mei 1989 is ver vreemd.&#13;
11. Uit het hiervoor in rechtsoverweging 6 overwogene volgt dat ten tijde van de door Wouters van den Oudenweyer c.s. gepleegde wanprestatie met de grond in geschil een hef- fingvrije hoeveelheid melk samenhing van (afgerond) 12.043 kilogram per ha. Grief VI van het principaal hoger beroep is mitsdien gegrond.&#13;
12. In aanmerking nemend hetgeen blijkt uit door de Minister van Landbouw, Natuur beheer en Visserij aan de voorzitter van de Tweede Kamer verstrekte gegevens inzake de gemiddelde prijzen voor melkquota in de be- treffende periode in met de Betuwe vergelijk- bare weidegebieden - waartoe, anders dan door Kwak betoogd, de Gelderse Achterhoek niet behoort - en lettend op hetgeen te dien aanzien het hof uit eigen wetenschap bekend is, komt het hof met betrekking tot de waarde van het onderhavige melkquotum in het voor jaar van 1989 tot dezelfde slotsom als de pachtkamer van het kantongerecht, te weten f 3,77 per kilogram. Het hof acht geen termen aanwezig om uit te gaan van prijzen die door Wouters van den Oudenweyer c.s. zijn opge- geven als de in feite door hen ontvangen be- dragen, de juistheid van die bedragen geheel in het midden gelaten. In veel gevallen im- mers wordt de in werkelijkheid ontvangen prijs - soms zelfs in belangrijke mate - mede bepaald door andere factoren, die de betref- fende partijen van belang achten bij het slui- ten van hun overeenkomst en die deswege mede van invloed zijn op de hoogte van de door hen voor het melkquotum overeengeko- men prijs. Ook fiscale overwegingen kunnen daarbij een rol spelen. Een en ander brengt dan ook mee dat de werkelijk door de verko- per van een melkquotum ontvangen prijs in het algemeen geen betrouwbaar uitgangspunt is voor een schadebepaling als waarom het hier gaat.&#13;
Grief VII van het principaal hoger beroep en grief 5 van het incidenteel hoger beroep fa-len derhalve.&#13;
13. Vaste jurisprudentie van dit hof is in- middels dat, omdat enerzijds de verpachter de grond die (mede) heeft bijgedragen - of ge- acht moet worden (mede) te hebben bijgedra- gen - aan de melkproductie in de onderneming van de pachter, ter beschikking heeft gesteld - waardoor de pachter de melk- productie tot stand heeft gebracht en voortge- zet, behoudens bijzondere omstandigheden een redelijke vergoeding van de schade is: de helft van de waarde van de vervreemde hoe- veelheid melk ten tijde van de wanprestatie voorzover die hoeveelheid melk met de be- treffende grond in geschil samenhing.&#13;
In bepaalde gevallen kan sprake zijn van bijzondere omstandigheden op grond waarvan van voornoemd uitgangspunt moet worden af-&#13;
310&#13;
geweken. In casu is dat echter niet het geval en het hof kan Wouters van den Oudenweyer c.s. niet volgen in hun tot een andere conclu-sie leidende betoog. Hiervoor is reeds over-wogen dat de litigieuze grond geacht moet worden geheel ten dienste van de destijds door betrokkenen geëxploiteerde melkvee-houderij te hebben gestaan; voor het buiten beschouwing laten van een deel van die grond is dus geen plaats. De eventuele omstandig-heid dat in of omstreeks 1986 tussen verpach-ter en pachters een koopovereenkomst tot stand is gekomen met betrekking tot welke overeenkomst de verpachter in gebreke is ge-bleven - geheel in het midden gelaten wat daarvan op zichzelf moge zijn - is evenmin een bijzondere omstandigheid als hiervoor be-doeld; in elk geval hebben Wouters van den Oudenweyer c.s. niet onderbouwd waarom het te dezen door hen gestelde tot een ander oordeel zou moeten leiden en het hof gaat daaraan dan ook voorbij.&#13;
Grief 4 van het incidenteel hoger beroep kan dan ook geen doel treffen.&#13;
14. Het hof overweegt ter zake voorts nog het volgende. De totstandkoming van melkquota en de vervolgens plaats gehad hebbende ont-wikkeling dat die melkquota in het econo-misch verkeer een zekere handelswaarde verkregen, zijn een gevolg van Europese re-gelgeving inzake de toegestane melkproductie in o.m. Nederland. Het gaat bij melkquota in feite om vergunningen tot het zonder heffing mogen produceren van een bepaalde hoeveel-heid melk. De waarde daarvan heeft geen re-latie - en zeker geen directe relatie - met de kosten van de melkproductie. Deze waarde heeft zich in de praktijk in het economisch verkeer ook los van die kosten ontwikkeld; met name houdt de hoogte ervan geen enkel verband met de productie-kosten in het bedrijf waar het melkquotum in geval van verkoop vandaan komt. Het is een vermogensbestand-deel waarvan de waarde als zelfstandig aspect middels vraag en aanbod wordt bepaald.&#13;
Aan het vorenstaande doet niet af dat de omvang van de diverse melkquota gebaseerd is op de in de diverse melkveebedrijven in het referentiejaar 1983 geproduceerde hoeveel-heid melk. Die hoeveelheid was immers niet meer dan het uitgangspunt voor de vaststel-ling van de omvang van de melkproductie die in het vervolg nog was toegestaan zonder daarover een heffing verschuldigd te zijn. De waarde van dat productierecht heeft zich daar-na zelfstandig ontwikkeld.&#13;
15. Het vorenoverwogene leidt inzake de hoogte van de door Wouters van den Ouden- weyer c.s. aan Kwak te betalen schadevergoe ding tot de volgende berekening 1/2 x 70.514 x f 3.77 = f 132 918,89. Grief VIII van het principaal hoger beroep is dan ook gegrond.&#13;
16. Kwak heeft bij aangetekend schrijven van 4 juli 1989 - waarvan ter gelegenheid van de pleidooien op 4 oktober 1993 een afschrift in het geding is gebracht - aan Wouters van den Oudenweyer c.s. doen aanzeggen dat zij bij gebreke van een minnelijke regeling inza ke onder meer de betaling van een vergoeding voor het door laatstgenoemden vervreemden van het met de grond in geschil samenhangen de melkquotum met ingang van 25 juli 1989 aanspraak maakt op de wettelijke rente over het betreffende schadebedrag. Haar vordering dat Wouters van den Oudenweyer c.s. tot be- taling van die rente vanaf genoemde datum worden veroordeeld, is mitsdien toewijsbaar en zij klaagt er terecht over dat in het vonnis, waarvan beroep, bedoelde rente zonder enige motivering slechts met ingang van 14 juli 1990 is toegewezen.&#13;
Grief IX van het principaal hoger beroep treft dan ook doel.&#13;
17. Grief X van het principaal hoger be- roep is ongegrond. Het stond de pachtkamer van het kantongerecht vrij om, alvorens tot een oordeel over de vordering tot ontbinding van de litigieuze pachtovereenkomst te ko- men, de pachters te gelasten om de op hun be- drijf c.q. bedrijven betrekking hebbende jaarstukken in het geding te brengen.&#13;
18. Uit het in hoger beroep door partijen gevorderde leidt het hof af dat het de wens van partijen is dat het hof ook de vordering tot ontbinding van de onderhavige pachtovereen- komst afdoet en ook het hof zelf komt deze directe afdoening als het meest juist voor.&#13;
19. Hiervoor is al overwogen, dat Wouters van den Oudenweyer c.s. het met de grond in geschil samenhangende melkquotum hebben vervreemd zonder overleg met en toestem ming van de verpachter, alsmede dat die han- deling als wanprestatie moet worden aangemerkt. Betrokkenen hebben aangevoerd dat de beëindiging van hun maatschap ver band hield met het feit dat hun bedrijf finan- cieel niet rendabel meer was. voorts met de slechte gezondheidstoestand van N.M.H.M. Wouters van den Oudenweyer, alsmede met een slechte interne verstandhouding. Zij stel len dat bedrijfseconomische noodzaak hun het recht gaf het melkquotum te verkopen.&#13;
20. Het hof kan hen in die redenering niet volgen. De pachters hebben niet aangetoond dat in hun bedrijf sprake was van een econo- misch slechte gang van zaken. Hun desbetref- fende stelling is niet, althans onvoldoende onderbouwd en ook de door hen ten processe overgelegde boekhoudoverzichten van de be- treffende jaren vormen geen ondersteuning van hun standpunt. Weliswaar was er in de ja ren 1983, 1984 en 1985 een teruglopend be- drijfsresultaat, maar niet een dusdanig negatieve ontwikkeling dat deze moest leiden tot de verkoop van (een aanzienlijk deel van) het met de in gebruik zijnde gronden samen hangende melkquotum. In 1986 ging het blij kens het boekhoudoverzicht over de periode tot 16 november van dat jaar trouwens weer aanmerkelijk beter. De gang van zaken qua ontwikkeling van het bedrijfsinkomen in de periode daarna was - mede - een direct ge- volg van de vervreemding van het melkquo- tum eind 1986/begin 1987 en reeds daarom kunnen Wouters van den Oudenweyer c.s. daarop geen beroep doen ter rechtvaardiging van hun in dit geschil aan de orde zijnde wan- prestatie. Ten aanzien van de gezondheidstoe- stand van N.M.H.M. Wouters van den Oudenweyer - wat daarvan overigens ook moge zijn - is niet aannemelijk gemaakt dat te dezen sprake was van een situatie die noopte tot de handelwijze van de pachters, die hun thans wordt verweten. Een eventuele slechte interne verstandhouding tenslotte is te dezen niet relevant.&#13;
Wouters van den Oudenweyer c.s. hebben ook niet gesteld, laat staan aannemelijk ge-maakt, dat zij niet in de gelegenheid waren omtrent hun voornemen tot verkoop behoor-lijk overleg met de verpachter te plegen.&#13;
21. Nu Wouters van den Oudenweyer c.s. het melkquotum in geschil zonder enige vorm van overleg met de verpachter hebben ver vreemd - zich, gelet op punt 8 van de tussen hen gesloten overeenkomst van 1 december 1986, bewust zijnde van de samenhang van ongeveer 80.000 kilogram melk met de litigi- euze grond -, zulks zonder dat sprake is ge weest van - relevante - bijzondere omstandigheden die voor hen aanleiding moesten zijn om tot die vervreemding over te gaan, acht het hof hun wanprestatie dusdanig ernstig dat van Kwak niet gevergd kan worden de onderhavi- ge pachtovereenkomst te continueren. Haar vordering tot ontbinding van die pachtover- eenkomst moet dan ook worden toegewezen.&#13;
22. Ook grief 6 van het incidenteel hoger beroep, waarmee wordt betoogd dat alle vor-deringen van Kwak hadden moeten worden afgewezen, faalt.&#13;
Slotsom&#13;
Het vonnis, waarvan beroep, moet worden vernietigd en de vorderingen van Kwak moe-ten worden toegewezen als na te melden, met veroordeling van Wouters van den Ouden-weyer c.s. in de kosten van het geding in eer-ste instantie en in het principaal en incidenteel hoger beroep.&#13;
Beslissing&#13;
Het hof, rechtdoende in hoger beroep:&#13;
in het principaal hoger beroep:&#13;
Vernietigt het door de pachtkamer van het kantongerecht te Nijmegen tussen partijen ge-wezen vonnis van 8 februari 1993, waarvan beroep,&#13;
en opnieuw rechtdoende:&#13;
Veroordeelt Wouters van den Oudenweyer c.s. tot betaling aan Kwak van een schadever-goeding ten bedrage van f 132 918,89 (één-honderdtweeëndertigduizendnegenhonderd-achttien gulden en negenentachtig cent), ver-meerderd met de wettelijke rente daarover vanaf 25 juli 1989 tot de dag der algehele vol-doening.&#13;
Ontbindt de tussen partijen bestaande pachtovereenkomst met betrekking tot het weiland kadastraal bekend gemeente Eist, sec-tie B, nrs. 70 en 71, totaal groot 5.85.50 ha, zulks met ingang van heden.&#13;
Veroordeelt Wouters van den Oudenweyer c.s. in de kosten van deze procedure in beide instanties, aan de zijde van Kwak tot heden begroot voor de eerste aanleg op f 215 voor verschotten en f 1600 voor salaris van de ge-machtigde en voor het hoger beroep op f 6984,48 voor verschotten en f 7500 voor sa-laris van de procureur.&#13;
in het incidenteel hoger beroep:&#13;
Verklaart het hoger beroep ongegrond.&#13;
Veroordeelt Wouters van den Oudenweyer c.s. in de kosten van deze procedure in hoger beroep, aan de zijde van Kwak tot heden be-groot op f 3750 voor salaris van de procureur.</content><legacyfootnotes/><footnotes><footnote/></footnotes><auteurs/><published>1994-06-01 00:00:00</published><modified>1993-11-22 00:00:00</modified><editiondate>1994-06-01</editiondate><htmlpath>https://denhollander.info/artikel/5203</htmlpath></article>
</articles></edition>
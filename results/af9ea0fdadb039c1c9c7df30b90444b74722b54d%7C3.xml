<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2011</searchword><id>8947</id><udhid>UDH:TvAR/8947</udhid><titel>Wetgeving en literatuur</titel><searchwords><searchword>TvAR 1/2011</searchword><searchword>UDH:TvAR/8947</searchword></searchwords><attachments><attachment><name>TvAR2011_01_04_Wetgeving.pdf</name><extention>pdf</extention><url>https://denhollander.info/download/7902/ci</url></attachment></attachments><inleiding>Pacht&#13;
</inleiding><content>Literatuur&#13;
––B.F. Preller, ‘Productie- en toeslagrechten in pacht­verhoudingen; ontwikkelingen in de rechtspraak’, JBN 2010, nr. 62, p. 9-11. De auteur bespreekt onder andere het arrest Beelaerts van Blokland/Dimmendaal van Pachtkamer Hof Arnhem d.d. 9 februari 2010, Agr.r. 2010/5565 (m. nt. D.W. Bruil) en de uitspraken inzake Van Dijk/Gemeente Kampen:&#13;
- Rechtbank Zwolle-Lelystad 25 september 2007, Agr.r. 2007/5408, m. nt. D.W. Bruil;&#13;
- Pachtkamer Hof Arnhem 28 oktober 2008, Agr.r. 2008/5476, m. nt. D.W. Bruil;&#13;
- Hof van Justitie van de Europese Gemeenschap­pen 21 januari 2010, Agr.r. 2010/5558, m. nt. D.W. Bruil;&#13;
- Pachtkamer Hof Arnhem 22 juni 2010, Agr.r. 2010/5584, m. nt. D.W. Bruil.&#13;
––H.A. Van Basten, ‘Het melioratierecht’, de landei­genaar, december 2010 (nr. 6), p. 29. Van Basten bespreekt het arrest Dings/Het Kruis BV van het Pachthof Arnhem d.d. 14 september 2010, LJN BO0401. Daarin buigt het hof zich over de vraag of de pachter een vergoeding toekomt voor door hem aangebrachte verbeteringen aan het gepachte ex. art. 7:350 BW. Dit arrest wordt in een van de komende uitgaven gepubliceerd in Agr.r. met een annotatie van E.H.M. Harbers.&#13;
Ruimtelijke Ordening&#13;
Literatuur&#13;
Het Land- en tuinbouwbulletin van december 2010 (nr. 11/12) staat in het teken van de Wabo. Het bevat de volgen­de artikelen:&#13;
––P.P.A. Bodden, ‘De wet algemene bepalingen om­gevingsrecht - Enkele inleidende beschouwingen’, p. 1-3;&#13;
––W.J. Bosma, ‘Totstandkomingsprocedures onder de Wabo’, p. 4-6;&#13;
––W.J. Bosma, ‘Rechtsbescherming onder de Wabo’, p. 7-10;&#13;
––S.G. van Hoogmoed, ‘Wabo en overgangsrecht; een nadere beschouwing’, p. 11-14.&#13;
Rechtspraak&#13;
In ABRS 1 december 2010, nr. 201003832/1/H1, LJN BO5699 (in deze uitgave gepubliceerd onder nummer 5620) komt appellant zonder succes op tegen de weigering door B&amp;W van een tijdelijke ontheffing ex. art. 3.22 lid 1 Wro voor het gebruiken van een bijgebouw ten behoeve van huisvesting van tuinbouwmedewerkers:&#13;
‘Zoals volgt uit de uitspraak van de Afdeling van 17 maart 2010, in zaak nr. 200906942/1, is voor de toepassing van artikel 3.22, eerste lid, van de Wro vereist dat aannemelijk is dat na het verstrijken van de gestelde termijn geen behoefte meer bestaat aan de tijdelijke voorziening. (…) Nu onvoldoende zekerheid bestaat dat de tuinbouwmedewerkers tijdig zullen ver­huizen, heeft appellant niet aannemelijk gemaakt dat slechts voor een duur van maximaal vijf jaar behoefte zal bestaan aan het tijdelijke gewenste gebruik van het bijgebouw. Het college heeft terecht het verzoek om tijdelijke ontheffing geweigerd. De rechtbank is tot dezelfde conclusie gekomen.’&#13;
Beheer landelijk gebied&#13;
Wettenbundel&#13;
Er is een nieuwe uitgave van de wettenbundel Teksten Flo­ra- en faunawet c.a.: editie 2011, Den Haag: Sdu uitgevers 2010 (ISBN 9789012384629). Redactie: L. Boerema. De uitgave bevat de nationale regelgeving ter bescherming van dier- en plantsoorten. De tekstuitgave is bijgewerkt tot 15 oktober 2010. Opgenomen is de Flora- en faunawet en ove­rige (aanvullende) regelgeving met betrekking tot: (1) be­schermde inheemse dier- en plantensoorten; (2) jacht; (3) beheer en schadebestrijding; (4) preparatie; (5) overige vij­stellingen en (7) handhaving en buitengebied.&#13;
Marktordening&#13;
Regeling GLB-inkomenssteun 2006&#13;
De Regeling GLB-inkomenssteun 2006 is met ingang van 1 januari 2011 gewijzigd: Stcrt. 2010, 17359. (Een deel van de bepalingen werkt terug tot en met 1 januari 2010). Met de wijzigingen wordt gevolg gegeven aan de keuzes die zijn gemaakt ten aanzien van de wijze waarop Nederland uitvoe­ring geeft aan de Health Check van het Gemeenschappelijk landbouwbeleid. Het gaat onder meer om:&#13;
1. Uitsluiting van bepaalde ondernemingen van di­recte steunverlening.&#13;
- Aan de Regeling GLB-inkomenssteun 2006 is een nieuw arti­kel 6 toegevoegd waarin is bepaald welke ondernemingen niet in aanmerking komen voor directe steunverlening.&#13;
2. Verlening van specifieke steun als bedoeld in artikel 68 van Verordening (EG) nr. 73/2009 voor bepaalde diervriendelijke productiemethoden.&#13;
- Aan de steunregelingen die in hoofdstuk 2a van de Regeling GLB-inkomenssteun 2006 zijn opgenomen worden drie steun­mogelijkheden toegevoegd in de nieuwe paragrafen 7, 8, en 9. Het gaat om steunverlening ten behoeve van (a) diervriendelijke productie, (b) de verbetering van het welzijn van varkens en (c) de verbetering van het welzijn van vleeskuikens.&#13;
3. Wijzigingen die samenhangen met de lopende her­ziening van het zogenoemde perceelsregister.&#13;
- Aan de Regeling GLB-inkomenssteun 2006 is een nieuw arti­kel 66 toegevoegd, waarin is bepaald onder welke omstandig­&#13;
heden de oppervlakte van sloten, gelegen tussen landbouwper­celen, kunnen worden meegerekend voor de bepaling van de subsidiabele oppervlakte van landbouwpercelen. &#13;
Dieren &#13;
Q-koorts &#13;
Het evaluatierapport inzake de aanpak en bestrijding van Q-koorts van de commissie Van Dijk is op 22 november 2010 aan de Tweede Kamer verstuurd: Kamerstukken II 2010/11, 28 286, nr. 443. Het is een lijvig rapport geworden (130 pagina´s). De centrale vraag die de commissie diende te on­derzoeken is op welke wijze de ministeries van VWS en LNV de aanpak van Q-koorts ter hand hebben genomen en welke lessen daaruit kunnen worden getrokken voor de toe­komst. Het rapport bevat hiertoe een uitvoerige beschrijving van de historische feiten met betrekking tot het Q-koortsdos­sier, antwoord op een tiental subvragen binnen de centrale vraag en conclusies en aanbevelingen. De commissie komt met een negental conclusies, waaronder: &#13;
––op verschillende momenten had doortastender kunnen en moeten worden opgetreden, maar niet met zekerheid kan worden gezegd dat de uitkomst en het ziekteverloop dan ook daadwerkelijk anders waren geweest; &#13;
––op meerdere momenten is de relevante informatie onvoldoende gecommuniceerd, zowel tussen als binnen de betrokken instanties (als voorbeeld wordt genoemd de informatie over het voorkomen van humane Q-koortsgevallen in relatie met melkgei­tenbedrijven in 2005 en 2006); &#13;
––de uitwerking van maatregelen heeft vertraging op­gelopen doordat de ministeries van VWS en LNV verschillende opvattingen hadden over het bewijs dat melkgeitenbedrijven de meest waarschijnlijke infectiebron van Q-koorts onder mensen waren. Ook leidde dit tot verwarring bij betrokkenen; &#13;
––het onderzoek naar de vermoedelijke infectiebron van Q-koorts is geruime tijd gehinderd door beroep op het privacyargument; &#13;
––de ministeries van LNV en VWS zijn in hun reactie op de Q-koortsuitbraak te terughoudend opgetre­den. &#13;
Fiscaal recht &#13;
Literatuur &#13;
C.J.M. van de Luijtgaarden, ‘Meerwaardeclausules fis­caal bezien’, WPNR 2010(6865), p. 853-861. De auteur be­schrijft de fiscale gevolgen van bedrijfsopvolgingen tegen lagere going-concernwaarde en de invloed van contractuele meerwaardeclausules hierop. De schenkbelasting, erfbelas­ting en de inkomstenbelasting komen daarbij aan bod. &#13;
Rechtspraak: minasheffingen &#13;
De verschillende varkensbedrijven die beroep hadden in­gesteld tegen de minas- naheffingsaanslagen over de jaren 1998 en 1999 zijn door het Gerechtshof Den Haag in het on­gelijk gesteld. De naheffingsaanslagen zijn volgens het ge­rechtshof terecht opgelegd: Gerechtshof Den Haag 17 no­vember 2010, LJN BO3612 t/m BO3619 (Agr.r. 2010/5615). De varkensbedrijven hebben niet aannemelijk gemaakt dat sprake is van ontoelaatbare onnauwkeurigheid in de uitvoe­ring van de bemonstering, zoals bedoeld in het verwijzings­arrest van de Hoge Raad d.d. 9 april 2009 (Agr.r. 2009/5527, met noot D.W. Bruil). &#13;
</content><legacyfootnotes/><footnotes><footnote/></footnotes><auteurs>mr. C.S.C. Monsma&#13;
</auteurs><published>2011-01-01 00:00:00</published><modified>2011-01-01 00:00:00</modified><editiondate>2011-01-01</editiondate><htmlpath>https://denhollander.info/artikel/8947</htmlpath></article>
</articles></edition>
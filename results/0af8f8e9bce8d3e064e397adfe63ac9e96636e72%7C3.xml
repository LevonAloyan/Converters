<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2002</searchword><id>4628</id><udhid>UDH:TvAR/4628</udhid><titel>Dijkstra / Hofman c.s. (TvAR 2002/5092)</titel><searchwords><searchword>TvAR 2/2002</searchword><searchword>TvAR 2002/5092</searchword><searchword>UDH:TvAR/4628</searchword></searchwords><attachments><attachment><name>2002_nr 2_Rechtspraak_5092.pdf</name><extention>pdf</extention><url>https://denhollander.info/download/4573/ci</url></attachment></attachments><inleiding>[Pachtwet art. 8, 9, 54; WBrv art. 343]&#13;
&#13;
Appèldagvaarding ten kantore van de&#13;
gemachtigde in eerste aanleg. Geïntimeerden&#13;
waren uitdrukkelijk hiermee accoord gegaan.&#13;
Bovendien: de dagvaarding heeft hen ook&#13;
bereikt en zij zijn niet in hun verdediging&#13;
geschaad.&#13;
Pachter behoefde niet zijn medepachters,&#13;
die partij waren in het geding in eerste&#13;
aanleg, in het geding in hoger beroep te&#13;
betrekken. Pachtovereenkomst destijds niet&#13;
tijdig ter goedkeuring ingezonden; duur&#13;
ingegaan met ingang van het eerste pachtjaar&#13;
na die inzending. Na overlijden pachter&#13;
gaan de rechten en plichten als zodanig&#13;
over op zijn erfgenamen. Verpachter kan dan&#13;
binnen 6 maanden ontbinding vorderen,&#13;
waarop naar billijkheid moet worden&#13;
beslist. Die billijkheid houdt niet (slechts)&#13;
een belangenafweging in, maar gelet moet&#13;
worden op alle relevante feiten en omstandigheden,&#13;
waarbij geldt dat de vordering&#13;
slechts wordt toegewezen indien van de&#13;
verpachter in redelijkheid niet kan worden&#13;
gevergd de overeenkomst met de erfgenamen&#13;
voort te zetten.&#13;
Pachtovereenkomst vermeldt slechts één&#13;
pachter. Niet aannemelijk dat sprake is van&#13;
vergissing dat appellant destijds al medepachter&#13;
zou zijn geworden; aan zijn bewijsaanbod&#13;
ter zake gaat het hof op in het arrest&#13;
nader aangegeven gronden voorbij.&#13;
Diverse feiten en omstandigheden ten&#13;
processe gebleken, die meebrengen dat van&#13;
verpachters niet gevergd kan worden om de&#13;
pachtovereenkomst met appellant voort te&#13;
zetten.&#13;
</inleiding><content>ARREST VAN 19 JANUARI 1999 IN DE&#13;
ZAAK VAN:&#13;
Sikke Dijkstra, wonende te Damwoude,&#13;
appellant,&#13;
procureur: mr. B. Peek,&#13;
tegen&#13;
Fokke Hofman, wonende te Damwoude,&#13;
Jelske de Groot-Hofman, wonende teWaaxens,&#13;
gemeente Dongeradeel,&#13;
Reintje Visser-Hofman, wonende te Boornbergum,&#13;
Jetske Hofman-van der Meulen, wonende te&#13;
Damwoude,&#13;
Hendrik van der Meulen, wonende te Delfzijl,&#13;
geïntimeerden,&#13;
procureur: mr. J.M.J. Huver.&#13;
Het geding in eerste aanleg&#13;
De pachtkamer van het kantongerecht te&#13;
Leeuwarden heeft op 10 december 1996 en 25&#13;
maart 1997 tussen partijen vonnissen gewezen,&#13;
die in fotokopie aan dit arrest zijn gehecht en&#13;
naar de inhoud waarvan wordt verwezen.&#13;
Het geding in hoger beroep&#13;
2.1 Appellant – hierna ook te noemen: Dijkstra&#13;
– is bij exploot van 24 april 1997, met&#13;
gelijktijdige dagvaarding van geïntimeerden –&#13;
hierna ook te noemen: Hofman c.s. – voor dit&#13;
hof, in hoger beroep gekomen van laatstgenoemd&#13;
vonnis, waarbij de tussen Hofman&#13;
c.s. als verpachtsters en Dijkstra alsmede zijn&#13;
moeder, broers en zusters als pachters bestaande&#13;
pachtovereenkomst met betrekking tot een&#13;
aantal percelen grasland ter grootte van totaal&#13;
10.08.30 ha is ontbonden met ingang van de&#13;
datum van het vonnis.&#13;
2.2 Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis, waarvan beroep, (lees:) zal vernietigen&#13;
en, opnieuw rechtdoende, doende wat de&#13;
rechter in eerste aanleg had behoren te doen,&#13;
alsnog Hofman c.s. in hun vordering niet-ontvankelijk&#13;
zal verklaren, althans hun deze zal&#13;
ontzeggen, met hun veroordeling in de proceskosten&#13;
van beide instanties.&#13;
2.3 Bij memorie van antwoord is verweer&#13;
gevoerd met conclusie dat het hof Dijkstra&#13;
niet-ontvankelijk in zijn hoger beroep zal verklaren,&#13;
althans het vonnis, waarvan beroep,&#13;
zal bekrachtigen, zo nodig met verbetering&#13;
en/of aanvulling van de gronden, met veroordeling&#13;
van Dijkstra in de proceskosten.&#13;
2.4 Partijen hebben vervolgens nog een akte&#13;
en een antwoordakte gewisseld, waarna zij de&#13;
stukken aan het hof hebben overgelegd ter&#13;
fine van arrest.&#13;
3 De grieven&#13;
De grieven luiden:&#13;
I. Ten onrechte overweegt de pachtkamer van&#13;
het kantongerecht in r.o. 4 van haar vonnis,&#13;
dat Sikke Dijkstra onvoldoende aannemelijk&#13;
heeft gemaakt, dat hij ten tijde van het overlijden&#13;
van zijn vader reeds pachter was.&#13;
II. Ten onrechte overweegt de pachtkamer van&#13;
het kantongerecht in r.o. 6 van haar vonnis,&#13;
dat het door Sikke Dijkstra gestelde economische&#13;
belang niet is aangetoond, aangezien&#13;
Sikke Dijkstra niet voldoende juiste gegevens&#13;
in het geding heeft gebracht, waaruit kan worden&#13;
afgeleid in hoeverre hij voor zijn inkomen&#13;
van de opbrengst uit het gepachte afhankelijk&#13;
is.&#13;
III. Ten onrechte overweegt de pachtkamer&#13;
van het kantongerecht in r.o. 7 van haar vonnis,&#13;
dat Sikke Dijkstra het door Hofman c.s.&#13;
gestelde belang om de gepachte grond in&#13;
gebruik te geven aan de heer T. de Groot niet&#13;
heeft betwist.&#13;
IV. Ten onrechte gaat de pachtkamer van het&#13;
kantongerecht in r.o. 8 van haar vonnis over&#13;
tot een afweging van belangen, waarbij zij het&#13;
belang van Hofman c.s. zwaarder laat wegen&#13;
dan het belang van Sikke Dijkstra.&#13;
V. Ten onrechte heeft de pachtkamer van het&#13;
kantongerecht de gevorderde ontbinding van&#13;
de pachtovereenkomst tussen partijen toegewezen.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– bij notariële akte van 30 december 1967 hebben&#13;
Dijkstra, zijn vader Gerben Dijkstra en&#13;
zijn broer Taeke Dijkstra een al enige jaren&#13;
tussen hen bestaande vennootschap onder&#13;
firma schriftelijk vastgelegd, zulks ingaande&#13;
1 januari 1967;&#13;
– in bedoelde akte wordt als doel van de ven-&#13;
nootschap onder firma aangegeven: de groothandel&#13;
in vee en vlees, alsmede de detailhandel&#13;
in vlees en kruidenierswaren;&#13;
– in de vennootschap werd ingebracht het&#13;
bedrijf zoals dat voorkwam op de balans per&#13;
ultimo 1966, met uitzondering van het boerenbedrijf,&#13;
zowel de roerende als de onroerende&#13;
zaken daarvan zoals eventueel melkvee&#13;
en landbouwwerktuigen;&#13;
– in 1973 heeft Dijkstra samen met zijn broer&#13;
Taeke het boerenbedrijf van H.J. Hofman&#13;
overgenomen, waarbij zij bij notariële akte van&#13;
24 oktober 1973 van laatstgenoemde kochten&#13;
en in eigendom verwierven het woonhuis met&#13;
verdere opstallen, erf en grond aan de Achterweg&#13;
48 te Damwoude en waarbij voorts een&#13;
mondelinge pachtovereenkomst met betrekking&#13;
tot een aantal percelen grasland, kadastraal&#13;
bekend gemeente Akkerwoude, sectie&#13;
L, nrs. 976 t/m 981, en sectie M, nrs. 139 en&#13;
140, totaal groot 10.08.30 ha, tot stand kwam;&#13;
– bij akte van 15 juni 1991 heeft H.J. Hofman,&#13;
mede handelend namens zijn echtgenote Jetske&#13;
Hofman-van der Meulen en zijn zwager Hendrik&#13;
van der Meulen, voormelde 10.08.30 ha&#13;
verpacht aan Gerben Sikkes Dijkstra, zulks&#13;
voor de duur van zes jaar, ingaande 5 maart&#13;
1991;&#13;
– deze pachtovereenkomst is ter goedkeuring&#13;
ingezonden aan de grondkamer voor Friesland&#13;
op 30 augustus 1991 en door die grondkamer&#13;
goedgekeurd op 19 september 1991;&#13;
– genoemde verpachter H.J. Hofman is overleden&#13;
op 25 februari 1996 en als zodanig&#13;
opgevolgd door de geïntimeerden sub 1, 2 en 3;&#13;
– genoemde pachter G.D. Dijkstra is overleden&#13;
op 1 januari 1996 en als zodanig opgevolgd&#13;
door zijn echtgenote en vijf kinderen,&#13;
waaronder appellant.&#13;
5 De ontvankelijkheid van het hoger&#13;
beroep&#13;
5.1 Hofman c.s. hebben aangevoerd, dat Dijkstra&#13;
niet in zijn hoger beroep kan worden ontvangen&#13;
omdat de appèldagvaarding in strijd&#13;
met het bepaalde in artikel 343 Wetboek van&#13;
Burgerlijke Rechtsvordering is betekend ten&#13;
kantore van mr L.B. Dijkstra, jurist bij de&#13;
FLTO te Leeuwarden, die in eerste aanleg als&#13;
gemachtigde van Hofman c.s. is opgetreden,&#13;
maar die geen advocaat en procureur is. Subsidiair&#13;
stellen Hofman c.s. dat Dijkstra, gezien&#13;
de strekking van zijn hoger beroep, ook zijn&#13;
medepachters in het geding in hoger beroep&#13;
had moeten betrekken en dat hij door dit na&#13;
te laten niet-ontvankelijk in dat beroep is.&#13;
5.2 Dijkstra heeft een en ander bestreden, allereerst&#13;
met verwijzing naar een door hem in het&#13;
geding gebrachte brief van mr Dijkstra voornoemd&#13;
d.d. 22 april 1997, waarin deze schrijft&#13;
dat de appèldagvaarding te zijnen kantore kan&#13;
worden uitgebracht, en daarnaast aanvoerend&#13;
dat de strekking van het hoger beroep voor de&#13;
beoordeling van de ontvankelijkheid daarvan&#13;
niet van belang is.&#13;
5.3 Het hof zal Hofman c.s. in hun hiervoor&#13;
aangegeven standpunt niet volgen. Zij zijn er&#13;
zelf blijkens de brief van hun gemachtigde&#13;
d.d. 22 april 1997 mee akkoord gegaan dat de&#13;
appèldagvaarding te diens kantore kon worden&#13;
uitgebracht en het gaat dan niet aan om&#13;
vervolgens, wanneer dat is geschied, die omstandigheid&#13;
aan te merken als grond voor nietontvankelijkheid&#13;
van Dijkstra in diens hoger&#13;
beroep. Bedoelde brief dient te worden beschouwd&#13;
als uiting van een uitdrukkelijke&#13;
domiciliekeuze ten behoeve van de appèldagvaarding.&#13;
Bovendien heeft de dagvaarding&#13;
Hofman c.s. bereikt en zijn zij, indien al sprake&#13;
zou zijn van een verzuim als door hen bedoeld,&#13;
in geen enkel opzicht in hun verdediging&#13;
geschaad. Ook de omstandigheid dat Dijkstra&#13;
zijn medepachters niet in het geding in hoger&#13;
beroep heeft betrokken, staat aan zijn ontvankelijkheid&#13;
niet in de weg. Bedoelde medepachters&#13;
waren mede partij in het geding in&#13;
eerste aanleg en het stond hun vrij geen hoger&#13;
beroep aan te tekenen. Noch tekst, noch strekking&#13;
van enige wetsbepaling brengt in zulk&#13;
een geval mede dat zij dan door degene, die&#13;
wel in hoger beroep gaat, alsnog in dat appèlgeding&#13;
zouden moeten worden betrokken.&#13;
6 Beoordeling van het geschil in&#13;
hoger beroep&#13;
6.1 De tegen het vonnis, waarvan beroep, opgeworpen&#13;
grieven strekken ertoe het geschil&#13;
tussen partijen in zijn volle omvang aan het&#13;
hof voor te leggen.&#13;
6.2 Nu van feiten of omstandigheden die tot&#13;
een andere conclusie zouden moeten leiden,&#13;
ten processe niet is gebleken, moet ervan wor-&#13;
den uitgegaan dat de onderhavige pachtovereenkomst&#13;
niet later is aangegaan dan op de&#13;
datum van haar ingaan, zijnde 5 maart 1991.&#13;
Dit impliceert dat zij niet binnen de in artikel 8,&#13;
lid 1, van de Pachtwet genoemde termijn aan&#13;
de grondkamer ter goedkeuring is ingezonden,&#13;
hetgeen ingevolge artikel 9, lid 1, van&#13;
genoemde wet medebrengt dat de overeengekomen&#13;
duur is ingegaan op 5 maart 1992 en&#13;
mitsdien eindigde op 4 maart 1998; zij is,&#13;
behoudens tijdige kennisgeving van niet verdere&#13;
verlenging ex artikel 36, lid 2, van de&#13;
Pachtwet – waarvan ten processe overigens&#13;
niet is gebleken – inmiddels van rechtswege&#13;
verlengd met een termijn van zes jaren, eindigende&#13;
op 4 maart 2004.&#13;
6.3 Ingevolge het bepaalde in artikel 54, lid 1,&#13;
van de Pachtwet gaan de voor een pachter uit&#13;
de pachtovereenkomst voortvloeiende rechten&#13;
en verplichtingen bij zijn overlijden over op&#13;
zijn erfgenamen. Lid 3 jo. lid 2 van genoemd&#13;
wetsartikel bepaalt dat in zo’n geval de verpachter&#13;
binnen zes maanden na het overlijden&#13;
van de pachter kan vorderen dat de pachtovereenkomst&#13;
zal worden ontbonden. Zulk&#13;
een vordering is in dit geding aan de orde.&#13;
6.4 Op grond van artikel 54, lid 5, van de&#13;
Pachtwet moet op de onderhavige vordering&#13;
worden beslist naar billijkheid, met inachtneming&#13;
van de overige bepalingen van dat artikel.&#13;
Die billijkheid houdt – anders dan in een&#13;
pachtverlengingsprocedure waarin naar billijkheid&#13;
moet worden beslist – niet in dat (slechts)&#13;
de belangen van partijen tegen elkaar moeten&#13;
worden afgewogen, maar dat acht dient te&#13;
worden geslagen op alle relevante feiten en&#13;
omstandigheden. Daarbij geldt dat de vordering&#13;
tot ontbinding slechts wordt toegewezen&#13;
indien van de verpachters in redelijkheid niet&#13;
kan worden gevergd dat dezen de pachtovereenkomst&#13;
met de erfgenamen van de overleden&#13;
pachter voortzetten.&#13;
6.5 Gelet op hetgeen in prima en in hoger&#13;
beroep door Dijkstra is aangevoerd, gaat het&#13;
hof ervan uit dat zijn verweer tegen de door&#13;
Hofman c.s. gevorderde ontbinding van de&#13;
pachtovereenkomst in geschil alleen hemzelf&#13;
betreft en dat hij geen bezwaar heeft tegen&#13;
pachtontbinding voor wat betreft zijn medepachters,&#13;
te weten zijn moeder, broers en zusters.&#13;
Bedoelde medepachters zijn in prima&#13;
ook niet verschenen en zij hebben voorts geen&#13;
rechtsmiddelen aangewend tegen de door de&#13;
pachtkamer van het kantongerecht gewezen&#13;
vonnissen; zij leggen zich kennelijk daarbij&#13;
neer. In zijn akte van 21 juli 1998 voert Dijkstra&#13;
dit ook met zoveel woorden aan.&#13;
6.6 Alvorens het door partijen aangevoerde&#13;
verder te bespreken, heeft het hof behoefte&#13;
aan nadere informatie en het zal daartoe een&#13;
comparitie van partijen beleggen.&#13;
Beslissing&#13;
Het hof, rechtdoende in hoger beroep:&#13;
bepaalt dat partijen, vergezeld van hun raadslieden,&#13;
op een nader te bepalen datum en tijdstip&#13;
zullen verschijnen in één der zalen van&#13;
het Paleis van Justitie, Walburgstraat 2-4 te&#13;
Arnhem, voor het lid van dit hof mr Kok als&#13;
raadsheer-commissaris en de plaatsvervangende&#13;
raad ing. Hamelink, ter fine als hierboven&#13;
onder 6.6 overwogen;&#13;
bepaalt dat partijen dan in persoon aanwezig&#13;
zullen zijn;&#13;
verwijst de zaak naar de rolzitting van 9&#13;
februari 1999, ambtshalve peremptoir, voor&#13;
het opgeven van de verhinderdata van partijen&#13;
en hun raadslieden, waarna dag en uur van de&#13;
comparitie van partijen door de raadsheercommissaris&#13;
zullen worden vastgesteld (ook&#13;
wanneer voormelde opgave van één of van&#13;
beide partijen ontbreekt) en in beginsel geen&#13;
uitstel in verband met verhinderingen meer&#13;
zal worden verleend;&#13;
houdt iedere verdere beslissing aan.&#13;
ARREST VAN 28 DECEMBER 1999&#13;
1 Het geding in hoger beroep&#13;
1.1 Het hof heeft in deze zaak op 19 januari&#13;
1999 een tussenarrest gewezen, naar de inhoud&#13;
waarvan wordt verwezen.&#13;
1.2 Ter uitvoering van dat tussenarrest heeft&#13;
op 24 maart 1999 een comparitie van partijen&#13;
plaatsgevonden. Daarvan is proces-verbaal&#13;
opgemaakt dat zich thans bij de stukken&#13;
bevindt en waarvan de inhoud als hier ingelast&#13;
moet worden beschouwd.&#13;
1.3 Hofman c.s. hebben vervolgens bij akte&#13;
nog een viertal producties in het geding gebracht.&#13;
Daarna hebben partijen een conclusie&#13;
na comparitie van partijen gewisseld. Tenslotte&#13;
hebben zij andermaal de stukken aan het hof&#13;
overgelegd ter fine van arrest.&#13;
2 Voortzetting van de beoordeling&#13;
het geschil in hoger beroep&#13;
2.1 Het hof volhardt bij hetgeen in zijn hierboven&#13;
gemeld tussenarrest onder “De vaststaande&#13;
feiten”, “De ontvankelijkheid van het&#13;
hoger beroep” en “Beoordeling van het geschil&#13;
in hoger beroep” is overwogen en beslist.&#13;
2.2 Abusievelijk is op bladzijde 1 van het proces-&#13;
verbaal van de comparitie van partijen niet&#13;
vermeld dat behalve de geïntimeerden sub 1, 2&#13;
en 3 ook T. de Groot, de echtgenoot van geïntimeerde&#13;
sub 2, aanwezig was; hij heeft namens&#13;
geïntimeerden de verklaring afgelegd die op&#13;
bladzijde 4 van het proces-verbaal is weergegeven.&#13;
2.3 De pachtovereenkomst in geschil vermeldt&#13;
slechts één pachter, te weten G.S. Dijkstra.&#13;
Dijkstra voerde eerst aan dat zulks een vergissing&#13;
is, maar ter gelegenheid van de comparitie&#13;
van partijen heeft hij dat niet herhaald, doch&#13;
gezegd: “Wij gingen ervan uit omdat wij de&#13;
laatste jaren daaraan voorafgaand ook steeds&#13;
samen de grond hadden gebruikt, dat de&#13;
tenaamstelling alleen op vader voor ons geen&#13;
verschil zou maken; wij bleven het land in de&#13;
praktijk ook samen gebruiken”. Overigens&#13;
heeft hij zijn standpunt dat hij steeds medepachter&#13;
is geweest, gehandhaafd. Hofman c.s.&#13;
hebben dit laatste gemotiveerd bestreden.&#13;
2.4 Het komt het hof niet aannemelijk voor&#13;
dat een vergissing zou zijn gemaakt als door&#13;
Dijkstra gesteld. Immers, hij was in 1991 al&#13;
vele jaren samen met zijn broer exploitant van&#13;
het boerenbedrijf ten behoeve waarvan onder&#13;
meer ook de grond in geschil werd geëxploiteerd.&#13;
Het zou daarom, als de bedoeling was&#13;
geweest dat het pachtcontract (mede) op zijn&#13;
naam moest worden gesteld, voor de hand&#13;
hebben gelegen dat hij toen daarop zou hebben&#13;
gewezen. Dit klemt te meer nu zijn vader&#13;
toen reeds 76 jaar was. In elk geval draagt&#13;
Dijkstra de bewijslast van zijn stelling te dezen.&#13;
2.5 Dijkstra heeft bedoeld bewijs ook aangeboden.&#13;
Als mogelijke getuigen noemt Dijkstra&#13;
zijn moeder en zijn broer; in prima ook zijn&#13;
accountant. Met betrekking tot hetgeen betrokkenen&#13;
zouden kunnen verklaren verwijst Dijkstra&#13;
naar de door hem in prima in het geding&#13;
gebrachte schriftelijke verklaringen. Die verklaringen&#13;
behelzen echter niet meer dan dat&#13;
de vennootschap onder firma het land altijd&#13;
heeft gebruikt en de pachtprijs heeft betaald.&#13;
Daaruit volgt evenwel nog niet dat zulks berustte&#13;
op wilsovereenstemming met de verpachters,&#13;
hetgeen te meer klemt nu broer&#13;
Taeke Dijkstra is uitgetreden uit de vennootschap&#13;
kennelijk zonder dat zulks een met de&#13;
verpachters gesloten wijziging van de pachtovereenkomst&#13;
heeft meegebracht.&#13;
2.6 Nu Dijkstra niet aangeeft dat, laat staan wat,&#13;
de genoemde getuigen nog zouden kunnen&#13;
verklaren buiten hetgeen in bedoelde schriftelijke&#13;
verklaringen is vermeld, moet zijn bewijsaanbod&#13;
als ongenoegzaam worden aangemerkt&#13;
en het hof gaat daaraan dan ook voorbij.&#13;
2.7 Bij het vorenstaande komt nog dat door&#13;
Hofman c.s. (zulks met verwijzing naar de&#13;
door hen in hoger beroep in het geding gebrachte&#13;
bankafschriften) is aangevoerd en vervolgens&#13;
door Dijkstra is erkend dat alle pachtbetalingen&#13;
gedaan zijn door de echtgenote van&#13;
vader Dijkstra.&#13;
2.8 Het door Dijkstra bij de comparitie van&#13;
partijen verklaarde impliceert, mede gelet op&#13;
het vorenoverwogene, in feite niet meer dan&#13;
dat hij gedurende de sinds 1973 verstreken&#13;
tijd, althans gedurende een gedeelte van die&#13;
periode, feitelijk medegebruiker van de grond&#13;
in geschil is geweest. Deze enkele omstandigheid&#13;
is evenwel onvoldoende om op grond&#13;
daarvan tot de conclusie te kunnen komen dat&#13;
hij medepachter is geworden. Het hof kan&#13;
hem dan ook in zijn tot een andere conclusie&#13;
strekkende redenering niet volgen.&#13;
Grief I is mitsdien ongegrond.&#13;
2.9 Zoals in ’s hofs tussenarrest reeds overwogen,&#13;
moet op grond van artikel 54, lid 5, van&#13;
de Pachtwet op de onderhavige vordering&#13;
naar billijkheid worden beslist, met inachtneming&#13;
van de overige bepalingen van dat artikel.&#13;
Daarbij geldt dat voor ontbinding van de&#13;
pachtovereenkomst slechts plaats is indien van&#13;
de verpachters in redelijkheid niet kan worden&#13;
gevergd om die overeenkomst met (één of&#13;
meer van) de erfgenamen voort te zetten.&#13;
2.10 In dit verband wijst het hof allereerst op&#13;
hetgeen is overwogen in rechtsoverweging 6.5&#13;
van zijn arrest van 19 januari 1999.&#13;
2.11 Met betrekking tot Dijkstra slaat het hof&#13;
acht op de volgende feiten en omstandigheden:&#13;
a) Dijkstra is weliswaar in de loop van de&#13;
jaren mede betrokken geweest bij de exploitatie&#13;
van het boerenbedrijf ten behoeve waarvan&#13;
ook de grond in geschil werd gebruikt, doch&#13;
hij was in de eerste plaats en hoofdzakelijk&#13;
mede-exploitant van een groothandel in vee&#13;
en vlees en een detailhandel in vlees en kruidenierswaren;&#13;
in de vennootschapsakte van&#13;
30 december 1967 wordt als zijn beroep vermeld:&#13;
“grossier” en in de koopakte van&#13;
24 oktober 1973: “exportslager”.&#13;
b) Dijkstra heeft geen landbouwkundige opleiding&#13;
gevolgd en zijn praktijkervaring betreft&#13;
voornamelijk de uitoefening van een bedrijf&#13;
dat zich bezig hield met het slachten van vee&#13;
c.a..&#13;
c) Zoals uit het hierboven overwogene al&#13;
volgt, heeft zijn eventuele jarenlange betrokkenheid&#13;
bij de exploitatie van de grond in&#13;
geschil er niet in geresulteerd dat hij, toen de&#13;
litigieuze pachtovereenkomst in 1991 op schrift&#13;
werd gesteld, in de betreffende pachtovereenkomst&#13;
als (mede)pachter werd vermeld.&#13;
d) Het boerenbedrijf in het kader waarvan de&#13;
grond in geschil werd geëxploiteerd, was na&#13;
de ruilverkaveling ongeveer 50 ha groot, maar&#13;
is omstreeks 1980 door verkoop van ongeveer&#13;
40 ha eigen grond verkleind tot ongeveer&#13;
10 ha, zijnde de onderhavige pachtgrond.&#13;
e) De landbouwinspan waarover Dijkstra&#13;
beschikt, is beperkt van aard en omvang.&#13;
f) Een stallijst van 7 december 1996 vermeldt&#13;
slechts een viertal koeien.&#13;
g) Uit een schriftelijke verklaring van de&#13;
accountant van Dijkstra van 7 februari 1997&#13;
blijkt dat de netto-baten van het gebruik van&#13;
de grond in geschil door Dijkstra in 1996 van&#13;
beperkte omvang waren; gegevens waaruit&#13;
blijkt dat dit in andere jaren beter was, zijn&#13;
ondanks uitdrukkelijk verzoek daartoe van de&#13;
zijde van Hofman c.s. door betrokkene niet in&#13;
het geding gebracht.&#13;
h) Dijkstra gebruikt de 1.75 ha grond, die&#13;
naast de grond in geschil ligt en waarvan hij&#13;
eigenaar is, niet meer – naar hij ter comparitie&#13;
heeft verklaard omdat er “geen uitzicht bestond&#13;
op lonende exploitatie daarvan” – en de (onderhouds)&#13;
toestand van die grond, zoals daarvan&#13;
blijkt uit de door Hofman c.s. in het geding&#13;
gebrachte foto’s van het betreffende perceel,&#13;
wijst bepaald niet op een gebruik als onderdeel&#13;
van een renderend landbouwbedrijf c.q.&#13;
renderende exploitatie van landbouwgronden.&#13;
Dijkstra voert aan dat het gaat om bedrijfsterrein&#13;
dat behoort bij de slagerij en dat dient als&#13;
opslagplaats van materialen, doch zulks kan&#13;
slechts een beperkt gedeelte van gemelde&#13;
oppervlakte betreffen; gemelde foto’s tonen&#13;
dat ook aan.&#13;
Ook gebruikt Dijkstra de ongeveer 0,30 ha,&#13;
die hij van de Gemeente pacht, volgens zijn&#13;
eigen verklaring (conclusie na comparitie,&#13;
bladzijde 4) thans niet.&#13;
i) De echtgenoot van geïntimeerde sub 2&#13;
heeft, mede gelet op het feit dat zijn zoons Ids&#13;
en Hessel een landbouwkundige opleiding&#13;
hebben gevolgd respectievelijk volgen, een&#13;
reëel belang bij het gebruik van de grond in&#13;
geschil.&#13;
2.12 Dijkstra heeft een zeer beperkt economisch&#13;
belang bij het gebruik van de grond in&#13;
geschil; zijn inkomensbron is in zeer overwegende&#13;
mate gelegen in de uitoefening van een&#13;
bedrijf buiten de landbouw. Voorts mist hij&#13;
een landbouwkundige opleiding en is zijn&#13;
praktijkervaring in de landbouw zeer beperkt.&#13;
Hierop gelet en mede in aanmerking genomen&#13;
de overige hiervoor gemelde feiten en omstandigheden,&#13;
kan naar het oordeel van het hof&#13;
in redelijkheid niet van verpachters worden&#13;
gevergd om de pachtverhouding met Dijkstra&#13;
voort te zetten. De vordering van eerstgenoemden&#13;
tot ontbinding van de pachtovereenkomst&#13;
is dan ook terecht toegewezen.&#13;
2.13 Het hof laat bij zijn oordeel buiten beschouwing&#13;
of sprake is geweest van een minder&#13;
goed c.q. slecht onderhoud en gebruik van&#13;
de grond in geschil door Dijkstra.&#13;
2.14 In de eerste plaats is te dezen – buiten&#13;
hetgeen ter zake hierboven is overwogen –&#13;
niet van belang hoe Dijkstra zijn eigen 1.75 ha&#13;
grond onderhield en onderhoudt, aangezien&#13;
een eventueel tekortschieten daarin nog niets&#13;
zegt over aard en wijze van gebruik van de&#13;
grond in geschil. Daarnaast weegt het rapport&#13;
van opname d.d. 13 april 1999, dat door Hofman&#13;
c.s. in het geding is gebracht, onvoldoende&#13;
zwaar, nu de grond is geschil inmiddels sinds&#13;
voorjaar 1997 niet meer bij Dijkstra in gebruik&#13;
is geweest. Bij een en ander komt dat Hofman&#13;
c.s. zelf aangeven dat al eerder sprake was van&#13;
tekortkomingen als door hen bedoeld, maar&#13;
dat bemiddeling daarover in 1990 tot een consensus&#13;
heeft geleid en dat latere tekortkomingen&#13;
van Dijkstra in de meeste gevallen niet&#13;
hebben geleid tot klachten hunnerzijds aan&#13;
zijn adres.&#13;
2.15 Het ten aanzien van het nakomen van&#13;
zijn onderhoudsverplichtingen door Dijkstra&#13;
gedane bewijsaanbod is derhalve niet relevant&#13;
en het hof gaat daaraan dan ook voorbij.&#13;
3 Slotsom&#13;
3.1 De grieven II, III en IV kunnen geen doel&#13;
treffen. Het vonnis, waarvan beroep, moet&#13;
worden bekrachtigd; grief V is dus ongegrond.&#13;
3.2 Dijkstra moet als de ook in hoger beroep&#13;
in het ongelijk gestelde partij worden veroordeeld&#13;
in de kosten van dat beroep.&#13;
4 Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te Leeuwarden tussen partijen&#13;
gewezen vonnis van 25 maart 1997, waarvan&#13;
beroep, voor zover dat vonnis aan het oordeel&#13;
van het hof is onderworpen;&#13;
veroordeelt Dijkstra in de in hoger beroep&#13;
tussen partijen gevallen proceskosten, aan de&#13;
zijde van Hofman c.s. tot heden begroot op&#13;
ƒ 440,– voor verschotten en ƒ 5.100,– voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>2002-02-01 00:00:00</published><modified>2000-01-18 00:00:00</modified><editiondate>2002-02-01</editiondate><htmlpath>https://denhollander.info/artikel/4628</htmlpath></article>
</articles></edition>
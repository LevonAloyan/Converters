<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1990</searchword><id>7069</id><udhid>UDH:TvAR/7069</udhid><titel>'Jhr. Volker Günther Friedemann Repelaer / Theodorus Verhoeven' (TvAR 1990/4317)</titel><searchwords><searchword>TvAR 2/1990</searchword><searchword>TvAR 1990/4317</searchword><searchword>UDH:TvAR/7069</searchword></searchwords><attachments><attachment><name>1990_nr 2_Rechtspraak_4317.pdf</name><extention>pdf</extention><url>https://denhollander.info/download/6679/ci</url></attachment></attachments><inleiding>Pachtwet, art. 39&#13;
Pachter is er reeds bij beschikking van 24&#13;
januari 1983 opgewezen dat hij in naaste&#13;
toekomst ernst moet maken met kweekbestijding.&#13;
Uit de vaststaande feiten - onder&#13;
andere proces-verbaal van bezichtiging&#13;
door de pachtkamer van het kantongerecht&#13;
- gebleken, dat het hieraan heeft ontbroken.&#13;
Verlengingsverzoek terecht afgewezen. </inleiding><content>Pachtkamer gerechtshof te Arnhem, beschikking&#13;
d.d. 31 maart 1989&#13;
(Mrs. Maris, Kok, In 't Veld, Baron de&#13;
Weichs de Wenne, hr. de Wolf)&#13;
Het gerechtshof te Arnhem, pachtkamer;&#13;
Gezien:&#13;
het op 10 augustus 1988 ter griffie van het&#13;
hof ingekomen beroepschrift van Jhr. Volker&#13;
Günther Friedemann Repelaer, - hierna&#13;
te noemen: de pachter - wonende te&#13;
Hoenderloo, gemeente Apeldoorn, procureur:&#13;
Mr. B. Peek,&#13;
tegen een beschikking van de pachtkamer&#13;
van het kantongerecht te Apeldoorn van 11&#13;
juli 1988, waarbij is afgewezen het verzoek&#13;
tot verlenging van de pachtovereenkomst&#13;
met Theodorus Verhoeven, wonende te&#13;
Harreveld, gemeente Lichten voorde, als&#13;
verpachter, behoudens verlenging eindigend&#13;
op 31 december 1988 betreffende de&#13;
percelen bouwland, gelegen nabij de buurtschap&#13;
Groenendaal, in de gemeente Apeldoorn&#13;
en kadastraal bekend in de gemeente&#13;
Beekbergen, sectie E, nr. 2269, groot 33&#13;
ha;&#13;
Mede gezien:&#13;
het op 14 september 1988 ter griffie ingekomen&#13;
verweerschrift van de verpachter, procureur:&#13;
mr. J.C.N.B. Kaal, tevens inhoudende&#13;
incidenteel appel; de overige stukken,&#13;
waaronder een afschrift van voormelde&#13;
beschikking,&#13;
Gelet op:&#13;
de behandeling van het hoger beroep in&#13;
raadkamer van het hof op 23 januari 1989,&#13;
waarbij aanwezig waren appellant, bijgestaan&#13;
door Mr. S. Willinge Gratama, advocaat&#13;
te Zwolle, en geïntimeerde, bijgestaan A.P.D. Rouwet, advocaat te&#13;
Overweegt:&#13;
in het principale en in het incidentele beroep.&#13;
De stukken:&#13;
De voormelde beschikking is gegeven uit de&#13;
volgende overwegingen:&#13;
Bij (arrest; bedoeld is kennelijk:) beschikking&#13;
van 24 juni 1983 van het gerechtshof&#13;
te Arnhem is de bestaande pachtovereeakamst&#13;
tussen partijen verlengd met een&#13;
periode van 6 jaren, ingaande 1 januari&#13;
1983.&#13;
Bij brief van 29 december 1987 heeft verweerder&#13;
de tussen partijen bestaande&#13;
pachtovereenkomst opgezegd per 31 december&#13;
1988.&#13;
Verzoeker kan zich met de opzegging&#13;
niet verenigen en heeft bij brief van 27 januari&#13;
1988 de pachtkamer verzocht voormelde&#13;
pachtovereenkomst opnieuw te verlengen.&#13;
Verweerder heeft als redenen voor de opzegging&#13;
van de pachtovereenkomst gesteld:&#13;
1. dat het gepachte in een zodanig verwaarloosde&#13;
staat verkeert, dat van hem niet&#13;
gevergd kan worden, dat de pachtovereenkomst&#13;
wordt verlengd;&#13;
2. dat verzoeker door het verlies van het&#13;
gepachte niet ernstig in zijn maatschappelijk&#13;
bestaan wordt aangetast;&#13;
3. dat hij ten behoeve van zijn dochter de&#13;
onderhavige percelen grond nodig heeft.&#13;
Verzoeker heeft zowel het sub 1 als het sub&#13;
2 gestelde betwist.&#13;
Wat betreft het sub 2 vermelde heeft het&#13;
gerechtshof te Arnhem naar aanleiding van&#13;
het verzoek tot verlenging van de pachtovereenkomst&#13;
met betrekking tot de onderhavige&#13;
percelen grond uitvoerig overwogen,&#13;
op welke gronden het gerechtshof tot&#13;
de conclusie komt, dat verzoeker door het&#13;
verlies van de onderhavige percelen grond&#13;
ernstig in de grondslag van zijn maatschappelijk&#13;
bestaan wordt aangetast.&#13;
Door verweerder is niet gesteld, noch is&#13;
gebleken, dat zich in de feitelijke omstandigheden,&#13;
welke toen het gerechtshof tot&#13;
voormelde conclusie hebben gebracht, essentiële&#13;
wijzigingen hebben voorgedaan.&#13;
De pachtkamer is dan ook van oordeel, dat&#13;
het gerechtvaardigd is thans tot dezelfde&#13;
conclusie te komen als het gerechtshof&#13;
destijds, met andere woorden dat verzoeker&#13;
door verlies van het gepachte ook thans&#13;
ernstig wordt aangetast in de grondslag van&#13;
zijn maatschappelijk bestaan.&#13;
Voorts is niet, althans onvoldoende,&#13;
gesteld, noch gebleken, dat voor verweerder&#13;
c.q. voor zijn dochter de onderhavige&#13;
grond van overwegende betekenis is. Gelet&#13;
op het vorenstaande zou de billijkheid meebrengen,&#13;
dat de pachtovereenkomst tussen&#13;
partijen worót verlengd, indien verzoeker&#13;
heeft voldaan aan de overweging van het&#13;
gerechtshof te Arnhem, vermeld op pagina&#13;
9 2e alinea van voormeld arrest, inhoudende:&#13;
'dat het hof ten aanzien van appellant&#13;
sub 2 (thans appellant) wel vaststelt, dat hij&#13;
in het verleden onvoldoende zorg aan&#13;
kweekbestijding heeft besteed en dat daarin&#13;
in de naaste toekomst verandering zal&#13;
dienen te komen, opdat het land niet in een&#13;
toestand zal komen te verkeren, dat een&#13;
ontbinding van de pachtovereenkomst in&#13;
verband hiermede gerechtvaardigd zou&#13;
kunnen zijn'.&#13;
Teneinde dit te kunnen beoordelen heeft&#13;
de pachtkamer voormelde percelen grond&#13;
bezichtigd op 18 april 1988, van welke verrichting&#13;
is opgemaakt een proces-verbaal.&#13;
Tijdens deze bezichtiging kwam de pachtkamer&#13;
tot de conclusie dat verzoeker bepaald&#13;
onvoldoende zorg aan de kweekbestrijding&#13;
heeft besteed. Omdat deze bezichtiging&#13;
evenwel plaatsvond in het voorjaar,&#13;
vond de pachtkamer termen aanwezig&#13;
om op 13 juni 1988 nogmaals deze percelen&#13;
grond te bezichtigen. Van deze bezichtiging&#13;
is eveneens proces-verbaal opgemaakt.&#13;
Verzoeker had, zo blijkt, voorafgaande&#13;
aan 13 juni 1988, op het preceel, aangeduid&#13;
met cijfer 1 in laatstgenoemd proces-verbaal&#13;
van bezichtiging, een chemisch kweekgras&#13;
bestrijdingsmiddel gebruikt, hetgeen,&#13;
voorzover het aan de oppervlakte te zien&#13;
was, een bepaald resultaat had opgeleverd.&#13;
In hoeverre het kweekgras hier echter ook&#13;
in de wortel is gedood, is volgens de pachtkamer&#13;
nog onzeker. De overige percelen&#13;
grond waren op 13 juni 1988 echter bepaald&#13;
niet vrij van kweekgras en ook niet&#13;
van andere onkruiden.&#13;
98 Agrarisch recht, 50e jaargang, nr. 2, februari 1990 In aanmerking nemend, dat verzoeker&#13;
vanaf januari 1983 de tijd heeft gehad om&#13;
dit onkruid te bestrijden en deze tijd niet,&#13;
althans onvoldoende, heeft benut om dit&#13;
land vrij, althans nagenoeg vrij van kweekgras&#13;
c.q. andere onkruiden te maken, is de&#13;
pachtkamer van oordeel, dat de bedrijfsvoering&#13;
van verzoeker niet is geweest zoals&#13;
het een goed pachter betaamt en dat verzoeker&#13;
de waarschuwing van het gerechtshof&#13;
te Arnhem, zoals vermeld in voornoemd&#13;
arrest, niet ter harte genomen, weshalve&#13;
van verweerder in redelijkheid niet&#13;
kan worden gevergd, dat de pachtverhouding&#13;
met verzoeker zal worden voortgezet.&#13;
Het verzoek van verzoeker zal derhalve&#13;
niet worden ingewilligd.&#13;
Appellant heeft de volgende grief aangevoerd:&#13;
dat appellant zich met name gegriefd gevoelt&#13;
door de overweging van genoemde&#13;
pachtkamer dat verzoeker de tijd die hij&#13;
heeft gehad om het gepachte aanwezige onkruid&#13;
te bestrijden niet, althans onvoldoende,&#13;
heeft benut om het gepachte vrij, althans&#13;
nagenoeg vrij, van kweekgras c.q.&#13;
andere onkruiden te maken,&#13;
met verzoek,&#13;
de beschikking van de pachtkamer van&#13;
het kantongerecht te Apeldoorn d.d. 11 juli&#13;
1988 te vernietigen en, opnieuw (rechtdoende,&#13;
lees:) beschikkende, alsnog de ten&#13;
processe bedoelde pachtovereenkomst te&#13;
verlengen met een termijn van zes jaren,&#13;
derhalve eindigende op 1 januari 1995.&#13;
In het incidentele appel heeft de verpachter&#13;
de volgende grieven aangevoerd:&#13;
Ten onrechte is bij de bestreden beschikking&#13;
overwogen:&#13;
1. door verweerder, lees verpachter, is&#13;
niet gesteld, noch is gebleken, dat zich in de&#13;
feitelijke omstandigheden, welke toen het&#13;
gerechtshof tot voormelde conclusie heb&#13;
ben gebracht, essentiële wijzigingen hebben&#13;
voorgedaan.&#13;
De pachtkamer is dan ook van oordeel,&#13;
dat het gerechtvaardigd is thans tot dezelfde&#13;
conclusie te komen als het gerechtshof&#13;
destijds, met andere woorden dat verzoeker&#13;
door verlies van het gepachte ook thans&#13;
ernstig wordt aangetast in de grondslag van&#13;
maatschappelijk bestaan.&#13;
2. Voorts is niet, althans onvoldoende,&#13;
gesteld, noch gebleken, dat voor verweerder&#13;
c.q. voor zijn dochter de onderhavige&#13;
grond van overwegende betekenis is, met&#13;
verzoek,&#13;
de beschikking van de pachtkamer van&#13;
het kantongerecht te Apeldoorn d.d. juli&#13;
1988 te bevestigen, zonodig onder aanvulling&#13;
van nadere gronden, en appellant -&#13;
pachter - in zijn hoger beroep niet ontvankelijk&#13;
te verklaren althans het daarin&#13;
verzochte af te wijzen.&#13;
De mondelinge behandeling:&#13;
Niet of onvoldoende weersproken is verklaard&#13;
door de pachter: Ik ben 48 jaar oud.&#13;
Ik voer een akkerbouwbedrijf van 244,50&#13;
ha, waarvan een gedeelte van 27 ha in&#13;
grasland (kunstweide) ligt. Daarop weid ik&#13;
51 zoogkoeien, twee stieren, 19 pinken, 9&#13;
vaarzen en 20 kalveren. De gebouwen&#13;
staan op het landgoed Dee-lerwoud te&#13;
Hoenderloo, op een afstand van plm. 5,50&#13;
km van de grond in geschil. Ik verbouw&#13;
rogge, haver, gerst en soms tarwe, verder&#13;
triticale, mais, fabrieksaardappelen,&#13;
voedererwten en soms koolzaad. De granen&#13;
verbouw ik voor de zaaizaadteelt. Daarvoor&#13;
heb ik een eigen verwerkingsinstallatie. Van&#13;
het bedrijfsareaal is 59,50 ha mijn eigendom,&#13;
de rest heb ik in pacht voor de wettelijke&#13;
duur. In de jaren 1983 en 1984 heb ik&#13;
het onkruid op de grond in geschil bestreden&#13;
met een chemisch middel, in de jaren&#13;
daarna echter uitsluitend met de cultivator.&#13;
In 1987 zag ik, dat het onkruid weer erg&#13;
de kop op stak. In het voorjaar 1988 heb&#13;
ik weer op chemische wijze bestreden. Het&#13;
najaar 1987 was daarvoor te nat. Ik leg&#13;
een overzicht van de opbrengst van de&#13;
grond in geschil over de jaren 1983 - 1987&#13;
over. Dit geeft een gemiddeld bedrag aan&#13;
van ƒ 11 000,- voor 33 ha.&#13;
en door de verpachter:&#13;
Ik heb de grond in geschil bestemd voor&#13;
een gehuwde dochter van 23 jaar oud, die&#13;
in Loon op Zand woont. Zij heeft de Middelbare&#13;
Land- en Tuinbouwschool te Nijmegen&#13;
afgelopen. Zij heeft met haar man&#13;
en een broer een maatschap, die zij willen&#13;
omzetten in een besloten vennootschap.&#13;
Deze veilt bloemen, planten en struiken in&#13;
Tilburg. Voorts beschikt deze over 1,5 ha&#13;
grond met kassen te Lent. Daar worden snijbloemen gekweekt. Van daaruit wil de&#13;
vennootschap de grond in geschil in Groenendaal&#13;
in gebruik nemen voor de kweek&#13;
van gewassen, met name coniferen, die nu&#13;
elders moeten worden gekocht. Zij zal&#13;
daarbij gebruik maken van de hulp van een&#13;
bedrijfsleider.&#13;
De raadslieden hebben de standpunten van&#13;
partijen toegelicht. De raadsman van de&#13;
pachter legt daarbij over rapporten veldkeuring&#13;
N.A.K. van zaaigranen over de jaren&#13;
1984 t/m 1988.&#13;
Het oordeel van het hof:&#13;
De grief in het principaal appel, die van&#13;
de verste strekking is, zal het eerst worden&#13;
behandeld.&#13;
De pachtkamer van het hof heeft bij beschikking&#13;
van 24 januari 1983, gegeven tussen&#13;
de pachter en zijn - inmiddels overleden&#13;
- moeder, die medepachter was, en de&#13;
toenmalige verpachters onder wie geïntimeerde,&#13;
de pachtovereenkomst verlengd&#13;
met een termijn van zes jaren, ingaande 1&#13;
januari 1983. Daarbij is onder meer verwezen&#13;
naar de bezichtiging van de grond in&#13;
geschil door enige leden van de pachtkamer&#13;
van het hof. Dezen hebben vastgesteld, dat&#13;
op veel plaatsen van het verpachte kweek&#13;
voorkomt die een intensieve bestrijding&#13;
noodzakelijk maakt; dat de pachter de&#13;
noodzaak van een betere resultaten afwerpende&#13;
kweekbestrijding dan voorheen&#13;
heeft ingezien, aangezien hij ook op een gedeelte&#13;
van het land reeds was overgegaan&#13;
tot bestrijding met chemische middelen. In&#13;
aansluiting daarop heeft het hof overwogen,&#13;
dat de pachter in het verleden onvoldoende&#13;
zorg aan de kweekbestrijding heeft&#13;
besteed en dat daarin in de naaste toekomst&#13;
verandering zal dienen te komen, opdat&#13;
niet een ontbinding van de pachtovereenkomst&#13;
wegens de toestand van de grond gerechtvaardigd&#13;
zou kunnen zijn.&#13;
Vervolgens heeft het hof overwogen, dat&#13;
de wil van één der verpachters, het verpachte&#13;
in eigen gebruik te nemen, aannemelijk&#13;
voorkomt, maar dat dit voor hem&#13;
niet van overwegende betekenis is. Na te&#13;
hebben overwogen, dat het verlies van het&#13;
gepachte zou leiden tot een ernstige aantasting&#13;
van de grondslag van het maatschappelijk&#13;
bestaan van de pachter, is naar&#13;
billijkheid de pachtovereenkomst verlengd.&#13;
Nadat de verpachter bij aangetekende&#13;
brief van 29 december 1987 aan de pachter&#13;
kennis had gegeven, dat hij verlenging niet&#13;
wenste, heeft de pachter tijdig opnieuw&#13;
verlenging verzocht. De pachtkamer te&#13;
Apeldoorn heeft het verpachte op 18 april&#13;
1988 en 13 juni 1988 bezichtigd. Aan het&#13;
proces-verbaal van de eerste bezichtiging is&#13;
het volgende ontleend: twee westelijke gedeelten,&#13;
tezamen groot 21 ha, zijn nog niet&#13;
omgeploegd; er komt veel kweekgras voor,&#13;
en wel pleksgewijs, benevens ander onkruid,&#13;
o.a. muur; een middengedeelte van&#13;
plm. 6,50 ha is met rogge ingezaaid; het gewas&#13;
ligt er tamelijk goed bij, zij het dat er&#13;
hier en daar nog kweekgras wordt aangetroffen;&#13;
het meest oostelijke gedeelte (ongeveer&#13;
5,50 ha) is omgeploegd en gefreesd;&#13;
ook in dit perceel wordt hier en daar&#13;
kweekgras aangetroffen. De pachter heeft&#13;
bij de bezichtiging verklaard, dat op de&#13;
percelen de bestrijding van het kweekgras&#13;
nog moet plaatsvinden.&#13;
Uit het proces-verbaal van de bezichtiging&#13;
van 13 juni 1988 blijkt het volgende:&#13;
een westelijk perceel van rond 15 ha van&#13;
het verpachte is ingezaaid met gerst en voor&#13;
een klein stuk met koolzaad; er komt weinig&#13;
kweekgras en bladonkruid voor; in een&#13;
aangrenzend gedeelte van 3 ha, ingezaaid&#13;
met koolzaad, is het kweekgras niet volledig&#13;
bestreden en er is veel bladonkruid; een&#13;
daarnaast gelegen perceel van 6,50 ha met&#13;
een roggegewas is niet vrij van kweekgras&#13;
en in een perceel van 3 ha met koolzaad is&#13;
veel onkruid, waaronder kweekgras; het&#13;
meest oostelijk perceel (5,50 ha) is niet onkruidvrij;&#13;
er komen veel melde en dovenetel&#13;
voor, alsmede kweekgras; de pachter&#13;
heeft verklaard, dat in het oostelijk perceel&#13;
het onkruid nog moet worden bespoten. De&#13;
leden van de pachtkamer wijzen er in het&#13;
proces-verbaal op, dat het koolzaad en de&#13;
gerst te laat zijn ingezaaid, waardoor het&#13;
moeilijk zal zijn het onkruid genoegzaam&#13;
te bestrijden.&#13;
De processen-verbaal van bezichtiging&#13;
zijn - ook in appel - niet bestreden, zodat&#13;
het hof het niet nodig acht, opnieuw tot bezichtiging&#13;
over te gaan.&#13;
Uit de toelichting op de grief blijkt, dat&#13;
de pachter na de voormelde beschikking&#13;
van het pachthof het onkruid met de cultivator heeft bestreden, omdat hij een afkeer&#13;
heeft tegen chemische onkruidbestrijding,&#13;
voorts dat toen hem, eeist in de herfst&#13;
1987, bleek dat de toegepaste methode niet&#13;
effectief genoeg was, hij tot het gebruik&#13;
van chemische bestrijdingsmiddelen is&#13;
overgegaan.&#13;
De pachter heeft zelf bij de bezichtiging&#13;
van 18 april 1988 verklaard, dat hij toen de&#13;
bestrijding van het kweekgras op de westelijke&#13;
percelen nog moest verrichten.&#13;
De pachtkamer te Apeldoorn heeft zelfs&#13;
op 13 juni 1988 waargenomen, dat op sommige&#13;
percelen van het verpachte het kweekgras&#13;
niet volledig was bestreden, respectievelijk&#13;
er veel bladonkruid stond, dat er op&#13;
andere percelen veel onkruid waaronder&#13;
kweekgras was en dat er elders veel melde&#13;
en dovenetel, alsmede - eveneens -&#13;
kweekgras was.&#13;
Uit deze omstandigheden blijkt, dat de&#13;
pachter pas in 1988, dus na de ontvangst&#13;
van de kennisgeving van verpachter dat deze&#13;
verlenging niet wenst, heeft ingezien, dat&#13;
zijn bestrijding van het onkruid met de cultivator&#13;
niet voldoende was, en is begonnen&#13;
met chemische onkruidbestrijding; voorts&#13;
dat hij zo laat heeft gezaaid, dat onkruidbestrijding&#13;
moeilijk was.&#13;
Hieruit volgt, dat de pachter na de ernstige&#13;
waarschuwing die hem bij de beschikking&#13;
van het pachthof van 24 januari 1983&#13;
was gegeven, volstrekt onvoldoende ernst&#13;
heeft gemaakt met de onkruidbestrijding&#13;
op het gepachte.&#13;
Hieraan doet niet af, dat de rapporten&#13;
veldkeuring van de Stichting Keuringsdienst&#13;
Rivieren-Delta-Nederland van de&#13;
N.A.K. betreffende granen van het perceel&#13;
Gr oenendaal, waarmee naar wordt aangenomen&#13;
de grond in geschil is bedoeld, in&#13;
1984 en 1985 kweek vermelden, maar in latere&#13;
jaren niet.&#13;
De pachter heeft er zich voorts op beroepen,&#13;
dat de grond aanvankelijk de erfgenamen&#13;
van zijn vader in eigendom toebehoorde,&#13;
maar dat deze in 1977 aan Westerman&#13;
en Verhoeven, thans geïntimeerde, is verkocht,&#13;
waarna de pachtovereenkomst in&#13;
geschil is gesloten. Bij de aanvang van de&#13;
pacht was er veel onkruid, vooal kweek, in&#13;
het land. De pachter voert aan, dat daarin&#13;
veel verbetering is gekomen.&#13;
Dit beroep kan hem niet baten, aangezien&#13;
ook als de verpachter de grond niet in&#13;
goede staat ter beschikking behoefde te&#13;
stellen, de pachter gehouden is tot behoorlijk&#13;
onderhoud.&#13;
Daaraan heeft het in ernstige mate ontbroken.&#13;
De slotsom:&#13;
De pachtkamer te Apeldoorn is bij de&#13;
bestreden beschikking terecht tot het oordeel&#13;
gekomen, dat de bedrijfsvoering van&#13;
de pachter niet is geweest zoals een goed&#13;
pachter betaamt, zodat het verlengingsverzoek&#13;
ook terecht is afgewezen. De grief is&#13;
tevergeefs aangevoerd.&#13;
De grieven in het incidenteel appel behoeven&#13;
niet te worden behandeld.&#13;
Beschikkende in hoger beroep:&#13;
Bevestigt de beschikking waarvan beroep.</content><legacyfootnotes/><footnotes><footnote/></footnotes><auteurs>Mrs. Maris, Kok, In 't Veld, Baron de&#13;
Weichs de Wenne, hr. de Wolf</auteurs><published>1990-02-01 00:00:00</published><modified>1990-02-01 00:00:00</modified><editiondate>1990-02-01</editiondate><htmlpath>https://denhollander.info/artikel/7069</htmlpath></article>
</articles></edition>
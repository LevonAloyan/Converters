<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1981</searchword><id>6529</id><udhid>UDH:TvAR/6529</udhid><titel>DE WETSONTWERPEN BODEMBESCHERMING EN BODEMSANERING EN DE LANDBOUW</titel><searchwords><searchword>TvAR 12/1981</searchword><searchword>UDH:TvAR/6529</searchword></searchwords><attachments><attachment><name>1981_nr 12_Artikel_Drupsteen.pdf</name><extention>pdf</extention><url>https://denhollander.info/download/6302/ci</url></attachment></attachments><inleiding>Inleiding&#13;
Het afgelopen jaar is een betrekkelijk nieuw aspect van de milieuproblematiek&#13;
onder de aandacht gekomen. Nederland werd opgeschrikt door een&#13;
aantal spectaculaire gevallen van bodemverontreiniging, waarvan&#13;
Lekkerkerk-West wel de bekendste is geworden. Ernstige bodemverontreiniging&#13;
werd behalve in Lekkerkerk ook geconstateerd in o.m. Utrecht,&#13;
Amsterdam-Noord, Wierden en Krimpen aan de IJssel. Naar aanleiding&#13;
van de gebeurtenissen in Lekkerkerk heeft de minister van Volksgezondheid&#13;
en Milieuhygiëne de provinciale besturen verzocht opgave te doen van&#13;
de plaatsen, waar vermoedelijk (chemische) afvalstoffen zijn gestort. Het&#13;
zijn er volgens een voorlopige inventarisatie ongeveer 4000. Van deze 4000&#13;
stortplaatsen komen er ruim 1000 in aanmerking voor een nader onderzoek&#13;
met het oog op gevaar voor de volksgezondheid (drinkwatervoorziening)&#13;
en het milieu. Voor 700 gevallen zal dat onderzoek op korte termijn moeten&#13;
plaatsvinden, omdat er een directe bedreiging voor de volksgezondheid en&#13;
de drinkwatervoorziening bestaat. Vooruitlopend op de gegevens van het&#13;
onderzoek kan op basis van de ervaringen uit de inventarisatie nu al geschat&#13;
worden, dat ongeveer 350 gevallen voor één of andere vorm van sanering&#13;
in aanmerking komen. De gemiddelde kosten daarvan kunnen geraamd&#13;
worden op ƒ 3 miljoen per geval. De gemiddelde kosten van onderzoek&#13;
worden geraamd op ƒ 25.000, - a ƒ 50.000, - per geval. Een saneringsoperatie&#13;
van de ernstigste gevallen - waarbij er dus sprake is van gevaar&#13;
voor de volksgezondheid of de drinkwatervoorziening - zal dan inclusief&#13;
onderzoek 1 miljard, 60 miljoen kosten.1)&#13;
Nu betreft dit de manifeste gevallen van ernstige bodemverontreiniging&#13;
door meestal chemische afvalstoffen. De boosdoeners zijn verschillende&#13;
bedrijfstakken - de chemische en metallurgische industrie, drukkerijen,&#13;
energiebedrijven - die geen verantwoordelijkheid hebben genomen voor&#13;
de afvalstoffen, die bij hun produktieprocessen optraden. Daarnaast ligt er&#13;
schuld bij de overheid, die te gemakkelijk toegelaten heeft - hetzij formeel,&#13;
hetzij informeel door niet te controleren - dat chemisch afval op of&#13;
in de bodem werd gestort. Naast deze manifeste vormen van vervuiling&#13;
staat de bodem echter bloot aan allerlei vormen van sluipende aantasting&#13;
en verontreiniging. Daarbij speelt ook de landbouw een wezenlijke rol.&#13;
De bodem vervult een groot aantal functies. Men kan die onderscheiden&#13;
in meer natuurlijke functies en functies ten behoeve van menselijke activiteiten. Tot de natuurlijke functies behoren de biologische functie (de bodem&#13;
als een systeem, waarin de omzetting plaatsvindt van dood organisch&#13;
materiaal in anorganisch materiaal, dat weer voor opname in plantaardig&#13;
organisch materiaal geschikt is) en de functie als geleider van grondwaterstromen&#13;
waarbij de bodem een stabiliserende en bufferwerking heeft.&#13;
Ten behoeve van menselijke activiteiten vervult de bodem een rol als&#13;
substraat voor teeltfuncties in de vorm van land- en bosbouw, als draagvlak&#13;
van gebouwen, wegen etc, als waterfilter ten behoeve van de drinkwatervoorziening,&#13;
als vind- en winplaats voor bodemmaterialen en delfstoffen&#13;
en als bergplaats voor afval.2)&#13;
De functie als teeltsubstraat is rechtstreeks afgeleid van de natuurlijke&#13;
biologische functie. Ten behoeve van de moderne landbouw wordt de biologische&#13;
functie van de bodem echter op ingrijpende wijze bijgestuurd. Dat&#13;
gebeurt door toevoeging van meststoffen, door aanpassing van het grondwaterpeil,&#13;
eventueel gecombineerd met beregening, door het gebruik van&#13;
bestrijdingsmiddelen en door diepploegen of mengwoelen. Al deze activiteiten&#13;
zijn gericht op het verhogen van de bodemvruchtbaarheid en daarmee&#13;
op het verhogen van het produktievermogen van de grond. Het kan&#13;
echter voorkomen dat dit ten koste gaat van andere bodemfuncties, bijv.&#13;
ten koste van de kwaliteit van het grondwater, of van de diversiteit van het&#13;
milieu. Op deze wijze kan de landbouw een negatieve invloed uitoefenen op&#13;
het milieu, die in sommige gevallen zich op lange duur ook tegen de landbouw&#13;
zelf keert. Het meest sprekende voorbeeld daarvan zijn de gevallen&#13;
van overbemesting, waarbij de grond door een overmaat aan zware metalen&#13;
minder geschikt is geworden voor de uitoefening van bepaalde vormen&#13;
van landbouw. Met name de intensieve veehouderij levert een zodanige&#13;
hoeveelheid mest op, dat de bodem daarvoor in sommige gevallen gaat fungeren&#13;
als bergplaats voor afval.&#13;
</inleiding><content>Naar een Wet bodembescherming&#13;
Hoewel de bodem een voor het milieu onmisbare functie vervult is een&#13;
wet bodembescherming nog maar in ontwerp-vorm voor handen.3) Er zijn&#13;
verschillende redenen, waarom de bescherming van de bodem voor wat een&#13;
wettelijke regeling betreft tien jaar achter loopt op de bescherming van het&#13;
oppervlaktewater en de lucht. De belangrijkste ligt wel in de veelheid van&#13;
belangen, die bij de bodembescherming betrokken zijn. De gedachtenvorming&#13;
over een wet op de bodembescherming heeft zich langzaam in de&#13;
breedte ontwikkeld. Oorspronkelijk zag men een nauwe samenhang tussen afvalverwerking&#13;
en bodembescherming. De aandacht was beperkt tot de verontreinigingsaspecten.&#13;
4) Later kreeg men oog voor allerlei andere aantastingen van de bodem, bijv. door ontgrondingen, door boringen, door verandering van&#13;
grondwaterpeil etc. Ook deze aspecten zouden onder een wettelijke regeling&#13;
moeten vallen. Een wet bodembescherming zou een integraal karakter moeten&#13;
dragen. Maar dat betekende tevens, dat de wet veel raakvlakken met bestaande&#13;
wetgeving zou hebben en dat het departement van Volksgezondheid en&#13;
Milieuhygiëne zou stuiten op de bevoegdheden van andere departementen.&#13;
Het zwaartepunt van de bodembescherming ligt nu bij de provincies. Zij&#13;
hebben door middel van autonome verordeningen getracht althans een zekere&#13;
regeling voor de bescherming van de bodem en het grondwater tot stand te&#13;
brengen.5) Het toezicht op de naleving van deze verordeningen is echter beperkt&#13;
geweest. Voor het overige beoogt de Hinderwet ook aspecten van&#13;
bodemverontreiniging te omvatten, maar zowel de uitvoering van de wet als&#13;
de controle op de naleving ervan zijn gebrekkig. Voor de kwaliteit van het&#13;
grondwater bestaat geen wettelijke regeling op centraal niveau. De&#13;
Grondwaterwet Waterleidingbedrijven en de Grondwaterwet6) zien op de&#13;
grondwaterkwantiteit, hoewel op basis van de laatste wet ook kwaliteitsaspecten&#13;
in het oog gehouden kunnen worden. Van meer of minder direct belang voor de&#13;
bescherming van de bodem zijn een groot aantal wetten, zoals o.m. de Wet op&#13;
de Ruimtelijke Ordening, de Ontgrondingenwet, de Wet chemische&#13;
afvalstoffen, de Afvalstoffenwet, de Mijnwetgeving, de Meststoffenwet en de&#13;
Bestrijdingsmiddelenwet.&#13;
Kern van het wetsontwerp7).&#13;
Het ontwerp Wet bodembescherming beoogt het mogelijk te maken een voor&#13;
het gehele land geldend algemeen niveau van bodembescherming tot stand te&#13;
brengen. Dit moet gebeuren door nadere regeling bij A.M.v.B., waarvoor het&#13;
ontwerp in de artt. 8-13 een ruime mogelijkheid biedt. Voor de landbouw zijn&#13;
een aantal van deze artikelen van belang. Zo kunnen regels gesteld worden:&#13;
- voor het verrichten van handelingen, waarbij stoffen die de bodem kun&#13;
nen verontreinigen of aantasten, aan de bodem worden toegevoegd te&#13;
neinde de structuur of de kwaliteit ervan te beïnvloeden (bemesten, ontsmetten),&#13;
(art. 9)&#13;
- voor het uitvoeren van werken op of in de bodem, waarbij ingrepen&#13;
worden verricht of stoffen worden gebruikt, die de bodem kunnen ver&#13;
ontreinigen of aantasten (diepploegen, ontgronden) (art. 10)&#13;
- voor het verrichten van handelingen waarbij als nevengevolg stoffen,&#13;
die de bodem kunnen verontreinigen of aantasten, op of in de bodem&#13;
geraken (toepassen van bestrijdingsmiddelen) (art. 12), en - voor het verrichten van andere handelingen, die erosie, verdichting of&#13;
verzilting van de bodem tot gevolg kunnen hebben (verwijderen van beplanting,&#13;
ontwatering) (art. 13).&#13;
Naast deze AMvB's, die betrekking zullen hebben op handelingen, kunnen bij&#13;
AMvB kwaliteitsdoelstellingen gegeven worden.&#13;
Dit algemene beschermingsniveau kan op verschillende manieren gedifferentieerd&#13;
worden. Allereerst kan bepaald worden, dat de AMvB's slechts in&#13;
bepaalde gebieden gelden. In de tweede plaats kan van de regels gesteld bij AMvB&#13;
vrijstelling of ontheffing verleend worden. Vrijstelling kan in het algemeen verleend&#13;
worden door de minister van Volksgezondheid en Milieuhygiëne in&#13;
overeenstemming met de minister van CRM, voor zover het belang van de&#13;
bescherming van de bodem zich daartegen niet verzet. Bij vrijstelling gaat het om&#13;
categorieën van gevallen. Een vrijstelling is dus een algemene regeling. Ontheffing&#13;
voor een concreet geval kan, voorzover een AMvB dat regelt, verleend worden&#13;
door de colleges van G.S. of B en W. Een ontheffing is een beschikking, op het&#13;
verlenen waarvan de Wet algemene bepalingen milieuhygiëne van toepassing is. In&#13;
de derde plaats kunnen twee soorten bijzondere gebieden aangewezen worden.&#13;
Afbakeningsproblemen&#13;
De ruime regelingsbevoegdheid, die het wetsontwerp biedt, kan in de praktijk&#13;
aanleiding geven tot afbakeningsproblemen. Voor de oplossing van deze&#13;
problemen ga ik uit van het standpunt, dat de Wet bodembescherming voor de&#13;
toekomst het centrale wettelijke kader vormt voor het beleid betreffende de&#13;
bodembescherming, waarvoor de minister van Volksgezondheid en Milieuhygiëne&#13;
na inwerkingtreden van de wet de eerst verantwoordelijke minister is.8) Ten opzichte&#13;
van bestaande wetgeving zal de Wet bodembescherming gezien de considerans en&#13;
de memorie van toelichting aanvullend werken; slechts voor zover bestaande&#13;
regelingen te kort schieten is er plaats voor nadere regels op basis van de Wet&#13;
bodembescherming. Dit heeft tot gevolg, dat in de toekomst algemene regels, die&#13;
gericht zijn op de bescherming van de bodem tot stand komen in het kader van een&#13;
AMvB ex art. 8-13 Wet bodembescherming. Daarnaast blijft de mogelijkheid dat&#13;
op grond van bestaande wetgeving nadere regels gegeven worden, die niet uitsluitend&#13;
gericht zijn op, maar wel neveneffecten voor de bodem hebben.&#13;
Voor de landbouw ontstaat er nu een concreet probleem bij de in voorbereiding&#13;
zijnde herziening van de Meststoffenwet. Deze wet voorziet in een verbod van het&#13;
vervoer en de verkoop van niet op een lijst opgenomen meststoffen. De lijst vormt&#13;
een bijlage bij de Meststoffenbeschikking, waarnaar verwezen wordt in het&#13;
Meststoffenbesluit, dat op zijn beurt de uitwerking vormt van het verbod uit Meststoffenwet. De strekking van de&#13;
wet is momenteel beperkt: nl. tot het bestrijden van bedrog in de handel in&#13;
meststoffen. Het is echter de bedoeling de Meststoffenwet zo te herzien,&#13;
dat eisen gesteld kunnen worden aan de maximaal aanvaardbare gehalten&#13;
van schadelijke stoffen in meststoffen en dat het gebruik van meststoffen&#13;
beperkt kan worden.9) Dit gebeurt om het achterblijven van deze stoffen in&#13;
de bodem en in voedingsmiddelen te beteugelen. Met het oog op de bescherming&#13;
van de bodem zou dit doel ook bereikt kunnen worden door&#13;
middel van een AMvB ex art. 9 Wet bodembescherming of een AMvB inhoudende&#13;
een kwaliteitsdoelstelling voor de bodem. De standpunten van de&#13;
twee departementen komen nu tegenover elkaar te staan. Er van uitgaande&#13;
dat de Wet bodembescherming straks het centrale wettelijke kader voor de&#13;
bescherming van de bodem wordt, ligt het niet voor de hand de Meststoffenwet&#13;
zo te herzien, dat deze zich ook gaat richten op de bescherming van&#13;
de bodem tegen vervuiling door meststof-residuen. Anderzijds ligt het&#13;
praktisch voor de hand de materie van meststoffen in één wet te regelen, inclusief&#13;
die aspecten die betrekking hebben op de kwaliteit van de bodem.&#13;
Men moet wel bedenken waarover dit strijdpunt gaat. Omstreden is de&#13;
kwestie wie nu het voortouw neemt bij een regeling van meststoffen voor&#13;
wat de bodembeschermingsaspecten betreft. Bij de totstandkoming van de&#13;
regeling, of dat in het kader van de Wet bodembescherming of de Meststoffenwet&#13;
zal geschieden, zullen immers beide ministers betrokken moeten&#13;
zijn. Dat sluit aan op een ontwikkeling , die gaande is op het gebied van de&#13;
kwaliteitskontrole van landbouwprodukten, waar beide departementen -&#13;
de één op basis van de Landbouwkwaliteitswet en de ander op basis van de&#13;
Warenwet — steeds vaker in samenwerking optreden. Vergelijkbaar ligt de&#13;
situatie voor wat betreft de Bestrijdingsmiddelenwet, voor de uitvoering&#13;
waarvan als het om landbouwbestrijdingsmiddelen gaat de minister van&#13;
Landbouw en Visserij in overeenstemming met de minister van Volksgezondheid&#13;
en Miliehygiëne en Sociale Zaken en als het om overige bestrijdingsmiddelen&#13;
gaat de minister van V en M in overeenstemming met de ministers&#13;
van Landbouw en Sociale Zaken verantwoordelijk is.10)&#13;
De afbakeningsproblemen, die hier beschreven zijn, zijn de moeilijkste.&#13;
Ze doen zich voor in gevallen waarin een algemene regeling krachtens de&#13;
Wet bodembescherming mogelijk is naast algemene regelingen krachtens&#13;
andere wetten. Zo kunnen zich ook ten opzichte van de Ontgrondingenwet&#13;
problemen voordoen. Iets makkelijker ligt het wanneer een algemene regeling&#13;
krachtens de Wet bodembescherming staat naast een individuele vergunning,&#13;
bijv. een aanlegvergunning op grond van de Wet op Ruimtelijke&#13;
Ordening. De algemene regeling zal dan ook gelden voor de activiteit,&#13;
waarvoor de vergunning verleend is. De vergunningvoorschriften mogen wel verder gaan dan de algemene regeling. Men zal echter niet meer bij vergunning&#13;
krachtens een bijzondere wet iets kunnen toestaan, dat ligt onder&#13;
het algemene beschermingsniveau geformuleerd in een AMvB krachtens de&#13;
Wet bodembescherming. Moeilijk ligt de situatie ook weer, wanneer een&#13;
ontheffing krachtens de Wet bodembescherming staat naast een vergunning&#13;
krachtens een bijzondere wet. Bestuurlijk overleg zal daarvoor in&#13;
eerste instantie de oplossing moeten leveren.&#13;
Gebiedsaanwijzingen&#13;
Als derde mogelijkheid om het algemene beschermingsniveau nader te&#13;
differentiëren kent de wet de aanwijzing van twee soorten gebieden: bodembeschermingsgebieden&#13;
en grondwaterbeschermingsgebieden. De aanwijzingsprocedure&#13;
voor beide gebieden is verschillend. Gedeputeerde Staten&#13;
stellen een onderzoek in naar de aanwezigheid van gebieden, waar de&#13;
bodem niet of maar weinig aangetast is door menselijke activiteiten. Op basis&#13;
van dit onderzoek stellen G.S. een intentieprogramma op. Dat houdt de&#13;
beleidsvoornemens en maatregelen in, die uitgevoerd zouden moeten worden&#13;
om de bodembeschermingsgebieden te beschermen. Het intentieprogramma&#13;
wordt vastgesteld door Provinciale Staten. Bij de vaststelling of&#13;
herziening van een streekplan houden Provinciale Staten rekening met het&#13;
intentieprogramma. Voor de in het streekplan aangegeven beschermingsgebieden&#13;
stellen de Staten vervolgens beheersverordeningen vast, die door de&#13;
Kroon goedgekeurd moeten worden. Deze regeling voor de aanwijzing van&#13;
bodembeschermingsgebieden is ontleend aan de regeling voor de aanwijzing&#13;
van stiltegebieden op grond van de Geluidhinderwet.&#13;
Voor de aanwijzing van grondwaterbeschermingsgebieden is aansluiting&#13;
gezocht bij de Grondwaterwet. Deze schrijft voor, dat Provinciale Staten&#13;
grondwaterplannen vaststellen. In aansluiting op deze kwantitatieve plannen&#13;
moeten de Staten volgens de Wet bodembescherming ook plannen&#13;
voor de bescherming van de kwaliteit van het grondwater opstellen. In deze&#13;
plannen worden de grondwaterbeschermingsgebieden aangegeven. Een&#13;
ontwerp-plan ligt gedurende twee maanden ter inzage en daartegen kan ieder&#13;
bezwaren indienen. De minister kan aanwijzingen geven over de inhoud&#13;
van het plan. Wanneer een plan is vastgesteld, stellen Provinciale Staten&#13;
een verordening vast in het belang van de bescherming van de kwaliteit van&#13;
het grondwater met het oog op de waterwinning in de grondwaterbeschermingsgebieden.&#13;
Deze gebiedsaanwijzingen kunnen voor de landbouw van direct belang&#13;
zijn. Men mag immers aannemen, dat in de beheersverordeningen voor de&#13;
beschermingsgebieden ook beperkingen aan de uitoefening van bepaalde vormen van landbouw of bepaalde landbouwactiviteiten zullen worden&#13;
gesteld, wanneer dat voor de bescherming van de bodem of het grondwater&#13;
nodig is. Daarom dient de aanwijzingsprocedure doorzichtig, zorgvuldig&#13;
en doeltreffend te zijn. Gemeten aan deze criteria schiet de regeling voor de&#13;
aanwijzing van beschermingsgebieden te kort.&#13;
Allereerst kan men zich afvragen of er behoefte bestaat aan afzonderlijke&#13;
aanwijzingsprocedures voor de twee gebieden. Dat men een onderscheid&#13;
maakt tussen bodembeschermingsgebieden en grondwaterbeschermingsgebieden&#13;
valt te billijken. In bepaalde gebieden, die overigens vaak al een bijzondere&#13;
status hebben krachtens andere beheersregelingen, kan behoefte&#13;
bestaan aan een verdergaande bodembescherming zonder dat er sprake is&#13;
van waterwinning. Dat vormt echter op zich onvoldoende aanleiding om&#13;
deze gebieden langs verschillende procedures aan te wijzen.&#13;
Een tweede tekortkoming is, dat de aanwijzing van grondwaterbeschermingsgebieden&#13;
slecht afgestemd is op de ruimtelijke ordening. Slechts voor&#13;
het geval, dat de minister het nodig vindt een aanwijzing te geven, is bepaald&#13;
dat deze aanwijzing in overeenstemming met de minister van Volkshuisvesting&#13;
en Ruimtelijke Ordening gegeven moet worden, als ze zodanige&#13;
ruimtelijke gevolgen heeft, dat toepassing van art. 38 Wet op de Ruimtelijke&#13;
Ordening noodzakelijk is. Doordat Provinciale Staten het grondwaterbeschermingsplan&#13;
vaststellen, waarin de gebieden opgenomen zijn, zal een&#13;
zekere afstemming op het streekplan gewaarborgd zijn. Voor de bodembeschermingsgebieden&#13;
regelt de wet de afstemming wel; bij het vaststellen of&#13;
herzien van het streekplan wordt rekening gehouden met het intentieprogramma.&#13;
In hoeverre dat nog belangenafweging in het kader van het&#13;
streekplan toelaat is niet duidelijk. Voor de aanwijzing van beide beschermingsgebieden&#13;
geldt echter, dat deze in de Wet bodembescherming niet in&#13;
verband wordt gebracht met de bestemmingsplannen. De planologische bescherming,&#13;
die deze plannen bieden, zal naast de bescherming door beheersverordeningen&#13;
in de toekomst vermoedelijk niet zonder meer overbodig&#13;
zijn.11)&#13;
Tenslotte is de aanwijzingsprocedure voor bodembeschermingsgebieden&#13;
weinig effectief. Pas na verwerking van de aangewezen bodembeschermingsgebieden&#13;
in het streekplan kunnen Provinciale Staten een beheersverordening&#13;
vaststellen. Eerder kan van een effectieve bescherming geen sprake&#13;
zijn. De gekozen procedure roept de vraag op hoe sterk de noodzaak gevoeld&#13;
wordt om bodembeschermingsgebieden als bijzondere groep te gaan&#13;
onderscheiden.&#13;
Aan de genoemde bezwaren kan tegemoet gekomen worden door de volgende&#13;
werkwijze te hanteren. Het provinciale bestuur voert een onderzoek uit naar de kwaliteit van bodem- en grondwater, zoals dat nu wordt voorgeschreven&#13;
in het ontwerp Wet bodembescherming. Op basis van dat onderzoek&#13;
stelt het een plan op voor het beheer van de bodem en het grondwater.&#13;
Dit plan vormt één geheel met het grondwaterplan uit de Grondwaterwet.&#13;
Eventueel kunnen in het plan ook ontgrondingsaspecten meegenomen worden.&#13;
Het plan wordt vastgesteld door Provinciale Staten. Tussen het plan&#13;
en het streekplan dient een nauwe wederzijdse relatie te zijn. Noodzaakt&#13;
het plan tot aanpassing van het streekplan, dan kan dat vooruitlopend op&#13;
een algemene herziening bij afzonderlijk statenbesluit. De in het plan voorziene&#13;
beschermingsgebieden moeten worden opgenomen in streek- en&#13;
bestemmingsplannen. Dat betekent, dat een besluit waarbij deze gebieden&#13;
worden aangewezen een complementair karakter moet hebben. Na aanwijzing&#13;
van de gebieden kan een beheersregime worden vastgesteld. Op grond&#13;
van een ontwerp-plan zou een tijdelijke beheersregeling ingevoerd kunnen&#13;
worden om de kwaliteit van de bodem tot aan het van kracht worden van&#13;
het definitieve beheersregime te waarborgen. Bij het opstellen van dit definitieve&#13;
beheersregime zal men zich moeten afvragen of er aanleiding is om&#13;
te gaan werken met een systeem van beheersovereenkomsten. Is dat het geval,&#13;
dan zal er een relatie gelegd moeten worden met de aanwijzing van beheersgebieden&#13;
volgens de toekomstige Beheerswet landelijk gebied.12)&#13;
Het ontwerp Interimwet bodemsanering&#13;
Het ontwerp-bodembescherming kent naast de regeling van het algemene&#13;
beschermingsniveau en de aanwijzing van bodembeschermingsgebieden&#13;
nog enkele onderwerpen. Eén daarvan — de sanering, die deeluitmaakt van&#13;
de maatregelen van bijzondere aard - is nader uitgewerkt in een bijzondere&#13;
wet. Vanwege het urgente karakter van de materie zal deze wet in het&#13;
parlement bij voorrang worden behandeld. Ze draagt echter een interimkarakter,&#13;
omdat men na verloop van tijd hoopt te kunnen volstaan met de&#13;
Wet bodembescherming.&#13;
Het ontwerp-Interimwet bodemsanering's) heeft maar een beperkte&#13;
strekking. In het ontwerp krijgen G.S. de opdracht jaarlijks aan de minister&#13;
van Volksgezondheid en Milieuhygiëne saneringsprogramma's over&#13;
te leggen. Op basis van deze programma's stelt de minister een landelijk saneringsprogramma&#13;
vast. Daarin staat aangegeven welke gevallen voor sanering&#13;
of onderzoek in aanmerking komen. Tevens wordt daarin medegedeeld&#13;
voor welke gevallen in het eerstkomende kalenderjaar een bijdrage&#13;
zal worden verleend. De kosten van sanerings- en onderzoekoperaties zullen&#13;
namelijk voor het grootste deel door het Rijk gedragen worden. Het&#13;
overblijvende deel van de kosten komt voor rekening van de gemeente, waar de operatie uitgevoerd zal worden. De verdeelsleutel is als volgt: de gemeenten&#13;
betalen een vast basisbedrag; daarboven betalen ze 10% van de&#13;
kosten, terwijl het Rijk de overige 90% opbrengt. Voor rekening van de&#13;
provincies komen uitsluitend de kosten van onderzoek ten behoeve van de&#13;
inventarisatie en die van het opstellen van saneringsprogramma's.&#13;
Het ontwerp bevat op het meest cruciale punt, nl. hoe de door het Rijk&#13;
en de gemeenten te vergoeden kosten gefinancieerd moeten worden een&#13;
nietszeggende bepaling. Het ontwerp maakt het mogelijk dat bij de wet&#13;
heffingen ingesteld worden ter bestrijding van kosten voortvloeiend uit de&#13;
uitvoering van de wet. Een overbodige bepaling, want uiteraard kunnen bij&#13;
wet heffingen ingesteld worden. De wetgever staat hier de wetgever iets toe,&#13;
waartoe hij overigens steeds bevoegd is. Een regeling, waarbij de kosten&#13;
van de saneringsoperatie gedeeltelijk afgewenteld worden op die bedrijfstakken,&#13;
die in het verleden hun verantwoordelijkheid voor de verwerking&#13;
van afvalstoffen hebben miskend, wordt node gemist. Tot die bedrijfstakken&#13;
behoort overigens niet de landbouw. Het gaat in de saneringsgevallen&#13;
vrijwel steeds om chemische verontreiniging veroorzaakt door de&#13;
industrie.&#13;
Conclusie&#13;
De bescherming van de bodem is qua wetgeving in een stroomversnelling&#13;
geraakt. Twee wetsontwerpen zijn aanhangig. Het eerste ontwerp - de&#13;
Wet bodembescherming - is voor de landbouw direct van belang. Gezien&#13;
het complexe karakter van de bescherming van de bodem is in het ontwerp&#13;
gekozen voor een opzet, die afbakeningsproblemen kan geven met bestaande&#13;
wetgeving. Dat zal de daadwerkelijke uitvoering van de wet niet bespoedigen.&#13;
De in het ontwerp aangegeven procedures voor de aanwijzing van te&#13;
beschermen gebieden zijn nodeloos gecompliceerd en missen een voldoende&#13;
aansluiting op de ruimtelijke ordeningsprocedures. Het tweede ontwerp -&#13;
de Interimwet bodemsanering - is voor de landbouw niet direct van belang.&#13;
Het ontwerp schiet op een cruciaal punt te kort, namelijk voor wat&#13;
betreft de regeling van de financiering van saneringsoperaties.De dwang&#13;
om snel met wetgeving te komen heeft het hier gewonnen van de behoefte&#13;
aan een inhoudelijk meer uitgewerkte regeling. </content><legacyfootnotes>Noten&#13;
1. M.v.T. bij ontwerp Interimwet bodemsanering, bijl. hand. II 1980/81 16821, blz. 12-15.&#13;
2. Commentaar VCRMH op het ontwerp Wet bodembescherming, verslagen, adviezen,&#13;
rapporten V en M 1981, no. 28, hfdst. 2 blz. 8-17&#13;
3. Bijl. hand. II 1980/81-16529.&#13;
4. Vgl. Voorontwerp van Wet inzake de bodemverontreiniging, bijl hand. II 1970/71-&#13;
11268.&#13;
5. Zie voor een overzicht mw. Joh. Hofland en T. A. Hofman, De provincies en het ont&#13;
werp van Wet bodembescherming, Milieu en Recht 1981, no 7 blz. 148&#13;
6. Stb. 1981, 392 en 393.&#13;
7. Zie commentaar op het wetsontwerp door L. Bomhof, Het wetsontwerp bodembescher&#13;
ming, Gemeentestem 6644 en 6645 en G. H. Addink, Het wetsontwerp bodembescher&#13;
ming nader bekeken, T.O.B. 1981, blz. 299.&#13;
8. Vgl. Th. G. Drupsteen, Het ontwerp Wet bodembescherming; maatregelen op rijks&#13;
niveau, Milieu en Recht 1981 no. 7 blz. 140&#13;
9. Zie bijl. hand. II 1980/81-16400 hfdst. XIV nr. 3 Begroting Landbouw en Visserij 1981,&#13;
blz. 59.&#13;
10. Vgl. bijl hand. II 1980/81-16400 hfdst. XIV Begroting landbouw 1981, no. 50 Beleids&#13;
notitie methyl-bromide; uit het begrotingsstuk no. 12 blz. 52 blijkt, dat het departement&#13;
van Landbouw er vanuit gaat dat de Meststoffenwet voor het merendeel van de gevallen&#13;
een adekwate wet vormt.&#13;
11. Zie K.B. 30-7-1980, Br. 1980 blz. 832 Waterwingebied Tilburg voor de planologische be&#13;
scherming door bestemmingplannen naast bestaande provinciale verordeningen ter be&#13;
scherming van bodem- en grondwater.&#13;
Overigens beoogt men in Tilburg tot een verdergaande bescherming te komen door het&#13;
sluiten van beheersovereenkomsten.&#13;
12. Vgl. het commentaar van de RARO op het ontwerp Wet bodembescherming.&#13;
13. Bijl. hand. II 1980/81-16821; zie hierover W. J. K. Brugman, Bodemsanering, Milieu en&#13;
Recht 1981 no. 7 blz. 161</legacyfootnotes><footnotes><footnote/></footnotes><auteurs>prof. mr. Th. G. Drupsteen.</auteurs><published>1981-12-01 00:00:00</published><modified>1981-12-01 00:00:00</modified><editiondate>1981-12-01</editiondate><htmlpath>https://denhollander.info/artikel/6529</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1996</searchword><id>4963</id><udhid>UDH:TvAR/4963</udhid><titel>Van Grunsven / Van Basten Batenburg (TvAR 1996/4822)</titel><searchwords><searchword>TvAR 6/1996</searchword><searchword>TvAR 1996/4822</searchword><searchword>UDH:TvAR/4963</searchword></searchwords><attachments><attachment><name>1996_nr 6_Rechtspraak_4822.pdf</name><extention>pdf</extention><url>https://denhollander.info/download/4904/ci</url></attachment></attachments><inleiding>Pachtwet, art. 25 en 44; BS 1993, art. 24 e. v.&#13;
&#13;
Verlengingsverzoek destijds afgewezen wegens voorgenomen persoonlijk gebruik bestaande uit beweiding met jongvee; in werkelijkheid is de grond na twee jaren ma'isteelt verkocht ter financiering van de aankoop van gunstiger gelegen grond. In dit geval is niet komen vast te staan dat wil tot persoonlijk gebruik in werkelijkheid niet aanwezig is geweest of dat de verpachtster door het scheppen van een onjuist beeld de uitkomst van de verlengingsprocedure heeft willen beïnvloeden. Vordering tot schadevergoeding ex art. 44 Pw afgewezen. In verlengingsprocedure had verpachtster aangeboden dat de pachter melkquotum mocht blijven gebruiken tegen een symbolische vergoeding. Vraag omtrent de betekenis hiervan voor de tenaamstelling van het quotum. In het onderhavige geval moet de overeenkomst aldus worden uitgelegd, dat de pachter dient mee te werken aan tenaamstelling van quotum op naam van de verpachtster, waarna hij aanspraak kan doen gelden op tijdelijk gebruik van dat quotum in de zin van art. 24 e.v. BSH.&#13;
&#13;
</inleiding><content>In de zaak van:&#13;
Gerardus Martinus van Grunsven, wonende te Herpen, gemeente Ravenstein, ap-pellant in het principaal appèl, geïntimeerde in het incidenteel appèl, procureur: mr. F.J. Boom.&#13;
tegen&#13;
Caroline Theresia Maria van Basten Baten-burg-Van Sonsbeek,&#13;
wonende te Hengelo, geïntimeerde in het principaal appèl, appellante in het incidenteel appèl, procureur: mr. P.C. Plochg.&#13;
Het geding in eerste aanleg De pachtkamer van het kantongerecht te 's-Hertogenbosch heeft op 3 september 1993 tussen partijen een vonnis gewezen, dat in fo-tocopie aan dit arrest is gehecht en naar de inhoud waarvan hier wordt verwezen.&#13;
Het geding in hoger beroep Principaal appellant - verder ook aan te duiden als Van Grunsven - is bij exploit van 1 oktober 1993 met gelijktijdige dagvaarding van principaal geïntimeerde - verder ook aan te duiden als Van Basten Batenburg - in hoger beroep gekomen van genoemd vonnis.&#13;
Bij memorie van grieven heeft Van Gruns-ven tegen vorenbedoeld vonnis vier grieven aangevoerd en geconcludeerd dat het hof voormeld vonnis, voor zover in conventie ge-wezen, zal vernietigen en opnieuw rechtdoen-de Van Basten Batenburg zal veroordelen tot betaling aan Van Grunsven van f 150 000, te vermeerderen met de wettelijke rente vanaf 28 mei 1992, althans vanaf de dag der inlei-dende dagvaarding, tot aan de dag der algehe-le voldoening, een en ander met veroordeling van Van Basten Batenburg in de kosten van de procedure in conventie in beide instanties.&#13;
Bij memorie van antwoord, tevens houden-de memorie van grieven in incidenteel appèl, heeft Van Basten Batenburg verweer gevoerd met conclusie dat het hof het principaal appèl van Van Grunsven zal afwijzen en genoemd vonnis van de pachtkamer van het kantonge-recht te 's-Hertogenbosch voor zover in con-ventie gewezen zal bekrachtigen. Daarnaast heeft Van Basten Batenburg harerzijds als in-cidenteel appellant tegen voormeld vonnis één grief gericht met conclusie dat het hof dit vonnis voor zover in reconventie gewezen zal vernietigen en alsnog Van Grunsven zal ver-oordelen om:&#13;
- (primair) de helft van het melkquotum rustende op het perceel kadastraal bekend ge- meente Lith, sectie H, nummer 00326, groot 6.28.20 ha (lees:) op Van Basten Batenburg te doen overgaan onder verbeurte van een dwangsom van f 1000 voor iedere dag dat Van Grunsven na acht dagen na betekening van het in deze te wijzen (lees:) arrest in ge- breke blijft daaraan te voldoen, althans&#13;
- (subsidiair: voor het geval op genoemd perceel geen melkquotum meer mocht rusten) binnen acht dagen na betekening van het in deze te wijzen (lees:) arrest aan Van Basten Batenburg te voldoen f 200 000 aan schade- vergoeding, te vermeerderen met de wettelij-&#13;
ke rente over dit bedrag vanaf 20 november 1992,&#13;
zulks met veroordeling van Van Grunsven in de kosten van de procedure in beide instan-ties (zowel in conventie als in reconventie als-mede in principaal en incidenteel appèl).&#13;
Van Grunsven heeft vervolgens bij memo-rie van antwoord in het incidenteel appèl ver-weer gevoerd met conclusie dat het hof het in reconventie gewezen vonnis van de pachtka-mer van het kantongerecht zal bekrachtigen, zo nodig onder verbetering van gronden, een en ander met veroordeling van Van Basten Batenburg in de kosten van de procedure in beide instanties.&#13;
Partijen hebben hun standpunten vervol-gens bij pleidooi doen toelichten, Van Gruns-ven door mr. A. van Beek, advocaat te Tilburg en Van Basten Batenburg door mr. S.D.W. Gratama, advocaat te Zwolle.&#13;
Ten slotte hebben partijen de stukken, waarvan de inhoud als hier ingelast geldt, overgelegd voor het wijzen van arrest.&#13;
De grieven&#13;
Van Grunsven heeft als grieven aangevoerd:&#13;
Grief I&#13;
Ten onrechte heeft de pachtkamer in eerste aanleg in conventie aan Van Grunsven diens vorderingen ontzegd op de gronden, zoals die in het bestreden vonnis tot uitdrukking zijn gebracht.&#13;
Grief II&#13;
Ten onrechte heeft de pachtkamer in eerste aanleg overwogen Van Grunsven niet te kun-nen volgen in diens stellingen, dat uit het feit, dat Van Basten Batenburg het land in kwestie op 29 maart 1992 heeft verkocht en tot aan de verkoop de exploitatie van het land in kwestie niet persoonlijk in gebruik gehad heeft, maar zonder enige daadwerkelijke betrokkenheid nagenoeg geheel aan een derde heeft overge-laten (punt 9 van de inleidende dagvaarding), reeds dient te worden afgeleid, dat zij kenne-lijk niet de wil heeft gehad het land persoon-lijk en duurzaam in gebruik te nemen.&#13;
Grief III&#13;
Ten onrechte heeft de pachtkamer in eerste aanleg geoordeeld, dat uit de door Van Basten Batenburg bij dupliek overgelegde produkties gebleken is van eigen gebruik.&#13;
Grief IV&#13;
Ten onrechte heeft de pachtkamer in eerste aanleg geoordeeld dat de wil tot eigen en duurzaam gebruik bij Van Basten Batenburg ten tijde van de niet-verlenging van de&#13;
pachtovereenkomst bestaan heeft en dat daar-aan niet afdoet dat Van Basten Batenburg het land later heeft verkocht.&#13;
Van Basten Batenburg heeft als grief aange-voerd:&#13;
Ten onrechte heeft de pachtkamer in eerste aanleg Van Basten Batenburg in haar hiervoor genoemde vordering niet-ontvankelijk ver-klaard.&#13;
De vaststaande feiten&#13;
In hoger beroep staan de volgende feiten als enerzijds gesteld en anderzijds erkend dan wel niet of onvoldoende betwist vast:&#13;
- Tussen Van Basten Batenburg als ver- pachtster en Van Grunsven als pachter heeft een pachtovereenkomst bestaan ten aanzien van het perceel grasland kadastraal bekend gemeente Lith, sectie H, nr. 00326, groot 6.28.20 ha;&#13;
- Bij beschikking van 22 januari 1990 is het pachtverlengingsverzoek van Van Gruns ven ten aanzien van genoemd perceel door dit hof van de hand gewezen omdat Van Basten Batenburg de grond persoonlijk voor een tot de landbouw betrekkelijk doel in gebruik wil de nemen en Van Grunsven door verlies van die grond niet ernstig in de grondslag van zijn maatschappelijk bestaan zou worden aange tast;&#13;
- In deze beschikking is bepaald dat Van Basten Batenburg aan Van Grunsven een be drag van f 150 000 dient te betalen indien la ter mocht blijken dat de wil het gepachte persoonlijk voor een landbouwkundig doel in gebruik te nemen in werkelijkheid niet aan wezig is geweest;&#13;
- Voormelde beschikking van het hof is mede gegrond op gestanddoening van het aanbod van Van Basten Batenburg, dat Van Grunsven de helft van het op het gepachte rustende melkquotum zonder meer mag be houden, maar Van Basten Batenburg het recht op de andere helft wenst te claimen in die zin dat Van Grunsven deze helft mag gebruiken voor een symbolische prijs van f 1 per jaar, zulks tot het moment waarop Van Grunsven persoonlijk met de exploitatie van zijn huidi ge melkveehouderijbedrijf zal stoppen doch uiterlijk totdat Van Grunsven de leeftijd van 65 jaar zal hebben bereikt;&#13;
- Van Grunsven heeft aan Van Basten Ba tenburg een bedrag van f 13 doen toekomen;&#13;
- Bij de mondelinge behandeling van het verlengingsverzoek heeft Van Basten Baten burg gesteld het verpachte te willen gebruiken ter beweiding met jongvee, waarbij de bewer king en het onderhoud van het land alsmede het toezicht op het jongvee zouden geschie den door een landbouwer ter plekke;&#13;
- Van Basten Batenburg heeft op de grond in kwestie nimmer jongvee geweid, doch in april 1990 het gras gemaaid, het perceel ge scheurd en met maïs doen inzaaien. Ook in 1991 is het perceel gebruikt voor de maïsteelt. In 1992 heeft zij de grond verkocht en de op brengst gebruikt ter financiering van de aan koop van grond met melkquotum dat direct grenst aan haar eigen bedrijf te Baak.&#13;
Beoordeling van het hoger beroep&#13;
1. Door de grieven wordt het geschil tussen partijen zowel in conventie als in reconventie in volle omvang aan het hof voorgelegd.&#13;
2. In het geschil in conventie vordert Van Grunsven het door de pachtkamer van dit hof bepaalde bedrag van f 150 000, daartoe stel lende dat aan de vereisten voor toepasselijk heid van artikel 44 van de Pachtwet is voldaan. Hij grondt zijn vordering op de vol gende drie stellingen:&#13;
- uit de verkoop in 1992 blijkt dat de wil tot eigen gebruik bij Van Basten Batenburg niet aanwezig is geweest;&#13;
- het gebruik in 1990 en 1991 door Van Basten Batenburg was dermate extensief dat niet van persoonlijk gebruik kan worden ge sproken;&#13;
- het gerealiseerde gebruik is een ander ge bruik dan door Van Basten Batenburg in de verlengingsprocedure als voorgenomen ge bruik was gesteld.&#13;
Van Basten Batenburg stelt daadwerkelijk het voornemen te hebben gehad de grond voor het aanvankelijk opgegeven doel in ge-bruik te nemen, doch uiteindelijk te hebben gekozen voor de maïsteelt omdat haar intus-sen een 'SLOM-quotum' was toegekend. Toen zich, zo voert zij aan, in het voorjaar van 1991 de unieke kans voordeed de naast haar bedrijf te Baak gelegen grond met melkquotum te kopen, was verkoop van het land te Lith noodzakelijk voor de financiering daarvan.&#13;
3. Het hof is van oordeel dat - onder de door Van Basten Batenburg aangevoerde en door Van Grunsven niet betwiste omstandig heden - uit de spoedige verkoop van de on derhavige grond als zodanig geen vermoeden&#13;
kan worden geput dat de wil tot persoonlijk gebruik bij Van Basten Batenburg in werke-lijkheid niet aanwezig is geweest. Van Gruns-ven heeft niet gesteld dat Van Basten Batenburg reeds ten tijde van de behandeling van het verlengingsverzoek het voornemen had de grond te Lith te verkopen; het enkele feit dat dit voornemen betrekkelijk spoedig daarna - in 1992 of wellicht reeds in 1991 -opkwam doet voor de toepassing van art. 44 Pw niet terzake. Met dit artikel wordt immers beoogd het voorwenden van de wil tot per-soonlijk gebruik ter voorkoming van verlen-ging te bestrijden. Van een dergelijk voorwenden op vorenbedoeld tijdstip is niet gebleken.&#13;
4. Met betrekking tot de vraag of het ge bruik door Van Basten Batenburg als per soonlijk gebruik kan worden beschouwd overweegt het hof als volgt. Vaststaat dat Van Basten Batenburg de grond extensief heeft ge bruikt: het omploegen van de grond, het in zaaien van de maïs en de onkruidbestrijding is door derden geschied. Het hof acht dit echter een voor de hand liggende bedrijfsvoering ge let op de grote afstand tussen de grond en het bedrijf van Van Basten Batenburg. Voorts werd de maïs voor haar rekening en risico ge teeld en nam zij - naar onvoldoende weer sproken door haar ten processe is aangevoerd - zelf de nodige beslissingen dienaangaande. De ter gelegenheid van de pleidooien geble ken omstandigheid dat de geoogste maïs in de regio is verkocht doet hieraan niet af, nu Van Basten Batenburg onweersproken heeft ge steld dat zij van de opbrengst maïs voor het eigen bedrijf heeft gekocht, waarmee trans portkosten werden bespaard. Aldus is de maïs, zij het indirect, ten behoeve van haar ei gen bedrijf aangewend. De afstand tussen de grond in kwestie en het bedrijf van Van Bas ten Batenburg in aanmerking nemende acht het hof hier voldoende betrokkenheid bij de exploitatie aanwezig om persoonlijk gebruik te kunnen aannemen.&#13;
5. Voor zover Van Grunsven in dit ver band wil betogen dat de wil van Van Basten Batenburg niet gericht is geweest op een duurzaam persoonlijk gebruik kan het hof hem hierin niet volgen, aangezien niets is ge steld of gebleken waaruit zou zijn af te leiden dat het gebruik van het land te Lith na korte tijd zou zijn beëindigd indien de grond te Baak niet te koop zou zijn aangeboden.&#13;
6. Vaststaat dat Van Basten Batenburg ge durende de gehele verlengingsprocedure het&#13;
voornemen heeft geuit op het grasland te Lith jongvee van het ras Limousin te weiden. In werkelijkheid heeft zij in april 1990 het gras gemaaid, de grond gescheurd en daarop in 1990 en 1991 maïs geteeld. Van Grunsven heeft gesteld dat hieruit blijkt dat niet is be-oogd het bij de verlenging gestelde gebruik te realiseren, zodat Van Basten Batenburg het bedrag van f 150 000 verschuldigd is.&#13;
Van Basten Batenburg heeft hier tegenover gesteld dat de definitieve toewijzing van het SLOM-quotum en de daarmee gepaard gaan-de aanwezigheid van meer melkvee in Baak haar heeft doen besluiten tot een gewijzigde bedrij fsopzet, met verplaatsing naar Lith van akkerbouw die aanvankelijk te Baak plaats-vond.&#13;
Het hof overweegt hieromtrent, dat uit de handelwijze van Van Basten Batenburg niet kan worden afgeleid dat zij door het scheppen van een onjuist beeld de uitkomst van de ver-lengingsprocedure heeft willen beïnvloeden. Zij heeft de grond voor een landbouwkundig doel in gebruik genomen en heeft voor de ge-wijzigde bedrijfsopzet een verklaring gegeven die het hof aannemelijk voorkomt; ook zou de uitkomst van de verlengingsprocedure geen andere zijn geweest indien zij de maïsteelt ten behoeve van haar eigen bedrijf als beoogd ge-bruik had opgegeven, nu zich bij het verlen-gingsverzoek de verplichte afwijzingsgrond voordeed dat Van Basten Batenburg de grond persoonlijk voor een tot de landbouw betrek-kelijk doel in gebruik wilde nemen - hetgeen, zoals boven overwogen, ook bij het gereali-seerde gebruik het geval is - en verlies van het gepachte de grondslag van het maatschap-pelijk bestaan van Van Grunsven niet ernstig zou aantasten.&#13;
7. Uit het bovenstaande vloeit voort dat alle grieven van Van Grunsven falen. Het - slechts in algemene bewoordingen - door Van Grunsven nog gedane bewijsaanbod moet als te vaag worden gepasseerd. Het vonnis waar van beroep, voor zover in conventie gewezen, moet worden bekrachtigd.&#13;
8. Het geschil in reconventie betreft (de te naamstelling van) het melkquotum. In het ka der van de verlengingsprocedure heeft Van Basten Batenburg aangeboden dat Van Grunsven het quotum gedurende een zekere periode mocht blijven gebruiken tegen een vergoeding van f 1 per jaar. Van Basten Ba tenburg is van mening dat er geen overeen komst tot stand is gekomen; zo deze afspraak wel moet worden aangenomen, moet deze&#13;
volgens haar ten uitvoer worden gelegd door overschrijving van het quotum op haar naam, gevolgd door het jaarlijks 'verleasen' van het quotum aan Van Grunsven. Van Grunsven meent daarentegen dat uit de afspraak volgt dat de tenaamstelling van het quotum gedu-rende de overeengekomen periode ongewij-zigd moet blijven. Hij weigert daarom mee te werken aan registratie op naam van Van Bas-ten Batenburg.&#13;
9. In de toelichting op haar grieven voert Van Basten Batenburg onder meer aan, dat Van Grunsven haar aanbod niet heeft aan vaard dan wel zijn recht zich op het aanbod te beroepen heeft verwerkt. Het hof verwerpt dit standpunt. Door Van Grunsven is gesteld dat hij aan Van Basten Batenburg als tegenpresta tie voor het gebruik van de grond tot zijn 65ste levensjaar een bedrag van f 13 heeft doen toekomen, hetgeen door Van Basten Ba tenburg niet is weersproken; het hof is van oordeel dat deze betaling als aanvaarding van het aanbod moet worden opgevat. Daaraan doet niet af dat Van Grunsven zich in proce dures op het standpunt heeft gesteld dat met de grond geen melkquotum samenhangt. Het beroep van Van Basten Batenburg op rechts- verwerking faalt eveneens: een verschil van mening over de uitvoering van de overeen komst brengt nog niet met zich mee dat de houding van Van Grunsven onverenigbaar is met het ontstaan of voortbestaan van zijn rechten daaruit. Hier is zelf eerder van het te gendeel sprake.&#13;
10. Met betrekking tot de gevolgen van hun overeenkomst hebben partijen beschou wingen gewijd aan de interpretatie van daarop betrekking hebbende overwegingen uit c.q. de uitspraak van de beschikking van de pachtka- mer van dit hof van 22 januari 1990. Het hof wijst erop, dat de genoemde passages alle slechts het aanbod van Van Basten Batenburg weergeven. Aan de overwegingen c.q. de uit spraak van het hof kan alleen al hierom geen verderstrekkende betekenis worden toegekend omdat in een verzoekschriftprocedure geen plaats is voor rechtsbeslissingen over de be stemming van het melkquotum of over de uit leg van partijverklaringen.&#13;
Maatgevend voor het aanbod van Van Bas-ten Batenburg is dus niet de uitspraak van het hof, maar de verklaring van de verpachtster zelf. De zakelijke weergave daarvan op blz. 3 van de beschikking luidt:&#13;
'(...) dat de pachter de helft van het melkquotum zonder meer mag behouden,&#13;
maar verpachtster het recht op de andere helft wenst te claimen in die zin dat de pachter deze helft mag gebruiken voor een symboli-sche prijs van f 1 per jaar, zulks tot het mo-ment waarop de pachter persoonlijk met de exploitatie van zijn huidige melkveehouderij-bedrijf zal stoppen doch uiterlijk totdat de pachter de leeftijd van 65 jaar zal hebben be-reikt.'&#13;
11. Het hof is van oordeel dat uit de ver klaring van Van Basten Batenburg zoals bo ven weergegeven steun kan worden geput voor de interpretatie die zij thans bepleit. Mel ding wordt immers gemaakt voor 'behoud' van de ene helft door Van Grunsven tegen over een recht op 'gebruik' van de andere helft die Van Basten Batenburg wenste te 'claimen'. Dat Van Basten Batenburg het oog had op een leaseconstructie wordt des te aan nemelijker, nu zij blijkens de beschikking van dit hof van 22 januari 1990 eerder - via haar raadsman ter zitting - had verklaard, dat zij 'overweegt (het quotum) aan de pachter te la ten op basis van leasing a f 0,20 per kilogram; dat zij alle varianten daarop bespreekbaar acht'.&#13;
Het hof is van oordeel dat Van Grunsven uit de verklaringen van Van Basten Batenburg niet het vertrouwen kan hebben geput dat re-gistratie van de helft van het met het gepachte samenhangende quotum op naam van Van Basten Batenburg voorshands achterwege kon blijven. Dit hangt mede samen met het feit dat Van Basten Batenburg, naar Van Grunsven kon weten, belang had bij verkrijging van het melkquotum omdat dit volgens vaste recht-spraak met de naar haar terugvallende grond samenhing, zodat overdracht op een veel later tijdstip slechts via een nieuwe grondtransactie zou kunnen plaatsvinden. Dat Van Grunsven steeds had gesteld dat met het gepachte geen quotum samenhing, heeft haar belang bij vroegtijdige zekerheid over haar aanspraak, die door registratie op haar naam kon worden verkregen, versterkt.&#13;
12. Van Grunsven heeft geen omstandig heden gesteld waaruit kan worden afgeleid dat bij hem een gerechtvaardigd vertrouwen kon postvatten dat hij vooralsnog niet behoef de mee te werken aan de registratie van het quotum op naam van Van Basten Batenburg of waaruit voortvloeit dat Van Basten Baten burg moest begrijpen dat hij haar aanbod bij aanvaarding opvatte in de door hem voorge stane zin. Wel heeft hij een aantal redenen op gesomd waarom een 'leaseconstructie' voor&#13;
hem bezwaarlijk is: de leaseregeling zou kun-nen vervallen, hij moet jaarlijks contracteren met Van Basten Batenburg - die haar mede-werking daaraan zou kunnen weigeren - en hij wordt beknot in zijn mogelijkheden zijn eigen melkquotum te verleasen. Met betrek-king tot de jaarlijkse contracten met Van Bas-ten Batenburg overweegt het hof dat de medewerking van Van Basten Batenburg aan het overeengekomene zo nodig in rechte kan worden afgedwongen. Voor het overige heb-ben de door Van Grunsven genoemde bezwa-ren naar het oordeel van het hof betrekking op omstandigheden die Van Basten Batenburg niet aangaan en niet kunnen afdoen aan Van Grunsven's verplichtingen tegenover haar. Terzijde merkt het hof op, dat niet is gesteld of gebleken dat de leaseregeling ter discussie staat en dat tegenover de beperking van de mogelijkheden zelf te verleasen staat, dat Van Grunsven thans melkquotum uit een vroegere pachtverhouding tegen een symbolische ver-goeding kan blijven gebruiken. Mocht gedu-rende de te dezen van belang zijnde periode de leaseregeling onverhoopt vervallen, dan worden de gevolgen daarvan beheerst door hetgeen redelijkheid en billijkheid ten aanzien van de uitvoering van de overeenkomst tussen partijen meebrengen.&#13;
13. Uit het bovenstaande vloeit voort dat Van Grunsven zijn medewerking dient te ver lenen aan overgang op Van Basten Batenburg van de helft van het aan het voormalige ver pachte gerelateerde melkquotum, waarna hij - krachtens het met Van Basten Batenburg overeengekomene - aanspraak kan maken op tijdelijk gebruik in de zin van art. 24 e.v. van de Beschikking Superheffing 1993 van een zelfde hoeveelheid quotum. De grief in het in cidenteel appèl is dus terecht voorgesteld.&#13;
14. Van Grunsven stelt dat met het gepach te geen melkquotum is gaan samenhangen. Hij heeft hiertoe aangevoerd, dat de grond in kwestie vóór de voltooiing van de ruilverka veling Midden-Maasland (in 1989-1990) was gelegen in de uiterwaarden van de Maas, waardoor het ofwel onder water stond ofwel een dusdanig hoog grondwaterpeil kende dat het telen van voedergewassen niet mogelijk was. Bovendien was de grond moeilijk be reikbaar, op 16 km van de bedrijfsgebouwen gelegen en qua structuur niet bruikbaar voor beweiding van melkvee en/of jongvee. Als de grond al gebruikt kon worden, dan werd deze gebruikt voor het mestvee, aldus Van Gruns ven.&#13;
15. Het hof overweegt dienaangaande, dat de grond altijd grasland is geweest en deel heeft uitgemaakt van het bedrijf van Van Grunsven. Het hof acht het niet aannemelijk dat de grond alleen voor beweiding met mest- vee geschikt was; voor zover Van Grunsven ervoor heeft gekozen de grond uitsluitend voor dit doel te gebruiken is dat een bedrijfs- keuze die ertoe heeft geleid dat hij zijn overi ge grond intensiever ten behoeve van het melkvee kon benutten. Aldus is de onderhavi ge grond, zij het indirect, mede dienstbaar ge weest aan het melkveebedrijf van Van Grunsven. Mede gelet op hetgeen Van Basten Batenburg in eerste aanleg bij repliek in re conventie heeft aangevoerd over het belang van de onderhavige grond voor het bedrijf van Van Grunsven - waarin onder meer uit een rapport van de Christelijke Boerenbond wordt geciteerd, in welk rapport van 'volledi ge afstemming' van gebouwen en veestapel op (onder meer) deze grond wordt gesproken - en het antwoord daarop van Van Grunsven bij dupliek, waarin de onderhavige grond 'uit stekend geschikt voor het afmesten van guste koeien' wordt genoemd en geen melding van geringe bruikbaarheid wordt gemaakt, is het hof van oordeel dat de grond in gelijke mate als de overige gronden van Van Grunsven heeft bijgedragen tot de melkproduktie.&#13;
16. Van Grunsven heeft nog aangeboden te bewijzen dat de grond in geschil niet dan wel slechts marginaal heeft bijgedragen aan zijn melkveehouderijbedrijf. De feiten en omstan digheden, die hij aan zijn betreffende oordeel ten grondslag heeft gelegd, zijn echter - uit gaande van de juistheid daarvan, zodat bewijs daarvan niet (meer) aan de orde is - hiervoor reeds besproken. Gelet op een en ander gaat het hof aan bedoeld bewijsaanbod voorbij.&#13;
17. Het hof is van oordeel dat in de vorde ring van Van Basten Batenburg besloten ligt dat in het kader van deze procedure wordt be paald, hoeveel quotum ten tijde van het einde van de pachtverhouding met de onderhavige grond samenhing. Voor de bepaling daarvan dient het hof in ieder geval te beschikken over:&#13;
- de op het bedrijf van Van Grunsven be trekking nebben meitelling-gegevens over de jaren 1994 tot en met 1990;&#13;
- de jaarlijkse opgaven van het te zijnen name staande melkquotum over de melk prijsjaren 1984/1985 tot en met 1989/1990;&#13;
- een met bewijsstukken gestaafd over zicht van alle door Van Grunsven verrichte&#13;
grond- en/of quotumtransacties vanaf 1984 tot aan het einde van de pachtverhouding.&#13;
Van Grunsven zal in de gelegenheid wor-den gesteld bij akte deze gegevens over te leggen.&#13;
Slotsom&#13;
18. Het principaal appèl faalt, zodat het von-nis waarvan beroep, voor zover in conventie gewezen, moet worden bekrachtigd. De grief in incidenteel appèl is terecht voorgesteld. Het vonnis waarvan beroep voor zover in recon-ventie is gewezen zal derhalve worden vernie-tigd. Van Grunsven zal worden gelast bij akte de in overweging 17 bedoelde gegevens over te leggen, opdat het bij het voormalige ge-pachte behorende melkquotum kan worden berekend.&#13;
Beslissing&#13;
Het hof, rechtdoende in hoger beroep,&#13;
Bekrachtigt het vonnis waarvan beroep voor zover in conventie gewezen;&#13;
Veroordeelt Van Grunsven in de kosten van het hoger beroep in conventie, aan de zijde van Van Basten Batenburg tot op heden begroot op f 1325 voor verschotten en f 7500 voor salaris van de procureur;&#13;
Vernietigt het vonnis waarvan beroep voor zover in reconventie gewezen en, in zoverre opnieuw rechtdoende:&#13;
- gelast Van Grunsven bij akte ter rolle van 17 januari 1995 in het geding te brengen de hierboven in rechtsoverweging 17 nader aangeduide stukken;&#13;
- bepaalt dat Van Basten Batenburg daarna nog in de gelegenheid zal worden gesteld zich bij antwoord-akte over die door Van Gruns ven in het geding gebrachte stukken uit te la ten;&#13;
- houdt iedere verder beslissing aan.&#13;
Arrest van 20 juni 1995&#13;
In de zaak van:&#13;
Gerardus Martinus van Grunsven, wonende te Herpen, gemeente Ravenstein, ap-pellant in het principaal appèl, geïntimeerde in het incidenteel appèl, procureur: mr. F.J. Boom,&#13;
tegen&#13;
Caroline Theresia Maria van Basten Baten-burg-Van Sonsbeek,&#13;
wonende te Hengelo, geïntimeerde in het principaal appèl, appellante in het incidenteel appèl, procureur: mr. P.C. Plochg.&#13;
Voortzetting van het geding in hoger beroep Naar aanleiding van het arrest van dit hof van 20 december 1994 heeft Van Grunsven bij akte diverse produkties overgelegd.&#13;
Van Basten Batenburg heeft bij antwoord-akte op deze produkties gereageerd.&#13;
Ten slotte hebben partijen de stukken, waarvan de inhoud als hier ingelast geldt, we-derom overgelegd voor het wijzen van arrest.&#13;
Voortzetting van de beoordeling van het ho-ger beroep&#13;
1. Het hof verwijst naar hetgeen in vorenbe-doeld arrest is overwogen en beslist.&#13;
2. In het arrest is Van Grunsven in recon ventie gelast bij akte over te leggen:&#13;
- de op het bedrijf van Van Grunsven be trekking hebbende meitelling-gegevens over de jaren 1984 tot en met 1990;&#13;
- de jaarlijkse opgaven van het te zijnen name staande melkquotum over de melk prijsjaren 1984/1985 tot en met 1989/1990;&#13;
- een met bewijsstukken gestaafd over zicht van alle door Van Grunsven verrichte grond- en/of quotumtransacties vanaf 1984 tot aan het einde van de pachtverhouding.&#13;
3. Van Grunsven heeft gegevens uit de meitellingen over de jaren 1984-1990 overge legd. Daaruit blijkt, dat de oppervlakte van zijn bedrijf in 1984 - toen hem een melkquo tum werd toegekend - 23 hectaren beliep.&#13;
4. Uit de gegevens blijkt verder dat zijn be drijf in dat jaar bestond uit 17.22 ha grasland en 5.78 ha bouwland. Het hof gaat ervan uit dat al deze grond direct of indirect is aange wend ten behoeve van de melkveehouderij en in gelijke mate tot de melkproduktie heeft bij gedragen. Het hof gaat er derhalve in de eer ste plaats van uit dat de mestvarkens op het bedrijf van Van Grunsven geheel met aange kocht veevoer zijn gevoed, nu ook Van Bas ten Batenburg - in wier belang toerekening van enige grond aan de varkenshouderij zou zijn - hiervan kennelijk uitgaat en dit uit gangspunt ook enige steun vindt in het in eer ste aanleg overgelegde rapport van de NCB (blz. 2), waaruit men kan afleiden dat op de toen (in 1983) in gebruik zijnde 3 hectaren bouwland slechts maïs ten behoeve van de rundveehouderij is geteeld. In de tweede plaats gaat het hof ervan uit dat alle grond ge lijkelijk is benut ten behoeve van zowel het&#13;
jongvee als het melkvee, nu van het tegendeel niet is gebleken. Voor de bijdrage van het pachtland in kwestie tot de melkproduktie verwijst het hof voorts nog naar overweging 15 van zijn arrest van 20 december 1994.&#13;
5. Van Grunsven heeft ter voldoening aan het opgedragene in het tussenarrest in recon ventie verder een vijftal transportakten uit de periode 1984-1986 overgelegd. Uit deze akten blijkt niet van enige verkrijging of vervreem ding van melkquotum. Van Basten Batenburg heeft niet gesteld dat Van Grunsven te dien aanzien onjuiste of onvolledige informatie heeft verschaft, zodat ook het hof ervan uit gaat dat na 1984 geen melkquotum is ver vreemd of verkregen. Op grond als vermeld in o.a. het arrest van dit hof van 27 december 1994, Pr februari 1995, 6, hebben de door Van Grunsven verrichte grondtransacties geen invloed gehad op de hoeveelheid melkquotum die met de van Van Basten Batenburg gepach te grond samenhing.&#13;
6. De oppervlakte grond die Van Grunsven van Van Basten Batenburg had gepacht be droeg in 1984 6.48.30 ha. Met die oppervlakte is een evenredig gedeelte van het aan Van Grunsven toegekende melkquotum gaan sa menhangen. Dit gedeelte van het melkquotum is naar het oordeel van het hof gaan samen hangen met de (iets geringere hoeveelheid) grond die ten gevolge van de ruilverkaveling Midden-Maasland in de plaats is gekomen van de oorspronkelijk verpachte grond. De aanspraak van Van Basten Batenburg op melkquotum is door vorenbedoelde ruilverka veling dus niet verminderd.&#13;
7. Tenslotte heeft Van Grunsven de ge vraagde gegevens met betrekking tot zijn melkquotum overgelegd. Daaruit blijkt dat hem in mei 1984 een heffingvrije hoeveemeïcf melk van 405 113 kg is toegekend, welke hoeveelheid op grond van diverse maatrege len van overheidswege in het melkjaar 1989/1990 366 053 kg bedroeg. Voor de thans aan Van Basten Batenburg over te dra gen hoeveelheid dient echter te worden uitge gaan van de hoeveelheid die daarmee in 1995 - mede op grond van overheidsmaatregelen na 1989/1990 - overeenstemt. Daarvan gaat de berekening in de antwoordakte van Van Basten Batenburg terecht uit; ook het hof zal dit als uitgangspunt nemen. Het hof gaat voor de overheidsmaatregelen na het melkjaar 1989/1990 uit van de - juiste - percentages die in de berekening van Van Basten Baten burg (antwoordakte) zijn gehanteerd.&#13;
8. Op grond van het bovenstaande is het hof van oordeel dat aan de voorheen door Van Basten Batenburg aan Van Grunsven ver-pachte grond thans een melkquotum van li x 6.48.30 x (360 171 : 23) = (afgerond) 50 760 kg dient te worden toegekend. Van Grunsven zal tot overdracht aan Van Basten Batenburg van deze hoeveelheid worden veroordeeld op straffe van verbeurte van een dwangsom als gevorderd. Het hof ziet echter aanleiding aan eventueel te verbeuren dwangsommen een maximum van f 100 000 te verbinden en om de termijn, waarbinnen Van Grunsven zal moeten medewerken aan de overdracht, te be-palen als in het dictum vermeld.&#13;
Slotsom&#13;
9. Van Grunsven zal in reconventie worden veroordeeld tot overdracht aan Van Basten Batenburg van 50 760 kg melkquotum op straffe van verbeurte van een dwangsom als na te melden. Hij zal tevens als de in het on-gelijk gestelde partij in de kosten van de pro-cedure in reconventie worden veroordeeld.&#13;
Beslissing&#13;
Het hof, rechtdoende in hoger beroep,&#13;
Veroordeelt Van Grunsven om aan Van Basten Batenburg over te dragen 50 760 kg melkquotum, zijnde de helft van het melkquo-tum samenhangende met het voorheen door Van Basten Batenburg aan Van Grunsven verpachte perceel kadastraal bekend gemeente Lith, sectie H, nummer 00326, groot 6.28.20 ha, een en ander onder verbeurte van een dwangsom van f 1000 voor iedere dag dat Van Grunsven na dertig dagen na betekening van dit arrest in gebreke blijft aan deze ver-oordeling te voldoen, zulks tot een totaalbe-drag van ten hoogste f 100 000;&#13;
Veroordeelt Van Grunsven in de kosten van de procedure in reconventie, aan de zijde van Van Basten Batenburg tot op heden be-groot op f 600 voor salaris gemachtigde in eerste aanleg en op f 2800 voor salaris procu-reur in hoger beroep.</content><legacyfootnotes/><footnotes><footnote/></footnotes><auteurs/><published>1996-06-01 00:00:00</published><modified>1995-12-20 00:00:00</modified><editiondate>1996-06-01</editiondate><htmlpath>https://denhollander.info/artikel/4963</htmlpath></article>
</articles></edition>
<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2013</searchword><id>10470</id><udhid>UDH:TvAR/10470</udhid><titel>Rechtspraak 5715. Geertsema – Koeckhoven (TvAR 2013/5715)</titel><searchwords><searchword>TvAR 4/2013</searchword><searchword>TvAR 2013/5715</searchword><searchword>UDH:TvAR/10470</searchword></searchwords><attachments><attachment><name>TvAR2013_04_07_5715.pdf</name><extention>pdf</extention><url>https://denhollander.info/download/8987/ci</url></attachment></attachments><inleiding>Erfgenaam pachter vraagt de pacht te mogen voortzetten. Onvoldoende waarborgen voor een behoorlijke bedrijfsvoe­ring. Geen bedrijfsmatige landbouw. Vordering afgewezen. Ontbinding pachtovereenkomst.&#13;
</inleiding><content>1 Het verdere verloop van het geding in hoger beroep&#13;
1.1 Het hof neemt de inhoud van het tussenarrest van 2 au­gustus 2011 hier over.&#13;
1.2 Het verdere verloop blijkt uit:&#13;
- het proces-verbaal van comparitie van partijen van 25 ok­tober 2011;&#13;
- de memorie van grieven;&#13;
- de memorie van antwoord;&#13;
- de akte van Geertsema.&#13;
1.3 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald.&#13;
2 De vaststaande feiten&#13;
Het hof gaat in hoger beroep uit van de feiten zoals beschre­ven in de rechtsoverwegingen&#13;
3 De motivering van de beslissing in hoger beroep&#13;
3.1 Het gaat in dit geding kort samengevat over het vol­gende. Met ingang van 2 februari 1990 bestaat tussen (de rechtsvoorganger van) Geertsema als verpachter en (de rechtsvoorgangers van) de erven als pachter een pachtover­eenkomst met betrekking tot percelen landbouwgrond in de gemeente Schermer, gezamenlijk groot 15.00.60 ha. De pachtovereenkomst is op 1 februari 2008 met zes jaar ver­lengd tot 1 februari 2014. Vanaf januari 1997 was A.M. Koeckhoven (Marco) pachter. Op 6 april 2010 is Marco Koeckhoven overleden, zonder echtgenoot of kinderen ach­ter te laten. Zijn broers en zusters zijn erfgenaam.&#13;
3.2 Na het overlijden van Marco hebben de erven Geertse­ma medegedeeld dat zij willen dat Vincent Koeckhoven, een broer van Marco, de pacht voortzet. Op 1 november 2010 heeft Geertsema aan de erven voorgesteld de pacht in der minne te ontbinden.&#13;
3.3 In eerste aanleg heeft Geertsema in conventie ontbinding van de pachtovereenkomst en ontruiming van het gepachte gevorderd. In reconventie hebben de erven gevorderd Vin­cent Koeckhoven op de voet van artikel 7:366 lid 3 BW aan te wijzen als opvolgend pachter. De pachtkamer heeft ge­oordeeld dat er sprake is van bedrijfsmatige, agrarische be­drijfsvoering,&#13;
dat er geen (redelijke) bezwaren tegen Vincent bestaan, dat Vincent voldoende waarborgen&#13;
biedt voor een behoorlijke bedrijfsvoering en dat er welis­waar sprake is geweest van enige onderpacht maar dat niet aannemelijk is dat Geertsema daarvan onkundig was. Op grond van dit alles heeft de pachtkamer in eerste aanleg de vorderingen in conventie afgewezen en de reconventione­le vordering toegewezen. Geertsema is in conventie en re­conventie in de proceskosten veroordeeld. Tegen voormelde oordelen richt zich het hoger beroep.&#13;
3.4 Geertsema voert – samengevat en voor zover thans van belang – aan dat in het licht van artikelen 7:376 lid 1 sub a jo. 312 BW, 7:366 jo 363 en 364 BW Vincent onvoldoen­de waarborgen biedt voor een behoorlijke bedrijfsvoering en dat van een bedrijfsmatige, agrarische bedrijfsvoering geen sprake is. Vincent, 52 jaren oud, heeft een fulltime dienstbe­trekking buiten de landbouw (teeltadviseur bij Agrifirm) met een vast en goed inkomen met pensioenvoorzieningen. Niet aannemelijk is dat Vincent die baan zal opgeven voor de ex­ploitatie van 15 ha grond waarmee geen redelijk inkomen kan worden gegenereerd. Investeringen zullen niet plaats­vinden omdat Vincent gelet op zijn leeftijd geen financierin­gen zal kunnen verkrijgen. De bedrijfsplannen van Vincent zijn niet realistisch en worden daarnaast niet uitgevoerd. Er­varing met het zelfstandig exploiteren van een agrarische onderneming heeft Vincent niet. Bij de plannen van Vincent is inbegrepen dat een deel van het pachtareaal zal worden aangewend voor tuinbouw (pioenen en kolen voor de vei­ling), maar voor tuinbouw is de pachtprijs hoger. Van de ge­stelde samenwerking met twee andere telers heeft Vincent geen stukken overgelegd. Verder beschikt Vincent niet over (voldoende) opslagruimte en machines. Het komt erop neer dat Vincent aan het hobbyboeren is. Onder randnummer 30 verzoekt Geertsema het hof te bepalen dat de erven nadere stukken in het geding brengen, kort gezegd bedrijfsgege­vens van 2006 tot en met 2011, in- en verkoopfacturen en een overzicht van werktuigen. &#13;
3.5 De erven hebben bij memorie van antwoord nieuwe stukken overgelegd. Het betreft onder meer bedrijfsgege­vens over de jaren 2010 en 2011 (jaarrekening 2010 en mei­tellinggegevens), een tijdelijk pachtcontract voor 4,5 ha landbouwgrond, een factuur voor een shovel, schriftelijke verklaringen, een voortgangsrapportage inclusief een weer­woord op de reactie van DLV op het bedrijfsplan van 16 april 2011. &#13;
3.6 Omdat Geertsema op de nieuwe stukken nog niet heeft kunnen reageren, zal het hof haar in de gelegenheid stel­len dat bij akte te doen. Verder houdt het hof iedere beslis­sing aan. &#13;
Slotsom &#13;
3.7 Geertsema krijgt de gelegenheid zich bij akte uit te laten over de bij memorie van antwoord ingediende stukken. Ver­der houdt het hof iedere beslissing aan. &#13;
4 De beslissing &#13;
Het hof, recht doende in hoger beroep: &#13;
verwijst de zaak naar de roldatum 2 oktober 2012 voor akte uitlating producties aan de zijde &#13;
van Geertsema; &#13;
houdt verder iedere beslissing aan. &#13;
Arrest van de Pachtkamer van 15 januari 2013 &#13;
1 Het verdere verloop van het geding in hoger beroep &#13;
1.1 Het hof neemt de inhoud van het tussenarrest van 4 sep­tember 2012 hier over. &#13;
1.2 Het verdere verloop blijkt uit: &#13;
- de akte uitlaten producties na tussenarrest van Geertsema. &#13;
1.3 Vervolgens heeft Geertsema de stukken voor het wijzen van arrest aan het hof overgelegd en heeft het hof arrest be­paald. Gelet op artikel CIII van de Wet herziening gerech­telijke kaart (Staatsblad 2012, 313) wordt in deze voor 1 ja­nuari 2013 aanhangig gemaakte zaak uitspraak gedaan door het hof Arnhem-Leeuwarden, zittingsplaats Arnhem. &#13;
2 De verdere motivering van de beslissing in hoger beroep &#13;
2.1 In eerste aanleg heeft Geertsema in conventie ontbinding van de pachtovereenkomst en ontruiming van het gepachte gevorderd. In reconventie hebben de erven gevorderd Vin­cent Koeckhoven op de voet van artikel 7:366 lid 3 BW aan te wijzen als opvolgend pachter. Omdat de erven bij memo­rie van antwoord een aantal nieuwe stukken hadden overge­legd, die voor de beoordeling van de zaak relevant kunnen zijn, heeft het hof Geertsema bij voormeld tussenarrest in de gelegenheid gesteld op de stukken te reageren. &#13;
2.2 Geertsema heeft zich op het standpunt gesteld dat in het licht van artikelen 7:376 lid 1 sub a jo. 312 BW, 7:366 jo 363 en 364 BW Vincent onvoldoende waarborgen biedt voor een behoorlijke bedrijfsvoering en dat van een bedrijfsmati­ge, agrarische bedrijfsvoering geen sprake is. Vincent, 52 ja­ren oud, heeft een fulltime dienstbetrekking buiten de land­bouw &#13;
(teeltadviseur bij Agrifirm) met een vast en goed inkomen met pensioenvoorzieningen. Niet aannemelijk is dat Vincent die baan zal opgeven voor de exploitatie van 15 ha grond waarmee geen redelijk inkomen kan worden gegenereerd. Investeringen zullen niet plaatsvinden omdat Vincent ge­let op zijn leeftijd geen financieringen zal kunnen verkrij­gen. De bedrijfsplannen van Vincent zijn niet realistisch en worden daarnaast niet uitgevoerd. Ervaring met het zelfstan­dig exploiteren van een agrarische onderneming heeft Vin­cent niet. Bij de plannen van Vincent is inbegrepen dat een deel van het pachtareaal zal worden aangewend voor tuin­bouw (pioenen en kolen voor de veiling), maar voor tuin­bouw is de pachtprijs hoger. Verder beschikt Vincent niet over (voldoende) opslagruimte en machines. Het komt erop neer dat Vincent aan het hobbyboeren is. De stukken die de erven bij memorie van antwoord hebben overgelegd, wijzi­gen dat standpunt niet. Opvallend is wel dat de erven de re­sultaten over 2010 overleggen - dat voor akkerbouwers een zeer goed jaar was - en niet van 2011, terwijl die cijfers al lang bekend moeten zijn. &#13;
2.3 De erven betogen onder meer dat Vincent bekwaam en in staat is het bedrijf van zijn broer over te nemen en dat hij dat met succes ook heeft gedaan. De bedrijfsplannen laten zien dat een rendabele exploitatie mogelijk is. Het jaar 2010 is afgesloten met een winst van € 26.379. Er is geïnvesteerd en in de toekomst zal verder worden geïnvesteerd. Het ma­chinepark is voldoende en het samenwerkingsverband biedt vele voordelen. Dat Vincent een serieus en goedlopend be­drijf heeft, volgt ook uit verklaringen van betrokkenen. &#13;
2.4 Het hof oordeelt als volgt. De erven hebben naar het oordeel van het hof onvoldoende aannemelijk kunnen ma­ken dat Vincent op (korte) termijn overstapt op bedrijfs­matige landbouw. Vincent heeft op dit moment een volle­dige aanstelling bij Agrifirm waar hij naar eigen zeggen € 4.000 bruto per maand verdient en pensioen opbouwt. Vin­cent, geboren 12 februari 1960, is thans 52 jaar oud, heeft een vrouw en drie kinderen. Zijn positie is daarom op rele­vante punten anders dan die van zijn overleden broer (gebo­ren 24 juni 1966) die als twintiger als landbouwer is begon­nen in de jaren ‘90 op 15 ha grond, geen gezin had en geen betaalde nevenfunctie. De relevante landbouwkundige erva­ring van Vincent dateert van lang geleden. Hij heeft na af­ronding van zijn studie aan de middelbare agrarische school twee jaar op een boerderij gewerkt en tijdens zijn studie als zaterdaghulp. Hij heeft enkele jaren kolen geteeld (conclu­sie van antwoord eerste aanleg). Als teeltbegeleider is hij in loondienst en heeft hij naar het oordeel van het hof slechts op een deelgebied van wat bedrijfsmatige landbouw vereist, ervaring opgedaan. &#13;
2.5 In de huidige tijd kan er niet zonder meer van worden uitgegaan dat een akkerbouwbedrijf met een (vaste) bedrijfs­omvang van 15 ha levensvatbaar is. Mede op grond van wat hierna wordt overwogen, oordeelt het hof dat het bedrijf dat Vincent heeft overgenomen een te kleine schaal heeft om le­vensvatbaar te zijn. Weliswaar hebben de erven aangevoerd dat “kleinere” bedrijven het beter hebben gedaan dan grote­re, maar de omvang van die kleinere bedrijven is daarbij niet gegeven. De opmerking dat in de Schermer wel meer kleine akkerbouwbedrijven bestaan, is, zonder toelichting, die ont­breekt, ook onvoldoende om een akkerbouwbedrijf van 15 ha bij voorbaat als rendabel aan te merken. &#13;
2.6 Het bedrijfsplan acht het hof niet voldoende realistisch. In het bedrijfsplan is voorzien in een meer intensieve teelt. Deze teelt brengt mee dat - volgens de voortgangsrapporta­ge - Vincent het gehele jaar, 48 uren per week, zal moeten besteden aan het bedrijf (en daarnaast zijn gezinsleden nog enkele uren per week). Dit impliceert dat Vincent zijn func­tie bij Agrifirm met alle daaraan verbonden zekerheden vol­ledig zal moeten afbouwen en beëindigen. Het is de vraag of dat een realistisch scenario is. Indien dat niet de bedoe­ling is, zal Vincent, zeker tijdens de pieken, arbeid moeten inhuren waarmee vooralsnog kennelijk geen rekening is ge­houden aan de kostenkant. De erven hebben na betwisting daarvan voorts niet geconcretiseerd dat het samenwerkings­verband waarvan Vincent deel uitmaakt de pieken voor elk van de leden geheel kan opvangen. Verder brengt de uitbrei­ding van het bedrijf met losse pacht mee dat relatief hoge kosten zijn verbonden aan die uitbreiding; uit de overgeleg­de stukken leidt het hof af dat Vincent thans € 1.200 tot € 1.500 per hectare voor aardappelland betaalt. &#13;
2.7 De erven hebben niet weersproken dat, indien Vincent het teeltplan (deels) wijzigt en meer pioenen en veilingko­len gaat telen, Geertsema een hogere pachtsom zal willen en kunnen rekenen. Met een hogere pachtsom is in de plan­nen echter geen rekening gehouden. De erven hebben even­min toegelicht dat Vincent, ondanks zijn leeftijd en late start in de landbouw, in aanmerking zou komen voor financie­ring door de bank die nodig zal zijn voor investeringen. Er­van uitgaande dat Vincent en zijn gezin moeten leven van de opbrengsten van het bedrijf, valt niet zonder meer in te zien dat voldoende overblijft voor noodzakelijke investeringen op de langere termijn. Het hof wijst er ook nog op dat niet is weersproken dat Vincent over onvoldoende opslagcapaciteit beschikt (300 ton voor aardappelen en 140 ton voor uien). Uit het bedrijfsplan is niet af te leiden dat en op welke wijze Vincent hiermee rekening heeft gehouden. &#13;
2.8 Net als Geertsema acht het hof het overgelegde jaarver­slag voor het boekjaar 2010 niet maatgevend voor de le­vensvatbaarheid van het bedrijf. De erven hebben geen stuk­ken overgelegd uit de periode van Marco zodat geen inzicht is verkregen in de potentie van het bedrijf en de rol daarin van het samenwerkingsverband. Het teeltplan van 2010 en ook de voorbereidingen daarvoor zijn voorts afkomstig van Marco geweest. In hoeverre het afsluitende boekjaar 2010 voor Marco en het boekjaar 2010 van Vincent zoals overge­legd op elkaar aansluiten, heeft het hof niet kunnen vaststel­len, zodat ook niet valt na te gaan of kosten op de juiste wij­ze zijn toegerekend en verrekend. Daarbij merkt het hof op dat het positieve jaarresultaat van 2010 voor een groot deel wordt verklaard door “wijziging in voorraden en werk on­derweg” aan opbrengsten tot een bedrag van € 38.000, ter­wijl die post niet is toegelicht. De aansluiting met boek­jaar 2011 wordt hier node gemist (zie ook hierna). Het hof heeft verder onvoldoende duidelijkheid verkregen over de pioenenteelt: is sprake (geweest) van onderpacht, het rooi­en van pioenen en het uitbreiden van pioenen? Een eendui­dig standpunt hebben de erven niet ingenomen. Van het jaar 2011 ontbreken tot slot gegevens over gerealiseerde omzet, kosten en resultaten en dergelijke, terwijl de memorie van antwoord dateert van 24 april 2012. Dit klemt temeer nu van algemene bekendheid is dat het jaar 2010 voor akkerbou­wers een goed jaar was en dit van 2011 zeker niet gezegd kan worden. &#13;
2.9 De omstandigheden dat Vincent graag wil boeren, dat zijn collega’s en afnemers volgens de overgelegde verkla­ringen tot nu toe tevreden zijn over zijn prestaties en de fa­milie Koeckhoven/Vincent als betrouwbaar en hardwerkend te boek staat, leggen hiertegenover onvoldoende gewicht in de schaal. &#13;
2.10 Al met al acht het hof de gebreken in de financiële on­derbouwing in samenhang met de feiten en omstandigheden zoals hiervoor opgesomd, voldoende om redelijke bezwaren aan de zijde van Geertsema aan te nemen. In zoverre biedt Vincent onvoldoende waarborgen voor een behoorlijke be­drijfsvoering, althans is onvoldoende sprake van bedrijfsma­tige landbouw (artikelen 7:376 lid 1 sub a jo. 312 BW, 7:366 jo 363 en 364 BW). De vordering in conventie zal worden toegewezen en de vordering in reconventie op de voet van artikel 7:366 lid 3 BW moet alsnog worden afgewezen. &#13;
Slotsom &#13;
2.11 Het hoger beroep slaagt. Het bestreden vonnis zal wor­den vernietigd. De vordering in conventie zal worden toe­gewezen, waarbij de gevorderde dwangsom zal worden gemaximeerd, en de vordering in reconventie zal alsnog worden afgewezen. Als de (overwegend) in het ongelijk te stellen partij zal het hof de erven in de kosten van beide in­stanties veroordelen. De kosten voor de procedure in eer­ste aanleg aan de zijde van Geertsema zullen worden vast­gesteld op: &#13;
- explootkosten € 87,93 &#13;
- griffierecht € 71,00 &#13;
totaal verschotten € 158,93, en &#13;
voor salaris advocaat € 500,00 &#13;
De kosten voor de procedure in hoger beroep zullen worden vastgesteld op: &#13;
- explootkosten € 94,31 &#13;
- griffierecht € 284,00 &#13;
totaal verschotten € 378,31, en &#13;
voor salaris advocaat overeenkomstig het liquidatietarief: &#13;
2,5 punten x tarief II € 2.235,00. &#13;
3 De beslissing &#13;
Het hof, recht doende in hoger beroep: &#13;
vernietigt het vonnis van de pachtkamer van de rechtbank Alkmaar, sector kanton, locatie Alkmaar, van 25 mei 2011 en doet opnieuw recht: &#13;
in conventie &#13;
ontbindt de op 20/16 februari 1990 gesloten pachtovereen­komst tussen oorspronkelijk Adam Koeckhoven en thans de erven als pachter en Geertsema als verpachter met betrek­king tot de percelen gemeente Schermer, sectie U, nrs. 97, 98, 513 en 514, tezamen groot 15.00.60 ha; &#13;
veroordeelt de erven om het gepachte binnen twee maanden na heden te ontruimen en ontruimd te houden, op straffe van verbeurte van een dwangsom van € 1.000 per dag met een maximum van € 50.000; &#13;
in reconventie &#13;
wijst de vorderingen alsnog af; &#13;
veroordeelt de erven in de kosten van beide instanties, tot aan de bestreden uitspraak aan de zijde van Geertsema wat betreft de eerste aanleg vastgesteld op € 158,93 voor ver­schotten en op € 500 voor salaris overeenkomstig het liqui­datietarief en tot aan deze uitspraak wat betreft het hoger be­roep vastgesteld op € 378,31 voor verschotten en op € 2.235 voor salaris overeenkomstig het liquidatietarief; &#13;
verklaart dit arrest uitvoerbaar bij voorraad. &#13;
Noot &#13;
Met deze arresten heeft het Pachthof meer inzicht gegeven in de toepassing van het nieuwe pachtrecht, en wel in een geval waarin de pachter is overleden. Verpachters vorderden in conventie dat de pacht werd ontbonden en het gepach­te werd ontruimd, kennelijk omdat het gepachte niet langer bedrijfsmatig werd gebruikt (art. 7:376 lid 1 onder a jo art. 7:312 BW) en omdat sprake was van verboden onderpacht (art. 7:355 BW); in reconventie vorderden de erfgenamen dat Vincent, broer van de overledene, de overeenkomst als pachter zou voortzetten (art. 7:366 lid 3 BW). In eerste aan­leg waren de vorderingen in conventie afgewezen, en was de vordering in reconventie toegewezen. &#13;
In laatst genoemd wetsartikel is bepaald dat de verpachter, indien de pachter twee of meer erfgenamen nalaat, verplicht is om zijn medewerking te verlenen aan de toedeling van de rechten en verplichtingen van de overleden pachter uit de pachtovereenkomst aan een of meer van die erfgenamen, tenzij hij tegen een of meer van de aangewezenen redelijke bezwaren heeft. Dit voorschrift wijkt inhoudelijk af van de voorganger ervan, in art. 54 Pachtwet. Verpachters maakten tegen voortzetting van de overeenkomst door Vincent be­zwaar; het hof moest beslissen over de vraag of dit bezwaar als redelijk kon te worden aangemerkt. &#13;
Hoe diende deze vraag worden beantwoord? Volgens de par­lementaire geschiedenis ligt het voor de hand om in een ge­val als dit mede te letten op de criteria van art. 7:363 en 7:364 BW, geschreven voor vorderingen tot indeplaatsstel­ling respectievelijk medepacht (MvT, Kamerstukken II 30 448, nr. 3, p. 26). In verband hiermee is in de literatuur be­pleit om ook bij de toepassing van art. 7:366 lid 3 te toetsen of de voorgestelde pachter voldoende waarborgen biedt voor een behoorlijke bedrijfsvoering (art. 7:363 lid 5 BW); zie in dit verband Valk 2013 (T&amp;C Pachtrecht) art. 7:366 BW, aant. 4 en Asser/Snijders 7-III 2013/186. &#13;
Blijkens rechtsoverweging 2.10 van het eindarrest is deze toets inderdaad bepalend. In de daaraan voorafgaande rechtsoverwegingen heeft het hof uitgebreid aan de hand van de feiten gemotiveerd waarom Vincent niet aan de maat­staf voldeed. &#13;
Daar bleef het niet bij. Verpachters hadden zich als gezegd in conventie op het standpunt gesteld dat Vincent het pacht­object niet bedrijfsmatig gebruikte. Dezelfde argumenten die leidden tot het oordeel dat Vincent onvoldoende waar­borgen bood, werden tevens ten grondslag gelegd aan de be­slissing dat hij niet bedrijfsmatig exploiteerde. In verband hiermee werd niet alleen de reconventionele vordering als­nog afgewezen, maar werden ook de vorderingen in conven­tie toegewezen. Het Pachthof verwees in dit verband niet naar eerdere rechtspraak, waarin aanzetten werden gegeven voor het formuleren van een maatstaf ter beoordeling van de vraag of van bedrijfsmatig uitgeoefende landbouw kan wor­den gesproken; zie met name Pachtkamer Hof Arnhem 12 mei 2009, Agr.r. 2009/5535 (Van Boetzelaer/Weenink), m.n. G.M.F. Snijders, en Pachtkamer Hof Arnhem 17 novem­ber 2009, Agr.r. 2009/5550 (Schreuders-de Bie/Hoefnagel). Het gaat te ver om te veronderstellen dat het hof aldus van deze maatstaf afscheid heeft genomen; mijns inziens moe­ten de hier afgedrukte arresten aldus worden begrepen, dat de maatstaf impliciet op de feiten van dit geval is toegepast, met de beslissing tot ontbinding als resultaat. &#13;
G.M.F. Snijders &#13;
&#13;
­&#13;
</content><legacyfootnotes/><footnotes><footnote/></footnotes><auteurs>mrs. J.H. Lieber, Th.C.M. Willemse en F.J.P. Lock en de deskundige leden L.L.M. de Lorijn en ir. H.B.M. Du­enk</auteurs><published>2013-04-01 00:00:00</published><modified>2013-04-01 00:00:00</modified><editiondate>2013-04-01</editiondate><htmlpath>https://denhollander.info/artikel/10470</htmlpath></article>
</articles></edition>
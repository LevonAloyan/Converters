<edition><articles><article><jaar>1988</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1988</searchword><id>6276</id><udhid>UDH:TvAR/6276</udhid><titel>Milieubeleidsplanning en ruimtelijke ordening</titel><searchwords><searchword>TvAR 4/1988</searchword><searchword>UDH:TvAR/6276</searchword></searchwords><attachments><attachment><name>1988_nr 4_Artikel_Urselmann.pdf</name><extention>pdf</extention><url>https://denhollander.info/download/6070/ci</url></attachment></attachments><inleiding>1. INLEIDING&#13;
Bij de beoordeling van het voorontwerp van Wet betreffende milieubeleidsplanning&#13;
en milieukwaliteitseisen1 heeft de Raad van Advies voor de Ruimtelijke Ordening&#13;
(RARO) aandacht besteed aan de afstemming tussen milieubeleid en ruimtelijke ordening.&#13;
2&#13;
Hoofdonderwerpen in dat advies zijn de afstemming op planningsniveau (met name&#13;
voor de provinciale plannen op beide beleidsterreinen), de aanwijzing van en de verordening&#13;
betreffende milieubeschermingsgebieden, en de betekenis van milieukwaliteitseisen&#13;
voor de ruimtelijke ordening. In een voorafgaand artikel in dit tijdschrift3&#13;
heb ik toegezegd daarop terug te komen.&#13;
De RARO heeft de gewenste afstemming beoordeeld vanuit zijn visie op de verhouding&#13;
tussen milieubeleid en ruimtelijk beleid. Hoewel ik deze visie niet als algemeen&#13;
bekend mag veronderstellen, wil ik op deze plaats toch volstaan met een verwijzing.&#13;
4&#13;
Ik zal de behandeling van het voorontwerp en het advies daarover toespitsen op&#13;
de afstemming tussen provinciaal milieubeleidsplan en streekplan, en de regeling&#13;
van de aanwijzing van milieubeschermingsgebieden en de provinciale milieuverordening.&#13;
Onder eigen verantwoordelijkheid wordt in de slotparagrafen de regeling van&#13;
het voorontwerp en de benadering van de RARO in een meer praktische context geplaatst.&#13;
Voor de vergelijking worden ten aanzien van de milieubeschermingsgebieden&#13;
beide benaderingen wat uitgeschreven.</inleiding><content>2. AFSTEMMING PROVINCIAAL MILIEUBELEIDSPLAN EN STREEKPLAN&#13;
Voor de afstemming van provinciaal milieubeleidsplan en streekplan (alsmede het&#13;
provinciaal waterhuishoudingsplan) is in het voorontwerp gekozen voor de zogenaamde&#13;
'haasje-over'-constructie. Een corresponderende regeling wordt voorgesteld voor de WRO (art. XI van het voorontwerp) en is opgenomen in het voorstel van&#13;
Wet op de waterhuishouding (art. 9, lid 4: gewijzigd voorstel van Wet; Tweede Kamer,&#13;
1986-1987, 17 367 nr. 12). De term is ontleend aan het bekende trimspelletje,&#13;
ook wel bokspringen genoemd. Het komt er op neer, dat bij een overlap tussen beleidsterreinen,&#13;
het besluit in het laatste van de drie vastgestelde plannen geldt. Dat&#13;
plan is over de andere twee plannen, die zich hebben gebukt, heengesprongen. In&#13;
de memorie van toelichting bij het voorontwerp is dit gemotiveerd. Vermeld wordt&#13;
dat we te maken hebben met vergelijkbare plannen en dat het steeds hetzelfde bestuursorgaan&#13;
is dat de plannen vaststelt (Provinciale Staten).&#13;
Voor de RARO is de haasje-over-constructie denkbaar in geval planstelsels zowel&#13;
gelijk als vergelijkbaar zijn. Van gelijkheid is sprake wanneer planstelsels en besluiten&#13;
in de plannen onderling van gelijke bestuurlijk-juridische waarde zijn. Komt de&#13;
besluitvorming in de verschillende planningssporen op een zelfde wijze tot stand,&#13;
dan kan van vergelijkbaarheid worden gesproken. De Raad is van oordeel dat er van&#13;
gelijkheid en vergelijkbaarheid van de planningsstelsels in milieubeleid en ruimtelijk&#13;
beleid onvoldoende sprake is. De verschillen in aard, inhoud, functie en vaststellingsprocedure&#13;
van de verschillende plannen (of hun onderdelen), de verschillen in&#13;
instrumenten ter effectuering van de plannen (bijvoorbeeld de milieuverordening) en&#13;
de verschillen in afwijkings- of wijzigingsprocedures zijn daarvoor te groot. De&#13;
Raad heeft zijn bevinding met enkele voorbeelden toegelicht.&#13;
In relatie tot structuurschetsen en structuurschema's bevat een streekplan onderdelen&#13;
die een uitvloeisel zijn van een pkb (globaal of volledig afgewogen met een globale&#13;
of exacte plaatsaanduiding). Een dergelijk onderdeel is aldus mede een aspect van nationaal&#13;
ruimtelijk beleid. Bij wijziging zal de procedure van de planologische kernbeslissing&#13;
moeten worden doorlopen met goedkeuring door de Staten-Generaal. Een&#13;
vaststelling van een provinciaal milieubeleidsplan op zichzelf kan in een dergelijk geval&#13;
geen wijziging van dat onderdeel van het provinciaal planologische beleid impliceren.&#13;
Verder is het toch wat moeilijk voor te stellen dat onderdelen van het provinciaal&#13;
planologisch beleid waarvoor bij afwijking of wijziging een in het streekplan vastgelegde&#13;
procedure moet worden doorlopen, via een daarvan afwijkende procedure in&#13;
het kader van de vaststelling van het provinciaal milieubeleidsplan kunnen worden&#13;
gewijzigd. Provinciale Staten kunnen zich niet onttrekken aan de verplichting om&#13;
die in het streekplan vastgestelde procedure of de wettelijk geregelde procedure in&#13;
het spoor van de ruimtelijke ordening te volgen. De uitslag van de afweging kan in&#13;
het kader van de milieubeleidsplanning niet reeds worden vastgelegd. Dat zou de&#13;
besluitvormingsprocedure in het spoor van de ruimtelijke ordening tot een schijnvertoning&#13;
maken.&#13;
Andersom zal de vaststelling van een streekplan ook niet rechtstreeks een wijziging&#13;
van het provinciaal milieubeleid kunnen impliceren. Dat is zeker het geval indien&#13;
dat onderdeel van het provinciaal milieubeleidsplan met een provinciale milieuverordening&#13;
normatief is geschraagd.&#13;
Al met al is de RARO van oordeel dat aan de vereiste voorwaarden voor de haasjeover-&#13;
constructie niet wordt voldaan. Hij wijst deze daarom af.&#13;
De RARO blijft evenwel van mening dat op provinciaal niveau in geval van overlap&#13;
- bijvoorbeeld veen vegetatiegebied, weidevogelgebied, gebied met landschappelijke waarden (heggelandschap), open heidegebied, etc. - naar overeenstemming&#13;
tussen milieubeleidsplan en streekplan moet worden gestreefd. Met het oog op nevenschikking&#13;
en tweesporigheid zal de wettelijke afstemmingsregeling aldus tot uitdrukking&#13;
moeten brengen dat de besluitvorming in elk van de beleidssporen volgens&#13;
eigen procedures verloopt. De besluitvorming(-sprocedure) op het ene beleidsterrein&#13;
kan de besluitvorming(-sprocedure) op het andere beleidsterrein, en omgekeerd, niet&#13;
opzij schuiven. Om de gewenste afstemming te bereiken wordt een volgende praktische&#13;
uitvoering voorgesteld. In het provinciaal milieubeleidsplan signaleren Provinciale&#13;
Staten in hoeverre daarin opgenomen beleidsopties afwijken van het streekplan,&#13;
en omgekeerd. Voor wat betreft het omgekeerde zal mede moeten worden gelet&#13;
op strijdigheid met onder andere de provinciale milieuverordening voor zover&#13;
wijziging van het milieubeleidsplan aan de orde zou zijn. Wordt afwijking tussen&#13;
de plannen geconstateerd, dan geven Provinciale Staten aan welke maatregelen en&#13;
besluiten5 - met de daarvoor geldende vaststellingsprocedures - zij binnen welke&#13;
termijn zullen nemen teneinde overeenstemming te bereiken. Voor zover uitvoerbaar&#13;
zullen de vereiste besluiten gelijktijdig met de vaststelling van het provinciaal&#13;
milieubeleidsplan respectievelijk het streekplan behoren te worden genomen. Welke&#13;
besluiten het betreft is niet in het algemeen en op voorhand vast te leggen. Het kan&#13;
betekenen een herziening of wijziging van het streekplan via de daarvoor geldende&#13;
procedure in het spoor van de ruimtelijke ordening, een afzonderlijk statenbesluit,&#13;
een verantwoording in het jaarlijks verslag inzake het provinciaal ruimtelijk beleid,&#13;
een verantwoording in het provinciale milieuprogramma, etc. (afzonderlijk of in&#13;
combinatie).&#13;
Art. 9, lid 5 van Hoofdstuk 1B van het voorontwerp zou aldus de volgende regeling&#13;
kunnen bevatten. 'In het plan geven Provinciale Staten voorts aan in hoeverre&#13;
het voorgenomen beleid afwijkt van het vigerend provinciale waterhuishoudkundig&#13;
beleid en het vigerend provinciale ruimtelijke beleid en geven zij aan hoe zij overeenstemming&#13;
willen bereiken.'&#13;
De corresponderende regeling in de Wet op de Ruimtelijke Ordening (art. 4) zou&#13;
dan kunnen luiden: 'Zij geven daarin voorts aan in hoeverre het voorgenomen beleid&#13;
afwijkt van het vigerend provinciale milieubeleid en het vigerend provinciale waterhuishoudkundig&#13;
beleid en hoe zij overeenstemming willen bereiken.'&#13;
Een zelfde tegenhanger zal in de Wet op de waterhuishouding moeten worden opgenomen.&#13;
3. DE AANWIJZING VAN MILIEUBESCHERMINGSGEBIEDEN&#13;
De gebiedsgerichte benadering van het milieubeleid krijgt met het voorontwerp&#13;
vorm via de regeling van de 'aanduiding' van milieubeschermingsgebieden in het nationaal&#13;
milieubeleidsplan (Hoofdstuk 1B, art. 3, lid 3, sub c) respectievelijk in het provinciaal milieubeleidsplan (Hoofdstuk 1B, art. 9, lid 3, sub c); via de regeling&#13;
van de provinciale milieuverordening voor delen van het grondgebied van de provincie&#13;
(Hoofdstuk 1, art. 1a, lid 2, sub c en d; en art. 1a, lid 3) en vervolgens met de&#13;
regeling van de mogelijkheid om nationale milieukwaliteitseisen (Hoofdstuk 1C,&#13;
art. 1, lid 2) respectievelijk provinciale milieukwaliteitseisen (Hoofdstuk 1C, art. 5,&#13;
lid 1) toe te spitsen op bepaalde gebieden.&#13;
Punt van aandacht is de vraag: 'Wanneer is er feitelijk sprake van een milieubeschermingsgebied?',&#13;
ofwel 'Wanneer en in welk beleidsspoor wordt een milieubeschermingsgebied&#13;
aangewezen?' De RARO is van oordeel dat een milieubeschermingsgebied&#13;
- bescherming van bijvoorbeeld stilte, bodem, water in verband met&#13;
de waterwinning, fauna en flora - op zichzelf een uitspraak doet over de gebruiksmogelijkheden&#13;
en de functie van een gebied. Het zal althans veelal zo zijn dat wanneer&#13;
voor een gebied een bepaalde milieubescherming zal moeten gelden, een aantal&#13;
functies, bestemmingen en gebruiksmogelijkheden, niet meer aan dat gebied gegeven&#13;
zullen kunnen worden, aangezien deze dan de beoogde bescherming zullen (kunnen)&#13;
frustreren. Dat is bijvoorbeeld duidelijk het geval voor waterwingebieden. Een&#13;
waterwingebied geeft beperking aan de mogelijkheden voor agrarisch gebruik, verblijfsrecreatie&#13;
(campings), industriële aktiviteiten etc. En is bijvoorbeeld het handhaven&#13;
van stilte strikt aan de orde, dan legt een stiltegebied beperkingen op aan bijvoorbeeld&#13;
de aanleg van wegen, woningbouw of de uitbreiding van industriële of&#13;
agrarische aktiviteiten.&#13;
Verder zal er waarschijnlijk een samenhang zijn met bijvoorbeeld relatienotagebieden,&#13;
nationale parken en nationale landschappen. Maar ook gebieden met landschappelijke&#13;
waarden, veenvegetatiegebieden, heidegebieden e.d. zullen al snel als&#13;
gevolg van de wens/noodzaak van bijzondere bescherming als milieubeschermingsgebied&#13;
kunnen worden omschreven.6 Het gaat dus niet alleen om het weren van&#13;
'frustrerende' bestemmingen maar zeker ook om bestemmingen die juist met het&#13;
oog op de milieubescherming aan het gebied worden gegeven. Kortom, aard en mate&#13;
van bescherming zal altijd samenhangen met de aanwezige en beoogde functie en&#13;
bestemming van een gebied. Met verwijzing naar het derde deel van zijn advies over&#13;
Ruimtelijke Ordening en Milieubeleid7 hanteert de RARO daarom als uitgangspunt&#13;
dat milieubeschermingsgebieden - al of niet geïnitieerd vanuit het milieubeleid&#13;
(milieubeleidsplan) - in een ruimtelijk plan moeten worden aangewezen. Als centraal&#13;
kader voor een ruimtelijke belangenafweging is hier met name het streekplan&#13;
bedoeld. Dit uitgangspunt was ook in de nota 'Meer dan de som der delen' opgenomen.&#13;
Merkwaardigerwijs is dit uitgangspunt niet in het voorontwerp gehanteerd. Integendeel,&#13;
het voorontwerp gaat uit van een aanwijzing bij AMvB inzake milieukwaliteitseisen&#13;
en bij provinciale verordening. Er bestaat dan wel een relatie tussen AMvB of provinciale milieuverordening en het nationaal respectievelijk provinciaal milieubeleidsplan,&#13;
maar de 'aanduiding' in deze plannen - voor zover er geen sprake is&#13;
van overneming - betekent nog geenszins dat de gebiedsbepaling in het kader van&#13;
een ruimtelijk plan is afgewogen. De RARO is daarom van oordeel dat in de AMvB&#13;
inzake milieukwaliteitseisen en in de provinciale verordening naar een ruimtelijk&#13;
plan moet worden verwezen.&#13;
Uit praktische overwegingen stelt de Raad voor om de zinsnede '... bij of krachtens&#13;
de maatregel aan te wijzen gebieden...' (Hoofdstuk IC, art. 1, lid 2), te veranderen&#13;
in '... gebieden waarnaar in de maatregel wordt verwezen...' In de memorie&#13;
van toelichting kan dan worden aangegeven dat het gaat om gebieden die in ruimtelijke&#13;
plannen zijn aangegeven.&#13;
Voor wat betreft de provinciale milieuverordening beveelt de RARO aan om de&#13;
in Hoofdstuk 1, art. la, lid 2, sub c en d, en lid 4 opgenomen zinsnede '... bij verordening&#13;
aangewezen gebieden...' te wijzigen in '.. .bij het streekplan aangegeven&#13;
gebieden...' Deze regeling komt overeen met de huidige regeling in de Wet Geluidhinder&#13;
(stiltegebieden) en de Wet bodembescherming (bodembeschermingsgebieden).&#13;
Na het in werking treden van de regeling in de WABM komen de desbetreffende&#13;
artikelen in de beide wetten te vervallen.&#13;
Dat het besproken onderwerp de nodige aandacht behoeft, bewijst de eind 1987&#13;
in Noord-Brabant levende problematiek aangaande de aanwijzing van grondwaterbeschermingsgebieden&#13;
ten behoeve van de waterwinning.&#13;
Ook de regeling van de grondwaterbeschermingsgebieden in de Wet bodembescherming&#13;
zal straks komen te vervallen.&#13;
4. DE PROVINCIALE MILIEUVERORDENING&#13;
In het voorontwerp is met Hoofdstuk 1, art. la, lid 2, sub c en d de verplichting&#13;
opgenomen om een verordening uit te vaardigen voor stiltegebieden en grondwaterbeschermingsgebieden.&#13;
Er is hier sprake van het overnemen van de bestaande regeling&#13;
in de Wet geluidhinder en de Wet bodembescherming.&#13;
In de adviezen van de RARO is steeds uitgegaan van complementariteit van de&#13;
beide beleidssporen (milieubeleid en ruimtelijke ordening) die met name uit de inzet&#13;
van de in elk beleidsspoor beschikbare instrumenten zal moeten blijken. In het bijzonder&#13;
voor de milieubeschermingsgebieden treedt, zoals aangegeven bij de bespreking&#13;
van de aanwijzing (voorgaande paragraaf), de wederzijdse complementariteit&#13;
op de voorgrond. In het spoor van de ruimtelijke ordening staan enkele instrumenten&#13;
ter beschikking om de gewenste bescherming te bieden voor zover die politieke&#13;
keuze is gemaakt. Het kan niet de bedoeling zijn om in het complementaire spoor van&#13;
het milieubeleid nieuwe instrumenten te creëren voor hetgeen reeds in de ruimtelijke&#13;
ordening beschikbaar is. Er is dan sprake van dubbele regelgeving, met alle gevolgen&#13;
van dien. In het derde deeladvies over Ruimtelijke Ordening en Milieubeleid heeft de&#13;
RARO nog in overweging genomen in hoeverre het mogelijk en wenselijk zou zijn&#13;
om die beheersverordening te laten gelden met vervallen van overig bestaand instrumentarium.&#13;
Hij heeft dit niet willen aanbevelen in de overweging dat een verordening nimmer in de plaats kan treden van een wettelijke regeling en dat het bestaand&#13;
instrumentarium juist een positieve bijdrage aan de milieubescherming zal leveren&#13;
wanneer dit instrumentarium gericht wordt ingezet. Dat heeft dan immers de&#13;
'backing' van een bestuurlijke wil. Wel is de RARO tot de conclusie gekomen dat&#13;
het bestaand instrumentarium op het terrein van ruimtelijke ordening en milieubeleid&#13;
(exclusief de verordening) als geheel niet sluitend is. In de ruimtelijke ordening&#13;
kan het bestuur bijvoorbeeld niet om het overgangsrecht bij bestemmingsplannen&#13;
heen. Potentieel bedreigende activiteiten kunnen dan niet onmiddellijk worden gereguleerd.&#13;
De provinciale milieuverordening zal daarom een aanvullend karakter moeten&#13;
dragen (opdat er geen overlap zal zijn met geldende gebruiksvoorschriften bij&#13;
bestemmingsplannen). Deze doet dan dienst als vangnet. Voor zolang de noodzakelijke&#13;
wijzigingen van de desbetreffende bestemmingsplannen nog geen rechtskracht&#13;
hebben verkregen kan de milieuverordening ook als tijdelijke maatregel worden ingezet.&#13;
De praktische dimensie van deze problematiek is aangetoond met het artikel&#13;
van Van der Veen in Binnenlands Bestuur (29-1-1988). Daarin wordt het vraagstuk&#13;
van de bescherming van waterwingebieden met het bestemmingsplan buitengebied&#13;
van Emmen aan de orde gesteld.&#13;
Gedeeltelijk samenhangend met het aanvullend karakter zal de provinciale verordening&#13;
tevens facultatief moeten worden geregeld. Facultatief omdat in de praktijk&#13;
een verordening niet geboden is als er zich geen bedreigende activiteiten aandienen.&#13;
Kortom, het uitvaardigen van een provinciale milieuverordening is eerst dan aan de&#13;
orde als er in de praktijk een redelijke kans op bedreigende activiteiten bestaat en&#13;
als de inzet van het bestaand instrumentarium in het milieubeleid en in de complementaire&#13;
beleidsterreinen geen sluitende bescherming biedt. De RARO heeft&#13;
daarom aanbevolen om de bewuste regelingen sub c en d (Hoofdstuk 1, art. la, lid&#13;
2) uit het voorontwerp te schrappen. Het facultatieve karakter van de provinciale&#13;
milieuverordening inzake milieubeschermingsgebieden komt dan tot uitdrukking in&#13;
lid 3 van art. la van Hoofdstuk 1 (zie memorie van toelichting, blz. 73). Vraagpunt&#13;
is nog in hoeverre de aanvullende aard als zodanig, naast de facultatieve aard, apart&#13;
in de wet geregeld zal moeten worden. Ter overweging staat dat in het kader van&#13;
deregulering in de memorie van toelichting expliciet zou kunnen worden gemaakt&#13;
dat het facultatieve karakter tevens tot uitdrukking brengt dat de verordening&#13;
bedoeld is als aanvullende regeling. In plaats van een verplichting tot regeling is er&#13;
immers sprake van een bevoegdheid (hetgeen het aanvullend zijn impliceert). In zijn&#13;
derde deeladvies over Ruimtelijke Ordening en Milieubeleid heeft de RARO er -&#13;
ten aanzien van de verordening bodembeschermings- en grondwaterbeschermingsgebieden&#13;
in de Wet bodembescherming - op aangedrongen om het&#13;
aanvullend karakter op een of andere manier in de wettekst tot uitdrukking te&#13;
brengen.&#13;
5. PRAKTISCHE BETEKENIS&#13;
Welke ontwikkelingen uit de regeling inzake milieubeleidsplannen en milieukwaliteitseisen ca. allemaal zullen volgen is op dit moment nog niet geheel duidelijk. Wel&#13;
staat vast dat het buitengebied en daarmee de agrarische sector in de toekomst met&#13;
het provinciaal milieubeleidsplan ca. zal worden geconfronteerd. Naast de bekende&#13;
beschermingsgebieden ten aanzien van stilte, bodem en grondwater zullen in het&#13;
provinciaal milieubeleidsplan in de toekomst ongetwijfeld zaken worden opgenomen&#13;
zoals, dan wel verband houdend met bijvoorbeeld veenweidegebieden (grondwaterstand&#13;
ca.), hoogveengebieden, landschappelijke waarden (openheid, bossages,&#13;
heggelandschappen e.d.), weidevogelgebieden, grondwaterpeil, bodemstructuur&#13;
en/of geomorfologie etc. Zaken die nu ook al in het streekplan worden opgenomen.&#13;
Daarbij kan al dan niet sprake zijn van een milieubeschermingsgebied. En ook&#13;
al is er geen sprake van een milieubeschermingsgebied dan kunnen dergelijke beleidsformuleringen&#13;
in het kader van de Hinderwet (straks geïntegreerd in de milieuvergunning&#13;
ingevolge de WABM) alleen al rechtstreeks binnen het spoor van het milieubeleid&#13;
gevolgen hebben voor onder andere de agrarische sector. Op dit moment&#13;
wordt bijvoorbeeld bij de verruimde reikwijdte van de Hinderwet nog veelal een relatie&#13;
gelegd met het bestemmingsplan en het streekplan. Voordeel van de voorgestelde&#13;
regeling in de WABM is in elk geval dat een integratie van de versnipperde sectorale&#13;
regelingen in het milieubeleid tot stand komt, waarbij het milieubeleidsplan voor&#13;
de beleidsuitvoering een belangrijke scharnier functie heeft. Het kan als een nadeel&#13;
worden opgevat dat de kans bestaat dat maatregelen in het milieubeleid zouden&#13;
kunnen worden doorgevoerd zonder relatie met de integrale afweging in de ruimtelijke&#13;
ordening. Sommigen zullen dit evenwel niet als een nadeel ervaren. Persoonlijk&#13;
meen ik dat wanneer de overlappingen veeltallig worden - waardoor de taak en&#13;
functie van elk van de beide beleidsterreinen vervaagt - er sprake is van een tweetal&#13;
alternatieven: of de bestuurlijke organisatie is op de verkeerde weg; of er zou moeten&#13;
worden gezocht naar integratie, op provinciaal niveau, van streekplan en provinciaal&#13;
milieubeleidsplan. De RARO heeft er overigens op gewezen dat deze laatste&#13;
mogelijkheid in de wet niet moet worden uitgesloten. Het zou in bepaalde provincies&#13;
wel eens een oplossing kunnen zijn.&#13;
Die externe integratie is (vooralsnog) niet aan de orde en de Raad heeft daarom&#13;
oog voor de taak en functie van het ruimtelijk beleid gehouden. Het is immers geenszins&#13;
de bedoeling dat met de regeling van milieubeleidsplanning en milieukwaliteitseisen&#13;
de mogelijkheden en verdiensten van het ruimtelijk beleid worden gepasseerd.&#13;
In deze context is de relatie tussen milieuaspecten en de bestemmings- en gebruiksmogelijkheden&#13;
van een gebied/lokatie dermate sterk (zie voorgaande paragraaf 3)&#13;
dat een afweging binnen het spoor van het ruimtelijk beleid geboden blijft. En voor&#13;
zover er binnen het ruimtelijk beleid aan de afweging eisen worden gesteld en de onderdelen&#13;
van de afweging een andere weging kunnen krijgen, kan het ook geenszins&#13;
de bedoeling zijn dat die afweging wordt omzeild.&#13;
De afstemming tussen provinciaal milieubeleidsplan en provinciale verordening&#13;
met streekplannen en bestemmingsplannen zal zich in mijn ogen toespitsen op de milieubeschermingsgebieden.&#13;
Wat is nu - bij handhaven van de tweesporigheid - de&#13;
praktische betekenis van de aanbevelingen van de RARO? En roept - denkend vanuit&#13;
de relatie van milieubeleid naar ruimtelijk beleid - de aanbeveling van de RARO niet&#13;
het risico op dat die afweging in het spoor van de ruimtelijke ordening een schijnvertoning wordt? Ik meen van niet. Laat ik daar een onder persoonlijke verantwoordelijkheid&#13;
vallende visie op geven.&#13;
Om de verschillen te kunnen zien zal ik beide benaderingswijzen (voorontwerp en&#13;
RARO-advies) naast elkaar plaatsen.&#13;
Benaderingswijze volgend uit het voorontwerp&#13;
Stel een bepaald gebied wordt in het provinciaal milieubeleidsplan aangeduid als milieubeschermingsgebied.&#13;
Op grond van de haasje-over-constructie is dat milieubeschermingsgebied&#13;
daarmee tevens vigerend8 ruimtelijk beleid (grondslag voor verklaringen&#13;
van geen bezwaar, aanwijzingen of het goedkeuren van bestemmingsplannen;&#13;
blz. 67 memorie van toelichting). De procedureregels ten behoeve van de wijziging/&#13;
herziening van het streekplan zijn nog slechts een formaliteit, althans voor zover&#13;
het hier gaat om een in het streekplan geregelde afwijkings- of uitwerkingsbevoegdheid&#13;
van Gedeputeerde Staten.&#13;
Samenhangend met de bestuurlijk-juridische status van het provinciaal milieubeleidsplan&#13;
is met een dergelijke aanduiding de bijzondere milieubescherming voor dat&#13;
gebied nog niet operationeel. Binnen het spoor van het milieubeleid moeten Provinciale&#13;
Staten daarvoor een verordening vaststellen waarin zijn opgenomen: a) de aanwijzing;&#13;
b) beheersmaatregelen (voor zover niet verplicht) en c) (zo nodig aangescherpte)&#13;
milieukwaliteitseisen. Pas wanneer de verordening rechtskracht heeft verkregen,&#13;
is er feitelijk sprake van een milieubeschermingsgebied. Aangezien er in het&#13;
voorontwerp van wet geen minimumvereisten zijn opgenomen betreffende de&#13;
inspraak- en bezwarenprocedure inzake de provinciale verordening is de rechtsbescherming&#13;
ten aanzien van de aanwijzing ca. van milieubeschermingsgebieden afhankelijk&#13;
van de bereidwilligheid van het provinciebestuur om dit alsnog te regelen.&#13;
Volledig afgehandeld binnen het spoor van het milieubeleid wordt op deze manier&#13;
de burger geconfronteerd met de bindende rechtsgevolgen van een milieubeschermingsgebied.&#13;
Op grond van de haasje-over-constructie correspondeert het ruimtelijk&#13;
beleid daarmee. Overigens is het ook mogelijk met de provinciale milieuverordening&#13;
een milieubeschermingsgebied aan te wijzen, zonder dat daar een aanduiding in het&#13;
provinciaal milieubeleidsplan aan vooraf is gegaan. In dat geval laat voor de afstemming&#13;
met het streekplan de haasje-over-constructie verstek gaan.&#13;
Mochten Gedeputeerde Staten van oordeel zijn dat in bestemmingsplankader&#13;
maatregelen nodig zijn ter wering van de bedreiging en/of ter ondersteuning van de&#13;
bijzondere bescherming dan kunnen zij, als dat noodzakelijk is, de gemeenteraad&#13;
een aanwijzing geven, mits via de haasje-over-constructie de aanduiding van een milieubeschermingsgebied&#13;
in het provinciaal milieubeleidsplan geldend (zie noot 8)&#13;
provinciaal ruimtelijk beleid is geworden. Hoewel niet letterlijk aan de wettekst van&#13;
art. 37, lid 5, van de WRO wordt voldaan, mag worden aangenomen dat de vereiste&#13;
voorwaarden voor de aanwijzing zijn ingevuld. En dat betekent nogal wat: aanduiding in het provinciaal milieubeleidsplan vormt indirect een grondslag voor de aanwijzing&#13;
inzake bestemmingsplannen.&#13;
Benaderingswijze volgend uit het RARO-advies&#13;
Stel een bepaald gebied wordt in het provinciaal milieubeleidsplan als milieubeschermingsgebied&#13;
aangeduid maar is in het streekplan niet opgenomen. Binnen de bestuurlijk-&#13;
juridische status van het provinciaal milieubeleidsplan betekent dat aldus een&#13;
(beleids-)wens van Provinciale Staten binnen de optiek van het milieubelang. Er vindt&#13;
wel een wat bredere afweging plaats maar het milieubelang houdt de boventoon (zie&#13;
de opvattingen van de RARO over de verhouding milieubeleid en ruimtelijk beleid). Als&#13;
voorbeeld denk ik dan aan een gebied waar eigenschappen van de bodem in geringe&#13;
mate zijn beïnvloed of de geluidsbelasting zeer laag is. Volgens de door de RARO&#13;
aanbevolen wettelijke regeling zal in het provinciaal milieubeleidsplan moeten worden&#13;
aangegeven dat de aanduiding afwijkt van het streekplan en dat Provinciale Staten&#13;
voornemens zijn een aantal besluiten in streekplankader te nemen opdat overeenstemming&#13;
wordt verkregen. Als gevolg van deze regeling is de aanduiding aldus geen vrijblijvende&#13;
zaak. Deze regeling legt Provinciale Staten de verplichting op om binnen afzienbare&#13;
tijd in het ruimtelijk beleid tot de geëigende afweging te komen. Bij de aanduiding&#13;
zal daarom aard en mate van bescherming moeten worden aangegeven en&#13;
welke besluiten en maatregelen nog allemaal moeten worden opgenomen teneinde de&#13;
vereiste milieubescherming te kunnen effectueren. Deze zaken passen volgens de&#13;
RARO ook in het, als dan tot het verleden behorend, intentieprogramma.9 Een van die&#13;
besluiten is in de opvatting van de RARO een afweging in streekplankader. Er zal&#13;
binnen dat kader een afweging moeten plaatsvinden tussen bestaande en mogelijk&#13;
toekomstige functies van het gebied - met de daarmee verbonden activiteiten en gebruiksmogelijkheden&#13;
- en de gewenste aangescherpte milieubescherming (een milieufunctie).&#13;
De besluitvorming dienaangaande biedt een kader voor het lokale ruimtelijke&#13;
ordeningsinstrumentarium (bestemmingsplannen, bouw- en aanlegvergunningen), dat&#13;
bij voorrang op de provinciale milieuverordening dient te worden ingezet.&#13;
In hoeverre is zo'n aanwijzing in streekplankader een doublure op de aanduiding in&#13;
het provinciaal milieubeleidsplan? En in hoeverre is er sprake van een schijnvertoning,&#13;
aangezien Provinciale Staten zich al voorstander van dat milieubeschermingsgebied&#13;
hebben getoond? In tegenstelling tot de haasje-over-constructie meen ik dat&#13;
dat nu juist in deze afstemmingsconstructie niet het geval is. De afweging in streekplankader&#13;
is namelijk geen formaliteit. Anders dan in de milieubeleidsplanning gaat&#13;
het niet zozeer om het aangeven van wat door het bestuur wenselijk wordt geacht&#13;
waarbij via inspraak contact wordt gehouden met maatschappelijke organisaties en&#13;
dergelijke (P.M. status van het plan en de besluitvormingsprocedure), maar om een&#13;
afweging ten aanzien van het ruimtegebruik waarbij een bezwarenprocedure aan de&#13;
orde is. Hoewel het streven van Provinciale Staten duidelijk is, staat de uitslag van de&#13;
afweging in het ruimtelijk beleid niet vast. Het kan betekenen dat het betrokken gebied niet de status/functie van milieubeschermingsgebied krijgt. In deze context&#13;
is doorslaggevend dat er geen bezwarenprocedure bestaat betreffende het provinciaal&#13;
milieubeleidsplan terwijl die procedure er wel is bij de afweging in streekplankader.&#13;
Het feit dat het streekplan indicatief is hangt samen met de omstandigheid dat&#13;
het streekplan zelve de realisatie van een toekomstige functie/activiteit niet kan afdwingen.&#13;
Voor milieubeschermingsgebieden ligt dat weer wat anders, aangezien na&#13;
afweging in streek- en bestemmingsplankader de beschermende werking van het&#13;
bestemmings- en beheersinstrumentarium van de ruimtelijke ordening in het geweer&#13;
komt. Zoals bij de bespreking van de provinciale milieuverordening is vermeld, zal&#13;
volgens de RARO de provinciale milieuverordening aanvullend en facultatief de&#13;
zaak completeren. Voor zover als gevolg van het overgangsrecht in de ruimtelijke&#13;
ordening de beoogde bescherming niet terstond kan optreden, kan deze provinciale&#13;
milieuverordening tijdelijk worden ingezet. Voor zover het lokale bestuur met het&#13;
instrumentarium van de ruimtelijke ordening weinig of geen medewerking zou willen&#13;
verlenen aan de beoogde bescherming, kan dat via de in de WRO geregelde provinciale&#13;
aanwijzing worden afgedwongen.</content><legacyfootnotes>1. Wet Algemene Bepalingen Milieuhygiëne; regelen met betrekking tot milieubeleidsplanning en milieu&#13;
kwaliteitseisen (ca.)- Voorontwerp van Wet, Ministerie van VROM, februari 1987.&#13;
2. Advies over de wettelijke regeling van milieubeleidsplanning en milieukwaliteitseisen (ca.), RARO,&#13;
1987 (verkrijgbaar bij de Staatsuitgeverij).&#13;
3. Drs. L.A. Urselmann, 'Nieuwe regels vegen schoon', Agrarisch recht, nr. 2, februari 1988.&#13;
4. - Advies over Ruimtelijke Ordening en Milieubeleid; deel 1; planning en normstelling, hoofdstuk I,&#13;
RARO 1982. - 'Het standpunt van de RARO over de relatie ruimtelijk beleid en milieubeleid'; verslag van de studie&#13;
dag ruimtelijk en milieubeleid, NIROV/SPRO, november 1986.&#13;
- Een korte recapitulatie is opgenomen in het hier behandelde advies; zie noot 2.&#13;
5. Ik wil expliciet vermelden dat het niet gaat om de inhoud van de besluiten maar de soort van besluiten.&#13;
Voor wat betreft de inhoud gaat het nog altijd om ontwerp-besluiten.&#13;
6. Voor zover bepaalde bestemmingen een aantal te beschermen milieuwaarden al niet inhouden heb ik&#13;
persoonlijk een vorm van milieubestemming voor ogen, bijvoorbeeld bestemming milieubescherming, al&#13;
of niet met dubbele bestemming.&#13;
7. Advies over Ruimtelijke Ordening en Milieubeleid; deel 3: milieuhygiënische gebiedsaanwijzingen en&#13;
verordeningen, RARO, 1985.&#13;
8. In dit geval dan geldend ruimtelijk beleid dat afwijkt van het streekplan (of Statenbesluit dienaangaande).&#13;
9. Zie noot 7, par. 2.2.3., blz. 34, eerste alinea.&#13;
</legacyfootnotes><footnotes><footnote/></footnotes><auteurs>Drs. L.A. Urselmann</auteurs><published>1988-04-01 00:00:00</published><modified>1988-04-01 00:00:00</modified><editiondate>1988-04-01</editiondate><htmlpath>https://denhollander.info/artikel/6276</htmlpath></article>
</articles></edition>
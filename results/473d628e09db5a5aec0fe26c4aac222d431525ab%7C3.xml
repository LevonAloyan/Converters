<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2000</searchword><id>4753</id><udhid>UDH:TvAR/4753</udhid><titel>Schouten / Reijnders (TvAR 2000/5010)</titel><searchwords><searchword>TvAR 4/2000</searchword><searchword>TvAR 2000/5010</searchword><searchword>UDH:TvAR/4753</searchword></searchwords><attachments><attachment><name>2000_nr 4_Rechtspraak_5010.pdf</name><extention>pdf</extention><url>https://denhollander.info/download/4695/ci</url></attachment></attachments><inleiding>[Pachtwet art. 25; Beschikking Superheffing&#13;
1984 art. 11]&#13;
&#13;
Grond in kwestie is ononderbroken door de&#13;
pachter gebruikt ten behoeve van de&#13;
melkveehouderij, ook al was tot eind 1984&#13;
sprake van een mondelinge pachtovereenkomst&#13;
tussen dezelfde partijen die wellicht&#13;
is beëindigd en door een nieuwe, op schrift&#13;
gestelde overeenkomst is vervangen. Krachtens&#13;
artikel 11 BSH 1984 toegekend aanvullend&#13;
melkquotum terecht op gelijke wijze&#13;
als overig quotum in de beoordeling betrokken:&#13;
geen redenen om schadevergoeding&#13;
ter zake van dit quotum op ander bedrag&#13;
dan 50% van de waarde te stellen.</inleiding><content>ARREST IN DE ZAAK VAN:&#13;
Jacob Schouten te Monnickendam, gemeente&#13;
Waterland,&#13;
appellant,&#13;
procureur: mr. P.C. Plochg,&#13;
tegen:&#13;
Cornelis Reijnders te Monnickendam, gemeente&#13;
Waterland,&#13;
geïntimeerde,&#13;
procureur: mr. J.H. van Vliet.&#13;
1 Het geding in eerste aanleg&#13;
De pachtkamer van het kantongerecht te&#13;
Zaandam heeft op 21 augustus 1997 en 6 november&#13;
1997 tussen partijen vonnissen gewezen.&#13;
Deze vonnissen zijn in fotokopie aan dit&#13;
arrest gehecht. Voor de rechtsgang, overwegingen&#13;
en beslissingen in eerste aanleg wordt&#13;
daarnaar verwezen.&#13;
2 Het geding in hoger beroep&#13;
2.1 Bij exploot van 3 december 1997 is appellant&#13;
– verder te noemen: Schouten – in hoger&#13;
beroep gekomen van het vonnis van 6 november&#13;
1997 met dagvaarding van geïntimeerde&#13;
– verder te noemen: Reijnders – voor dit hof.&#13;
2.2 Bij memorie van grieven heeft Schouten&#13;
tegen dit vonnis acht grieven aangevoerd en&#13;
toegelicht en geconcludeerd dat het hof het&#13;
vonnis zal vernietigen en, opnieuw rechtdoende,&#13;
primair Reijnders niet-ontvankelijk zal&#13;
verklaren in zijn vorderingen dan wel hem&#13;
deze zal ontzeggen en subsidiair het door&#13;
Schouten aan Reijnders over te dragen deel&#13;
van het quotum zal stellen op 2.489,50 kg, dit&#13;
onder gelijktijdige vaststelling van een op&#13;
Reijnders rustende verplichting om aan&#13;
Schouten een vergoeding te betalen van&#13;
ƒ 4.456,20, een en ander met veroordeling van&#13;
Reijnders in de kosten van beide instanties.&#13;
2.3 Reijnders heeft bij memorie van antwoord&#13;
verweer gevoerd met conclusie dat het hof&#13;
Schouten in zijn hoger beroep niet-ontvankelijk&#13;
zal verklaren dan wel het hoger beroep zal&#13;
verwerpen onder ongegrondverklaring van de&#13;
grieven, met bevestiging van het vonnis waarvan&#13;
beroep en met veroordeling van Schouten&#13;
in de kosten van de procedure in beide instanties.&#13;
2.4 Tenslotte hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
Deze luiden:&#13;
I. Ten onrechte heeft de pachtkamer van het&#13;
kantongerecht, erkennend, dat eind 1984 tussen&#13;
partijen een nieuwe pachtovereenkomst&#13;
werd gesloten met betrekking tot het land in&#13;
kwestie, daaraan – mede gelet op overige&#13;
omstandigheden van het geval – niet de konsekwentie&#13;
verbonden, dat met het land het&#13;
voorheen toegekend quotum niet is blijven&#13;
samenhangen.&#13;
II. Ten onrechte heeft de pachtkamer van het&#13;
kantongerecht overwogen, dat voorbij zal&#13;
moeten worden gegaan aan het verweer van&#13;
Schouten, “dat met het perceel samenhangend&#13;
melkquotum na het beëindigen van de mondelinge&#13;
pacht eind 1984 voor Reijnders “verloren”&#13;
is gegaan, omdat de daarop betrekking&#13;
hebbende beëindigingsovereenkomst niet door&#13;
de grondkamer is goedgekeurd” en dat een&#13;
andere beslissing zou leiden tot een “uiterst&#13;
gekunsteld, apert onredelijk en onaanvaardbaar&#13;
resultaat”.&#13;
III. Ten onrechte is de pachtkamer van het&#13;
kantongerecht aan het verweer van Schouten&#13;
voorbij gegaan, dat Reijnders (met diens&#13;
broer) hooguit destijds bij het einde van de&#13;
mondelinge pacht had kunnen trachten een&#13;
vermeende aanspraak op melkquotum (in&#13;
rechte) te gelde te maken en dat hij door zulks&#13;
toen na te laten thans, na ruim 12 jaar, zijn&#13;
rechten daarop heeft verwerkt.&#13;
IV. Ten onrechte heeft de pachtkamer van het&#13;
kantongerecht het door Schouten subsidiair&#13;
gevoerde verweer van de hand gewezen dat in&#13;
het kader van de onderhavige zaak alleen&#13;
rekening mag worden gehouden met het aan&#13;
Schouten op basis van artikel 5 van de Beschikking&#13;
Superheffing 1984 toegekende quotum&#13;
en dat dus de nadien toegekende bijzondere&#13;
hoeveelheid heffingvrije melk buiten&#13;
beschouwing dient te blijven.&#13;
V. Ten onrechte heeft de pachtkamer van het&#13;
kantongerecht beslist, dat door Schouten aan&#13;
Reijnders 11.830,70 kg melkquotum dient te&#13;
worden overgedragen, vergezeld gaande van&#13;
een gelijktijdige vergoeding door laatstgenoemde&#13;
aan eerstgenoemde van de somma&#13;
van ƒ 21.176,95.&#13;
VI. Ten onrechte heeft de pachtkamer van het&#13;
kantongerecht aan Reijnders ten laste van&#13;
Schouten een schadevergoeding toegekend&#13;
wegens het niet kunnen beschikken over&#13;
melkquotum gedurende de eerste drie maanden&#13;
van 1997.&#13;
VII. Ten onrechte heeft de pachtkamer van&#13;
het kantongerecht de vorderingen van Reijnders&#13;
(grotendeels) toegewezen.&#13;
VIII. Ten onrechte heeft de pachtkamer van&#13;
het kantongerecht Schouten veroordeeld in de&#13;
proceskosten.&#13;
4 De vaststaande feiten&#13;
4.1 Op grond van hetgeen enerzijds is gesteld&#13;
en anderzijds is erkend dan wel niet (voldoende&#13;
betwist en mede op grond van de in zoverre&#13;
niet betwiste inhoud van de overgelegde&#13;
producties, staat in hoger beroep het volgende&#13;
vast.&#13;
4.2 Tussen de gebroeders K. en C. Reijnders&#13;
als verpachters en Schouten als pachter is op&#13;
22 december 1984 een schriftelijke pachtovereenkomst&#13;
gesloten met betrekking tot een&#13;
perceel grasland, groot 1.19.50 ha, kadastraal&#13;
bekend gemeente Monnickendam, sectie B,&#13;
nummer 411 (verder te noemen: het perceel).&#13;
Deze overeenkomst, welke voor de duur van&#13;
zes jaren is aangegaan en door de grondkamer&#13;
is goedgekeurd, is geëindigd per 31 december&#13;
1996 op grond van een beschikking van de&#13;
pachtkamer van het kantongerecht waarbij&#13;
een door Schouten ingediend verlengingsverzoek&#13;
is afgewezen.&#13;
4.3 Het perceel is vanaf 1967 feitelijk in gebruik&#13;
geweest ten behoeve van de melkveehouderij&#13;
van de ouders (later de moeder) van&#13;
Schouten, zulks op basis van een mondelinge&#13;
pachtovereenkomst.&#13;
4.4 Op 1 januari 1983 heeft Schouten de&#13;
melkveehouderij (de boerderij, het vee en de&#13;
machines) overgenomen van zijn moeder. De&#13;
grond welke Schoutens moeder in eigendom&#13;
had werd aan hem verpacht. Ook het onderhavige&#13;
perceel werd vervolgens door Schouten&#13;
gebruikt.&#13;
4.5 Aan Schouten is op grond van het bepaalde&#13;
in art. 5, eerste lid, van de Beschikking&#13;
Superheffing 1984 voor het melkprijsjaar&#13;
1984/1985 een heffingvrije hoeveelheid melk&#13;
toegekend van 114.181 kg. Bij beschikking&#13;
van 4 december 1984 is aan Schouten op grond&#13;
van art. 11 van genoemde Beschikking Superheffing&#13;
een heffingvrije hoeveelheid melk toegekend&#13;
van 180.873 kg voor het melkprijsjaar&#13;
1984/1985 en een heffingvrije hoeveelheid van&#13;
271.310 kg voor het melkprijsjaar 1985/1986.&#13;
4.6 Reijnders heeft het perceel in augustus&#13;
1984 in eigendom verkregen van Jan, Gijsbert&#13;
Jan en Cornelis Gijsbert Nienhuis. Bij deze&#13;
verkrijging heeft Reijnders aan de verkopers&#13;
geen vergoeding betaald wegens enig met het&#13;
perceel samenhangend melkquotum.&#13;
4.7 Schouten heeft aan het einde van de pachtovereenkomst&#13;
geen melkquotum aan Reijnders&#13;
overgedragen.&#13;
4.8 Het vetgehalte van de in het bedrijf van&#13;
Schouten geproduceerde melk bedraagt 4,07%.&#13;
5 Beoordeling van het geschil in&#13;
hoger beroep&#13;
5.1 Een belangrijk punt van geschil is de&#13;
vraag, of met het onderhavige perceel melkquotum&#13;
is gaan samenhangen. In de toelichting&#13;
op zijn eerste grief betoogt Schouten, dat&#13;
op 22 december 1984 tussen Reijnders en&#13;
hemzelf een nieuwe pachtovereenkomst is&#13;
gesloten, welke de eerdere mondelinge pachtovereenkomst&#13;
tussen Reijnders als verpachter&#13;
en Schouten en diens moeder als pachters&#13;
heeft vervangen. Die laatste overeenkomst is&#13;
geëindigd zonder dat melkquotum is overgegaan&#13;
of heeft kunnen overgaan, waardoor,&#13;
aldus Schouten, de samenhang tussen deze&#13;
grond en het melkquotum is verbroken zonder&#13;
dat deze samenhang later is herleefd.&#13;
5.2 Het hof verwerpt dit betoog. In het&#13;
onderhavige geval moet ervan worden uitgegaan&#13;
dat de grond, vanaf het moment dat&#13;
daarmee quotum is komen samen te hangen,&#13;
door Schouten ononderbroken is gebruikt ten&#13;
behoeve van zijn melkveehouderij, zulks&#13;
zowel vóór als na 22 december 1984, het&#13;
moment waarop de nieuwe pachtovereenkomst&#13;
– met dezelfde verpachter als voordien&#13;
– is gesloten. Ook al is er sprake geweest van&#13;
het sluiten van een (nieuwe) pachtovereenkomst&#13;
ter vervanging van een eerdere mondelinge&#13;
pachtovereenkomst, dan nog is er onder&#13;
de eerder genoemde omstandigheden in redelijkheid&#13;
geen plaats voor het oordeel, dat de&#13;
samenhang tussen quotum en de gepachte grond&#13;
is verbroken dan wel voor het oordeel, dat de&#13;
aanspraken van de verpachter op het met de&#13;
grond samenhangende melkquotum hierdoor&#13;
anderszins zijn verloren gegaan. In zoverre&#13;
verschilt de onderhavige situatie niet van de&#13;
situatie waarin een mondelinge pachtovereenkomst&#13;
door partijen of door de rechter op&#13;
schrift wordt gesteld respectievelijk vastgelegd.&#13;
5.3 Het hof tekent bij het bovenstaande aan,&#13;
dat Schouten geen grief heeft gericht tegen de&#13;
verwerping door de pachtkamer van het kantongerecht&#13;
van zijn stelling, dat hij het perceel&#13;
in 1983 en 1984 niet had gepacht, doch daarvan&#13;
slechts gras mocht winnen. Voor zover&#13;
nodig onderschrijft het hof echter hetgeen de&#13;
pachtkamer van het kantongerecht te dezer&#13;
zake in haar eindvonnis heeft overwogen en&#13;
beslist (blad 6, eerste alinea onder kop “Hangt&#13;
er melkquotum” enz.).&#13;
5.4 Gelet op het eerder overwogene faalt grief&#13;
I. Grief III bouwt voort op de zojuist verwor-&#13;
pen stelling van Schouten en faalt dus eveneens:&#13;
uitgangspunt dient te zijn, dat Reijnders&#13;
per 31 december 1996 een aanspraak op melkquotum&#13;
had. Van een geruime tijd “stilzitten”&#13;
is dan geen sprake.&#13;
5.5 Ook grief II wordt verworpen. Anders&#13;
dan Schouten voorstaat, dient de nadruk niet&#13;
te worden gelegd op de – al dan niet bewust&#13;
gekozen – “cesuur” tussen de oude en nieuwe&#13;
pachtsituatie, maar juist op de continuïteit van&#13;
het gebruik van de grond door Schouten ten&#13;
behoeve van diens melkveehouderij. Aan het&#13;
oordeel van het hof doet niet af dat Reijnders&#13;
bij de aankoop van de grond aan de verkopers&#13;
geen vergoeding heeft betaald voor het melkquotum:&#13;
datgene wat de verpachter bij aankoop&#13;
van de grond van de verkoper heeft&#13;
bedongen is in diens verhouding tot de pachter&#13;
in beginsel van geen betekenis en gaat de&#13;
pachter dan ook niet aan.&#13;
Schouten betoogt nog dat hem “een extra&#13;
pachtjaar is onthouden”, maar hij miskent&#13;
daarbij dat hij zelf de nieuwe overeenkomst&#13;
voor zes jaren is aangegaan en de mogelijkheid&#13;
heeft gehad een langere aanvangsduur te&#13;
bedingen (wellicht onder verwijzing naar art.&#13;
9 van de Pachtwet). Reeds hierom valt niet in&#13;
te zien, waarom de pachtkamer van het kantongerecht&#13;
“met twee maten” zou meten zoals&#13;
Schouten betoogt.&#13;
5.6 Met betrekking tot grief IV overweegt het&#13;
hof, dat de door Schouten genoemde investeringen&#13;
zijn gedaan ter bevordering van zijn&#13;
eigen bedrijfsbelangen en dat hij er – ook al&#13;
heeft hij wellicht een zeker risico gelopen –&#13;
daadwerkelijk de vruchten van heeft geplukt&#13;
mede doordat hem aanvullend quotum is toegekend&#13;
(dat overigens slechts voor een gedeelte&#13;
met de onderhavige grond samenhangt).&#13;
Niet valt in te zien, waarom de door Schouten&#13;
gedane investeringen zouden moeten leiden&#13;
tot een andere vergoeding dan de gebruikelijke&#13;
50% van de verkeerswaarde van het gehele&#13;
met de gepachte grond samenhangende melkquotum.&#13;
Daarbij komt, dat toekenning van&#13;
(ook) het aanvullende gedeelte van het melkquotum&#13;
te danken is geweest aan het feit dat&#13;
in het bedrijf van Schouten de melkproduktie&#13;
is gerealiseerd en voortgezet, hetgeen mede&#13;
met behulp van de van Reijnders gepachte&#13;
grond is geschied.&#13;
Ook grief IV wordt mitsdien verworpen.&#13;
Grief V, die op grief IV voortbouwt, deelt dit&#13;
lot.&#13;
5.7 Gelet op het eerder overwogene moet het&#13;
ervoor worden gehouden, dat Schouten verplicht&#13;
was zijn medewerking te verlenen aan&#13;
een overgang van het melkquotum op Reijnders&#13;
per 31 december 1996. Indien de overgang&#13;
van quotum op die dag bij het Productschap&#13;
voor Zuivel zou zijn aangemeld, zou de&#13;
aanspraak van Reijnders ingevolge art. 18, lid&#13;
3, van de Regeling Superheffing en art. 19, lid&#13;
1, van de Zuivelverordening 1994 nog zijn&#13;
erkend voor het resterende gedeelte van het&#13;
lopende melkjaar. Grief VI, die van een ander&#13;
standpunt uitgaat, is tevergeefs opgeworpen.&#13;
5.8 Blijkens haar toelichting bouwt grief VII&#13;
op de eerdere grieven voort; zij faalt dus eveneens.&#13;
5.9 Mede gelet op het eerder overwogene is&#13;
het hof van oordeel, dat de pachtkamer van&#13;
het kantongerecht Schouten terecht heeft veroordeeld&#13;
in de proceskosten. Grief VIII is dus&#13;
tevergeefs voorgesteld.&#13;
5.10 De slotsom luidt, dat alle grieven worden&#13;
verworpen en dat het vonnis waarvan beroep&#13;
dient te worden bekrachtigd. Gelet op deze&#13;
uitkomst zal Schouten worden veroordeeld in&#13;
de kosten van het hoger beroep.&#13;
6 Beslissing&#13;
Het hof, rechtdoende in hoger beroep,&#13;
bekrachtigt het vonnis van de pachtkamer van&#13;
het kantongerecht te Zaandam van 6 november&#13;
1997, waarvan beroep;&#13;
veroordeelt Schouten in de kosten van het&#13;
hoger beroep, aan de zijde van Reijnders tot&#13;
op heden begroot op ƒ 440,– wegens verschotten&#13;
en op ƒ 1.700,– wegens salaris.</content><legacyfootnotes/><footnotes><footnote/></footnotes><auteurs/><published>2000-04-01 00:00:00</published><modified>1998-05-26 00:00:00</modified><editiondate>2000-04-01</editiondate><htmlpath>https://denhollander.info/artikel/4753</htmlpath></article>
</articles></edition>
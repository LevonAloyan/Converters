<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1992</searchword><id>5378</id><udhid>UDH:TvAR/5378</udhid><titel>Hartholt / Willems (TvAR 1992/4558)</titel><searchwords><searchword>TvAR 7/8/1992</searchword><searchword>TvAR 1992/4558</searchword><searchword>UDH:TvAR/5378</searchword></searchwords><attachments><attachment><name>1992_nr 78_Rechtspraak_4558.pdf</name><extention>pdf</extention><url>https://denhollander.info/download/5376/ci</url></attachment></attachments><inleiding>Pachtwet, art. 49a, jo. 49-5&#13;
&#13;
De pachter en de voorgestelde medepachter&#13;
verschijnen zonder opgave van redenen niet&#13;
op de zitting van het hof, bepaald voor een&#13;
comparitie tot het geven van inlichtingen.&#13;
Vaststaat dat de voorgestelde medepachter&#13;
slechts één jaar landbouwonderwijs heeft gevolgd&#13;
aan de Lagere Landbouwschool zonder&#13;
daar een diploma te hebben behaald. Zijn&#13;
landbouwkundige scholing schiet dus ernstig&#13;
te kort. Omdat de comparitie van partijen&#13;
geen doorgang heeft kunnen vinden, heeft het&#13;
hof van de pachter en de voorgestelde medepachter&#13;
geen inlichtingen ontvangen over&#13;
diens vakbekwaamheid. Gelet op de gebrekkige&#13;
landbouwkundige scholing van de voorgestelde&#13;
medepachter, lag het op de weg van de&#13;
pachter aan de hand van genoegzame inlichtingen&#13;
aannemelijk te maken dat de voorgestelde&#13;
medepachter desondanks voldoende&#13;
vakbekwaam is. Bij gebreke van deze inlichtingen&#13;
moet er in dit geding van worden uitgegaan&#13;
dat die vakbekwaamheid ontbreekt en&#13;
dat de voorgestelde medepachter onvoldoende&#13;
waarborgen voor een behoorlijke bedrijfsvoering&#13;
op het gepachte biedt.</inleiding><content>Zitting van 5 augustus 1991&#13;
Rolnummer: P 90/034 In de&#13;
zaak van:&#13;
Johannes Hendrik Hartholt, wonende te&#13;
Randwijk, gemeente Heteren, appellant, procureur:&#13;
mr. J.M. Bosnak,&#13;
Pacht&#13;
tegen&#13;
Jacob Willems, wonende te Roderesch, gemeente&#13;
Roden, geïntimeerde, procureur: mr.&#13;
N.L.J.M. Rijssenbeek.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
thans ook het in deze zaak gewezen interlocutoire&#13;
arrest van 10 december 1990, waarvan&#13;
de inhoud als hier ingelast geldt;&#13;
Overwegende:&#13;
1. De bij vermeld arrest bepaalde comparitie&#13;
van partijen in aanwezigheid van de voor&#13;
gestelde medepachter, (geïntimeerdes zoon)&#13;
tot het geven van inlichtingen, heeft geen&#13;
doorgang gevonden, omdat geïntimeerde en&#13;
zijn zoon zonder opgave van redenen niet op&#13;
de betreffende zitting van het hof zijn&#13;
verschenen.&#13;
2. Vaststaat dat de voorgestelde medepachter&#13;
slechts één jaar landbouwonderwijs heeft&#13;
gevolgd aan de Lagere Landbouwschool zon&#13;
der daar een diploma te hebben gehaald. Zijn&#13;
landbouwkundige scholing schiet dus ernstig&#13;
te kort. Omdat de comparitie van partijen om&#13;
bovenbedoelde reden geen doorgang heeft&#13;
kunnen vinden, heeft het hof van geïntimeerde&#13;
en zijn zoon, de voorgestelde medepachter,&#13;
geen inlichtingen ontvangen over diens vak&#13;
bekwaamheid. Gelet op de gebrekkige land&#13;
bouwkundige scholing van de voorgestelde&#13;
medepachter, lag het op de weg van geïntimeerde&#13;
aan de hand van genoegzame inlichtingen&#13;
aannemelijk te maken dat de&#13;
voorgestelde medepachter desondanks vol&#13;
doende vakbekwaam is. Bij gebreke van deze&#13;
inlichtingen moet er in dit geding van worden&#13;
uitgegaan dat die vakbekwaamheid, zoals appellant&#13;
heeft aangevoerd, ontbreekt en dat de&#13;
voorgestelde medepachter onvoldoende waar&#13;
borgen voor een behoorlijke bedrijfsvoering&#13;
op het gepachte biedt.&#13;
Slotsom&#13;
3. Nu de grief I gegrond is, behoeft de&#13;
grief II geen bespreking meer. Wegens de ver&#13;
plichte afwijzingsgrond van art. 49a, lid 2, jo.-&#13;
art. 49, lid 5, van de Pachtwet, zal geïntimeerdes&#13;
vordering tot medepacht alsnog moeten&#13;
worden afgewezen. Geïntimeerde zal de kosten&#13;
van beide instanties hebben te dragen als&#13;
de daarin in het ongelijk gestelde partij.&#13;
Rechtdoende in hoger beroep: Vernietigt het&#13;
vonnis van de pachtkamer van het&#13;
kantongerecht te Assen d.d. 20 februari&#13;
1990, waarvan beroep, en opnieuw rechtdoende:&#13;
Wijst de vordering van geïntimeerde zijn&#13;
zoon, Hendrik Jan Willems, geboren op 16&#13;
maart 1955, aan te merken als medepachter in&#13;
de onderhavige pachtovereenkomsten, af.&#13;
Veroordeelt geïntimeerde in de kosten van&#13;
beide instanties, aan de zijde van appellant tot&#13;
heden begroot op: in eerste aanleg ƒ 500, en&#13;
in hoger beroep ƒ 1 575,76.&#13;
Zitting van 10 december 1990&#13;
Rolnummer: P90/34 In de zaak&#13;
van:&#13;
Johannes Hendrik Hartholt, wonende te&#13;
Randwijk, gemeente Heteren, appellant, procureur:&#13;
mr. J.M. Bosnak, tegen&#13;
Jacob Willems, wonende te Roderesch, gemeente&#13;
Roden, geïntimeerde, procureur: mr.&#13;
N.L.J.M. Rijssenbeek.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer van&#13;
het kantongerecht te Assen gewezen vonnis&#13;
van 20 februari 1990, dat in fotocopie aan dit&#13;
arrest is gehecht.&#13;
Overwegende:&#13;
Appellant is bij exploit van 19 maart 1990 in&#13;
hoger beroep gekomen van voormeld vonnis,&#13;
met gelijktijdige dagvaarding van geïntimeerde&#13;
voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd, dat&#13;
vonnis te vernietigen en, opnieuw rechtdoende,&#13;
geïntimeerde alsnog in de door hem&#13;
ingestelde vordering niet-ontvankelijk te verklaren&#13;
althans hem deze te ontzeggen met veroordeling&#13;
van geïntimeerde in de kosten van&#13;
beide instantiën.&#13;
Bij memorie van antwoord is verweer gevoerd&#13;
met conclusie tot niet-ontvankelijk verklaring&#13;
van appellant in diens hoger beroep,&#13;
althans ongegrondverklaring van de aangevoerde&#13;
grieven en bekrachtiging van het vonnis,&#13;
waarvan beroep, met veroordeling van&#13;
appellant in de kosten van beide instantiën.&#13;
Daarna hebben partijen de stukken aan het&#13;
hof overgelegd voor het wijzen van arrest.&#13;
De grieven&#13;
De grieven luiden als volgt:&#13;
Grief I&#13;
Ten onrechte heeft de pachtkamer van het&#13;
kantongerecht te Assen overwogen dat geïntimeerdes&#13;
zoon Hendrik Jan Willems voldoende&#13;
waarborgen biedt voor een behoorlijke&#13;
bedrijfsvoering.&#13;
Grief II&#13;
Ten onrechte heeft de pachtkamer van het&#13;
kantongerecht te Assen naar billijkheid beslist&#13;
dat Hendrik Jan Willems wordt aangemerkt&#13;
als medepachter in de onderhavige pachtovereenkomsten.&#13;
De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend, dan wel&#13;
niet of niet voldoende betwist, staat ten processe&#13;
het navolgende vast:&#13;
- appellant als verpachter en geïntimeerde als&#13;
pachter hebben vanaf 1 november 1966 een&#13;
pachtovereenkomst met betrekking tot groen&#13;
en bouwland, gelegen te Steenbergen, kadastraal&#13;
bekend gemeente Roden, sectie G, nrs.-&#13;
592, 593 en 2017, totaal groot 8.12.00 ha en&#13;
bovendien vanaf 1 november 1984 een pacht&#13;
overeenkomst met betrekking tot een perceel&#13;
groenland, gelegen te Steenbergen, kadastraal&#13;
bekend gemeente Roden, sectie G, nr. 2438,&#13;
ter grootte van 1.23.80 ha.&#13;
- Evenvermelde pachtovereenkomsten zijn bij&#13;
beschikking d.d. 19 december 1989 van de&#13;
pachtkamer van het kantongerecht te Assen&#13;
verlengd tot 1 november 1996.&#13;
- Geïntimeerde vorderde in eerste aanleg dat&#13;
zijn zoon Hendrik Jan Willems, oud 35 jaar,&#13;
als mede-pachter werd aangemerkt. Deze vordering&#13;
is door de pachtkamer van het kanton&#13;
gerecht Assen bij het vonnis, waarvan beroep,&#13;
toegewezen.&#13;
Behandeling van het geschil in hoger beroep&#13;
Alvorens op de grieven in te gaan, zal het hof,&#13;
teneinde meer inzicht te verkrijgen in te dezen&#13;
relevante feiten en omstandigheden, een comparitie&#13;
van partijen en van de voorgestelde&#13;
medepachter, tot het verstrekken van inlichtingen,&#13;
bepalen.&#13;
Rechtdoende in hoger beroep&#13;
Bepaalt dat partijen, wat geïntimeerde betreft&#13;
vergezeld van de voorgestelde medepachter,&#13;
desgewenst vergezeld van hun raadslieden, op&#13;
een nader door de griffier na overleg met partijen&#13;
te bepalen tijdstip in één der zalen van&#13;
het Paleis van Justitie, Walburgstraat 2 te&#13;
Arnhem, voor de pachtkamer van het gerechtshof&#13;
zullen verschijnen tot het geven van&#13;
inlichtingen als vorenbedoeld.&#13;
Houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>1992-07-01 00:00:00</published><modified>1991-07-22 00:00:00</modified><editiondate>1992-07-01</editiondate><htmlpath>https://denhollander.info/artikel/5378</htmlpath></article>
</articles></edition>
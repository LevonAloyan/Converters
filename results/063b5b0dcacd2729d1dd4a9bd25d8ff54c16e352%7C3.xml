<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2008</searchword><id>6760</id><udhid>UDH:TvAR/6760</udhid><titel>Commentaar op het preadvies voor de Vereniging van Agrarisch Recht d.d. 25 april 2008 ‘Pacht: stand van zaken en toekomst’ van Louis Slangen</titel><searchwords><searchword>TvAR 5/2008</searchword><searchword>UDH:TvAR/6760</searchword></searchwords><attachments><attachment><name>TAR 2008_5 Art3.pdf</name><extention>pdf</extention><url>https://denhollander.info/download/6486/ci</url></attachment></attachments><inleiding>In zijn preadvies voor de Vereniging van Agrarisch Recht&#13;
(gepubliceerd in Agr.r.2008, p. 118 e.v.) levert&#13;
dr. Slangen kritiek op het advies van de Commissie Pachtnormen&#13;
van 2006. Dit advies heeft, zoals bekend, ten&#13;
grondslag gelegen aan het nieuwe pachtprijzenstelsel. De&#13;
kritiek van Slangen is vermeld in de hoofdstukken 6 en 7&#13;
van het preadvies ‘Pacht: stand van zaken en toekomst’ en&#13;
houdt ogenschijnlijk geen verband met de inhoud van de&#13;
overige hoofdstukken. In deze bijdrage willen wij ingaan op&#13;
deze kritiek.</inleiding><content>Hoofdstuk 6 De pacht in het Pachtprijzenbesluit&#13;
• De commissie hanteert volgens Slangen een verkeerde&#13;
reden waarom grondeigenaren hun grond verpachten&#13;
en daarmee een verkeerd uitgangspunt. ‘De Commissie&#13;
gaat er vanuit dat grondeigenaren hun grond verpachten&#13;
voor het verkrijgen van een direct rendement’. Voor&#13;
ons is het onduidelijk waar deze veronderstelling op is&#13;
gebaseerd, temeer daar uit eigen onderzoek van Slangen&#13;
het volgende blijkt: ‘Het grootste deel van de verpachters&#13;
ziet het in stand houden van het familiebezit als het&#13;
belangrijkste doel (Slangen et al, 2003: 38)’. De vertegenwoordigers&#13;
van de verpachters in de Commissie&#13;
Pachtnormen hebben aangegeven dat de hoogte van de&#13;
jaarlijkse pachtinkomsten (die het directe rendement&#13;
bepalen) van groot belang is voor de mogelijkheden&#13;
van particuliere verpachters om het grondbezit in stand&#13;
te houden en door te geven aan de volgende generatie.&#13;
Als men jaarlijks geld op het familiebezit moet toeleggen,&#13;
komt er immers een keer een einde aan, net zoals&#13;
elk willekeurig bedrijf winst moet maken om de continuïteit&#13;
van het bedrijf te waarborgen. Wat de door&#13;
Slangen onderzochte verpachters met de doelstelling&#13;
‘instandhouding’ vrijwel zeker bedoeld hebben is dat de&#13;
gemiddelde waardestijging (het indirecte rendement) er&#13;
voor hen minder toe doet omdat men het bezit,’ veelal&#13;
een landgoed’, niet wil verkopen, maar doorgeven aan&#13;
de volgende generatie. Die waardestijging zou zelfs voor&#13;
problemen (successiebelasting) kunnen zorgen bij generatiewisseling.&#13;
We menen dan ook dat de auteurs hun&#13;
onderzoeksresultaten1 niet goed hebben weten te interpreteren.&#13;
• Over het vereiste rendement voor verpachters, beleggen&#13;
en risico meldt Slangen: ‘Er wordt geen enkele wetenschappelijke&#13;
onderbouwing gegeven voor de &#13;
rendementseis’&#13;
en ‘De Commissie beschouwt verpachters als&#13;
beleggers. Inherent aan beleggen is het nemen van risico.&#13;
Het is dan ook paradoxaal om een direct rendement&#13;
van 3,2% zonder risico te eisen. Hier is sprake&#13;
van een inconsistentie in het rapport.’ De Commissie&#13;
heeft echter op eigen wijze invulling gegeven aan de&#13;
tweede zinsnede van art. 3 lid 2 van de voormalige&#13;
Pachtwet ‘dat de redelijke belangen van de pachter&#13;
mede in acht worden genomen’. De Commissie Pachtnormen&#13;
heeft daartoe als tweede pijler (de berekening&#13;
van de grondbeloning als indicator van de bedrijfsuitkomsten&#13;
is de eerste en veruit de belangrijkste pijler) de&#13;
eis van verpachters ten aanzien van de hoogte van het&#13;
directe rendement (netto pachtinkomsten) vorm gegeven.&#13;
Het resultaat daarvan is overigens niet dat verpachters&#13;
te allen tijde kunnen rekenen op een zeker minimaal&#13;
direct rendement. De eis ten aanzien van de&#13;
hoogte van het directe rendement is immers vormgegeven&#13;
als correctie op de grondbeloning, de indicator van&#13;
de bedrijfsuitkomsten. Dat heeft twee belangrijke gevolgen.&#13;
In de eerste plaats is het gewicht van de rendementseis&#13;
ten opzichte van het gewicht van de bedrijfsuitkomsten&#13;
vrij beperkt gebleven: maximaal 10% verhoging&#13;
van de grondbeloning, wat gemiddeld overeen&#13;
komt met 45 euro per hectare. In de tweede plaats kan&#13;
diezelfde rendementeis evenzeer in het nadeel van de&#13;
verpachters werken: maximaal 10% verlaging van de&#13;
grondbeloning. Bij de vaststelling van de pachtnormen&#13;
voor 2007 heeft dat laatste reeds plaatsgevonden. De&#13;
grondbeloning van de Bouwhoek en het Hogeland is&#13;
vanwege de rendementseis met 5% verlaagd en die van&#13;
het Noordelijk Weidegebied met 10%. Het is dus niet&#13;
zo dat, zoals Slangen beweert, beleggers zonder meer&#13;
een direct rendement van 3,2% zonder risico eisen. Verpachters&#13;
nemen genoegen met een beperkt direct rendement&#13;
omdat een belegging) in landbouwgronden door&#13;
hen als een veilige belegging wordt beschouwd. Indien&#13;
evenwel het directe rendement in de grondgebonden&#13;
landbouw substantieel achterblijft bij de lange termijn&#13;
renteontwikkelingen, dan wordt de grondbeloning met&#13;
maximaal 10% verhoogd. Indien er daarentegen door&#13;
bijvoorbeeld gunstige ontwikkelingen op de afzetmarkten&#13;
van landbouwproducten een hoger direct rendement&#13;
wordt gerealiseerd dan de rendementseis aangeeft,&#13;
zijn verpachters bereid om een korting te accepteren.&#13;
De vermeende inconsistentie van deze aanpak kunnen&#13;
wij niet ontdekken.&#13;
Slangen stelt dat ook de waardestijging van verpachte&#13;
landbouwgrond onderdeel is van het rendement van&#13;
een belegging in landbouwgrond. En dat met name&#13;
grote institutionele beleggers in staat zijn om de ‘rent’&#13;
die voortvloeit uit het grote prijsverschil tussen onverpachte&#13;
en verpachte gronden als een structurele inkomensbron&#13;
te benutten. De Commissie was zich daarvan&#13;
terdege bewust2 en heeft de in het verleden opgetreden&#13;
waardestijging gebruikt om de wensen van de verpachters&#13;
ten aanzien van de hoogte van het directe rendement&#13;
bij de berekening van de pachtnorm een bescheiden&#13;
rol te geven. In hoofdstuk 4 van haar advies heeft&#13;
de Commissie alle rendementsonderdelen in kaart gebracht&#13;
en laten zien dat het jaarlijkse rendement (directe&#13;
rendement + gerealiseerde waardestijging + niet&#13;
gerealiseerde waardestijging) van grote institutionele beleggers&#13;
aanzienlijk kan zijn, terwijl het directe rendement&#13;
van kleine particuliere beleggers ook na de aanpassing&#13;
van het Pachtnormenbesluit in 2007 nog beperkt&#13;
blijft. Bovendien dient deze groep verpachters de&#13;
forfaitaire vermogensrendementsheffing in box 3 van de&#13;
inkomstenbelasting af te dragen. Dit geheel was voor de&#13;
Commissie dan ook aanleiding om in de samenvatting&#13;
van haar advies voor een fiscale vrijstelling van regulier&#13;
verpachte gronden en gebouwen te pleiten. We begrijpen&#13;
werkelijk niet waarom Slangen het punt van de&#13;
waardestijging, waar de commissie een van haar drie&#13;
fundamentele hoofdstukken aan heeft gewijd, heeft&#13;
aangeroerd.&#13;
Slangen vindt het uiterst merkwaardig dat de Euro Interest&#13;
Rate Swap (IRS) door de Commissie is gebruikt&#13;
als basis voor de berekening van het vereiste rendement&#13;
van verpachters. De IRS is volgens hem de rente die&#13;
banken elkaar in rekening brengen wanneer zij van elkaar&#13;
geld lenen. Daarnaast zou de Commissie doen&#13;
voorkomen alsof de IRS de reële lange termijn kapitaalrente&#13;
is. De commissie heeft gekozen voor de IRS&#13;
omdat de IRS de meest gebruikte basisrente in de Eurozone&#13;
is. De Euro Interest Rate Swap Market is de grootste&#13;
financiële markt (in 2002 een omzet van 26,2 triljoen&#13;
euro) in de eurozone. Het is niet de rente die banken&#13;
elkaar in rekening brengen, zoals Slangen schrijft.&#13;
Dat is de Euribor. De IRS is de Europese uitruil3 rente.&#13;
In de IRS, het lange termijn vaste rentepercentage, is de&#13;
verwachting van de toekomstige lange termijn &#13;
renteontwikkeling&#13;
opgenomen. Die lange termijn rente&#13;
wordt door beleggers gezien als de basisrente, de risico&#13;
loze rente. Van die rente heeft de commissie de inflatie&#13;
afgetrokken en er een bescheiden percentage voor eigenaarlasten&#13;
en risico4 bij opgeteld. Zowel de vertegenwoordigers&#13;
van de verpachters als die van de pachters&#13;
konden zich in deze aanpak goed vinden. Wij zien niet&#13;
wat hier zo merkwaardig aan is.&#13;
Hoofdstuk 7 Ontwikkelde methodiek voor het&#13;
berekenen van de pachtprijzen&#13;
Hoofdstuk 7 gaat evenals hoofdstuk 6 over de methodiek&#13;
het berekenen van pachtnormen door de Commissie&#13;
Pachtnormen. Dit tweede hoofdstuk gaat over de methodiek&#13;
die de Commissie heeft geadviseerd.&#13;
Slangen kenschetst de door de commissie vorm gegeven&#13;
grondbeloning als een soort ‘grondrente plus’. De&#13;
‘rents’ die verdiend worden met andere productiemiddelen&#13;
(arbeid, ondernemerschap en niet in grond belegd&#13;
kapitaal) zouden daardoor aan de grond toevloeien.&#13;
Slangen signaleert in dit verband dat het extra&#13;
inkomen vanwege bijvoorbeeld een opleving van de&#13;
prijzen van landbouwproducten de op de residumethode&#13;
geschoeide grondbeloning doet toenemen en aan&#13;
de verpachter zou toevallen. Dat zou dan volgens Slangen&#13;
op ‘deelpacht’ gaan lijken. De Commissie heeft inderdaad&#13;
de residumethode toegepast. De residumethode&#13;
wordt in het geval van landbouwgrond veelvuldig&#13;
toegepast, bijvoorbeeld om er de prijs van agrarische&#13;
grond uit af te leiden. Binnen het agrarisch segment&#13;
van de grondmarkt concurreren agrarische ondernemingen&#13;
immers om het meest schaarse productiemiddel,&#13;
landbouwgrond. Dat zorgt ervoor dat landbouwgrond&#13;
alle in de toekomst verwachte overwinsten&#13;
(rents) naar zich toe trekt. Die komen in de grondprijs&#13;
tot uiting. Door de keuze van de residumethode wordt&#13;
de relatie tussen de grondbeloning en de agrarische&#13;
grondprijs nog enigszins5 in stand gehouden (zie figuur&#13;
4.4 op pagina 41 van het advies van de commissie). Tevens&#13;
wordt daardoor een relatie tussen de grondbeloning&#13;
en de vrije pachtprijs (eenmalige pacht en na september&#13;
2007 geliberaliseerde pacht met een duur van 6&#13;
jaar of korter) tot stand gebracht. De commissie heeft&#13;
er daarbij voor zorg gedragen dat de andere productiemiddelen&#13;
beloond worden conform hun marktprijs.&#13;
Voor zover een dergelijke beloning niet tot een uitgave&#13;
leidt, zoals in geval van het eigen vermogen of de eigen&#13;
arbeid van de ondernemer, diende de commissie evenwel&#13;
een schatting te maken van de marktprijs. Voor de&#13;
kosten van het eigen vermogen is gebruik gemaakt van&#13;
de bij het LEI boekhoudnet gangbare berekeningswijze.&#13;
De arbeid van de ondernemer heeft de commissie gewaardeerd&#13;
tegen het modale inkomen. Zowel de vertegenwoordigers&#13;
van de pachters als die van de verpachters&#13;
in de commissie zijn het er over eens geworden dat&#13;
in het kader van de vaststelling van de pachtnormen het&#13;
modale inkomen per ondernemer een redelijke beloning&#13;
is voor de arbeid van de ondernemer.6 De keuze&#13;
voor de residumethode is mede ingegeven door een preadvies&#13;
voor de jaarvergadering van de Vereniging voor&#13;
Agrarisch Recht, gehouden op 19 april 2002.7 Daarmee&#13;
heeft de commissie impliciet een aantal alternatieve berekeningswijzen,&#13;
zoals onder meer vermeld in hoofdstuk&#13;
7 van een studie van Slangen e.a. uit 2003 (zie&#13;
voetnoot 1) afgewezen. Naast de eerder genoemde redenen&#13;
diende de commissie een methode te vinden waarmee&#13;
periodiek de pachtnormen kunnen worden aangepast.&#13;
Tevens diende er een nieuw ijkpunt te worden gekozen.&#13;
De pachtnormen werden tot 1995 ook vastgesteld&#13;
uitgaande van de gedachte ‘wat kan een redelijk&#13;
efficiënte boer ermee verdienen’. Daarbij werd tevens de&#13;
kwaliteit van de grond(soort) in de beschouwing betrokken.&#13;
De verdiencapaciteit per kwaliteitsniveau bepaalde&#13;
de hoogte van de pachtnorm. Ook bij die toenmalige&#13;
methode moest er een relatie worden gelegd tussen&#13;
de verdiencapaciteit en de pachtnorm. Omdat er in&#13;
de tijd, regionaal gezien, een scheefgroei was opgetreden&#13;
tussen enerzijds de verdiencapaciteit (en de grondprijs)&#13;
en anderzijds de pachtnorm (relatief laag in zandgebieden&#13;
als Noord-Brabant en relatief hoog in zeekleigebieden)&#13;
werd de vrije grondprijs vanaf 1995 leidend&#13;
bij de aanpassingen van het Pachtnormenbesluit. Later,&#13;
rond de eeuwwisseling, representeerde de grondprijs&#13;
evenwel, vanwege de met de hoogconjunctuur in verband&#13;
staande verstedelijkingsdruk, in steeds mindere&#13;
mate de agrarische verdiencapaciteit. Als gevolg hiervan&#13;
werd de 2% norm onhaalbaar. Vandaar dat de toenmalige&#13;
Minister van LNV eind 2005 de Commissie Pachtnormen&#13;
in het leven riep. Die moest er voor zorgen dat&#13;
de relatie tussen de agrarische verdiencapaciteit en de&#13;
pachtnormen in ere werd hersteld. Dat laatste betekent&#13;
dat wanneer pachters meer gaan verdienen ook de verpachters&#13;
meer pacht ontvangen. Het kan niet anders.&#13;
De pachtnorm kan bezwaarlijk aan bijvoorbeeld de inflatie&#13;
worden gekoppeld omdat de prijzen van landbouwproducten&#13;
alsmede de voor landbouwbedrijven relevante&#13;
kosten die inflatie niet behoeven te volgen.&#13;
Evenmin was een pachtnorm gebaseerd op de bruto opbrengsten&#13;
(opbrengsten minus variabele kosten) acceptabel&#13;
omdat daarmee het ijkpunt niet gevonden wordt.&#13;
Belangrijk is in dit verband of het resultaat van een verbetering&#13;
van de prijzen van landbouwproducten volgens&#13;
de berekeningswijze van de commissie redelijk&#13;
over pachter en verpachter wordt verdeeld. We menen,&#13;
in tegenstelling tot wat Slangen beweert, van wel. In de&#13;
eerste plaats omdat door de almaar stijgende inkomens&#13;
buiten de landbouw het modale inkomen toeneemt en&#13;
die toename komt de pachter toe, ook als het slechter&#13;
gaat in de landbouw. Het modale inkomen per ondernemer&#13;
wordt volgens de methode van de commissie als&#13;
beloning voor de inzet van de ondernemer(s) op de&#13;
grondbeloning in mindering gebracht. In de tweede&#13;
plaats omdat door de almaar stijgende gemiddelde bedrijfsgrootte&#13;
ook het pachtervermogen groeit. Daarvan&#13;
wordt 1% in verband met noodzakelijke bedrijfsreserveringen&#13;
van pachtbedrijven op de grondbeloning in&#13;
mindering gebracht. Dat komt dus ook de pachter toe.&#13;
In de derde plaats omdat er met een vijfjaarlijks gemiddelde&#13;
grondbeloning wordt gewerkt. De resultaten van&#13;
een bijzonder goed jaar worden daardoor voor een belangrijk&#13;
deel weggemiddeld, evenals de resultaten van&#13;
een bijzonder slecht jaar. Tenslotte zal bij een verbetering&#13;
van de prijzen van landbouwproducten (en een gelijkblijvend&#13;
rentepercentage8) de grondbeloning boven&#13;
de rendementseis van de verpachters uitstijgen, waardoor&#13;
de grondbeloning met maximaal 10% in benedenwaartse&#13;
richting wordt bijgesteld. Kortom, de commissie&#13;
heeft in haar berekeningswijze meerdere correcties&#13;
ingebouwd die ervoor zorg dragen dat de bedrijfsresultaten&#13;
van een goed landbouwjaar niet linea recta de verpachter&#13;
ten goede komen.&#13;
• Het is Slangen tenslotte niet duidelijk op welk type bedrijven&#13;
de berekening van de grondbeloning is gebaseerd.&#13;
Vervolgens geeft hij aan dat die berekening gebaseerd&#13;
zou moeten zijn op pachtbedrijven of bijna volledige&#13;
pachtbedrijven, omdat bedrijven met eigen grond&#13;
makkelijker krediet kunnen krijgen en daardoor hogere&#13;
rents zouden kunnen realiseren. Vanwege het beperkte&#13;
aantal ‘bijna volledige reguliere pachtbedrijven’ in het&#13;
LEI boekhoudnet9 diende de Commissie bij de berekening&#13;
van de grondbeloning de volgende keuze te&#13;
maken: de berekening baseren op nagenoeg volledige&#13;
pachtbedrijven, waardoor er nauwelijks een regionale&#13;
differentiatie mogelijk is of de berekening baseren op&#13;
alle akkerbouw- en melkveehouderijbedrijven waardoor&#13;
er regionaal gedifferentieerd kon worden. De Commissie&#13;
heeft voor het laatste gekozen. De regionale differentiatie&#13;
in de bedrijfsuitkomsten van landbouwbedrijven&#13;
is immers aanzienlijk. Vergelijk bijvoorbeeld de resultaten&#13;
van landbouwbedrijven in de Veenkoloniën met die&#13;
van de IJsselmeerpolders. De keuze was overigens niet&#13;
moeilijk omdat de berekende grondbeloning per hectare&#13;
van nagenoeg volledige pachtbedrijven niet tot&#13;
nauwelijks verschilt van die van alle bedrijven (bron:&#13;
Bedrijven Informatienet van het LEI). Het is dus geenszins&#13;
zo, zoals Slangen beweert, dat de gehanteerde berekeningswijze&#13;
‘tot een forse overschatting van de grondbeloning&#13;
voor de pachtbedrijven heeft geleid’.&#13;
Slot&#13;
In het voorgaande hebben we de kritiek van Slangen op het&#13;
rapport van de Commissie pachtnormen weerlegd. Hij&#13;
heeft zich niet ingeleefd in de situatie waarvoor de Commissie&#13;
Pachtnormen zich gesteld zag. De Commissie stond&#13;
voor de taak een evenwicht te vinden tussen partijen die in&#13;
het verleden altijd lijnrecht tegenover elkaar hebben gestaan.&#13;
Ik ben er trots op aan het unaniem gedragen resultaat&#13;
te hebben bijgedragen. Dat daar compromissen aan ten&#13;
grondslag moesten liggen, is evident.</content><legacyfootnotes>Drs. J. Luijt is secretaris van de Commissie Pachtnormen. Mijn commentaar&#13;
op het preadvies is in overleg met de voorzitter van de Commissie&#13;
Pachtnormen, Alfred van Hall, tot stand gekomen.&#13;
Slangen, L.H.G., Polman, N.B.P. en A.J. Oskam (2003): ‘Grondgebruik,&#13;
pachtcontracten en pachtprijszettingsmechanismen’. Leerstoelgroep&#13;
agrarische economie en plattelandsbeleid, Wageningen Universiteit&#13;
(tabel 5.1 op pagina 38).&#13;
2. ‘Het rendement van verpachte grond wordt berekend door de jaarlijkse&#13;
geldelijke opbrengsten (gerealiseerd en ongerealiseerd) uit verpachte&#13;
grond te delen door het in verpachte grond vastgelegde vermogen&#13;
en het resultaat in procenten uit te drukken (zie p. 30 van het&#13;
Advies van de Commissie Pachtnormen)’.&#13;
3. Indien bijvoorbeeld een bedrijf een bedrag heeft geleend tegen een&#13;
fluctuerend variabel rentepercentage maar op zeker moment de zekerheid&#13;
wenst van een vast rentepercentage, dan kan dat bedrijf een bank&#13;
om een vast rentepercentage vragen. De bank betaalt het oorspronkelijke&#13;
variabele rentepercentage en het bedrijf de vaste. Het is bij deze&#13;
uitwisseling (swap) niet nodig dat het bedrijf eerst de lening aflost&#13;
(incl. een mogelijke boete) om vervolgens een nieuwe lening met een&#13;
vast rentepercentage aan te gaan.&#13;
4. Het risicoprofiel van landbouwgronden lijkt volgens beleggers nog&#13;
het meest op het dat van stedelijk onroerend goed.&#13;
5. Vanzelfsprekend wordt de agrarische grondprijs in dichterbevolkte gebieden&#13;
mede beïnvloed door stedelijke ontwikkelingen.&#13;
6. Aangezien er gemiddeld 1,2 tot 1,3 ondernemers op een landbouwbedrijf&#13;
werkzaam zijn, werd het modale inkomen met 1,2 tot 1,3 vermenigvuldigd.&#13;
7. Luijt, J. ‘Bedrijfspacht en pachtnormen’, Agr.r. 2002, nr. 7/8, juli/augustus.&#13;
8. Gaat de rente evenwel stijgen en wordt de grondbeloning vanwege de&#13;
rendementseis in bovenwaartse richting bijgesteld, dan zijn ook de&#13;
betaalde en berekende rentekosten hoger en die worden op de grondbeloning&#13;
in mindering gebracht, waardoor die daalt.&#13;
9. Het regulier gepachte areaal was in 2005 nog maar 20,9% van het totale&#13;
areaal landbouwgrond.</legacyfootnotes><footnotes><footnote/></footnotes><auteurs>drs. J. Luijt</auteurs><published>2008-05-01 00:00:00</published><modified>2017-06-16 16:17:51</modified><editiondate>2008-05-01</editiondate><htmlpath>https://denhollander.info/artikel/6760</htmlpath></article>
</articles></edition>
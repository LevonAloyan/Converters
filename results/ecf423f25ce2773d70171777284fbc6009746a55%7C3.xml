<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2006</searchword><id>3818</id><udhid>UDH:TvAR/3818</udhid><titel>Garming / Garming c.s. (TvAR 2006/5321)</titel><searchwords><searchword>TvAR 2/2006</searchword><searchword>TvAR 2006/5321</searchword><searchword>UDH:TvAR/3818</searchword></searchwords><attachments><attachment><name>2006_nr 2_Rechtspraak_5321.pdf</name><extention>pdf</extention><url>https://denhollander.info/download/3807/ci</url></attachment></attachments><inleiding>[Pachtwet art. 55]&#13;
&#13;
Pachter en verpachters zijn op 6 maart 1996&#13;
overeengekomen dat pachter tegen&#13;
ontvangst van een schadevergoeding&#13;
afstand zal doen van zijn recht van eerste&#13;
koop en zijn pachtrechten, op het moment&#13;
dat verpachter de grond wil overdragen aan&#13;
een derde. Op 12 maart 1996 verkopen verpachters&#13;
de grond vrij van pacht aan een&#13;
derde partij, Mega. Levering heeft nog niet&#13;
plaatsgevonden. De pachtovereenkomst is&#13;
door opzegging per 1 november 2001&#13;
geëindigd. Door de inperking van zijn&#13;
rechtspositie te aanvaarden heeft pachter&#13;
eraan meegewerkt dat verpachters de overeenkomst&#13;
van 12 maart 1996 konden sluiten&#13;
onder het beding van oplevering vrij van&#13;
pacht. De schadevergoeding is daarvoor de&#13;
tegenprestatie. Dat het tijdstip van levering&#13;
door verpachters aan Mega niet is gelegen&#13;
in de looptijd van de pachtovereenkomst en&#13;
de grond niet is overgedragen dient in de&#13;
verhouding tussen partijen voor rekening&#13;
van verpachters te blijven. Aangenomen&#13;
mag worden dat de toegezegde levering vrij&#13;
van pacht van invloed is geweest op de&#13;
voorwaarden waaronder de overeenkomst&#13;
van 12 maart 1996 is gesloten.&#13;
De vordering van de pachter wordt echter&#13;
afgewezen. De overeenkomst van 6 maart&#13;
1996 bevat geen tijdstip van betaling van de&#13;
schadevergoeding. Het ligt voor de hand&#13;
verpachters gehouden te achten tot betaling&#13;
op het moment dat ze zelf de koopsom&#13;
hebben ontvangen.</inleiding><content>ARREST IN DE ZAAK VAN:&#13;
Hendrik Garming, wonende te Emmen,&#13;
appellant in het principaal appèl,&#13;
geïntimeerde in het incidenteel appèl,&#13;
procureur: mr. P.C. Plochg,&#13;
tegen&#13;
1. Lammy Greta Garming, wonende te&#13;
Amsterdam,&#13;
2. Berend Garming, wonende te Muiderberg,&#13;
3. Petronella Garming-van der Togt, wonende&#13;
te Apeldoorn,&#13;
geïntimeerden in het principaal appèl,&#13;
appellanten in het incidenteel appèl,&#13;
procureur: mr. J.M. Bosnak.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van het vonnis van&#13;
4 april 2003, dat de pachtkamer van de rechtbank&#13;
te Assen, sector kanton, locatie Emmen&#13;
tussen appellant in het principaal appèl (hierna&#13;
te noemen: pachter) als eiser in conventie&#13;
en verweerder in voorwaardelijke reconventie&#13;
en geïntimeerden in het principaal appèl (hierna&#13;
te noemen: verpachters) als gedaagden in&#13;
conventie en eisers in voorwaardelijke reconventie&#13;
heeft gewezen. Van dat vonnis is een&#13;
fotokopie aan dit arrest gehecht.&#13;
2 Het geding in hoger beroep&#13;
2.1 Pachter heeft bij exploot van 29 april 2003&#13;
aangezegd van voormeld vonnis in hoger&#13;
beroep te komen, met dagvaarding van verpachters&#13;
voor dit hof.&#13;
2.2 Bij memorie van grieven heeft pachter drie&#13;
grieven tegen het bestreden vonnis aangevoerd&#13;
en toegelicht, heeft hij bewijs aangeboden en&#13;
heeft hij geconcludeerd dat het hof het bestreden&#13;
vonnis zal vernietigen en opnieuw rechtdoende&#13;
bij arrest verpachters zal veroordelen&#13;
tot betaling van een schadevergoeding van&#13;
€ 153.627,29 plus de opeisbare boete van&#13;
€ 133.445,05, te betalen aan pachter, vermeerderd&#13;
met de wettelijke rente vanaf de dag der&#13;
dagvaarding, alsmede verpachters zal veroordelen&#13;
in de kosten van beide instanties.&#13;
2.3 Bij memorie van antwoord hebben verpachters&#13;
de grieven bestreden, hebben zij&#13;
twee nieuwe producties in het geding gebracht&#13;
en hebben zij geconcludeerd dat het hof het&#13;
bestreden vonnis, voor zover in conventie&#13;
gewezen, zal bevestigen.&#13;
2.4 Bij diezelfde memorie hebben verpachters&#13;
incidenteel appèl ingesteld tegen het voormelde&#13;
vonnis, daartegen twee grieven aangevoerd&#13;
en toegelicht en hebben zij geconcludeerd dat&#13;
het hof het vonnis voor zover in reconventie&#13;
gewezen, zal vernietigen en opnieuw rechtdoende&#13;
voor recht zal verklaren dat zich, nu&#13;
de pachtovereenkomst tussen partijen met&#13;
ingang van 1 november 2001 ingevolge het&#13;
bepaalde in artikel 38a Pachtwet ten einde is&#13;
gekomen, nimmer meer een situatie zal kunnen&#13;
voordoen waarin verpachters de in artikel&#13;
3 van de overeenkomst van 6 maart 1996&#13;
bedoelde vergoeding, en/of de in artikel 4 van&#13;
de overeenkomst bedoelde contractuele boete&#13;
aan pachter verschuldigd zullen worden.&#13;
2.5 In de memorie hebben verpachters voorts&#13;
geconcludeerd tot veroordeling van pachter in&#13;
de kosten van de procedure, zowel in eerste&#13;
aanleg als in hoger beroep.&#13;
2.6 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De grieven&#13;
3.1 De eerste grief in het principaal appèl richt&#13;
zich tegen de volledige rechtsoverweging 4.2&#13;
van het bestreden vonnis, waarin door de&#13;
pachtkamer is overwogen, dat de vordering&#13;
van de pachter dient te worden afgewezen.&#13;
Immers, de pachter heeft niet daadwerkelijk&#13;
afstand gedaan van de pacht teneinde verpachters&#13;
in staat te stellen het gepachte aan Mega&#13;
Vastgoed te kunnen leveren. De pachter heeft&#13;
juist tot het einde van de pachttermijn de&#13;
grond gebruikt en niet is gebleken dat de verpachters&#13;
voor het einde van de pacht de grond&#13;
wensten over te dragen aan een derde. Derhalve&#13;
heeft zich gedurende de looptijd van de&#13;
pachtovereenkomst niet een situatie voorgedaan&#13;
waarbij de pachter zich op zijn voorkeursrecht&#13;
had kunnen beroepen: het is ook&#13;
nu nog onzeker of en wanneer er sprake zal&#13;
zijn van vervreemding aan Mega Vastgoed. De&#13;
tweede grief richt zich tegen rechtsoverweging&#13;
4.3 van het bestreden vonnis voor zover&#13;
de pachtkamer daarin heeft geoordeeld, dat&#13;
pachter naar het oordeel van de Pachtkamer&#13;
op basis van zijn huidige stellingen geen rechten&#13;
kan ontlenen jegens de verpachters aan de&#13;
overeenkomst van 6 maart 1996: de situatie als&#13;
omschreven in de overeenkomst heeft zich tijdens&#13;
de looptijd van de pachtovereenkomst&#13;
niet voorgedaan, en de derde grief tegen&#13;
rechtsoverweging 4.4 van het bestreden vonnis,&#13;
waarin wordt geoordeeld dat de vorderingen&#13;
in conventie zullen worden afgewezen&#13;
met veroordeling van de in het ongelijk&#13;
gestelde partij in de proceskosten.&#13;
3.2 Grief 1 in het incidenteel appèl richt zich&#13;
ertegen dat de pachtkamer in rechtsoverweging&#13;
4.3 van het bestreden vonnis heeft&#13;
overwogen dat zij niet voor recht kon verklaren,&#13;
dat verpachters in de toekomst nooit in&#13;
een situatie kunnen komen dat zij de in de&#13;
overeenkomst van 6 maart 1996 genoemde&#13;
schadevergoeding en/of boete verschuldigd zullen&#13;
worden, en vervolgens dat de pachtkamer&#13;
in rechtsoverweging 4.4 heeft overwogen dat&#13;
de vordering in reconventie diende te worden&#13;
afgewezen, met veroordeling van de verpachters&#13;
in de kosten van de reconventie.&#13;
Grief 2 in het incidenteel appèl luidt dat de&#13;
pachtkamer de vordering in reconventie ten&#13;
onrechte heeft afgewezen en de verpachters in&#13;
de kosten van de reconventionele procedure&#13;
heeft verwezen.&#13;
4 De vaststaande feiten&#13;
4.1 Tussen partijen staan in hoger beroep als&#13;
enerzijds gesteld en anderzijds erkend dan wel&#13;
niet of onvoldoende weersproken en op grond&#13;
van de in zoverre niet bestreden inhoud van&#13;
overgelegde producties dan wel als door de&#13;
pachtkamer vastgesteld en in hoger beroep&#13;
niet bestreden, de navolgende feiten vast.&#13;
4.2 Verpachters verpachtten als bloot eigenaren,&#13;
respectievelijk vruchtgebruikster, krachtens&#13;
een door de grondkamer goedgekeurde&#13;
pachtovereenkomst aan pachter een perceel&#13;
bouwland ter grootte van 10.57.93 hectare,&#13;
kadastraal bekend gemeente Emmen, sectie V,&#13;
nummer 483 (verder ook: de grond). De pacht&#13;
is door opzegging door verpachters per&#13;
1 november 2001 geëindigd.&#13;
4.3 Op 6 maart 1996 zijn partijen overeengekomen:&#13;
“1. Dat pachter geen gebruik maakt of zal&#13;
maken van zijn recht van eerste koop op het&#13;
registergoed op het moment dat verpachter&#13;
het registergoed in eigendom wil overdragen&#13;
aan (een) derde(n);&#13;
2. dat pachter afstand van zijn pachtrechten&#13;
zal doen, op het moment dat verpachter het&#13;
registergoed in eigendom wil overdragen aan&#13;
(een) derde(n);&#13;
3. dat pachter van de verpachter een schadevergoeding&#13;
ontvangt groot driehonderd achtendertig&#13;
duizend vijfhonderdvijftig gulden&#13;
(ƒ 338.550,–);&#13;
4. dat bij niet of niet-volledige nakoming van&#13;
het vorenstaande de nalatige partij aan de&#13;
wederpartij een dadelijk opeisbare boete verschuldigd&#13;
is van tweehonderd vijftigduizend&#13;
gulden (ƒ 250.000,–). De wederpartij behoudt&#13;
het recht op volledige schadevergoeding, met&#13;
rente en kosten.”&#13;
4.4 Op 12 maart 1996 hebben verpachters de&#13;
grond verkocht aan Mega Vastgoed B.V. (verder:&#13;
Mega) te Hengelo, onder meer onder de&#13;
bepaling dat de vereiste akte van levering zal&#13;
worden verleden binnen drie maanden nadat&#13;
de bestemming van het verkochte onherroepelijk&#13;
is gewijzigd of zoveel eerder of als verpachters&#13;
en Mega nader zullen overeenkomen&#13;
en dat de feitelijke levering vrij van pacht zal&#13;
geschieden. Levering aan Mega heeft nog niet&#13;
plaatsgevonden.&#13;
5 De motivering van de beslissing in&#13;
hoger beroep&#13;
In het principaal appèl&#13;
5.1 Voordat het hof de grieven bespreekt, zal&#13;
het ingaan op het door verpachters in eerste&#13;
aanleg primair en subsidiair gevoerde verweer,&#13;
namelijk dat de overeenkomst nietig is respectievelijk&#13;
bij gebreke van goedkeuring door de&#13;
grondkamer van die overeenkomst geen nakoming&#13;
kan worden gevorderd. Dit verweer&#13;
faalt. Een overeenkomst als de onderhavige&#13;
kan in geval van een bestaande pachtverhouding&#13;
door partijen rechtsgeldig worden aangegaan,&#13;
zij het dat die overeenkomst in beginsel&#13;
de goedkeuring van de grondkamer behoeft.&#13;
In het onderhavige geval is de pachtverhouding&#13;
inmiddels door opzegging geëindigd, in&#13;
verband waarmee het alsnog inzenden ter&#13;
goedkeuring door de grondkamer geen zin&#13;
meer heeft. Die zin is immers de bescherming&#13;
van de pachter tegen mogelijk overwicht van&#13;
de verpachter. Een en ander geeft naar redelijkheid&#13;
en billijkheid grond om het onderhavige&#13;
geval gelijk te stellen met het in artikel 2&#13;
lid 3 Pachtwet bedoelde geval dat een over-&#13;
eenkomst tot beëindiging reeds feitelijk is uitgevoerd.&#13;
5.2 De grieven 1 en 2, welke zich lenen voor&#13;
een gezamenlijke behandeling, zijn door&#13;
pachter aldus toegelicht, dat hij zich bij de&#13;
overeenkomst van 6 maart 1996 heeft verplicht&#13;
afstand te doen van zijn voorkeursrecht&#13;
en zijn pachtrechten op het moment dat verpachters&#13;
het verpachte in eigendom willen&#13;
overdragen aan een derde. Voor de aanspraak&#13;
van pachter op de vergoeding van ƒ 338.550,–&#13;
is beslissend de wil van verpachters om de&#13;
grond aan een derde over te dragen. Pachter&#13;
stelt zich op het standpunt dat die wil reeds&#13;
gebleken is op 12 maart 1996, toen verpachters&#13;
de grond hebben verkocht aan Mega.&#13;
Pachter acht daarbij het moment van daadwerkelijke&#13;
levering aan die derde en het&#13;
moment van daadwerkelijk afstand doen van&#13;
het voorkeursrecht en de pachtrechten niet ter&#13;
zake doende. Daarom komt aan pachter naar&#13;
zijn mening de vergoeding reeds toe op grond&#13;
van de verkoop aan Mega. Pachter verwijst&#13;
daarbij naar de bedoeling van partijen: verpachters&#13;
wilden de grond pachtvrij aan een&#13;
derde verkopen; hij was bereid daaraan mee te&#13;
werken tegen de overeengekomen vergoeding.&#13;
5.3 Verpachters hebben zich op het standpunt&#13;
gesteld, dat onderscheid dient te worden&#13;
gemaakt tussen de obligatoire overeenkomst&#13;
tussen verpachters en Mega enerzijds en de&#13;
goederenrechtelijke overeenkomst anderzijds.&#13;
Overeenstemming over de wil tot overdracht&#13;
waaraan zij de verplichting tot betaling verbinden&#13;
dient tussen hen en Mega nog te worden&#13;
bereikt, zodra de publiekrechtelijke&#13;
bestemming van de grond is gewijzigd in een&#13;
niet-agrarische. Aan de overeenkomst van&#13;
6 maart 1996 heeft pachter geen uitvoering&#13;
gegeven en ook niet kunnen geven, omdat de&#13;
pacht door opzegging is geëindigd: hij heeft&#13;
noch afstand gedaan van zijn voorkeursrecht,&#13;
noch van zijn pachtrechten. De schade strekt,&#13;
aldus verpachters, ter vergoeding van (bedrijfs-)&#13;
schade van pachter bij het verlaten van&#13;
het gepachte gedurende de looptijd van de&#13;
pachtovereenkomst.&#13;
5.4 Het hof oordeelt als volgt. Het geschil&#13;
betreft de uitleg van de overeenkomst van&#13;
6 maart 1996. Bij deze uitleg komt het aan op&#13;
hetgeen partijen over en weer redelijkerwijs&#13;
van elkaar mochten verwachten, de tekst van&#13;
de overeenkomst – waaronder de artikelen 1&#13;
tot en met 3 daarvan – mede in aanmerking&#13;
genomen.&#13;
5.5 De artikelen 1 en 2 van de overeenkomst&#13;
van 6 maart 1996 stellen het belang van verpachters&#13;
veilig, dat zij wanneer zij tot levering&#13;
van de grond aan Mega (of een andere derde)&#13;
willen overgaan a. zij zich niet geconfronteerd&#13;
zullen zien met eventuele aanspraken van&#13;
pachter op diens voorkeursrecht op grond van&#13;
artikel 56b Pachtwet en b. dat de levering vrij&#13;
van pacht zou kunnen geschieden.&#13;
Pachter heeft er de nadruk op gelegd dat de&#13;
wil tot overdracht van het gepachte blijkt uit&#13;
de overeenkomst van 12 maart 1996 tussen&#13;
verpachters en Mega. Die omstandigheid dient&#13;
er volgens hem toe te leiden dat reeds op dat&#13;
moment verpachters gehouden waren tot&#13;
betaling van het overeengekomen bedrag van&#13;
ƒ 338.550,–.&#13;
5.6 Naar het oordeel van het hof moeten de&#13;
artikelen 1 en 2 voornoemd aldus worden&#13;
gelezen, dat pachter de verplichting op zich&#13;
genomen heeft zich niet te beroepen op zijn&#13;
voorkeursrecht op grond van artikel 56b&#13;
Pachtwet en op zijn pachtrechten, indien verpachters&#13;
aan Mega (of een andere derde) willen&#13;
overdragen. Door deze inperking van zijn&#13;
rechtspositie te aanvaarden heeft pachter&#13;
eraan meegewerkt dat verpachters met Mega&#13;
de overeenkomst van 12 maart 1996 konden&#13;
sluiten onder de toezegging dat verpachters de&#13;
grond vrij van pacht aan Mega zullen opleveren.&#13;
Indien pachter niet akkoord zou zijn&#13;
gegaan met bedoelde inperking van zijn rechtspositie,&#13;
zouden verpachters uitsluitend oplevering&#13;
aan Mega hebben kunnen toezeggen,&#13;
indien op hun verzoek de grondkamer op&#13;
grond van artikel 56e lid 2 Pachtwet had vastgesteld,&#13;
dat verpachters een ernstige reden&#13;
hadden om pachter niet in de gelegenheid te&#13;
stellen eigenaar of beperkt zakelijk gerechtigde&#13;
van het verpachte te worden en zouden&#13;
verpachters niet hebben kunnen toezeggen&#13;
dat die oplevering vrij van pacht zou geschieden.&#13;
De betaling van de ƒ 338.550,– dient in&#13;
dat licht te worden gezien als de tegenprestatie&#13;
van verpachters tegenover de aanvaarding&#13;
door pachter van de inperking van zijn rechtspositie.&#13;
5.7 Dat het tijdstip van levering niet meer is&#13;
gelegen in de looptijd van de pachtovereenkomst&#13;
en zelfs de grond nog steeds niet is&#13;
overgedragen aan Mega is een omstandigheid&#13;
die in de verhouding tussen partijen voor&#13;
rekening van de verpachters dient te blijven.&#13;
Die omstandigheid doet er niet aan af dat zij&#13;
in 1996 een levering vrij van pacht aan Mega&#13;
hebben kunnen toezeggen, een toezegging die,&#13;
naar mag worden aangenomen, van invloed is&#13;
geweest op het kunnen sluiten van de overeenkomst&#13;
van 12 maart 1996 en de voorwaarden&#13;
daarvan.&#13;
5.8 De pachtkamer heeft geoordeeld dat pachter&#13;
niet daadwerkelijk afstand heeft gedaan&#13;
van zijn pachtrecht en dat zich gedurende de&#13;
looptijd van de pachtovereenkomst niet een&#13;
situatie heeft voorgedaan waarbij pachter zich&#13;
op zijn voorkeursrecht had kunnen beroepen.&#13;
Deze omstandigheid kan pachter echter niet&#13;
worden tegengeworpen omdat verpachters&#13;
zelf door de opzegging van de pachtovereenkomst&#13;
hebben bewerkstelligd dat de pacht is&#13;
geëindigd reeds vóór de levering van de grond&#13;
aan Mega. Indien de verpachters hadden willen&#13;
bereiken dat de aanspraken van de pachter&#13;
zouden komen te vervallen indien hij ten tijde&#13;
van de overdracht van de grond aan Mega (of&#13;
een ander) niet meer pachter zou zijn geweest,&#13;
dan hadden zij dat in de overeenkomst van&#13;
6 maart 1996 moeten bedingen.&#13;
5.9 De term schadevergoeding waarvan in&#13;
artikel 3 van de overeenkomst wordt gesproken&#13;
wijst op een vergoeding van de schade die&#13;
voor pachter is opgetreden doordat zijn&#13;
rechtspositie is beperkt in de hiervoor bedoelde&#13;
zin. Het daarin genoemde bedrag is de&#13;
door partijen gefixeerde schade voor alle&#13;
nadeel dat pachter mogelijk zal ondervinden&#13;
door die inperking van zijn rechtspositie en is&#13;
klaarblijkelijk tevens bedoeld om de partijen&#13;
tot medewerking aan de door verpachters&#13;
voorgenomen verkoop aan een projectontwikkelaar&#13;
te bewegen.&#13;
5.10 Het vorenstaande brengt echter niet mee&#13;
dat het in hoger beroep gevorderde kan worden&#13;
toegewezen. Pachter heeft aanspraak&#13;
gemaakt op betaling van het gefixeerde schadebedrag&#13;
en de overeengekomen boete omdat&#13;
de wil van verpachters tot overdracht aan een&#13;
derde, i.c. Mega, al is gebleken uit de tussen&#13;
laatstgenoemden gesloten overeenkomst. Pachter&#13;
geeft hiermee blijk van een onjuiste lezing&#13;
van de overeenkomst. Deze bevat geen bepaling&#13;
met betrekking tot het tijdstip waarop de&#13;
betaling aan pachter dient te worden verricht.&#13;
Zonder een toelichting van de zijde van de&#13;
pachter, welke ontbreekt, kan niet worden&#13;
staande gehouden dat de aanspraak op daadwerkelijke&#13;
betaling al zou bestaan vanaf de&#13;
datum van de koopovereenkomst van 12&#13;
maart 1996. Het ligt meer voor de hand om&#13;
verpachters eerst gehouden te achten tot betaling&#13;
aan de pachter op het moment dat zijzelf&#13;
de verkoopsom hebben ontvangen, dat&#13;
wil zeggen bij het ondertekenen van de akte&#13;
van levering (artikel 3 van de koopovereenkomst&#13;
van 12 maart 1996). Kennelijk is ook&#13;
de pachter ervan uitgegaan dat hij geen onmiddellijke&#13;
aanspraak had na 6 maart 1996,&#13;
omdat hij, toen hij op (uiterlijk) 21 oktober&#13;
1997 op de hoogte geraakte van de verkoop&#13;
aan Mega, zich niet tot verpachters heeft&#13;
gewend.&#13;
Het hof verwerpt daarom de stelling van&#13;
pachter dat verpachters al ten tijde van de verkoop&#13;
aan Mega tot uitkering hadden dienen&#13;
over te gaan. Dat brengt met zich dat het&#13;
principaal appèl niet slaagt. Het bestreden&#13;
vonnis zal daarom, onder verbetering van&#13;
gronden, worden bekrachtigd. Het hof passeert&#13;
het bewijsaanbod van pachter, omdat dit&#13;
aanbod geen betrekking heeft op concrete feiten&#13;
en omstandigheden die tot een ander oordeel&#13;
zouden kunnen leiden dan gegeven.&#13;
5.11 Als de in het principaal appèl in het&#13;
ongelijk gestelde partij zal pachter in de kosten&#13;
daarvan worden veroordeeld.&#13;
In het incidenteel appèl&#13;
5.12 Uit hetgeen het hof in principaal appèl&#13;
heeft overwogen vloeit voort dat de stelling&#13;
waarop het incidenteel appèl berust niet&#13;
opgaat. Weliswaar is juist dat het afzien door&#13;
pachter van de uitoefening van diens voorkeursrecht&#13;
en het afstand doen van pachtrechten&#13;
zich niet meer zal voordoen, aangezien de&#13;
pachtovereenkomst is geëindigd, maar dat&#13;
brengt niet noodzakelijkerwijs mee dat zich&#13;
nooit meer een situatie zal voordoen waarin&#13;
pachter aanspraak op een vergoeding kan&#13;
doen gelden: de vergoeding is overeengeko-&#13;
men als tegenprestatie voor het zich niet zullen&#13;
beroepen op het voorkeursrecht en zijn&#13;
door de Pachtwet beschermde positie door&#13;
pachter, niet als tegenprestatie voor het doen&#13;
van afstand bij de levering van het gepachte&#13;
aan Mega (of een ander).&#13;
5.13 In het incidenteel appèl zullen verpachters&#13;
als de in het ongelijk gestelde partij in de&#13;
kosten worden veroordeeld.&#13;
7 De beslissing&#13;
Het hof, rechtdoende in hoger beroep:&#13;
In het principaal appèl:&#13;
bekrachtigt het vonnis van de pachtkamer van&#13;
de rechtbank te Assen, sector kanton, locatie&#13;
Emmen van 4 april 2003 voor zover in conventie&#13;
gewezen;&#13;
veroordeelt pachter in de kosten van het principaal&#13;
appèl, welke kosten voor zover tot op&#13;
heden aan de zijde van verpachters gevallen&#13;
worden begroot op € 1.734,– voor salaris van&#13;
de procureur en € 205,– voor griffierecht.&#13;
In het incidenteel appèl:&#13;
bekrachtigt het vonnis van de pachtkamer van&#13;
de rechtbank te Assen, sector kanton, locatie&#13;
Emmen van 4 april 2003 voor zover in reconventie&#13;
gewezen;&#13;
veroordeelt verpachters in de kosten van het&#13;
incidenteel appèl, welke kosten voor zover tot&#13;
op heden aan de zijde van pachter gevallen&#13;
worden begroot op € 385,50 voor salaris van&#13;
de procureur.&#13;
&#13;
</content><legacyfootnotes/><footnotes><footnote/></footnotes><auteurs/><published>2006-02-01 00:00:00</published><modified>2006-02-01 00:00:00</modified><editiondate>2006-02-01</editiondate><htmlpath>https://denhollander.info/artikel/3818</htmlpath></article>
</articles></edition>
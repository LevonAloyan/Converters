<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1991</searchword><id>6663</id><udhid>UDH:TvAR/6663</udhid><titel>'ir. Albert JohanJacob van Weideren baron Rengers / Gerrit Jan Kluin' (TvAR 1991/4437)</titel><searchwords><searchword>TvAR 2/1991</searchword><searchword>TvAR 1991/4437</searchword><searchword>UDH:TvAR/6663</searchword></searchwords><attachments><attachment><name>1991_nr 2_Rechtspraak_4437.pdf</name><extention>pdf</extention><url>https://denhollander.info/download/6404/ci</url></attachment></attachments><inleiding>Pachtwet, art. 36&#13;
Pachtopzegging bij (aangetekende?) brief&#13;
van 10 december 1987. Verlengingsverzoek&#13;
op 21 november 1989 ingekomen!&#13;
Bij de mondelinge behandeling erkent de&#13;
pachter voor het eerst de brief van 10 december&#13;
1987 te hebben ontvangen. Onder andere&#13;
hierdoor luidt de conclusie dat de pachter&#13;
onvoldoende heeft weersproken de stelling&#13;
van verpachter dat de opzeggingsbrief van&#13;
10 december 1987 aangetekend is verzonden.&#13;
Verlengingsverzoek van pachter niet binnen&#13;
1 maandna opzegging gedaan, derhalve&#13;
niet-ontvankelijk. </inleiding><content>Pachtkamer Gerechtshof Arnhem, beschikking&#13;
van 28 september 1990&#13;
(Mr. Spoor, mr. Bierman, mr. Wijn, Van&#13;
Leeuwen en Hamelink)&#13;
Het gerechtshof te Arnhem, pachtkamer;&#13;
Gezien:&#13;
het op 19 maart ter griffie van het hof ingekomen&#13;
beroepschrift van ir. Albert JohanJacob&#13;
van Weideren baron Rengers, wonende te&#13;
Raalte, - hierna te noemen: verpachter - procureur:&#13;
mr. B. Peek, tegen een beschikking&#13;
van de pachtkamer van het kantongerecht te&#13;
Deventer van 15 februari 1990 en verzonden&#13;
aan partijen op 20 februari 1990 waarbij is&#13;
verlengd met een duur van zes jaren eindigend&#13;
15 november 1996 de pachtovereenkomst&#13;
met Gerrit Jan Kluin, wonende te&#13;
Welsum, gemeente Olst, als pachter, behoudens&#13;
verlenging eindigende op 15 november&#13;
1990, betreffende een perceel los land (uiterwaard)&#13;
gelegen in de gemeente Olst en kadastraal&#13;
bekend in die gemeente sectie G, nrs.&#13;
1032 en 2014 (ged.), tezamen groot 1.71.50&#13;
ha.&#13;
Mede gezien:&#13;
- het op 1 mei 1990 ter griffie ingekomen&#13;
verweerschrift van de pachter, procureur: mr.&#13;
J.M. Bosnak,&#13;
- de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in raadkamer&#13;
van het hof op 10 september 1990,&#13;
waarbij aanwezig waren appellant Ir. A.J.J.&#13;
van Weideren Baron Rengers, vergezeld&#13;
door rentmeester P.W.A. Roekx, bijgestaan&#13;
door mr. H.J. Schaatsbergen, advocaat te&#13;
Zwolle, en geïntimeerde G.J. Kluin, vergezeld&#13;
door zijn zoon en bijgestaan door mr.&#13;
H.J. Alberts, advocaat te Zwolle.&#13;
Overweegt:&#13;
De stukken:&#13;
De voormelde beschikking is (samengevat)&#13;
gegeven uit de volgende overwegingen:&#13;
De brief van 7 november 1989 wordt in&#13;
deze procedure beschouwd als DE opzegbrief&#13;
en dus is het verzoek van Kluin tijdig&#13;
gedaan.&#13;
Dat Rengers het land zelf wil gebruiken is&#13;
onvoldoende gemotiveerd. Dat de grond&#13;
voor Rengers zeer interessant is wordt niet&#13;
betwijfeld doch is geen argument om de&#13;
pachtovereenkomst niet te verlengen.&#13;
Een bedrijf als het onderhavige is -mits&#13;
goed bestuurd en uitgeoefend- wel levensvatbaar.&#13;
Appellant heeft de volgende grieven aangevoerd:&#13;
I. Ten onrechte heeft de pachtkamer overwogen&#13;
en beslist dat de brief van 7 november&#13;
1989 in deze procedure wordt beschouwd als&#13;
de opzegbrief en dus het verzoek van Kluin&#13;
tijdig is gedaan;&#13;
II. Ten onrechte heeft de pachtkamer van het&#13;
kantongerecht te Deventer overwogen dat&#13;
Rengers het bewijs heeft aangeboden dat de&#13;
opzeggingsbrief van 10 december 1987 aan&#13;
getekend aan Kluin is verzonden en dat dit&#13;
bewijsaanbod als te vaag diende te worden&#13;
gepasseerd;&#13;
III. Ten onrechte heeft de pachtkamer van het&#13;
kantongerecht te Deventer ook overigens het&#13;
verweer van Rengers verworpen en het ver&#13;
zoek van Kluin toegewezen,&#13;
met verzoek de beschikking van de pachtkamer&#13;
van het kantongerecht te Deventer&#13;
d.d. 15 februari 1990 (verzonden 20 februari&#13;
1990) te vernietigen en, opnieuw rechtdoende,&#13;
alsnog af te wijzen c.q. niet-ontvankelijk te verklaren, het verzoek van geïntimeerde&#13;
tot verlenging van de onderhavige&#13;
pachtovereenkomst.&#13;
De mondelinge behandeling&#13;
Tijdens de mondelinge behandeling hebben&#13;
de raadslieden van partijen uitvoerig stilgestaan&#13;
bij de vraag of de in het geding zijnde&#13;
brief d.d. 10 december 1987 van rentmeester&#13;
P.W.A. Roekx aan de pachter al dan niet&#13;
aangetekend was verzonden en ontvangen&#13;
door de pachter.&#13;
Hierover is verklaard door:&#13;
- mr. H.J. Schaatsbergen, namens de ver&#13;
pachter:&#13;
De rentmeester Roekx heeft namens verpachter&#13;
aangetekend een brief d.d. 11 november&#13;
1987 aan pachter gezonden en daarbij&#13;
de pacht voor de grond in geschil per&#13;
15 november 1988 opgezegd.&#13;
In antwoord op deze brief heeft de pachter&#13;
aan Roekx een brief d.d. 27 november 1987&#13;
geschreven, waarin de pachter stelt dat hij de&#13;
grond nog tot en met 1990 heeft gepacht.&#13;
Hierop heeft Roekx wederom namens verpachter&#13;
aangetekend een brief d.d. 10 december&#13;
1987 aan pachter gezonden en daarbij de&#13;
pacht per 15 november 1990 opgezegd.&#13;
Bij aangetekende brief d.d. 7 november&#13;
1989 is door rentmeester Roekx namens verpachter&#13;
de pacht nogmaals opgezegd in verband&#13;
met de onbewijsbaarheid van de aangetekende&#13;
verzending van de brief van&#13;
10 december 1987.&#13;
Het bewijs van aangetekende aanbieding&#13;
van de brief aan pachter is, als gebruikelijk&#13;
bij de PTT, na anderhalfjaar vernietigd.&#13;
- P.W.A. Roekx, rentmeester van ver&#13;
pachter:&#13;
Na de brief van 10 december 1987 heb ik&#13;
geen telefonisch of anderzins contact meer&#13;
gehad met de pachter.&#13;
- de pachter G.J. Kluin:&#13;
Ik erken dat ik de brief d.d. 10 december 1987&#13;
heb ontvangen. Ik kan mij niet meer herinneren&#13;
of deze brief aangetekend was. Ik&#13;
weet niet waarom ik toen geen verlenging&#13;
heb gevraagd.&#13;
In reactie op de brief van de verpachter van&#13;
7 november 1989 heb ik verlenging gevraagd&#13;
van de onderhavige pachtovereenkomst.&#13;
Het oordeel van het hof&#13;
De eerste brief van verpachter strekt tot nietontvankelijk&#13;
verklaring van het verlengingsverzoek&#13;
van de pachter, ingekomen&#13;
bij de griffie van het kantongerecht te&#13;
Deventer d.d. 21 november 1989, aangezien&#13;
de pacht bij aangetekende brief d.d. 10 december&#13;
1987 aan de pachter in opgezegd.&#13;
In aanmerking nemende, dat de pachter ten&#13;
tijde van de mondelinge behandeling heeft&#13;
erkend de brief van 10 december 1987, al dan&#13;
niet aangetekend, te hebben ontvangen, dat&#13;
de vraag of hij deze heeft ontvangen in de&#13;
loop van de procedure tot aan de mondelinge&#13;
behandeling voor het hof niet duidelijk door&#13;
de pachter is beantwoord, dat de pachter als&#13;
reactie op de brief d.d. 7 november 1989&#13;
alleen een verlengingsverzoek heeft ingediend&#13;
en niet heeft gereageerd op de verwijzing&#13;
in die brief van 7 november 1989 naar de&#13;
brieven van 1987 (die beide zelf vermelden&#13;
aangetekend en per gewone post te zijn verzonden)&#13;
komt het hof tot de conclusie dat de&#13;
pachter onvoldoende heeft weersproken de&#13;
stelling van de verpachter dat de opzeggingsbrief&#13;
van 10 december 1987 aangetekend&#13;
is verzonden.&#13;
De pachtkamer heeft ten onrechte de brief&#13;
van 7 november 1989 als de opzeggingsbrief&#13;
beschouwd, omdat de pacht reeds bij brief&#13;
d.d. lOdecember 1987 aan de pachter rechtsgeldig&#13;
was opgezegd, waardoor het verlengingsverzoek&#13;
van de pachter niet, conform&#13;
artikel 36 lid 3 van de Pachtwet, binnen&#13;
een maand na de kennisgeving van niet verdere&#13;
verlenging, is ingediend. De grief I is&#13;
gegrond. Gezien het vorenstaande behoeven&#13;
de overige grieven van de verpachter geen&#13;
bespreking.&#13;
De slotsom&#13;
Namens de verpachter is de onderhavige&#13;
pachtovereenkomst bij aangetekende brief&#13;
d.d. 10 december 1987 per 15 november&#13;
1990 opgezegd. Het verlengingsverzoek van&#13;
de pachter dat op 21 november 1989 bij de&#13;
pachtkamer van het kantongerecht te Deventer&#13;
is binnengekomen, is derhalve te laat&#13;
gedaan.&#13;
Beschikkende in hoger beroep:&#13;
Vernietigt de beschikking waarvan beroep.&#13;
Verklaart de pachter niet-ontvankelijk in zijn&#13;
verlengingsverzoek.</content><legacyfootnotes/><footnotes><footnote/></footnotes><auteurs>Mr. Spoor, mr. Bierman, mr. Wijn, Van&#13;
Leeuwen en Hamelink</auteurs><published>1991-02-01 00:00:00</published><modified>1991-02-01 00:00:00</modified><editiondate>1991-02-01</editiondate><htmlpath>https://denhollander.info/artikel/6663</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2007</searchword><id>3983</id><udhid>UDH:TvAR/3983</udhid><titel>Wetgeving en literatuur</titel><searchwords><searchword>TvAR 9/2007</searchword><searchword>UDH:TvAR/3983</searchword></searchwords><attachments><attachment><name>TvAR_2007_9-nieuws.pdf</name><extention>pdf</extention><url>https://denhollander.info/download/3956/ci</url></attachment></attachments><inleiding>Agrarisch milieubeleid&#13;
&#13;
Duurzame innovatie&#13;
Kennelijk worden er in de praktijk allerlei&#13;
belemmeringen ervaren rondom&#13;
het duurzaam innoveren in de veehouderij.&#13;
De Tweede Kamer heeft een reactie&#13;
gevraagd aan de ministers van&#13;
VROM en LNV over het innovatiebeleid.&#13;
Het komt er op neer dat de praktijk&#13;
nogal zeurt over regelgeving en dat&#13;
de ministers daar niet in mee gaan&#13;
( Kamerstukken II 2006/07, 30 800&#13;
XIV, nr. 109, brief 19 juni 2007).&#13;
&#13;
Beleidslijn IPPC-omgevingstoetsing&#13;
Dit stuk is aan de Tweede Kamer is&#13;
toegezonden bij brief van 25 juni 2007&#13;
( Kamerstukken II 2006/07, 22 343,&#13;
nr. 173). De Beleidslijn beoogt een&#13;
kader te geven hoe moet worden omgegaan&#13;
met de in de IPPC-richtlijn opgenomen&#13;
(en ook in de Wet Milieubeheer&#13;
geïmplementeerde) omgevingstoets.&#13;
De omgeving van een IPPC-inrichting&#13;
kan ertoe nopen dat er strengere&#13;
eisen aan die inrichting worden&#13;
gesteld dan voortvloeien uit de toepassing&#13;
van de beste beschikbare technieken&#13;
(BBT). De Beleidslijn geeft allereerst&#13;
aan dat grote bedrijven betere&#13;
technieken moeten toepassen. Tot een&#13;
emissie van 5.000 kg ammoniak per&#13;
jaar is de toepassing van BBT voldoende.&#13;
Tussen 5.000 en 10.000 kg is&#13;
een verdere reductie van de emissie&#13;
nodig (volgens een opgenomen tabel),&#13;
boven de 10.000 kg is een reductie van&#13;
85% voorgeschreven. Dan moeten&#13;
luchtwassers worden toegepast. Met&#13;
een omgevingstoets heeft dit nog niets&#13;
te maken. De beleidslijn meldt dat het&#13;
‘bevoegd gezag bij het toepassen van de&#13;
beleidslijn steeds de concrete situatie in&#13;
zijn afweging moet betrekken’. Met&#13;
welke gebieden rekening moet worden&#13;
gehouden is ook nogal open geformuleerd:&#13;
er wordt ‘voorgesteld in ieder&#13;
geval rekening te houden met de voor&#13;
ammoniak gevoelige (delen van) de&#13;
Natuurbeschermingswetgebieden (de&#13;
Natura 2000-gebieden en de beschermde&#13;
natuurmonumenten) en de&#13;
zeer kwetsbare gebieden die als zodanig&#13;
op grond van de Wav door de provincies&#13;
zijn aangewezen’. De Beleidslijn&#13;
laat nog veel over aan het bevoegd&#13;
gezag. Dat is terecht, want anders zou&#13;
al gauw strijd met de IPPC-richtlijn&#13;
optreden. Maar veel vastigheid biedt&#13;
de Beleidslijn dus ook niet.&#13;
&#13;
Luchtwassers&#13;
De minister informeert de Tweede&#13;
Kamer over de voortgang van het Programma&#13;
Luchtwassers:&#13;
– De gecombineerde luchtwasser kan,&#13;
door een wijziging van de Regeling&#13;
ammoniak en veehouderij (Rav) in&#13;
Nederland worden toegepast;&#13;
– De opengestelde subsidieregeling is&#13;
een succes. Er was € 15 mln beschikbaar,&#13;
er is voor 40 mln. subsidie&#13;
aangevraagd, bij een totale investering&#13;
van 115 mln.;&#13;
– Er is een onderzoeksprogramma&#13;
gestart naar de optimalisatie van de&#13;
techniek. Nieuwe technieken kunnen&#13;
worden gesteund.&#13;
– De ontwikkeling in de nationale&#13;
emissies wordt gemonitord.&#13;
(Evaluatie Meststoffenwet, Kamerstukken&#13;
II 2006/07, 28 385, nr. 85, brief&#13;
28 juni 2007)&#13;
&#13;
Geurhinder&#13;
In de Regeling geurhinder en veehouderij&#13;
(wijziging Stcrt. 18 juli 2007, nr.&#13;
136) zijn twee nieuwe gecombineerde&#13;
luchtwassers opgenomen met de bijbehorende&#13;
emissiefactoren.&#13;
&#13;
Mestexport&#13;
Op een kamervraag antwoordt de minister&#13;
dat het goed gaat met de export&#13;
van mest. Er zijn geen bijzonderen&#13;
problemen. Wel is de regeling veranderd.&#13;
Mest valt nu niet meer onder de&#13;
Europese Verordening Overbrenging&#13;
van Afvalstoffen, zodat alleen de Verordening&#13;
Dierlijke Bijproducten van toepassing&#13;
is. Verder streeft de minister&#13;
nog naar versoepeling van procedures&#13;
( Kamerstukken II 2006/07, Aanh. p.&#13;
3993.)&#13;
&#13;
Toetsingskader ammoniak&#13;
De Minister van LNV blijft van mening&#13;
dat het Toetsingskader Ammoniak&#13;
en Natura 2000 bruikbaar is. In&#13;
de pers waren daar twijfels bij geuit,&#13;
bijvoorbeeld door de Commissie&#13;
MER. De Commissie geeft nu aan dat&#13;
zij verkeerd geciteerd is. De minister&#13;
geeft bovendien aan dat er duidelijke&#13;
afspraken zijn met de VNG en het&#13;
IPO en dat er dus geen onzekerheid bij&#13;
het bevoegd gezag hoeft te worden verwacht.&#13;
Aangekondigd wordt dat delen&#13;
van het toetsingskader in een amvb&#13;
zullen worden opgenomen (brief, Kamerstukken&#13;
II 2006/07, 30 654, nr.&#13;
46, 4 juli 2007). Volgens mij is het&#13;
toetsingskader in strijd met de Hab itatrichtlijn&#13;
en zal een overeenkomstige&#13;
amvb dat ook zijn. Rechtspraak moet&#13;
worden afgewacht.&#13;
&#13;
Handboek&#13;
Van het Handboek Milieurecht&#13;
(J.M.H.F. Teunissen) is een tweede druk&#13;
verschenen (Amsterdam 2007). Het&#13;
boek omvat meer dan 700 blz. Mest,&#13;
stank en ammoniak worden behandeld.&#13;
&#13;
Meststoffenwet&#13;
De Uitvoeringsregeling Meststoffenwet&#13;
is aangepast met betrekking tot het vervoer&#13;
van meststoffen over de grens,&#13;
noodzakelijk door de wijziging van de&#13;
Europese grondslag ( Stcrt. 20 juli&#13;
2007, nr. 138). Intussen is de regering&#13;
druk met de evaluatie van de Meststoffenwet.&#13;
In een algemeen overleg met de&#13;
Tweede Kamer passeerde een groot&#13;
aantal onderwerpen de revue, van&#13;
meetdiepte en derogatie tot Kaderrichtlijn&#13;
water en varkensflats. ( Kamerstukken&#13;
II 2006/07, 28 385, nr. 89, verslag&#13;
31 juli 2007). Het eigenaardige idee&#13;
voor de beveiliging van kunstmest (in&#13;
verband met terroristen die er een bom&#13;
van willen maken) is ook door de Twee&#13;
de Kamer besproken ( Kamerstukken II&#13;
2006/07, 38385, nr. 90, verslag 7 augustus&#13;
2007). Intussen is er al een convenant&#13;
met de kunstmesthandel over&#13;
vastgesteld. De boeren volgen later.&#13;
&#13;
Besluit Landbouw&#13;
Onder de titel ‘De milieuambities op&#13;
de mestvaalt’ schrijft V.R. Wösten in&#13;
Milieu en Recht(2007, blz. 347 e.v.)&#13;
over het ontwerpbesluit wijziging Besluit&#13;
landbouw milieubeheer. Conclusie:&#13;
de wens tot administratieve lastenverlichting&#13;
neemt onverantwoorde vormen&#13;
aan.</inleiding><content/><legacyfootnotes/><footnotes><footnote/></footnotes><auteurs>Prof. mr. D.W. Bruil</auteurs><published>2007-09-01 00:00:00</published><modified>2017-06-12 12:47:30</modified><editiondate>2007-09-01</editiondate><htmlpath>https://denhollander.info/artikel/3983</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>5336</id><udhid>UDH:TvAR/5336</udhid><titel>Ligthart c.s. / Burgemeester en Wethouders van Leek (TvAR 1992/4543)</titel><searchwords><searchword>TvAR 6/1992</searchword><searchword>TvAR 1992/4543</searchword><searchword>UDH:TvAR/5336</searchword></searchwords><attachments><attachment><name>1992_nr 6_Rechtspraak_4543.pdf</name><extention>pdf</extention><url>https://denhollander.info/download/5334/ci</url></attachment></attachments><inleiding>Hinderwet, art. 13&#13;
&#13;
Toepassing geur- en ammoniakrichtlijnen op&#13;
een geitenhouderij; oordeel LNO bepalend&#13;
voor kleinschalige landschapselementen.</inleiding><content>Beschikking van de Voorzitter van de Afdeling&#13;
voor de geschillen van bestuur van de&#13;
Raad van State op de verzoeken om toepassing&#13;
van art. 107 van de Wet op de Raad van&#13;
State in het geschil tussen: /. A. van der Weg;&#13;
2. J. Ligthart c.s. en&#13;
3. J. Melchior, allen te Leek, (verzoekers)&#13;
en&#13;
Burgemeester en Wethouders van Leek (verweerders).&#13;
Verweerders hebben bij beschikking van 27&#13;
maart 1990 aan S. Rozema te Leek een vergunning&#13;
onder voorschriften ingevolge de&#13;
Hinderwet verleend voor het oprichten van&#13;
een melkgeitenhouderij aan de Kerkweg 581&#13;
te Leek, kadastraal bekend gemeente Leek,&#13;
sectie D, nr. 1782. De beschikking van verweerders&#13;
is aan deze uitspraak gehecht.&#13;
Tegen deze beschikking hebben verzoeker&#13;
sub 1 bij schrijven van 13 april 1990 en verzoekers&#13;
sub 2 en 3 bij schrijven van 1 mei&#13;
1990 beroep ingesteld. De beroepschriften&#13;
zijn aan deze uitspraak gehecht.&#13;
Daarnaast hebben verzoekers bij schrijven&#13;
van gelijke data verzocht de beschikking van&#13;
verweerders van 27 maart 1990 te schorsen.&#13;
De verzoekschriften zijn aan deze uitspraak&#13;
gehecht.&#13;
Bij het verhoor, bedoeld in art. 108 van de&#13;
Wet op de Raad van State, op 4 september&#13;
1990 is namens verzoekers door A. van der&#13;
Weg, H. Alberts, mr. B. Nijman en J. Melchior&#13;
en namens verweerders door mevrouw mr.&#13;
E.E. Ebens en J. Aardema het woord gevoerd.&#13;
Voorts is door S. Rozema het woord gevoerd.&#13;
In rechte:&#13;
Ingevolge art. 107, eerste lid, van de Wet op&#13;
de Raad van State dient te worden nagegaan&#13;
of de uitvoering van het besluit van verweerders&#13;
voor verzoekers een onevenredig nadeel&#13;
met zich zou brengen in verhouding tot het&#13;
door een onmiddellijke uitvoering van bedoeld&#13;
besluit te dienen belang.&#13;
Voor zover deze toetsing meebrengt dat&#13;
het geschil in de bodemprocedure wordt beoordeeld,&#13;
heeft het oordeel van de Voorzitter&#13;
daaromtrent een voorlopig karakter en is dat&#13;
niet bindend in die procedure.&#13;
Bij hun beschikking, waaromtrent toepassing&#13;
van art. 107 van de Wet op de Raad van&#13;
State is verzocht, hebben verweerders aan S.&#13;
Rozema een vergunning onder voorschriften&#13;
ingevolge de Hinderwet verleend voor het oprichten&#13;
van een melkgeitenhouderij op het&#13;
perceel Kerkweg 581 te Leek.&#13;
Verweerders hebben de beschikking onder&#13;
meer doen steunen op de overweging dat het&#13;
nabij de inrichting gelegen landschapselement&#13;
(een bosgebied) een dermate geringe oppervlakte,&#13;
0,2 hectare, heeft dat bescherming volgens&#13;
de richtlijn 'Ammoniak en Veehouderij'&#13;
niet noodzakelijk is.&#13;
Voorts hebben zij overwogen dat de inrichting&#13;
kan voldoen aan de afstandscriteria&#13;
ingevolge de richtlijn 'Veehouderij en Hinderwet'.&#13;
Ten slotte hebben zij overwogen dat&#13;
eventueel van de inrichting te dulden gevaar,&#13;
schade en/of hinder in voldoende mate door&#13;
het stellen van voorschriften kan worden ondervangen.&#13;
Verzoekers, omwonenden, hebben onder&#13;
meer bezwaren aangevoerd met betrekking tot&#13;
de toename van de ammoniakemissie en de&#13;
geuroverlast vanwege de inrichting.&#13;
De Voorzitter overweegt als volgt.&#13;
Blijkens de stukken omvat de inrichting&#13;
een tweetal stallen waarin 100 melkgeiten zullen&#13;
worden gehouden en een open terrein.&#13;
De inrichting is gelegen in het buitengebied,&#13;
op circa 100 meter ten zuidoosten van&#13;
de dichtstbijzijnde woonbebouwing van de&#13;
bebouwde kom. Binnen een afstand van 500&#13;
meter van de inrichting bevindt zich een bosgebied&#13;
met een oppervlakte van ongeveer 0,2&#13;
hectare.&#13;
Ingevolge de in de richtlijn 'Ammoniak en&#13;
Veehouderij' neergelegde inzichten moet ervan&#13;
worden uitgegaan dat, indien een nieuw&#13;
op te richten inrichting is gesitueerd binnen&#13;
een afstand van 500 meter van een voor verzuring&#13;
gevoelig gebied, schade aan dat gebied&#13;
ten gevolge van de uitstoot van ammoniak&#13;
niet door het stellen van voorschriften kan&#13;
worden voorkomen casu quo in voldoende&#13;
mate worden beperkt, indien de norm van&#13;
1300 mol per hectare wordt overschreden.&#13;
Voorts is in de richtlijn neergelegd dat&#13;
voor wat betreft landschapselementen met natuurwetenschappelijke&#13;
waarden van geringe&#13;
omvang (1 a 2 hectare) aan de hand van de situatie&#13;
ter plekke dient te worden afgewogen&#13;
of bescherming via de Hinderwet gewenst is.&#13;
Het beleid van verweerders, dat inhoudt&#13;
dat zij zich voor wat betreft de inzichten omtrent&#13;
de mate van gevaar, schade en hinder als&#13;
gevolg van de ammoniakemissie door veehouderijen&#13;
baseren op de meergenoemde&#13;
richtlijn, komt de Voorzitter juist voor.&#13;
Het standpunt van verweerders, dat mede&#13;
is gebaseerd op een advies van de Directeur&#13;
Landbouw, Natuur en Openluchtrecreatie in&#13;
de provincie Drenthe van het Ministerie van&#13;
Landbouw en Visserij van 10 oktober 1989,&#13;
dat de omvang van meergenoemd op korte afstand&#13;
van de inrichting aanwezig bosgebied&#13;
dermate gering is dat dit niet behoeft te worden&#13;
aangemerkt als een voor verzuring gevoelig&#13;
gebied als vorenbedoeld en derhalve de&#13;
richtlijn 'Ammoniak en Veehouderij' in casu&#13;
niet van toepassing is, is naar het oordeel van&#13;
de Voorzitter niet onjuist.&#13;
De omstandigheid dat de richtlijn zal worden&#13;
vervangen door een nieuwe (meer stringente)&#13;
richtlijn kan naar het oordeel van de&#13;
Voorzitter aan het vorenstaande niet afdoen;&#13;
verweerders zijn bij hun beschikking uitgegaan&#13;
van de destijds bestaande richtlijn, hetgeen&#13;
de Voorzitter uit een oogpunt van&#13;
rechtszekerheid niet onjuist acht.&#13;
Voorts is naar het oordeel van de Voorzitter,&#13;
dat mede is gebaseerd op het ter zake ingewonnen&#13;
ambtsbericht van de Adviseur&#13;
Beroepen Milieubeheer, aannemelijk dat de&#13;
afstand van de melkgeitenhouderij tot de&#13;
woonbebouwing voldoende is om gevaar,&#13;
schade of hinder van de inrichting te kunnen&#13;
voorkomen casu quo in voldoende mate te&#13;
kunnen beperken.&#13;
Gelet op het vorenstaande en gezien de aan&#13;
de vergunning verbonden gebruikelijke voorschriften&#13;
kan in de bezwaren van verzoekers&#13;
geen aanleiding worden gevonden om de verzoeken&#13;
in te willigen.&#13;
Mitsdien is ten aanzien van verzoekers&#13;
geen sprake van het in art. 107 van de Wet op&#13;
de Raad van State bedoelde onevenredig nadeel,&#13;
zodat de verzoeken dienen te worden afgewezen.&#13;
Uitspraak:&#13;
De Voorzitter van de Afdeling voor de geschillen&#13;
van bestuur,&#13;
Gezien de Tijdelijke wet Kroongeschillen&#13;
en de Wet op de Raad van State; wijst de&#13;
verzoeken om toepassing van art. 107 van de&#13;
Wet op de Raad van State af.</content><legacyfootnotes/><footnotes><footnote/></footnotes><auteurs/><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/5336</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7222</id><udhid>UDH:TvAR/7222</udhid><titel>'de Diaconie van de Hervormde Gemeente van M. / L.J.' (TvAR 1989/4212)</titel><searchwords><searchword>TvAR 2/1989</searchword><searchword>TvAR 1989/4212</searchword><searchword>UDH:TvAR/7222</searchword></searchwords><attachments><attachment><name>1989_nr 2_Rechtspraak_4212.pdf</name><extention>pdf</extention><url>https://denhollander.info/download/6805/ci</url></attachment></attachments><inleiding>Pachtwet, art. 38&#13;
Bij tussenbeschikking d.d. 18 augustus 1987 is&#13;
appellante in de gelegenheid gesteld aan te tonen&#13;
dat zij de litigieuze grond aan één of meer&#13;
landbouwers uit het midden van de Hervormde&#13;
Gemeente M. zal verpachten onder ontbindende&#13;
voorwaarde dat de onderhavige&#13;
pachtovereenkomst niet zal worden verlengd.&#13;
Appellante heeft hierna een pachtovereenkomst&#13;
zoals bovenvermeld aan de griffie van&#13;
de pachtkamer van het gerechtshof doen&#13;
toekomen.&#13;
Beslissende naar billijkheid is het hof van&#13;
oordeel dat het belang van verpachtster bestaande&#13;
in de verpachting van de grond van een&#13;
landbouwer uit haar midden zwaarder weegt dan&#13;
het belang van de pachter, tot het verkrijgen van&#13;
enige neveninkomsten.&#13;
Vernietigt de beschikking en wijst het inleidend&#13;
verzoek tot verlenging alsnog af. </inleiding><content>Pachtkamer Gerechtshof Arnhem, beschikking&#13;
d.d. 1 december 1987&#13;
Het gerechtshof te Arnhem, pachtkamer;&#13;
Gezien de op 18 augustus 1987 gegeven&#13;
tussenbeschikking in de zaak van: de Diaconie&#13;
van de Hervormde Gemeente van M., gevestigd&#13;
te M., procureur: mr. J.W. B.,&#13;
tegen L.J. van D., wonende te&#13;
S., (gemeente M.),&#13;
waarbij appellante in de gelegenheid is gesteld&#13;
aan te tonen dat zij de onderhavige grond aan één&#13;
of meer landbouwers uit het midden van de&#13;
Hervormde Gemeente M. zal verpachten, in het&#13;
bijzonder door overlegging van een of meer&#13;
pachtovereenkomsten, onder voorwaarde dat de&#13;
onderhavige pachtovereenkomst niet zal worden&#13;
verlengd;&#13;
Voorts gezien een op 28 september 1987 ter&#13;
griffie van het hof ingekomen brief van&#13;
appellante, waarbij gevoegd een exemplaar van&#13;
een pachtovereenkomst tussen appellante als&#13;
verpachtster en A.L. van W., landbouwer en lid&#13;
van de Hervormde Gemeente te M., wonende te&#13;
M., P. H. 23, als pachter, met betrekking tot&#13;
percelen bouwland, kadastraal bekend gemeente&#13;
S. a. 't H., nrs. 132, 133, 135, 139 en 971, alle&#13;
gedeeltelijk,&#13;
tezamen groot ca. 6.53.55 ha, ingaande&#13;
1 december 1987 voor de duur van 6 jaren,&#13;
aangegaan onder de (ontbindende lees:)&#13;
opschortende voorwaarde dat de bestaande&#13;
pachtovereenkomst met betrekking tot het&#13;
verpachte, niet zal worden verlengd;&#13;
Overwegende, dat de gemachtigde van&#13;
geïntimeerde, mr. J.M. den H., advocaat te H.,&#13;
bij brief van 3 november 1987, ter griffie&#13;
ingekomen 5 november 1987, heeft doen weten&#13;
dat hij geen behoefte heeft op voormelde brief te&#13;
reageren;&#13;
Overwegende, dat naar billijkheid moet&#13;
worden beslist; dat appellante de grond wenst te&#13;
verpachten aan een landbouwer uit het midden&#13;
van de Hervormde Gemeente M.; dat&#13;
geïntimeerde, die geen lidmaat van de&#13;
Hervormde Gemeente M. is, zijn&#13;
hoofdwerkzaamheden heeft buiten de landbouw;&#13;
dat hij immers een assurantiebedrijf voert; dat&#13;
geïntimeerde ook na het verlies van het verpachte&#13;
zijn 4 ha eigendomsgrond in landbouwkundig&#13;
gebruik behoudt, zodat hij nog enige&#13;
neveninkomsten kan verwerven; dat naar het&#13;
oordeel van het hof het belang van de verpachtster,&#13;
bestaande in de verpachting van de grond&#13;
aan een landbouwer uit haar midden, die in de&#13;
landbouw zijn bestaan vindt, zwaarder weegt dan&#13;
het belang van de pachter, tot het verkrijgen van&#13;
enige neveninkomsten;&#13;
Overwegende, dat gelet op het vorenstaande en&#13;
hetgeen in de tussenbeschikking is overwogen,&#13;
als volgt moet worden beslist;&#13;
Beschikkende in hoger beroep:&#13;
Vernietigt de beschikking waarvan beroep en&#13;
opnieuw beschikkende:&#13;
Wijst het inleidend verzoek tot verlenging&#13;
alsnog af. </content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7222</htmlpath></article>
</articles></edition>
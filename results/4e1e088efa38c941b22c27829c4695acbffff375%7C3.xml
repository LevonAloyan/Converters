<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2005</searchword><id>4323</id><udhid>UDH:TvAR/4323</udhid><titel>V. / Staatsbosbeheer (TvAR 2005/5306)</titel><searchwords><searchword>TvAR 10/2005</searchword><searchword>TvAR 2005/5306</searchword><searchword>UDH:TvAR/4323</searchword></searchwords><attachments><attachment><name>2005_nr 10_Rechtspraak_5306.pdf</name><extention>pdf</extention><url>https://denhollander.info/download/4281/ci</url></attachment></attachments><inleiding>[BW art. 7a:1777]</inleiding><content>VERZOEKSCHRIFT VAN:&#13;
de heer V. te Hank&#13;
met een klacht over een gedraging van Staatsbosbeheer.&#13;
Klacht&#13;
Verzoeker klaagt erover dat Staatsbosbeheer:&#13;
1. de pachtovereenkomst met hem voor een&#13;
boerderij in de Biesbosch, die hij sinds 1970&#13;
bewoonde, niet heeft verlengd tot het moment&#13;
dat een definitieve bestemming was gevonden&#13;
voor de boerderij;&#13;
2. een bruikleenovereenkomst is aangegaan&#13;
voor de boerderij met een derde;&#13;
3. de bruikleenovereenkomst met hem met&#13;
betrekking tot de bij de boerderij behorende&#13;
bedrijfsgebouwen heeft opgezegd.&#13;
Beoordeling&#13;
I. Feiten&#13;
1. Sinds 1993 hebben Staatsbosbeheer (SBB)&#13;
en verzoeker enige jaren pachtovereenkomsten&#13;
gesloten met betrekking tot een boerderij&#13;
in de Biesbosch, de bijbehorende grond en&#13;
bedrijfsgebouwen. Deze overeenkomsten&#13;
werden telkens voor de duur van één jaar&#13;
gesloten, omdat aan het gebied waartoe ook&#13;
de boerderij hoorde, op den duur een andere&#13;
bestemming zou worden gegeven. In afwachting&#13;
van het einde van de formele besluitvorming&#13;
dienaangaande en om braakliggen te&#13;
voorkomen, werden de boerderij, de grond en&#13;
de bedrijfsgebouwen jaarlijks aan verzoeker&#13;
verpacht. De laatste pachtovereenkomst die&#13;
SBB en verzoeker hebben gesloten liep van&#13;
1 november 1997 tot 31 oktober 1998. In dit&#13;
schriftelijk overeengekomen contract hebben&#13;
partijen vastgelegd dat de overeenkomst was&#13;
aangegaan voor de tijd van twaalf maanden,&#13;
ingaande 1 november 1997 en mitsdien eindigende&#13;
op 31 oktober 1998.&#13;
2. Bij brief van 16 juli 1998 deelde SBB aan&#13;
verzoeker mee dat met hem geen nieuwe&#13;
pachtovereenkomst meer zou worden gesloten,&#13;
omdat de Afdeling bestuursrechtspraak&#13;
van de Raad van State bij beslissing van 19 mei&#13;
1998 de ingediende beroepen tegen het&#13;
bestemmingsplan ongegrond had verklaard.&#13;
De feitelijke uitvoering van het project kon&#13;
dientengevolge vanaf dat moment van start&#13;
gaan. Landbouwkundig gebruik, zoals door&#13;
verzoeker uitgeoefend, zou hierdoor vanaf&#13;
1999 niet meer mogelijk zijn.&#13;
3. Verzoeker antwoordde SBB bij brief van&#13;
16 oktober 1998 onder meer dat hij zich realiseerde&#13;
dat de overeenkomst voor de duur van&#13;
één jaar was aangegaan en dat geen verlenging&#13;
mogelijk was. Hij verzocht voorts de grond te&#13;
mogen blijven gebruiken tot uiterlijk 1 januari&#13;
1999, teneinde zijn gewassen te kunnen oogsten.&#13;
Verder verzocht hij SBB om hem in de&#13;
gelegenheid te stellen – voor zover het project&#13;
het toeliet – de woning en de bedrijfsgebouwen&#13;
voorlopig te blijven gebruiken.&#13;
4. SBB reageerde daarop bij brieven van&#13;
29 oktober 1998 en 2 december 1998. In de&#13;
brief van 29 oktober 1998 gaf SBB verzoeker&#13;
toestemming en stelde hem in de gelegenheid&#13;
om tot uiterlijk 31 december 1998 de nog op&#13;
het land staande gewassen van die percelen te&#13;
verwijderen en in relatie daarmee ook de&#13;
betreffende gebouwen tot die tijd te gebruiken.&#13;
SBB liet daarbij weten uitdrukkelijk te&#13;
willen benadrukken dat verzoeker hieraan&#13;
geen recht op voortgezet gebruik in welke&#13;
vorm dan ook kon ontlenen.&#13;
In de brief van 2 december 1998 deelde SBB&#13;
mee zich ten aanzien van het gebruik van de&#13;
woning en de bedrijfsgebouwen soepel te willen&#13;
opstellen en met verzoeker hiervoor een&#13;
regeling te willen treffen. SBB voegde daaraan&#13;
toe dat de feitelijke uitvoering van het project&#13;
door het treffen van een regeling geen stagnatie&#13;
mocht oplopen.&#13;
5. Begin 1999 zegde SBB verzoeker aan dat hij&#13;
de boerderij met ingang van 1 april 1999 diende&#13;
te verlaten. Daar verzoeker in april nog&#13;
geen vervangende woonruimte had gevonden,&#13;
verzocht SBB het College van burgemeester&#13;
en wethouders van de gemeente W. bij brief&#13;
van 29 april 1999 aan verzoeker voorrang te&#13;
verlenen bij het zoeken naar woonruimte.&#13;
6. In overleg met SBB heeft verzoeker tot half&#13;
april 1999 gebruik gemaakt van de bedrijfsgebouwen.&#13;
7. Na een mededeling van verzoeker in september&#13;
1999 dat hij krakers had gesignaleerd&#13;
bij de boerderij ging SBB een overeenkomst&#13;
aan met de heer Ve., teneinde laatstgenoemde&#13;
als kraakwacht te laten fungeren. Verzoeker&#13;
liet SBB weten ook als kraakwacht in aanmerking&#13;
te willen komen. Daarop bood SBB verzoeker&#13;
aan als kraakwacht voor de bedrijfsgebouwen&#13;
te fungeren. Aan verzoeker en Ve.&#13;
werden door SBB concept-overeenkomsten&#13;
gestuurd. Ve. accepteerde de overeenkomst en&#13;
ondertekende deze. Met verzoeker is door&#13;
SBB op 19 oktober 1999 over de inhoud van&#13;
de overeenkomst gesproken. Uiteindelijk ondertekende&#13;
verzoeker de overeenkomst op&#13;
14 januari 2000. De overeenkomst tussen SBB&#13;
en verzoeker betrof een bruikleenovereenkomst,&#13;
waarin onder meer was vastgelegd dat&#13;
de boerderij in het project een recreatieve/&#13;
educatieve functie zou krijgen, dat SBB in&#13;
onderhandeling was over de uitgifte in&#13;
huur/erfpacht van deze boerderij, dat SBB&#13;
verwachtte daarover binnen afzienbare tijd&#13;
overeenstemming te bereiken, dat het gebruik&#13;
van de bij deze boerderij behorende bedrijfsgebouwen&#13;
werd toegestaan om niet, dat SBB&#13;
uitdrukkelijk niet beoogde met deze bruikleenovereenkomst&#13;
een huurovereenkomst te&#13;
sluiten, en dat de overeenkomst werd aangegaan&#13;
voor de duur van maximaal zes maanden,&#13;
ingaande 20 september 1999 en eventueel&#13;
telkens stilzwijgend werd verlengd met twee&#13;
maanden. Verder lag in de overeenkomst vast&#13;
dat de partij, die geen voortzetting wenste van&#13;
de overeenkomst, dit een maand voor de&#13;
beëindigingsdatum aan de andere partij schriftelijk&#13;
diende mee te delen.&#13;
8. Bij brief van 17 april 2001 bevestigde SBB&#13;
aan verzoeker de reeds telefonisch aan hem&#13;
doorgegeven mededeling dat de bruikleenovereenkomst&#13;
van 14 januari 2000 voor de&#13;
bedrijfsgebouwen van de boerderij met ingang&#13;
van 20 mei 2001 zou worden beëindigd.&#13;
II. Ten aanzien van de pachtovereenkomst&#13;
met betrekking tot de boerderij&#13;
1. Verzoeker klaagt er in de eerste plaats over&#13;
dat SBB de pachtovereenkomst met betrekking&#13;
tot de boerderij, die hij sinds 1970&#13;
bewoonde, niet heeft verlengd tot het moment&#13;
dat een definitieve bestemming was gevonden&#13;
voor de boerderij.&#13;
2. SBB liet weten de klacht op dit punt niet&#13;
gegrond te achten. SBB deelde dienaangaande&#13;
onder meer mee dat hij als eigenaar contractvrijheid&#13;
had en het hem derhalve vrijstond de&#13;
overeenkomst niet te verlengen. Daarbij was&#13;
al vele malen aan verzoeker aangekondigd dat&#13;
het gebruik zou eindigen indien voortgezet&#13;
gebruik de voortgang van de uitvoering van&#13;
de nieuwe bestemming zou belemmeren. SBB&#13;
had niet gehandeld in strijd met gedane toezeggingen,&#13;
voor zover dat was na te gaan.&#13;
Verder had SBB verzoeker geholpen bij het&#13;
vinden van vervangende woonruimte.&#13;
Reeds in 1993, bij het aangaan van de eerste&#13;
pachtovereenkomst tussen SBB en verzoeker,&#13;
was verzoeker op de hoogte gesteld van de tijdelijkheid&#13;
van de situatie. Toen de Afdeling&#13;
bestuursrechtspraak van de Raad van State in&#13;
1998 de ingestelde beroepen tegen het nieuwe&#13;
bestemmingsplan verwierp, geraakte de uitvoering&#13;
van het project in een stroomversnelling&#13;
en liet SBB verzoeker bij brief van 16 juli&#13;
1998 weten niet opnieuw een pachtovereenkomst&#13;
met hem aan te gaan.&#13;
De in de brief van 2 december 1998 van SBB&#13;
aangekondigde soepele opstelling had ertoe&#13;
geleid dat verzoeker nog tot eind 1999 (om niet)&#13;
van de boerderij gebruik heeft mogen maken.&#13;
In juni 1999 werd begonnen met grondverzet&#13;
waarmee de feitelijke uitvoering van het project&#13;
in gang werd gezet.&#13;
In augustus 1999 kwam SBB tot de conclusie&#13;
dat permanente bewoning van de boerderij te&#13;
veel risico opleverde voor de voortgang van&#13;
het project en schreef SBB verzoeker bij brief&#13;
van 2 december 1999 aan te verhuizen.&#13;
3. Uit het hiervóór onder I. weergegeven feitenrelaas&#13;
blijkt onder meer dat tussen SBB en&#13;
verzoeker pachtovereenkomsten telkens voor&#13;
de duur van één jaar met betrekking tot onder&#13;
meer de boerderij waren gesloten sinds 1993.&#13;
De laatste pachtovereenkomst dateerde van 1&#13;
november 1997 en eindigde op 31 oktober&#13;
1998, zoals ook schriftelijk was vastgelegd en&#13;
door beide partijen was ondertekend.&#13;
SBB heeft verzoeker daarnaast nog bij brief&#13;
van 16 juli 1998 laten weten dat de overeenkomst&#13;
niet zou worden verlengd.&#13;
4. Het staat vast dat beide partijen zijn overeengekomen&#13;
dat de pachtovereenkomst eindigde&#13;
op 31 oktober 1998. Reeds uit de tijdelijke&#13;
aard van de sinds 1993 gesloten overeenkomsten&#13;
volgt dat verzoeker hieraan geen&#13;
rechten kon ontlenen op voortgezet gebruik.&#13;
Op grond van het in het verbintenissenrecht&#13;
geldende uitgangspunt van contractvrijheid&#13;
stond het SBB vrij al dan niet de overeenkomst&#13;
opnieuw aan te gaan. SBB heeft daarnaast&#13;
ook nimmer enige onduidelijkheid laten&#13;
bestaan over de tijdelijkheid van de situatie.&#13;
Het feit dat SBB ná 31 oktober 1998 op verzoek&#13;
van verzoeker uit coulanceoverwegingen&#13;
nog heeft toegestaan dat verzoeker de grond&#13;
kon gebruiken tot uiterlijk 1 januari 1999,&#13;
doet daaraan niet af. SBB heeft, zo blijkt uit&#13;
de schriftelijke correspondentie dienaangaande,&#13;
nooit enig misverstand laten ontstaan over&#13;
de tijdelijke en bijzondere aard van deze toestemming.&#13;
Verzoekers stelling dat hem was toegezegd&#13;
dat hij de boerderij kon blijven gebruiken totdat&#13;
een andere bestemming daarvoor was gevonden,&#13;
is niet aannemelijk geworden. Behalve&#13;
de mededeling in de brief van 2 december&#13;
1998 van SBB dat SBB zich soepel wilde&#13;
opstellen en met verzoeker een regeling wilde&#13;
treffen, zijn uit het onderzoek van de Nationale&#13;
ombudsman geen feiten of omstandigheden&#13;
naar voren gekomen die een vermoeden&#13;
van een toezegging opleveren. Aan de voornoemde&#13;
mededeling in de brief van 2 december&#13;
1998 kunnen vanwege het ontbreken van&#13;
concreetheid geen rechten worden ontleend,&#13;
zoals door verzoeker bedoeld.&#13;
De onderzochte gedraging is op dit punt&#13;
behoorlijk.&#13;
III. Ten aanzien van de bruikleenovereenkomst&#13;
met een derde&#13;
1. Verzoeker klaagt er verder over dat SBB op&#13;
20 september 1999 een bruikleenovereenkomst&#13;
met betrekking tot de boerderij is aangegaan&#13;
met een derde. Verzoeker stelt dat hij&#13;
meer rechten had opgebouwd om de woning&#13;
te mogen blijven bewonen, nu hij daar reeds&#13;
vanaf 1970 woonde en bovendien sinds 1993&#13;
overeenkomsten dienovereenkomstig met SBB&#13;
had gesloten.&#13;
2. SBB achtte dit onderdeel van de klacht niet&#13;
gegrond. SBB liet onder meer weten dat de&#13;
betreffende bruikleenovereenkomst met de&#13;
heer Ve. was aangegaan teneinde te voorkomen&#13;
dat de boerderij werd gekraakt. Hiertoe was&#13;
SBB overgegaan nadat was gebleken dat een&#13;
ander pand in hetzelfde gebied was gekraakt.&#13;
Met verzoeker werd om diezelfde reden een&#13;
bruikleenovereenkomst aangegaan ten aanzien&#13;
van de bedrijfsgebouwen.&#13;
Voor wat betreft de boerderij was gekozen&#13;
voor Ve. en niet voor verzoeker, omdat voor&#13;
laatstgenoemde inmiddels vervangende woonruimte&#13;
was gevonden, hij al door het Bureau&#13;
Beheer Landbouwgronden was schadeloosgesteld&#13;
voor de verhuizing en SBB in de heer&#13;
Ve. een mogelijke kandidaat zag voor het&#13;
beheer van een eventuele kampeerboerderij&#13;
met camping. Daarbij had een rol gespeeld dat&#13;
verzoeker bij het voormalig districtshoofd,&#13;
met wie verzoeker veelvuldig contact had&#13;
gehad, de indruk had gewekt dat hij verder&#13;
wilde als agrarisch ondernemer.&#13;
3. Zoals blijkt uit hetgeen onder I. en II. is&#13;
weergegeven was er op het moment van aangaan&#13;
van de bruikleenovereenkomst door SBB&#13;
met de heer Ve. geen overeenkomst van welke&#13;
aard dan ook tussen SBB en verzoeker van&#13;
kracht. Hoewel zeer begrijpelijk is dat verzoeker&#13;
veel moeite had de woning, die hij&#13;
ongeveer dertig jaar had bewoond, te moeten&#13;
verlaten, kunnen aan het feit van bewoning&#13;
alleen geen rechten worden ontleend. SBB&#13;
heeft gemotiveerd aangegeven om welke redenen&#13;
een bruikleenovereenkomst met Ve. is&#13;
aangegaan. Afgezien van de reeds eerder vermelde&#13;
contractvrijheid is de Nationale ombudsman&#13;
niet gebleken van oneigenlijke of&#13;
anderszins onjuiste redenen. In hoeverre verzoeker&#13;
aan SBB kenbaar heeft gemaakt (enkel)&#13;
als agrarisch ondernemer verder te willen en&#13;
derhalve niet als beheerder van een kampeerboerderij&#13;
annex camping, kan de Nationale&#13;
ombudsman niet beoordelen doch dit is ook&#13;
niet van doorslaggevende betekenis geweest&#13;
voor SBB.&#13;
De onderzochte gedraging is ook op dit punt&#13;
behoorlijk.&#13;
IV. Ten aanzien van de opzegging van de&#13;
bruikleenovereenkomst met betrekking tot de&#13;
bedrijfsgebouwen&#13;
1. Verzoeker klaagt er ten slotte over dat SBB&#13;
de bruikleenovereenkomst, die met hem op&#13;
20 september 1999 was aangegaan met betrekking&#13;
tot de bedrijfsgebouwen, met ingang van&#13;
20 mei 2001 heeft beëindigd.&#13;
2. SBB achtte ook dit klachtonderdeel niet&#13;
gegrond. Naast het feit dat verzoeker niet had&#13;
meegewerkt aan een verzoek van SBB in&#13;
december 2000 om landbouwapparatuur dat&#13;
zwaarder was dan 1500 kilogram, elders te&#13;
stallen in verband met – kort gezegd – door&#13;
het Hoogheemraadschap gestelde voorwaarden,&#13;
was de noodzaak in het kader van het&#13;
project om één van de bedrijfsgebouwen te&#13;
slopen, mede reden geweest de bruikleenovereenkomst&#13;
met verzoeker niet te verlengen.&#13;
3. In de bruikleenovereenkomst, door beide&#13;
partijen ondertekend, waren partijen onder&#13;
meer overeengekomen dat de overeenkomst&#13;
werd aangegaan voor de duur van maximaal&#13;
zes maanden, ingaande 20 september 1999, en&#13;
eventueel telkens stilzwijgend werd met twee&#13;
maanden. Verder lag in de overeenkomst vast&#13;
dat de partij, die geen voortzetting wenste van&#13;
de overeenkomst, dit een maand voor de&#13;
beëindigingsdatum aan de andere partij schriftelijk&#13;
diende mee te delen.&#13;
Het voorgaande betekent dat SBB in zijn&#13;
recht stond toen het de overeenkomst opzegde&#13;
bij brief van 17 april 2001. Ook overigens&#13;
zijn er geen feiten of omstandigheden op&#13;
grond waarvan beëindiging van de hier bedoelde&#13;
overeenkomst rechtens niet juist of&#13;
onzorgvuldig zou zijn.&#13;
De onderzochte gedraging is ten aanzien van&#13;
dit onderdeel eveneens behoorlijk.&#13;
Conclusie&#13;
De klacht over de onderzochte gedraging van&#13;
Staatsbosbeheer is niet gegrond.</content><legacyfootnotes/><footnotes><footnote/></footnotes><auteurs/><published>2005-10-01 00:00:00</published><modified>2005-10-01 00:00:00</modified><editiondate>2005-10-01</editiondate><htmlpath>https://denhollander.info/artikel/4323</htmlpath></article>
</articles></edition>
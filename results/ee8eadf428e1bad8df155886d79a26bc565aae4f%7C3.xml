<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1980</searchword><id>6547</id><udhid>UDH:TvAR/6547</udhid><titel>DE OPERATIONELE GEBIEDSAANWIJZING ALS PLANOLOGISCHE RECHTSFIGUUR</titel><searchwords><searchword>TvAR 3/1980</searchword><searchword>UDH:TvAR/6547</searchword></searchwords><attachments><attachment><name>1980_nr 3_Artikel_Noordanus.pdf</name><extention>pdf</extention><url>https://denhollander.info/download/6320/ci</url></attachment></attachments><inleiding>10 December j.1. heeft de Raad van advies voor de ruimtelijke ordening (RARO) de Minister van Volkshuisvesting en Ruimtelijke Ordening een ad-vies aangeboden, waarin de coördinatieproblemen tussen bestemming, in-richting en beheer centraal staan en voorstellen gedaan worden voor de in-troductie in de wetgeving van een nieuwe coördinatiecontructie de „opera-tionale gebiedsaanwijzing".1) Dit advies is één uit de reeks adviezen van de Raad, waarin de kwestie van de coördinatie van de administratieve wet-geving op het gebied van het onroerend goed aan de orde komt. Bedoeling van de Raad is, dat nu naar aanleiding van het advies nader knelpunten-onderzoek plaatsvindt en dat de operationele gebiedsaanwijzing (OGA) in een aantal praktijksituaties wordt uitgetest. Vervolgens zal het in de visie van de Raad tot wettelijke maatregelen moeten komen, die - al dan niet in de vorm van de in het advies gepresenteerde OGA-model - leiden tot een versterking van de beleidscoördinatie.&#13;
Ik wil in deze bijdrage ingaan op de betekenis die de operationele ge-biedsaanwijzing voor de beleidscoördinatie in het buitengebied zou kunnen hebben. Daartoe eerst wat achtergronden van de coördinatieproblematiek, vervolgens een korte beschouwing over wat de bedoeling van de operatio-nele gebiedsaanwijzing is en ten slotte een bespreking van een aantal beslis-singen waarbij de operationele gebiedsaanwijzing in het buitengebied een bijdrage zou kunnen leveren aan de verbetering van de beleidscoördinatie.</inleiding><content>Meersporigheid&#13;
Eerder in dit tijdschrift heb ik al eens aandacht besteed aan het coördi-natievraagstuk.2) Kort gezegd is de probleemstelling de volgende. De Wet op de Ruimtelijke Ordening kent een planningssysteem, waarbij provincies en gemeenten via het maken van streek- en bestemmingsplannen een be-langrijke rol vervullen. Daarnaast zijn er tal van wetten en buitenwettelijke regelingen, waarin voor concrete inrichtings- en beheersmaatregelen aparte planfiguren en besluitvormingsprocedures gecreëerd zijn. De beslissings-bevoegdheid ligt daarbij vaak op een hoger bestuursniveau dan bij beslis-singen op het gebied van de ruimtelijke ordening het geval is. De besluitvorming over een concreet project loopt op deze manier via meerdere be-sluitvormingslijnen. Dit heeft tot gevolg dat er problemen ontstaan wan-neer de besluitvorming in de verschillende sporen niet tijdig met elkaar in overeenstemming wordt gebracht.&#13;
Niet tijdige beleidsafstemming kan er enerzijds toe leiden dat een toet-sing aan ruimtelijke plannen achterwege blijft met als gevolg dat de ruimte-lijke integratie van een project onvoldoende verzekerd is. Omgekeerd kan ook een tijdige aanpassing van ruimtelijke plannen en in het bijzonder bestemmingsplannen achterwege blijven, zodat de uitvoering van projecten vertraging oploopt. Voor de burger tenslotte levert het ontbreken van goede beleidscoördinatie het gevaar op dat zijn mogelijkheden tot rechts-bescherming worden uitgehold doordat in een te laat stadium van de besluitvorming een bestemmingsplanprocedure wordt gestart. Niet zelden is er, wanneer de Kroon in beroep moet oordelen, sprake van een fait-accompli-situatie, doordat hetzij via toepassing van artikel 19 Wet op de Ruimtelijke Ordening de uitvoering van het voorgenomen project al ter hand is genomen, hetzij inmiddels reeds zoveel is geïnvesteerd (grond-verwerving e.d.), dat terugdraaien van de plannen in beroep niet goed mo-gelijk is.3)&#13;
Hoe ingewikkeld het besluitvormingsnetwerk is en hoe groot de nood-zaak is voor een tijdige wederzijdse beleidsafstemming laat zich misschien nog het best illustreren aan de hand van een concreet voorbeeld. In een be-paald - met het oog op natuur en landschap kwetsbaar - gebied wordt een ruilverkaveling voorbereid. Een deel van het gebied zal daarbij onder de werking van de Beschikking Beheersovereenkomsten moeten worden gebracht.4) De besluitvorming over wat er in het gebied precies zal gaan gebeuren speelt zich in een dergelijke situatie in tenminste drie besluitvormingslijnen af met elk hun eigen plansysteem en hun eigen competentieverdeling. Zo wordt:&#13;
- over de bestemming beslist door de provincie en gemeenten in streek plan en bestemmingsplannen;&#13;
- over de inrichting (plan van wegen en waterlopen, landschapsplan) op voorstel van de plaatselijke commissie na advies van de CCC een beslis- sing genomen door Gedeputeerde Staten; - over het beheer beslist in een op grond van de Beschikking Beheers-overeenkomsten door de SBL vast te stellen beheersplan. Het zal duidelijk zijn dat verschillende plannen niet los van elkaar kunnen worden opgesteld. Integendeel een gemeentebestuur zal pas een be-stemmingsplan kunnen maken, wanneer er zicht is op wat er ter zake van inrichting en beheer gaat gebeuren. Ontbreekt dat zicht dan zal het bestemmingsplan qua uitvoerbaarheid een slag in de lucht zijn. Omgekeerd moeten de ruilverkavelingsautoriteiten weten welk ruimtelijk beleid de betrokken gemeente voorstaat, al was het alleen maar om te voorkomen dat in de uitvoeringsfase van de ruilverkaveling blijkt dat het gemeentelijk bestemmingsplan de realisering van de ruilverkavelingsplannen niet toelaat. Zowel de gemeente als de plaatselijke commissie kunnen met het maken van hun plannen niet voort, zolang ze niet weten hoeveel hectaren van het gebied als beheersgebied zal worden aangewezen en hoe het op grond van de Beschikking Beheersovereenkomsten op te stellen beheersplan er uit gaat zien. Aan de andere kant is de realisering van dit door de SBL op te stellen beheersplan in hoge mate afhankelijk van (de toedeling) bij de ruilverkaveling en van de medewerking van de gemeenten die immers ook via hun bestemmingsplannen de nodige bescherming zullen moeten bieden.&#13;
Een en ander vraagt dus een intensief samenspel en zelfs een zeker gelijk oplopen van de besluitvorming bij alle betrokken overheden. Houdt men onvoldoende rekening met de besluitvorming in de andere sporen, dan komt de uitvoerbaarheid van de plannen in gevaar en is er het risico van vertraging in volgende stadia van de besluitvorming. De wetgeving zal een voldoende sterke impuls tot coördinatie moeten geven teneinde het benodigde samenspel tot stand te brengen.&#13;
Bestuurlijke coördinatie of juridische coördinatie&#13;
Beleidscoördinatie kan in de wetgeving op verschillende wijze worden bevorderd. Het meest gebruikelijke is het opnemen van overlegverplichtingen in de afzonderlijke beleidswetten, waarbij de wetgever er dan vanuit gaat dat het wettelijk verplicht gestelde overleg leidt tot een wederzijdse afstemming van beleid. Voorbeeld van zo'n overlegverplichting is artikel 8 van het Besluit op de Ruimtelijke Ordening, waarin bepaald wordt dat bij het voorbereiden van structuurplannen en bestemmingsplannen overleg plaats moet vinden met de omliggende gemeenten en de betrokken diensten van rijk en provincie. Ook wordt bijvoorbeeld wel in de wet in het kader van de vaststellingsprocedure van voor de ruimtelijke ordening relevant zijnde sectorplannen een advies van de Provinciale Planologische Commissie voorgeschreven.5) Een zekere waarborg voor beleidscoördinatie is er eveneens, wanneer dezelfde organen in verschillende sporen bij de besluit-vorming betrokken zijn. Zo stellen Gedeputeerde Staten in het boven-besproken voorbeeld van de ruilverkaveling niet alleen het plan van wegen en waterlopen en het landschapsplan vast, maar is dit college ook als goed-keurende instantie bij het bestemmingsplan betrokken en heeft het bij de beheersplanning een adviserende rol (Provinciale adviescommissie). Aan-genomen mag worden dat de verschillende besluiten met elkaar in over-eenstemming zijn. Een dergelijk systeem van coördinatie dat zich sterk richt op het bereiken van overeenstemming via overleg zonder het overleg-proces en de relaties tussen de verschillende plannen en beslissingen nader vast te leggen zou ik een stelsel van bestuurlijke coördinatie willen noemen.&#13;
Verdergaand zijn coördinatieconstructies, waarbij het overleg nader gestructureerd wordt c.q. waarbij er in de wet expliciet een koppeling ge-legd wordt tussen plannen en/of besluiten in de verschillende besluitvor-mingslijnen. Een voorbeeld is de aanwijzing van luchtvaartterreinen. De (gewijzigde) Luchtvaartwet geeft voor deze aanwijzingen een uitvoerige en met waarborgen omklede overlegprocedure.6) Er is een wettelijke koppe-ling met de ruimtelijke planning op rijksniveau: de aanwijzing moet geba-seerd zijn op een planologische kernbeslissing (structuurschema). Het bestemmingsplan wordt voorts expliciet in de coördinatie betrokken: de ge-meenteraden zijn verplicht het aangewezen luchtvaartterrein binnen één jaar in het bestemmingsplan op te nemen.7) Deze vorm van coördinatie, waarbij sprake is van een wettelijk geregelde overlegprocedure, waarbij planrelaties expliciet worden vastgelegd en aan de gecoördineerde besluit-vorming rechtsgevolgen worden verbonden zou ik juridische coördinatie willen noemen.&#13;
De discussie over de coördinatie tussen de Wet op de Ruimtelijke Orde-ning enerzijds en de verschillende inrichtings- en beheerswetten anderzijds beweegt zich tussen deze twee modellen. Aan de ene kant een model van bestuurlijke coördinatie, waarbij het in zijn uiterste vorm geheel aan het overleg tussen de betrokken overheden wordt overgelaten om tot beleidsafstemming te komen, aan de andere kant een systeem van juridische coör-dinatie met als uiterste vorm een volledige wettelijke koppeling tussen ruimtelijke planning en inrichtings- en beheersplanning. Beide systemen zijn niet zonder nadelen. Een evident bezwaar van een strak stelsel van juri-dische coördinatie ligt in het rigide karakter dat de besluitvorming op grond van de ene beleidswet te zeer afhankelijk gemaakt wordt van de voortgang van de planvorming in een ander beleidsveld. Alles moet dan op alles wachten. Beleidsveranderingen kunnen zeer moeilijk worden door-gevoerd.&#13;
Het is aan de andere kant evenzeer duidelijk dat louter bestuurlijke coördinatie onvoldoende garanties biedt dat het inderdaad tot (tijdige) beleidsafstemming komt. Zo is het bestaande wettelijk verplichte planolo-gische overleg naar veler opvatting erg vrijblijvend en leidt dit vaak noch tot een tijdige aanpassing van streek- en bestemmingsplannen, noch tot duidelijke afspraken met de voor inrichting en beheer verantwoordelijke overheden over de realisering van in ruimtelijke plannen opgenomen pro-jecten. Overlegverplichtingen alleen geven onvoldoende impulsen voor daadwerkelijke coördinatie. Een bezwaar van een te sterke nadruk op coördinatie uitsluitend via verder niet geformaliseerd overleg is ook dat dit kan leiden tot een vervaging van verantwoordelijkheden. De positie van de representatieve organen (gemeenteraden en staten) én die van de burger kunnen in gevaar komen, doordat er geen regels zijn gegeven voor een tijdi-ge terugkoppeling op raden en staten en er ook geen garanties zijn, dat mogelijkheden voor inspraak, bezwaar en beroep kunnen worden benut op een tijdstip dat er nog invloed op de uiteindelijke beslissing kan worden uitgeoefend.8)&#13;
De regering lijkt vooralsnog sterk het accent te leggen op bestuurlijke coördinatie en er voor terug te schrikken in de wetgeving verdergaande coördinatieconstructies op te nemen. In het kader van de RPC- Werkcom-missie Verticale Coördinatie Ruimtelijk Beleid wordt gewerkt aan voor-stellen tot verbetering van het overleg bij de voorbereiding van streek-plannen c.q. de totstandkoming van structuurschetsen en struc-tuurschema's. In het (eerste) interimadvies van deze werkcommissie,9) welk advies door de regering is overgenomen, worden een aantal — wat zou kunnen worden genoemd - bestuurlijke gedragsregels geformuleerd voor een verbetering van het overleg in de Provinciale Planologische Com-missie en voor de doorwerking van structuurschema's en schetsen in het streekplanwerk. Een vervolgadvies is in voorbereiding, waarbij met name de inbreng van de gemeenten bij de voorbereiding van streekplannen aan de orde zal komen.&#13;
Het interimadvies van de werkcommissie wordt met vlijt in tal van re-geringsnota's geciteerd. In alle recent verschenen structuurschema's wordt voor de verdere afstemming tussen het ruimtelijk beleid en het in het des-betreffende schema behandelde sectorbeleid naar de aanbevelingen uit het advies verwezen. In de regeringsbeslissing over de Nota landelijke gebieden laat de regering weten er geen voorstander van te zijn de verticale coördinatie een (verdere) wettelijke grondslag te geven door het totstand brengen van een wettelijke koppeling tussen ruimtelijke plannen van de lagere overheden en uitvoeringsbeslissingen op een hoger bestuursniveau. Zij houdt het, aldus de regeringsbeslissing, op het in het interimadvies gepresenteerde overlegmodel, waarmee een bestuurlijke binding tussen de verschillende overheidsniveau's kan worden bereikt.10)&#13;
Het is echter onwaarschijnlijk dat hiermee het laatste woord is ge-sproken. Allereerst noemt de regeringsbeslissing als argument, dat het vast-leggen van verticale planrelaties ertoe zou leiden, dat het rijk of de lagere overheden zich bindend over eikaars planbeslissingen uit zouden kunnen spreken. Dit hoeft echter geenszins het geval te zijn. De zin van het vast-leggen van de verhouding tussen plannen en beslissingen van verschillende overheden ligt daarin dat bijvoorbeeld het bestemmingsplan tijdig bij de besluitvorming rond bovenlokale sectorplanning wordt betrokken. De manier, waarop de relatie met het bestemmingsplan gelegd wordt kan verschillen, maar er hoeft geen sprake te zijn van éénrichtingsverkeer in de zin dat de sectorplanning het bestemmingsplan zonder meer opzij schuift of omgekeerd de sectorplanning volledig ondergeschikt gemaakt wordt aan het be-stemmingsplanwerk. Bij de voorstellen uit het interimadvies dient voorts bedacht te worden dat daarin de coördinatie met het gemeentelijk ruimtelijk beleid en met name de afstemming tussen bovenlokale inrichtings- en beheersmaatregelen en bestemmingsplan nog onbesproken blijft, terwijl daar nu juist in de praktijk de grootste problemen liggen. Bij de wegen-aanleg, ontgrondingen, de aanleg van woonwagenkampen, de winning van delfstoffen, in tal van sectoren is een tijdige afstemming van en op be-stemmingsplannen een evident knelpunt. Of dit knelpunt louter via ver-sterking van het bestuurlijk overleg kan worden opgelost lijkt mij hoogst twijfelachtig. Ik kan mij tenminste niet goed voorstellen hoe bijvoorbeeld een tracé van een rijksweg dat vaak door een aantal gemeenten en nog meer bestemmingsplangebieden zal lopen tijdig in alle bestemmingsplannen zal zijn opgenomen, wanneer niet via een in de wet geregelde afstemmingsprocedure de coördinatie tussen wegenaanleg en bestemmingsplan expliciet wordt geregeld. Hetzelfde geldt voor de afstemming tussen ruilverkavelingsplannen en het bestemmingsplan. Zonder een goede regeling van de onderlinge afstemming zal tijdige wederzijdse afstemming achterwege blijven met het risico dat een ruilverkavelingsproject onvoldoende past in de planologische visie van de betrokken gemeenten en wellicht door planologische belemmeringen de uitvoering geruime tijd stagneert. Nodig is voor dit soort gevallen een stringenter coördinatieregiem dan in de huidige wetgeving is vastgelegd. Dit brengt ons bij de in het RARO-advies voorgestelde operationele gebiedsaanwijzing, welke een dergelijke coördinatieconstructie beoogt te bieden.11)&#13;
De operationele gebiedsaanwijzing&#13;
Wat houdt de voorgestelde operationele gebiedsaanwijzing nu precies in? Uitgangspunt is de langs meerdere sporen lopende besluitvorming. In deze besluitvorming is een duidelijk moment aan te wijzen, waarop de principebeslissing valt een bepaald inrichtings- en/of beheersproject aan te pakken. Bijvoorbeeld een gebied wordt aangewezen als Relatienotagebied met als gevolg dat er een beheersplan wordt opgesteld en er daarna beheersovereenkomsten worden afgesloten. Er wordt een luchtvaartterrein aangewezen met als gevolg uitvoering van werken en het treffen van zoneringsmaatregelen in verband met de geluidhinder. De principebeslissing valt in een bepaald gebied tot ruilverkaveling over te gaan, met als gevolg het ontwerpen en uitvoeren van ruilverkavelingsplannen. Voor de totstandkoming van al dit soort belangrijke principebesluiten bestaan in veel gevallen reeds wettelijke of buitenwettelijke procedures. Te denken valt aan de aanwijzingsprocedures uit de Luchtvaartwet, de Natuur-beschermingswet en de Monumentenwet en aan buitenwettelijke procedures, zoals die voor de vaststelling van tracés voor rijkswegen, voor hoog-spanningsleidingen c.q. voor de lokatie van elektriciteitswerken en voor de aanwijzing van Relatienotagebieden.12) Al dit soort aanwijzingsprocedures hebben in de huidige situatie als regel slechts directe (rechts-)gevolgen voor de desbetreffende sector.13) Bedoeling van de operationele gebiedsaanwij-zing is nu - uitgaande van dergelijke bestaande gebiedsaanwijzings-procedures - te komen tot één algemene in de Wet op de Ruimtelijke Or-dening te regelen aanwijzingsprocedure, welke direct doorwerkt, zowel in de besluitvormingslijn van de desbetreffende sector als in de ruimtelijke plannen èn in de financiële planning.&#13;
De operationele gebiedsaanwijzing zou in dit verband getypeerd kunnen worden als een principebeslissing tot het uitvoeren van werken c.q. het treffen van beheersmaatregelen onder een gelijktijdige toewijzing van ruimte en geld. Wat uitvoeriger wordt in het RARO-advies de operationele gebiedsaanwijzing gedefinieerd als: „een planologisch en financieel prin-cipebesluit dat een bepaald gebied (tracé of plaats) voor één of meer doel-einden zal worden ingericht en/of beheerd overeenkomstig een daartoe vastgesteld programma, hetwelk binnen een bepaalde tijd nader zal worden uitgewerkt in één of meer inrichtings- en/of beheersplannen. Het besluit is samengesteld uit de door de verschillende betrokken overheden te nemen deelbeslissingen en bindt de overheden in de verdere besluitvorming."&#13;
In de opzet, die de RARO voor ogen staat wordt de gebiedsaanwijzing vastgesteld door de verschillende voor bestemming, inrichting en/of beheer verantwoordelijke overheden, die in een met de nodige rechtswaarborgen omgeven overlegprocedure elk vanuit hun eigen bevoegdheden aan de be-sluitvorming deelnemen. Bij de aanwijzing van het tracé van een rijksweg bijvoorbeeld geeft in de opzet van de operationele gebiedsaanwijzing de ge-meente in een kader van de gebiedsaanwijzingsprocedure een oordeel over de aanvaardbaarheid van het voorgestelde tracé vanuit de optiek van de lo-kale ruimtelijke ordening, terwijl het provinciaal bestuur vanuit het streek-plankader een oordeel geeft.14) Natuurlijk bestaat er de kans dat de ver-schillende overheden het in het kader van de aanwijzingsprocedure over de voorgenomen inrichtings- en/of beheersmaatregelen niet eens kunnen worden. De gebiedsaanwijzingsprocedure voorziet daarvoor in een met de nodige waarborgen omgeven mogelijkheid om knopen door te hakken. Wanneer één of meer gemeenten niet mee willen werken kan de gebieds-aanwijzing toch worden doorgezet, maar deze moet dan mede door Provin-ciale Staten worden vastgesteld. Kan ook het provinciaal bestuur zich niet in de gebiedsaanwijzing vinden dan kan deze slechts vastgesteld worden met de medewerking van de Minister van Volkshuisvesting en Ruimtelijke Ordening, de Rijksplanologische Commissie gehoord. Verder moet de operationele gebiedsaanwijzing alvorens deze van kracht kan worden ter kennis van de Tweede Kamer worden gebracht, zodat die zich eventueel over de zaak uit kan spreken. Tegelijk met het beroep dat burgers tegen de gebiedsaanwijzing kunnen instellen, kunnen in geval van conflicten ook de lagere overheden tegen de genomen beslissing in beroep opkomen. De gebiedsaanwijzing kent op deze manier een methode van conflictoplossing, die meer gestroomlijnd is dan de aanwijzingsconstructies uit de huidige Wet op de Ruimtelijke Ordening en minder centralistisch is dan de voorgestelde rechtstreekse aanwijzingsbevoegdheid van de Minister ten opzichte van de gemeentebesturen.15)&#13;
De operationele gebiedsaanwijzing zal als regel zijn grondslag moeten vinden in de planning, zowel die in de desbetreffende beleidssector als die op het gebied van de ruimtelijke ordening. Voor gebiedsaanwijzingen van het rijk en de provincie is voor wat dit laatste betreft in het bijzonder van belang dat er een goede afweging plaatsvindt in het kader van het streek-plan. De koppeling aan het streekplan wordt makkelijker, naarmate de provinciale besturen bij het maken van hun streekplannen meer kiezen voor globale nader uit te werken plannen. De streekplanuitwerking kan dan in het kader van de gebiedsaanwijzingsprocedure gegeven worden. Om dit met een voorbeeld te illustreren: het streekplan zou voor het natuur- en landschapsbehoud in deze opzet beleidsdoelstellingen plus een globale zonering in moeten houden. Operationalisering van dit plan vindt plaats door op basis van dit plan én de groene structuurschema's te komen tot de aanwijzing van beschermde natuurmonumenten en beheersgebieden waar beheersovereenkomsten zullen worden afgesloten. Bij gelegenheid van deze aanwijzing wordt het streekplan nader uitgewerkt.&#13;
Nu zijn globale - procesmatige - streekplannen in de bestuurspraktijk bepaald nog geen regel. Vooralsnog moet er in de gedachtengang van de RARO in gevallen, waarin geen actueel streekplan beschikbaar is volstaan kunnen worden met een planologische toetsing via een statenbesluit inzake de provinciale ruimtelijke ordening.16)&#13;
Is de operationele gebiedsaanwijzing eenmaal vastgesteld dan heeft deze rechtsgevolgen zowel voor de verdere besluitvorming op het gebied van de ruimtelijke ordening, als in de desbetreffende beleidssector en op het stuk van de toekenning van financiële middelen. Over de te treffen inrichtings-en/of beheersmaatregelen is dan een principebeslissing genomen. Deze beslissing moet nu uitgewerkt worden in meer gedetailleerde uitvoerings-plannen. Zo moet het wegtracé nader worden uitgewerkt in één of meer in-richtingsplannen, moeten voor het aangewezen Relatienotagebied één of meer beheersplannen worden opgesteld, moet voor het gebied waar een landinrichtingsproject plaats zal vinden een start gemaakt worden met de uitwerking van het landinrichtingsprogramma in één of meer landinrich-tingsplannen enzovoorts.&#13;
Op het gebied van de ruimtelijke ordening vraagt dit activiteiten met name op het niveau van het bestemmingsplan. Rechtsgevolg van de ge-biedsaanwijzing is, dat de gemeentebesturen verplicht zijn hun bestem-mingsplannen te herzien of uit te werken aan de hand van de daartoe in de gebiedsaanwijzing opgenomen richtlijnen in nauw overleg met de sector-instanties, die het inrichtings- en/of beheersplan moeten maken.&#13;
In de betrokken beleidssector gaat het naast de verdere uitwerking van de plannen er om de nodige juridische mogelijkheden te scheppen om tot een tijdige uitvoering te komen. Aan de operationele gebiedsaanwijzing kun-nen in dit verband - afhankelijk van de behoefte per beleidssector - de nodige juridische en organisatorische uitvoeringsmiddelen worden gekop-peld. Zo kan in de gedachtengang van het RARO-advies de gebieds-aanwijzing leiden tot het van toepassing worden van een voorkeursrecht - men denke bijvoorbeeld aan de aanwijzing van stadsvernieuwings-gebieden of gebieden bestemd voor stadsuitbreiding. Verder is op basis van de gebiedsaanwijzing een verkorte onteigeningsprocedure mogelijk, kan de gebiedsaanwijzing leiden tot voorlopige beheersmaatregelen en tot het in werking treden van een stelsel van voorbereidingsbescherming. Tot slot kan de gebiedsaanwijzing ook consequenties hebben in de organisatorische sfeer doordat ter uitvoering van de principe-beslissing een aparte uit-voeringsorganisatie wordt opgezet. Bestaand voorbeeld biedt de in de Ruil-verkavelingswet geregelde plaatselijke commissie. Behoefte aan vormen van projectorganisatie bestaan evenzeer op bijvoorbeeld het gebied van het stedelijk inrichtingsbeleid17) als op het gebied van de natuur- en land-schapsbescherming.18)&#13;
Voor wat betreft de financiële consequenties is de gebiedsaanwijzing in de opvatting van de RARO een uiterst belangrijk aangrijpingspunt voor de coördinatie met de financiële planning. Zijn van structuurschema's en streekplannen de financiële gevolgen slechts in globale en indicatieve zin aan te geven, bij de operationele gebiedsaanwijzing ligt dat anders. Hierbij gaat het immers om een kostenraming per project voor de korte/middel-lange termijn en moet het mogelijk zijn een relatie te leggen met de rijks-meerjarenramingen c.q. de meerjarenbegrotingen van de betrokken lagere overheden. In het kader van de gebiedsaanwijzing dient dan ook een be-slissing genomen te worden over de financiële consequenties van de voorge-nomen maatregelen en - zo nodig - over de kostenverdeling tussen de verschillende overheden. Is de gebiedsaanwijzing vastgesteld dan dienen de geraamde kosten opgenomen te worden in de meerjarenramingen c.q. meerjarenbegrotingen en in meerjareninvesteringsschema's, zoals bijvoor-beeld het voor de aanleg van rijkswegen bestaande vijfjarige uitvoerings-programma voor de rijkswegen. Bijstelling, bijvoorbeeld in verband met noodzakelijke financiële ombuigingen, moet weliswaar mogelijk blijven, maar slechts na het doorlopen van een deugdelijke overlegprocedure met de overige bij de gebiedsaanwijzing betrokken overheden, waarbij zonodig de Kroon om een uitspraak kan worden gevraagd. Worden de in de ge-biedsaanwijzing voorziene inrichtings- en/of beheersmaatregelen door de lagere overheden uitgevoerd, maar door de rijksoverheid gefinancierd - men denke bijvoorbeeld aan stadsvernieuwing of stadsuitbreiding - dan zijn er voor de toedeling van gelden aan de betrokken overheden verschillende systemen denkbaar. Zo kan gedacht worden aan een systeem van principe-toezeggingen (budgetafspraken), zoals dat bijvoorbeeld nu toegepast wordt bij de aanwijzing van stadsvernieuwingsgebieden op grond van de Interimsaldoregeling. Ook zou de gebiedsaanwijzing kunnen leiden tot aanspraken op een doeluitkering c.q. het van kracht worden van een be-paalde verfijningsregeling.19) Per beleidsveld zal dit nader moeten worden bekeken. De coördinatie, die de gebiedsaanwijzing tussen ruimtelijke planning, sectorplanning en financiering beoogt te bieden is ook van belang voor de rechtspositie van de burger. Het ontbreken van coördinatie tussen de ver-schillende besluitvormingslijnen werkt door naar de rechtsbeschermings-mogelijkheden. De mogelijkheden voor inspraak, bezwaar en beroep zijn nu over de onderscheiden sporen verdeeld, zodat degene, die tegen een be-paald voorgenomen project op wil komen zich zowel bij (deel-)beslissingen in de lijn van de desbetreffende beleidssector (het vaststellen van een tracé, de onteigening, de vergunningverlening enz.) moet laten horen, als gebruik moet maken van de mogelijkheden voor inspraak, bezwaar en beroep in de besluitvormingslijn van de ruimtelijke ordening. Voor de behendige burger met veel vrije tijd levert dit een aantrekkelijk aantal beïnvloedingsmoge-lijkheden op. Wie minder goed de weg weet zal gauw het spoor bijster raken en bijvoorbeeld niet gauw begrijpen, waarom een wegtracé, waarover in het kader van de vaststelling van het streekplan uitvoerig met de bevolking is gediscussieerd, kort daarna in de tracévaststellingsprocedure van Rijkswaterstaat opnieuw in de inspraak wordt gebracht. Nog afgezien daarvan, op het gebied van de ruimtelijke ordening ligt het zwaartepunt voor wat de rechtsbescherming betreft bij het bestemmingsplan. Doordat tijdige afstemming tussen sectorplanning en bestemmingsplanwerk in de huidige situatie vaak ontbreekt, loopt zoals gezegd in veel gevallen het bestemmingsplan achter de feiten aan met als gevolg dat rechtsbescherming eerst geboden wordt op een moment dat heroverweging van de beslissingen — gelet op de investeringen die reeds gedaan zijn — nauwelijks een reële mogelijkheid is.20)&#13;
De betekenis, die de operationele gebiedsaanwijzing voor de (rechts-) positie van de burger zou kunnen hebben ligt in het feit dat de gebieds-aanwijzing een ordening van proceduremomenten met zich mee brengt, waardoor het mogelijk wordt tijdig en daardoor wellicht meer effectief te-gen de uitvoering van voorgenomen projecten op te komen. Er ontstaat als het ware een ,,gefaseerde" rechtsbescherming, waarbij de gebieds-aanwijzing als startpunt van de uitvoering vatbaar is voor een vol kroon-beroep, er bij de vaststelling van de uitgewerkte plannen een bezwaren -procedure bij Gedeputeerde Staten en er bij de vergunningverlening een AROB-beroep mogelijk is.&#13;
Betekenis voor bestemming, inrichting en beheer in het landelijk gebied&#13;
De RARO heeft met de uitwerking die thans aan het begrip operationele gebiedsaanwijzing is gegeven een besluitvormingsmodel op tafel gelegd dat in algemene zin in de Wet op de Ruimtelijke Ordening zou kunnen worden neergelegd. De verschillende inrichtings- en beheerswetten zouden op deze algemene regeling moeten aansluiten en er een nadere op het aan de orde zijnde beleidsveld toegespitste invulling aan moeten geven. Het RARO-advies koerst niet zonder meer op een wettelijke regeling van de opera-tionele gebiedsaanwijzing aan, maar doet de aanbeveling om eerst ter on-derbouwing van de in het advies gegeven probleemanalyse nader bestuurs-kundig onderzoek te doen naar de coördinatieproblematiek. Daarbij zou de operationele gebiedsaanwijzing, zoals die in het advies is uitgewerkt ook in een aantal praktijksituaties kunnen worden uitgetest. Vervolgens zou na onderzoek van mogelijke alternatieve oplossingen tot een definitieve keuze van het in de ruimtelijk relevante wetgeving neer te leggen systeem van be-leidscoördinatie moeten worden gekomen. Een dergelijke aanpak waarbij er op basis van onderzoekresultaten tot wetsvoorstellen gekomen wordt, is op zichzelf denkbaar. Het levert een stijl van wetgeving op die vergelijk-baar is met de aanpak die bij het departement van Volksgezondheid en Mi-lieuhygiëne de laatste jaren gebruikelijk is bij de voorbereiding van de milieuhygiënische wetgeving.21) Bedacht moet wel worden dat de nodige onderzoeken dan ook op korte termijn in gang zullen moeten worden gezet. Voor tal van beleidsvelden (landinrichting, natuurbescherming, bosbeheer en landschapsbeheer, verkeer en vervoer) is wetgeving in voorbereiding, waarbij over de vragen van beleidscoördinatie, die bij de operationele ge-biedsaanwijzing aan de orde zijn een beslissing zal moeten worden genomen. Dit brengt mij op het laatste onderdeel van dit artikel, dat betrekking heeft op de betekenis, die de operationele gebiedsaanwijzing voor de be-sluitvorming in het landelijk gebied zou kunnen hebben. Ik beperk mij daarbij tot beslissingen over projecten die door hun aard specifiek in het landelijk gebied thuis horen en laat „externe" ruimteclaims ten behoeve van stadsuitbreiding, aanleg van lijninfrastructuur enz. buiten beschou-wing.22) Belangrijkste beslissingen waar de operationele gebiedsaanwijzing in het buitengebied een functie zou kunnen vervullen zijn:&#13;
- de aanwijzing van beschermde natuurmonumenten&#13;
- de aanwijzing van landinrichtingsgebieden .&#13;
- de aanwijzing van Relatienotagebieden&#13;
- de aanwijzing van nationale parken c.q. nationale landschapsparken&#13;
- de aanwijzing van winplaatsen ten behoeve van de oppervlaktedelf stoffenwinning&#13;
- de aanwijzing van waterwingebieden&#13;
- de aanwijzing van gebieden waar recreatieprojecten uitgevoerd zullen worden&#13;
- de aanwijzing van stiltegebieden&#13;
- de aanwijzing van militaire oefenterreinen.&#13;
Voor een groot aantal van deze gebieden wordt reeds - vaak mede met het oog op versterking van de coördinatie — gewerkt aan (wijziging van) wetgeving. Zo ligt het in de bedoeling te komen tot een herziening van de Natuurbeschermingswet, waarbij de relatie tussen deze wet en de Wet op de Ruimtelijke Ordening mede aan de orde zal zijn. In zijn advies over de herziening van deze wet23) heeft de Natuurbeschermingsraad voorstellen gedaan voor de doorwerking van de aanwijzing van beschermde natuurmonumenten in streek- en bestemmingsplannen en voor een koppeling aan de aanwijzing van uitvoeringsinstrumenten zoals een voorkeursrecht en een mogelijkheid tot onteigening via een verkorte procedure. Zou de staatssecretaris van C.R.M, deze voorstellen opvolgen dan komt de aanwijzingsprocedure van de Natuurbeschermingswet aardig in de buurt van een operationele gebiedsaanwijzing, zij het een gebiedsaanwijzing die sectora-ler en centralistischer is dan hetgeen door de RARO is voorgesteld en ook minder operationeel, met name wat de financiering betreft.&#13;
Voor wat betreft de aanwijzing van landinrichtingsgebieden zij er in het bestek van dit artikel mee volstaan er op te wijzen dat een van de motieven voor het ontwerpen van een nieuwe landinrichtingswet ligt in het feit dat een versterking van de coördinatie met de ruimtelijke ordening wenselijk wordt geacht.24) Het onlangs ingediende wetsontwerp bevat hiervoor inderdaad een aantal voorstellen, met name voor wat betreft de relatie tussen het landinrichtingsprogramma en het streekplan. De relatie met het bestemmingsplanwerk wordt naar mijn mening in het wetsontwerp nog onvoldoende geregeld. Zou men het bestemmingsplan mee in de coördinatie willen betrekken dan zou dit kunnen door de procedure tot vaststelling van het landinrich-tingsprogramma uit te bouwen tot een operationele gebiedsaanwijzing.25)&#13;
De aanwijzing van Relatienotagebieden — of beter gezegd gebieden waar vanwege doelstellingen van natuur- en landschapsbehoud een aangepast landbouwkundig gebruik dan wel reservaatvorming wenselijk is - zal on-getwijfeld in de aangekondigde Wet Beheer Landbouwgronden een plaats krijgen. De in de Nota landelijke gebieden opgenomen procedureregeling voor de aanwijzing van deze gebieden26) houdt in het geheel geen rekening met het lokale bestuur en de lokale ruimtelijke ordening. Onvermijdelijk zullen er daardoor fricties ontstaan tussen de op te stellen beheersplannen en de daaraan gekoppelde beheersovereenkomsten en het gemeentelijk be-stemmingsplanwerk. Middels een als operationele gebiedsaanwijzing op te zetten procedure voor de aanwijzing van deze gebieden kunnen deze fricties worden voorkomen.&#13;
Voor de aanwijzing van nationale parken en nationale landschapsparken bestaan nog geen procedurele kaders. Voor de nationale parken zou — wanneer het in de aan te wijzen parken inderdaad gaat om overwegend natuurgebieden en er bijvoorbeeld niet mede productiebossen in begrepen zijn - gedacht kunnen worden aan een regeling van de gebiedsaanwij-zingsprocedure in de Natuurbeschermingswet.27) Zulks is in het boven-genoemde advies over de herziening van deze wet door de Natuurbescher-mingsraad voorgesteld. Het belang van de gebiedsaanwijzing ligt hier -naast een goede coördinatie met de ruimtelijke ordening - vooral in het zeker stellen dat het park als eenheid wordt beheerd (beheersplannen) en het treffen van een regeling voor de beheersorganisatie. Bij de aanwijzing van nationale landschapsparken ligt dit niet anders, zij het dat de coördinatie van het beheer hier veel moeilijker zal zijn. In een landschapspark zullen immers verschillende functies — natuurgebieden, waterwingebieden, landbouwgebieden, productiebossen enz. - vaak met een eigen wettelijk geregeld beheersregiem naast elkaar voorkomen. In het RARO-advies over de Nota landelijke gebieden28) worden voorstellen voor een wettelijke regeling van de aanwijzing van landschapsparken gedaan, die tot een ge-coördineerd beheer vanuit de doelstellingen van het landschapspark zouden moeten leiden. De regering kiest vooralsnog voor een aanpak via overleg en overreding van betrokken lagere overheden en gebruikers. De conceptie van de nationale landschapsparken als zodanig is inmiddels -behalve bij de landbouw - ook bij de natuurbeschermingsorganisatie in discussie,29) zodat het nog lang niet zeker is óf er landschapsparken zullen komen en welke inhoud aan het begrip nationaal landschapspark - zo deze er komen - zal worden gegeven. Het wachten is op het eindrapport van de commissie Verhoeve en op in het kader van de structuurschema's Natuur- en landschapsbehoud en Openluchtrecreatie te nemen beleidsbeslissingen. Wordt definitief voor instelling van nationale landschapsparken gekozen dan lijkt mij — zowel in verband met de realisering van het beleid, als met het oog op de rechtspositie van alle betrokkenen - wetgeving waaronder een regeling van de gebiedsaanwijzing onontbeerlijk. Overleg met alle betrokkenen moet in die wetgeving uiteraard een belangrijk element vormen. Bestuurlijk overleg alleen — zonder bijvoorbeeld een regeling van de beheersplanning en de beheersorganisatie - lijkt mij evenwel onvoldoende en ook voor de belanghebbende belangstellende burger een onwenselijke zaak.&#13;
Ten aanzien van de ontgrondingen is een wijziging van de Ontgron-dingenwet aangekondigd. Hierbij zal ondermeer de relatie met de Wet op de Ruimtelijke Ordening aan de orde komen. De problemen spitsen zich hier met name toe op de relatie tussen ontgrondingsvergunning en bestemmingsplan (aanlegvergunning). Deze zaak is ondermeer in studie bij de RARO, die door de Minister van Volkshuisvesting en Ruimtelijke Ordening over de planologische aspecten van het ontgrondingenbeleid om advies gevraagd is. Naar het zich laat aanzien zal de RARO voor de oplossing van deze coördinatieproblemen een voor de ontgrondingensector uitgewerkte gebiedsaanwijzingsconstructie voorstellen.30)&#13;
Voor de uitvoering van werken ten behoeve van de drinkwatervoorziening is blijkens de Memorie van Toelichting bij de begroting 1980 van het departement van Volksgezondheid en Milieuhygiëne31) een wijziging van de Waterleidingwet in voorbereiding. Het zal bij deze wettelijke regeling ongetwijfeld mede moeten gaan om de doorwerking c.q. nadere afweging van de in het structuurschema drink- en industriewatervoorziening opgenomen projecten in streek- en bestemmingsplannen. Daarnaast zal wellicht de bescherming van waterwingebieden32) nadere regeling behoeven. Voor de regeling van de coördinatie en met name ook de afstemming op het be-stemmingsplan zou de gebiedsaanwijzingsfiguur een oplossing kunnen bieden.&#13;
Dit zelfde geldt voor de aanwijzing van stiltegebieden waarvoor de wet Geluidhinder33) reeds een aanwijzingsprocedure kent, welke met name met het oog op de coördinatie met de lokale ruimtelijke ordening tot een operationele gebiedsaanwijzingsprocedure zou kunnen worden uitge-bouwd.&#13;
Voor recreatieprojecten bestaat er een buitenwettelijke plannings-procedure de zogenaamde „Procedure Projectontwikkeling", welke erop gericht is openluchtrecreatie-voorzieningen binnen een samenhangende regio, planmatig en fasegewijs tot stand te brengen. In het door de Stich-ting Recreatie uitgebrachte rapport „Openluchtrecreatie een zaak van samenwerken" wordt ondermeer aandacht gevraagd voor de afstemmings-problemen tussen de — vaak door aparte recreatieschappen — op te stellen recreatieplannen (basisplannen) en de streekplannen c.q. bestemmings-plannen.34) Bedoeld rapport bespreekt een aantal mogelijke coördinatie-constructies maar komt uiteindelijk niet tot aanbevelingen voor een coördinatiemodel, waarbij streek- en bestemmingsplannen de facto in de coördinatie worden betrokken. Oorzaak daarvan ligt in een zekere huiver voor de consequenties voor de verdeling van verantwoordelijkheden over de verschillende overheden. Wanneer de procedure projectontwikkeling uitgebouwd zou worden tot een operationele gebiedsaanwijzing, in dit ge-val dus een gebiedsaanwijzingsprocedure voor de aanwijzing van recreatie-gebieden, zou er een vorm van planning in complementair bestuur ont-staan, waarmee — zonder in te grijpen in het bestaande patroon van be-voegdheden - tijdige beleidscoördinatie toch zeker kan worden gesteld.&#13;
Tenslotte de militaire oefenterreinen. Hiervoor bestaat nog geen formele gebiedsaanwijzingsprocedure. De gang van zaken rond het bestemmings-plan Lauwerszeegebied laat zien tot welk een onbevredigende gang van za-ken dit leidt.35) Op grond van de Tweede Nota over de ruimtelijke ordening uit 1966 - dus zonder het structuurschema militaire terreinen af te wachten - schuift de Minister van Volshuisvesting en Ruimtelijke Ordening met een aanwijzing ex artikel 38 van de Wet op de Ruimtelijke Ordening het in 1978 voor het Lauwerszeegebied herziene Groningse streekplan opzij. Het provinciaal bestuur wordt verplicht binnen één jaar het streekplan aan te passen en zonodig aan de betrokken gemeente aanwijzingen te geven in verband met de aanpassing van bestemmingsplannen. Tegen het besluit van de Minister is geen beroep mogelijk.36) De betrokken gemeente kan pas tegen de beslissing opkomen, wanneer het provinciaal bestuur niet toepassing van artikel 37 van de Wet de aanwijzing doorgeeft. Pas wanneer er een bestemmingsplan is opgesteld, is er een beroepsmogelijkheid voor de burger. Te voorspellen zijn dus nog langdurige procedurele verwikkelingen, die voor degenen die tegen het besluit van de Minister op zullen komen overigens weinig kans tot slagen bieden. Met een regeling van de operationele gebiedsaanwijzing zouden er betere waarborgen zijn voor een toetsing aan de ruimtelijke plannen op de verschillende bestuursniveaus, terwijl de rechtsbescherming ook beter over de verschillende besluitvormingsmomenten zou worden verdeeld.&#13;
Slotbeschouwing&#13;
Tot zover de bespreking van de belangrijkste beleidsvelden, waar mijns inziens in het landelijk gebied de operationele gebiedsaanwijzing een rol zou kunnen vervullen. Met het advies van de RARO is de gebiedsaanwijzing nu voor het eerst als coördinatiefiguur uitvoerig uitgewerkt. Of de uitwerking die er thans ligt op alle punten het laatste woord biedt, zal in de publieke discussie over het RARO-advies moeten blijken. Het was in ieder geval niet de bedoeling van de RARO het laatste woord over de gebiedsaanwijzing te spreken. De Minister van Volkshuisvesting en Ruimtelijke Ordening is door de Raad uitdrukkelijk gevraagd ten behoeve van de verdere discussie en een nadere toetsing, een onderzoek naar knelpunten in de bestuurspraktijk in gang te zetten en het OGA-model in een aantal prak-tijksituaties uit te testen. Het valt te hopen dat de Minister deze aanbevelingen snel honoreert, zodat bij de vele wetsvoorstellen die eraan komen en waar de coördinatieproblematiek aan de orde komt op basis van de voorstellen van de RARO en de resultaten van het nadere onderzoek tot aanvaardbare oplossingen voor het coördinatievraagstuk kan worden gekomen.</content><legacyfootnotes>1) Advies over de operationele gebiedsaanwijzing als planologische rechtsfiguur; advies van&#13;
10 december 1979, verkrijgbaar bij de Staatsuitgeverij. 2) De Pacht, 1979, nr. 2 blz. 56 e.v.&#13;
3) Bovengenoemde bezwaren zijn in wisselende combinatie zichtbaar bij de besluitvorming rond tal van infrastructurele projecten. Bijvoorbeeld:&#13;
- de aanleg van rijksweg 27 bij Amelisweerd; zie bijvoorbeeld het vonnis van de Presidentvan de Utrechtse rechtbank d.d. 13.7.1978 nr. 188;&#13;
- de aanleg van de Schipholspoorlijn bij Warmond; zie de uitspraak van de Voorzitter van de afdeling Rechtspraak van 16.3.1978 nr. A 3.0482 (1978)/S136;&#13;
- de bebouwing van de Purmer; zie KB 22.11.1977 nr. 109.&#13;
4) Zie hiervoor De Pacht 1979, nr. 10.&#13;
5) Zie bijvoorbeeld voor de provinciale woonwagenplannen artikel 4a lid 3 van de gewijzigde Woonwagenwet. Soms wordt het horen van de PPC niet expliciet voorgeschreven, maar blijkt de noodzaak daartoe (slechts) uit de memorie van toelichting bij de desbetreffende (ontwerp-)wet. Zie bijvoorbeeld voor de provinciale grondwaterplannen de memorie van toelichting bij de Grondwaterwet TK 1975-1976, 13705, nr. 3 bladzijde 26.&#13;
6) Zie Luchtvaartwet artikel 18 e.v.&#13;
7) Zie Luchtvaartwet artikel 24a. Overigens is dit een tijdelijke regeling die uit de wet zal ver dwijnen, wanneer de bij de Tweede Kamer aanhangige wijziging van de Wet op de Ruimte lijke Ordening (rechtstreekse aanwijzingsbevoegdheid) zijn beslag heeft gekregen.&#13;
8) In feite vormt dit een krachtig argument voor een wettelijke regeling van complementaire bestuursvormen. Zie hiervoor het rapport complementair bestuur verkend, Staatsuitgeverij 1977, in het bijzonder hoofdstuk 3, waarin de eisen besproken worden die onder meer met het oog op de positie van de burger en de representatieve organen aan complementair bestuur gesteld moeten worden&#13;
9) Zie TK 1976-1977, 14507 nr. 1-2. De taakstelling van de werkcommissie is overigens gericht op aanbevelingen ten behoeve van de bestuurspraktijk en niet zozeer op het doen van voor stellen voor nieuwe wetgeving.&#13;
10) TK 1978-1979, 14392 nrs. 9-13, blz. 69/70. Dat hierbij mede als argument opgevoerd wordt dat ook de RPC-werkcommissie geen wetgevende maatregelen heeft voorgesteld doet - gelet op de opdracht aan de werkcommissie - wat merkwaardig aan.&#13;
") De operationele gebiedsaanwijzing is overigens geen nieuw begrip. In het rapport van de werkgroep coördinatie wetgeving onroerend goed van het Instituut voor Bouwrecht (1976) werd deze nieuwe rechtsfiguur reeds geïntroduceerd. In het thans verschenen RARO-advies is de gedachte van de operationele gebiedsaanwijzing voor het eerst ten principale uitgewerkt. &#13;
l2) Zie voor dit laatste de Nota landelijke gebieden TK 1976-1977, 14392, nr. 2, blz. 19.&#13;
'3) Uitzondering vormt de aanwijzing van beschermde stads- en dorpsgezichten en (tijdelijk) de aanwijzing van luchtvaartterreinen, welke gebiedsaanwijzingen directe consequenties hebben voor het bestemmingsplan. Zie artikel 37 lid 5 van de Wet op de Ruimtelijke Orde-ning en artikel 24a Luchtvaartwet.&#13;
14) In feite zijn de voorstellen met betrekking tot de operationele gebiedsaanwijzing een van de eerste pogingen te komen tot een vertaling van het begrip complementair bestuur in ter-men van wetgeving. Zie hierover De Haan in het themanummer over complementair be-stuur, Bestuurswetenschappen 1978, nr. 4, bladzijde 282 e.v.&#13;
15) Zie voor de bestaande aanwijzingsmogelijkheden artikel 37 e.v. van de Wet op de Ruimtelijke Ordening. In het wetsontwerp tot wijziging van deze wet wordt ter aanvulling daarop een rechtstreekse (rijks-)aanwijzingsbevoegdheid voorgesteld. Het provinciaal bestuur worden daarmee mijn inziens teveel buiten spel gezet (zie TK 1977-1978, 1488, nrs. 1-3). &#13;
16) Dit levert ongeveer de constructie op die in de ontwerp-Landinrichtingswet gekozen is voor de afstemming tussen landinrichtingsprogramma en streekplanwerk. Zie bedoeld wetsontwerp artikel 41.&#13;
n) Zo ontwikkelen zich reeds vormen van projectorganisatie tussen de verschillende betrokken overheden rond het groeikernenbeleid. Zie het RARO-advies over de Verstedelijkings-nota blz. 58 (par. 98).&#13;
18) Vgl. de voorstellen van De Haan m.b.t. de organisatie van het beheer in de nationale landschapsparken in De Pacht 1977, blz. 216 e.v.&#13;
19) Een voorbeeld hiervan vormt de verfijningsregeling groeikernen, welke geldt voor de door het rijk aangewezen groeikernen. Deze verfijningsregeling heeft overigens maar betrekking op een beperkt aantal kostenposten. &#13;
20) Zie voor een aantal actuele voorbeelden noot 3.&#13;
21) Zo werd bij de aanhangige wijziging van de Hinderwet eerst een uitvoerig knelpuntonder- zoek uitgevoerd, werd de regeling voor de coördinatie van de vergunningverlening, welke is opgenomen in de Wet Algemene Bepalingen Milieuhygiëne tevoren in de bestuursprak tijk getoetst en wordt de voorbereiding van een wettelijke regeling van de milieu-effect rapportering met de nodige onderzoeken en experimenten omringd.&#13;
22) Het feit dat voor dergelijke „externe" invloeden de gebiedsaanwijzingsprocedure voorziet in een met voldoende waarborgen omringde procedure en een goede terugkoppeling op re gionale en lokale ruimtelijke ordening is overigens voor de bewoners en gebruikers van het buitengebied niet zonder belang. In dit verband is interessant de onlangs bij gelegenheid van de vaststelling van de begroting van het Departement van Verkeer en Waterstaat aan vaarde motie Lambers-Hacquebard c.s. waarin gepleit wordt voor een wettelijke regeling van de procedure voor aanwijzing van wegtracés, zowel met het oog op een doelmatige aansluiting bij procedures ingevolge wettelijke voorschriften van andere beleidsterreinen, als met het oog op rechtszekerheid en inspraak voor de burger.&#13;
23) Advies aan de Staatssecretaris van C.R.M. d.d. 6 december 1976.&#13;
24) Zie de Memorie van Toelichting bij het wetsontwerp landinrichtingswet TK 1979-1980, 15907, nrs. 3-4, blz. 4.&#13;
25) Zie hierover het RARO-advies over de Interimnota Landinrichtingswet d.d. 22-10-1976 blz. 14. Ik hoop overigens binnenkort in een aparte bijdrage nader op de verhouding (ontwerp-)landinrichtingswet en de Wet op de Ruimtelijke Ordening in te gaan.&#13;
2&lt;&gt;) TK 1976-1977, 14392, nr. 2 blz. 119.&#13;
27) Zie bedoeld advies blz. 40 e.v. De aanwijzing kan in voorkomende gevallen gecombineerd worden met de aanwijzing als beschermd natuurmonument.&#13;
28) TK 1978-1979, 14392, nr. 8, blz. 124.&#13;
29) Zie: Het dilemma van de nationale landschapsparken uitgave reeks „Natuur en Milieu", nr. 9 (1977).&#13;
30) Het advies zal naar verwachting in april 1980 kunnen worden uitgebracht. Bij het schrijven van dit artikel was het in concept beschikbaar.&#13;
31) TK 1979-1980, 15800 nr. z, blz. 185.&#13;
32) In sommige provincies gelden daar overigens reeds aparte los van het bestemmingsplan staande - maar voor het grondgebruik wel uiterst relevante beheersverordeningen voor. Zie bijvoorbeeld de Zuid-Hollandse verordening bescherming watergebieden, Provincie blad 1977 nr. 14.&#13;
33) Zie Wet Geluidhinder artikel 117 e.v.&#13;
34) Openluchtrecreatie een zaak van samenwerken. Stichting Recreatie 1978 blz. 21 e.v.&#13;
35) Zie hiervoor de brief van de Minister van VRO aan de Tweede Kamer d.d. 31.10.1979 (TK 1979-1980, 15841, 422).&#13;
36) Waar het bij de aanwijzing gaat om een besluit van algemene strekking is er geen mogelijk-heid voor een AROB-beroep. De door het provinciaal bestuur ondernomen gang naar de civiele rechter lijkt mij gezien diens beperkte toetsingsmogelijkheden niet kansrijk.</legacyfootnotes><footnotes><footnote/></footnotes><auteurs>Mr. P. G. A. Noordanus</auteurs><published>1980-03-01 00:00:00</published><modified>1980-03-01 00:00:00</modified><editiondate>1980-03-01</editiondate><htmlpath>https://denhollander.info/artikel/6547</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1991</searchword><id>7046</id><udhid>UDH:TvAR/7046</udhid><titel>'J. R. / 'Yerseke Moer'' (TvAR 1991/4517)</titel><searchwords><searchword>TvAR 11/1991</searchword><searchword>TvAR 1991/4517</searchword><searchword>UDH:TvAR/7046</searchword></searchwords><attachments><attachment><name>1991_nr 11_Rechtspraak_4517.pdf</name><extention>pdf</extention><url>https://denhollander.info/download/6656/ci</url></attachment></attachments><inleiding>Landinrichtingswet, art. 196&#13;
Niet een deel van de inbreng moet vergeleken&#13;
worden met een deel van de toedeling, doch&#13;
de gehele inbreng met de gehele toedeling.&#13;
Over het al dan niet dempen van een sloot als&#13;
kavelaanvaardings- dan wel kavelverbeteringswerk&#13;
kan de rechtbank in het kader van&#13;
de bezwarenbehandeling tegen het plan van&#13;
toedeling geen beslissing geven, aangezien&#13;
zij daartoe op grond van de Landinrichtingswet&#13;
geen bevoegdheid heeft.</inleiding><content>Rechtbank Middelburg, 18 april 1991&#13;
(Mrs. Witsiers, ter Berg en Slot)&#13;
J. R., reclamant tegen het plan van toedeling&#13;
in de ruilverkaveling 'Yerseke Moer'; enz.&#13;
2. De feiten&#13;
2.1. Naar de rechtbank zijn verwezen:&#13;
Bezwaar 1, inhoudende dat Rijk kavel&#13;
016016 toegedeeld wenst te krijgen in plaats&#13;
van een zuid-westelijk gedeelte van kavel&#13;
016015.&#13;
Bezwaar 4, inhoudende dat Rijk de watergang&#13;
K. 387 (gelegen in kavel 016015) geheel&#13;
gedempt wil hebben als&#13;
kavelaanvaardingswerk.&#13;
2.2. Door Rijk is netto ingebracht 21.29.65&#13;
ha met een ruilverkavelingswaarde van&#13;
ƒ 574 102,-.Aanhemistoegedeeld21.44.09&#13;
ha met een waarde van ƒ 578 628,-. In zijn&#13;
inbreng was begrepen een klein gedeelte van&#13;
kavel 016016. Deze kavel is in zijn geheel&#13;
toegedeeld aan gebroeders Rijk.&#13;
3. Het geschil&#13;
Bezwaar 1&#13;
3.1. Rijk heeft bezwaar tegen toedeling van&#13;
het zuid-westelijk gedeelte van kavel 016015&#13;
omdat de vorm van dat deel economische&#13;
exploitatie onmogelijk maakt. Er zijn te veel&#13;
onrendabele hoeken en punten die moeilijk&#13;
te bewerken zijn.&#13;
Bovendien gaat Rijk er ten opzichte van&#13;
zijn inbreng in kwaliteit behoorlijk op achteruit.&#13;
Perceel 016016 was deels al eigendom en&#13;
de kwaliteit van die kavel is goed.&#13;
De door Rijk ingebrachte gronden zijn&#13;
voorzien van stalmest en schuimaarde. Met&#13;
het hem toebedeelde zuid-westelijk deel van kavel 016015 is dat niet het geval zodat hij nu&#13;
weer helemaal opnieuw moet beginnen.&#13;
3.2. Rijk stelt daarom voor aan gebroeders&#13;
Rijk toe te delen het noordelijk deel van de&#13;
huiskavel van de boerderijverplaatser Kole,&#13;
toe te delen aan voornoemde Kole het aan&#13;
Waverijn toegedeelde en aan Waverijn toe te&#13;
delen het door Rijk niet gewenste deel van&#13;
kavel 016015. Kavel 016016 zou dan aan&#13;
Rijk kunnen worden toegedeeld.&#13;
3.3. De LIC stelt voorop dat de gehele toe&#13;
deling aan Rijk moet worden vergeleken met&#13;
diens gehele inbreng. Het gaat niet aan&#13;
slechts een onderdeel van de toedeling eruit&#13;
te lichten.&#13;
De gemiddelde schattingswaarde van de&#13;
inbreng is iets hoger dan die van de toedeling&#13;
(ƒ27 230,- respectievelijk ƒ 26 990,-). Wijziging&#13;
van de toedeling als door Rijk gewenst&#13;
zou tot gevolg hebben een gemiddelde&#13;
schattingswaarde van de toedeling van&#13;
ƒ 28 340,-. Dat is méér dan één klasse hoger&#13;
dan de inbreng.&#13;
Het door Rijk van kavel 016016 ingebrachte&#13;
deel was zeer grillig gevormd en&#13;
gering in oppervlakte (0,7 ha van de 3,5 ha).&#13;
De vorm van zijn inbreng was veel slechter&#13;
dan de vorm van zijn toedeling (zuid-westelijk&#13;
deel van kavel 016015). Rijk vergelijkt&#13;
de door hem gewenste toedeling (van kavel&#13;
016016) met de verkregen toedeling maar&#13;
relevant is slechts vergelijking tussen inbreng&#13;
en toedeling.&#13;
De oppervlakte van kavel 016015 is zodanig&#13;
dat een behoorlijke exploitatie zeer wel&#13;
mogelijk is.&#13;
De door Rijk geschetste gewenste toedeling&#13;
is voorts niet te bereiken zonder de&#13;
toedeling van anderen te verslechteren. Het&#13;
door Rijk gedane ruilvoorstel wijst de LIC af&#13;
omdat die ruiling gelet op het verschil in&#13;
ruilverkavelingswaarde niet reëel is. De toedeling&#13;
van boerderijverplaatser Kole zou&#13;
daardoor voorts verslechteren. De LIC is&#13;
bovendien gebonden aan de randvoorwaardenkaart&#13;
en de boerderij bouw. De betreffende&#13;
kavel van Kole is om die reden niet&#13;
uitruilbaar.&#13;
3.4. De belanghebbenden gebroeders Rijk&#13;
stellen zich op het standpunt dat kavel&#13;
016016 aan hen toegedeeld moet blijven.&#13;
Rijk heeft slechts een zeer gering deel van&#13;
kavel 016016 ingebracht terwijl een vergelij -&#13;
king van inbreng en toedeling leert dat Rijk er&#13;
qua vorm van dit toegedeelde zuid-westelijk&#13;
deel van kavel 016015 niet op achteruit gaat.&#13;
Bovendien heeft Rijk veel profijt van de&#13;
ruilverkaveling door concentratie van door&#13;
hem ingebrachte percelen tot één huiskavel.&#13;
Bezwaar 4&#13;
3.5. In de toegedeelde kavel 016015 bevindt&#13;
zich een watergang (K.387) welke door de&#13;
LIC niet volledig als kavelaanvaardingswerk&#13;
wordt gedempt. Rijk meent dat zulks wel&#13;
dient te geschieden omdat er sprake is van&#13;
een waterafvoerende sloot.&#13;
3.6. De LIC stelt zich op het standpunt dat de&#13;
watergang K.387 grotendeels door Rijk is&#13;
ingebracht. Het noordelijk deel zal als&#13;
kavelaanvaardingswerk gedempt worden.&#13;
Demping van het zuidelijk deel dient als&#13;
kavelverbetering te worden gezien.&#13;
4. De beoordeling van het geschil&#13;
Bezwaar 1&#13;
4.1. De vorm van het aan Rijk toegedeelde&#13;
zuid-westelijk deel van kavel 016015 is be&#13;
paald niet slechter dan de vorm van de door&#13;
Rijk ingebrachte percelen, meer in het bij&#13;
zonder de door hem ingebrachte gedeeltes&#13;
van kavel 016016. De vorm van die gedeeltes&#13;
is namelijk zeer grillig en slecht bewerkbaar&#13;
te noemen. Ten opzichte van zijn inbreng is&#13;
dus van vormverslechtering geen sprake.&#13;
Aan Rijk kan worden toegegeven dat de&#13;
gemiddelde kwaliteit van de door hem ingebrachte&#13;
percelen iets beter was dan die van de&#13;
toegedeelde percelen, te weten ƒ 27 230,-&#13;
(inbreng) ten opzichte van ƒ 26 990,- (toedeling).&#13;
Dat verschil (± 0,9%) acht de rechtbank&#13;
echter gering en onvoldoende zwaarwegend&#13;
om op grond daarvan de toedeling te&#13;
wijzigen. Dat de ingebrachte percelen&#13;
(deels) van stalmest en schuimaarde zouden&#13;
zijn voorzien en de toegedeelde percelen&#13;
(deels) niet, zijn aspecten die betrekking hebben&#13;
op de kwaliteit en dus de schatting der&#13;
grond. De eerste schatting daarvan staat vast&#13;
en ligt ten grondslag aan de hiervoor vermelde&#13;
gemiddelde schattingswaardes.&#13;
Voor een hernieuwde afweging van deze&#13;
aspecten is in het kader van de toedeling&#13;
daarom geen plaats.&#13;
4.2. Wijziging van de toedeling op basis van&#13;
de door Rijk voorgestelde ruiling acht de&#13;
rechtbank niet geboden. Onweersproken heeft de LIC gesteld dat de boerderijkavel&#13;
van Kole niet uitruilbaar is, zodat het voorstel&#13;
van Rijk praktisch niet uitvoerbaar is. Van&#13;
andere concrete ruilmogelijkheden is niet&#13;
gebleken.&#13;
Uitvoering van de door Rijk voorgestelde&#13;
ruiling zou bovendien een belangrijke&#13;
verslechtering van de toedeling voor gebroeders&#13;
Rijk en de boerderij verplaatser Kole tot&#13;
gevolg zou hebben.&#13;
4.3. Daarnaast deelt de rechtbank het stand&#13;
punt van de LIC, dat niet een deel van de&#13;
inbreng moet worden vergeleken met een&#13;
deel van de toedeling, doch de gehele inbreng&#13;
met de gehele toedeling. Een dergelijke ver&#13;
gelijking leidt tot de conclusie dat Rijk er in&#13;
niet onbelangrijke mate op vooruit is gegaan,&#13;
gezien de bereikte concentratie van percelen&#13;
en de hogere gemiddelde schattingswaarde&#13;
van de toegedeelde grond, hetgeen duidt op&#13;
een gemiddeld betere kwaliteit. Ook om deze&#13;
reden ziet de rechtbank geen aanleiding het&#13;
plan van toedeling te wijzigen conform de&#13;
wens van Rijk.&#13;
4.4. Bezwaar 1 acht de rechtbank daarom&#13;
ongegrond.&#13;
Bezwaar 4&#13;
4.5. De rechtbank leidt uit de stellingen van&#13;
Rijk af dat deze tegen toedeling van de water&#13;
gang K.387 eigenlijk geen bezwaar heeft&#13;
maar dat zijn bezwaar zich richt tegen het feit&#13;
dat de LIC niet van plan is ook het zuidelijk&#13;
deel van die watergang als kavelaanvaardingswerk&#13;
te dempen.&#13;
Over het al dan niet dempen van de sloot als&#13;
kavelaanvaardings- dan wel kavelverbeteringswerk&#13;
kan de rechtbank in het kader van&#13;
de bezwarenbehandeling tegen het plan van&#13;
toedeling echter geen beslissing geven, aangezien&#13;
zij daartoe op grond van de&#13;
Landinrichtingswet geen bevoegdheid heeft.&#13;
Bezwaar 4 acht de rechtbank om die reden&#13;
niet gegrond, enz.</content><legacyfootnotes/><footnotes><footnote/></footnotes><auteurs>Mrs. Witsiers, ter Berg en Slot</auteurs><published>1991-11-01 00:00:00</published><modified>1991-11-01 00:00:00</modified><editiondate>1991-11-01</editiondate><htmlpath>https://denhollander.info/artikel/7046</htmlpath></article>
</articles></edition>
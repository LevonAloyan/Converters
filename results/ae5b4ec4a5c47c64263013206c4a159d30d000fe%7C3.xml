<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2009</searchword><id>8133</id><udhid>UDH:TvAR/8133</udhid><titel>Health check van het Gemeenschappelijk Landbouwbeleid</titel><searchwords><searchword>TvAR 4/2009</searchword><searchword>UDH:TvAR/8133</searchword></searchwords><attachments><attachment><name>TvAR-4-2009-Art2.pdf</name><extention>pdf</extention><url>https://denhollander.info/download/7347/ci</url></attachment></attachments><inleiding>1. De huidige bedrijfstoeslagregeling&#13;
In 2003 werd binnen Europa overeenstemming bereikt over&#13;
wijziging van het Gemeenschappelijk Landbouwbeleid.1 De&#13;
meeste rechtstreekse betalingen voor landbouwers werden&#13;
overgeheveld naar de bedrijfstoeslagregeling; voortaan was&#13;
sprake van een van het product ontkoppelde inkomenssteun.&#13;
De lidstaten kregen voor de uitvoering van de regeling de&#13;
keuze uit twee basismodellen: het historische en het regionale.&#13;
In het historische model zijn de toeslagrechten gebaseerd&#13;
op individuele historische referentiebedragen per&#13;
landbouwer. In het regionale model zijn de toeslagrechten&#13;
in beginsel gebaseerd op de bedragen die de landbouwers in&#13;
een regio tijdens de referentieperiode hebben gekregen.&#13;
Ook invoering van een combinatie van beide modellen was&#13;
mogelijk.&#13;
De toenmalige Minister van LNV2 gaf in 2004 aan het parlement&#13;
te kennen dat zijn voorkeur in principe uitging naar&#13;
een bedrijfstoeslagregeling gebaseerd op een regionaal&#13;
model of naar een zogenoemd flat rate systeem in plaats van&#13;
een stelsel gebaseerd op historische gegevens.&#13;
Vanuit de Europese Commissie werd aan alle landbouwministers&#13;
echter aangegeven dat een ontkoppelde bedrijfstoeslag&#13;
op basis van historische referenties het oorspronkelijke&#13;
doel van het Commissievoorstel was. Het toepassen van een&#13;
regionaal model moest als uitzondering op de regel worden&#13;
beschouwd. Het verlaten van het historische model zou namelijk&#13;
een belangrijke inkomensherverdeling tot gevolg&#13;
hebben en zou kunnen leiden tot ongewenste effecten op de&#13;
grondprijzen en productieverschuiving. Onze toenmalige&#13;
Minister van LNV deelde deze conclusie. Het leek hem&#13;
geen goed idee de hervormingen te starten met een herverdeling&#13;
van steun.&#13;
Dat was destijds de reden voor Nederland om het hervormde&#13;
beleid te implementeren op basis van het historische&#13;
model en dus vormden historische gegevens de basis&#13;
voor de toekomst. In een brief van 23 april 2004 van de&#13;
Minister van LNV aan de Tweede Kamer3 treffen we hieromtrent&#13;
wel de volgende passage aan:&#13;
‘Dit neemt niet weg dat het onvermijdelijk is dat na&#13;
verloop van tijd vraagtekens gezet zullen worden bij een&#13;
systeem dat prijsverlagingen compenseert op basis van&#13;
historische productie. Ik denk niet dat het over 10 jaar&#13;
nog te rechtvaardigen valt waarom de ene landbouwer&#13;
een veel hogere bedrijfstoeslag ontvangt dan de andere&#13;
en een derde helemaal geen toeslag ontvangt. Ook bestaan&#13;
er de nodige vraagtekens over het effect dat een&#13;
toedeling van de inkomenssteun op basis van historische&#13;
referenties heeft op de waarde van bijvoorbeeld&#13;
melkquota en grond. Daar komt bij dat de reden voor&#13;
de ondersteuning geleidelijk verschuift richting de prestatie&#13;
die bedrijven verrichten in het kader van het beheer&#13;
van het landelijk gebied. Ik verwacht dat daarom&#13;
voorafgaand aan de voorziene evaluatie van het beleid&#13;
in 2009, opnieuw een discussie zal starten over de verdeling&#13;
van de inkomenstoeslagen.&#13;
Ik voorzie daarbij een versterkte tendens tot verdere&#13;
ontkoppeling van de steun van de productie én een duidelijkere&#13;
band tussen de premie en het leveren van een&#13;
actieve bijdrage in het kader van beheer van natuur- en&#13;
landschapswaarden. Het vervangen van de historische&#13;
basis door een regionaliseringoptie (flat rate), eventueel&#13;
geleidelijk in te voeren, zal daarbij waarschijnlijk opnieuw&#13;
in discussie komen.’&#13;
De bedrijfstoeslagregeling is in Nederland uiteindelijk op 1&#13;
januari 2006 in werking getreden4; 1 januari 2005 was om&#13;
logistieke redenen destijds niet haalbaar. Nederland heeft&#13;
bij de implementatie van het stelsel van toeslagrechten dus&#13;
gekozen voor het historische stelsel. De bedrijfstoeslag, toegekend&#13;
aan Nederlandse landbouwers, is in beginsel gebaseerd&#13;
op de jaren 2000 tot en met 2002; ook wel de referentieperiode&#13;
genoemd.&#13;
Op de invulling en werking van de Nederlandse bedrijfstoeslagregeling&#13;
zal ik in dit kader niet ingaan. In andere edities&#13;
van dit tijdschrift zijn de hoofdlijnen van het stelsel reeds&#13;
beschreven.5 Kortheidshalve verwijs ik naar deze bijdragen.</inleiding><content>2. Health check&#13;
Het stelsel is in Nederland nog maar drie jaar van kracht en&#13;
de evaluatie, ook wel ‘health check’ genoemd, welke in&#13;
2003 reeds was aangekondigd, is inmiddels al weer achter&#13;
de rug.&#13;
De Europese Commissie heeft op 20 november 2007 een&#13;
Mededeling over deze health check verspreid.6 Onder andere&#13;
de vraag hoe de directe inkomenssteun moet plaatsvinden&#13;
tot 2013, moest in het kader van deze evaluatie worden&#13;
beantwoord.&#13;
In deze Mededeling werd door de Europese Commissie&#13;
onder andere aangegeven dat naar mate de tijd voortschrijdt&#13;
een historische basis voor het uitbetalen van directe inkomenssteun&#13;
steeds moeilijker te rechtvaardigen is. Lidstaten&#13;
zouden zich meer moeten gaat richten op ‘a flatter rate’.&#13;
Om de discussie in Europees verband op een goede manier&#13;
te kunnen voeren, besloot het Nederlandse kabinet reeds in&#13;
de zomer van 2007 om in dit kader niet alleen binnen het&#13;
kabinet en parlement over het gemeenschappelijk landbouwbeleid&#13;
te discussiëren, maar om ook een dialoog aan te&#13;
gaan met de Nederlandse burgers.&#13;
Hiertoe heeft het Ministerie van LNV diverse middelen ingezet.&#13;
Zo heeft het TNS NIPO gevraagd een publieksonderzoek&#13;
te verrichten. In dit onderzoek stond de volgende&#13;
vraag centraal: ‘In welke mate steunen Nederlanders het&#13;
voornemen om inkomenssteun voor agrarische ondernemers&#13;
te koppelen aan door hen te verlenen maatschappelijke&#13;
diensten voor landschap, natuur, dierenwelzijn, milieu&#13;
en voedselkwaliteit?’.&#13;
Geconcludeerd werd dat voor het geven van inkomenssteun&#13;
gekoppeld aan bovengenoemde diensten onder de Nederlandse&#13;
bevolking een brede steun bestaat.7 Het onderwerp&#13;
milieu heeft in dit kader volgens de Nederlanders de hoogste&#13;
prioriteit. Hierbij werd overigens wel ter relativering opgemerkt&#13;
dat wanneer de eigen portemonnee in het geding&#13;
is, men een stuk minder enthousiast is.&#13;
Ook heeft een internetdiscussie over het onderwerp ‘gemeenschappelijk&#13;
landbouwbeleid’ plaatsgevonden. Iedereen&#13;
kon zijn of haar mening kwijt op de internetsite van het&#13;
Ministerie van LNV over de toekomst van het gemeenschappelijke&#13;
landbouwbeleid. Deelnemers aan het forum&#13;
bestonden uit mensen werkzaam in de agrarische sector en&#13;
geïnteresseerde burgers. In de eindrapportage8 is één van de&#13;
conclusies dat de deelnemers de visie onderschrijven dat het&#13;
gemeenschappelijk landbouwbeleid moet worden ingezet&#13;
om maatschappelijke waarden te ondersteunen.&#13;
Naast de publieksonderzoeken heeft de Minister van LNV&#13;
zich ook laten adviseren door diverse maatschappelijke organisaties&#13;
en kennisorganisaties.&#13;
Naar het oordeel van de Minister van LNV hebben de diverse&#13;
onderzoeken aangetoond dat er binnen Nederland&#13;
maatschappelijke steun is om:&#13;
– duurzaam ondernemerschap in de landbouw verder te&#13;
versterken;&#13;
– maatschappelijk waardevolle natuurgebieden en landschappen&#13;
te beschermen door de rol van de ondernemer&#13;
in het behoud en beheer van deze gebieden te versterken;&#13;
– na te gaan welke mogelijkheden er in Europees verband&#13;
zijn om (ook) via het gemeenschappelijk landbouwbeleid&#13;
dierenwelzijn verder te stimuleren;&#13;
– voedselzekerheid als doel van het gemeenschappelijk&#13;
landbouwbeleid niet uit het oog te verliezen; en&#13;
– het gemeenschappelijk landbouwbeleid te positioneren&#13;
in het licht van mondiale ontwikkelingen als klimaatverandering,&#13;
biodiversiteitverlies, toenemende groei en&#13;
welvaart van de wereldbevolking en de ambities zoals&#13;
verwoord in de Millennium Ontwikkelingsdoelen.&#13;
Op 7 december 2007 heeft het Nederlandse kabinet zijn&#13;
eerste standpunten ten aanzien van de door de Europese&#13;
Commissie gepresenteerde Mededeling over de health check&#13;
van het gemeenschappelijk landbouwbeleid aangeboden&#13;
aan het parlement.9 In deze brief heeft het Nederlandse kabinet&#13;
het standpunt van de Commissie, dat een bedrijfstoeslag&#13;
gebaseerd op historische gegevens steeds lastiger te&#13;
rechtvaardigen is, overgenomen. Geconcludeerd werd echter&#13;
dat nog aanvullende adviezen ingewonnen moesten worden;&#13;
diverse analyses zouden nog moeten plaatsvinden om&#13;
een eventuele overgang naar een ander systeem te over -&#13;
wegen.&#13;
Een sprong in de tijd, want op 20 mei 2008 zijn de wetgevingsvoorstellen&#13;
van de Europese Commissie gepresen -&#13;
teerd.10 Deze voorstellen vloeiden voort uit een intensief&#13;
debat dat in de periode van november 2007 tot mei 2008&#13;
was gevoerd op basis van de reeds genoemde Mededeling&#13;
over de health check.&#13;
Uit de wetgevingsvoorstellen bleek dat de Europese Commissie&#13;
het landbouwbeleid wil moderniseren, vereenvoudigen&#13;
en beperkingen van de productie wegnemen. De landbouw&#13;
kan zo inspelen op de groeiende vraag naar voedsel.&#13;
Enkele belangrijke onderdelen van de voorstellen voor Nederland:&#13;
– de Europese Commissie vindt dat het gebruik van een&#13;
historisch model voor de verdeling van inkomenssteun&#13;
steeds moeilijker te rechtvaardigen is. De Europese&#13;
Commissie stelt lidstaten in de gelegenheid naar een&#13;
ander systeem over te stappen. Bijvoorbeeld een model&#13;
dat uitgaat van een regionale verdeling van inkomenssteun;&#13;
– de melkquota, die de productie beperken, gaan geheel&#13;
verdwijnen. Dit jaar zijn ze met twee procent verhoogd&#13;
en vanaf volgend jaar komt daar elk jaar één procent&#13;
bij. In 2015 kunnen ze dan geheel worden afgeschaft.&#13;
Dit wordt een ‘zachte landing’ van de melkquotering&#13;
genoemd;&#13;
– de Europese Commissie wil de verplichte bijdrage uit&#13;
de inkomenssteun voor het plattelandsbeleid verhogen&#13;
(de modulatiekorting). Het extra geld dat vrijkomt,&#13;
moeten lidstaten besteden aan klimaatverandering, hernieuwbare&#13;
energie, waterbeheer en biodiversiteit;&#13;
– de Europese Commissie bouwt het markt- en prijsbeleid&#13;
verder af. Bij de hervormingen in 2003 zijn de directe&#13;
betalingen aan landbouwers ‘losgekoppeld’ van de&#13;
productie. Ook de betalingen die toen nog tijdelijk gekoppeld&#13;
mochten blijven, zullen de komende jaren ontkoppeld&#13;
worden.&#13;
3. De wensen van het Nederlandse Kabinet&#13;
Op 9 juni 2008 stuurde de Minister van LNV een uitgebreid&#13;
kabinetsstandpunt naar het parlement over genoemde&#13;
‘health check’-wetgevingsvoorstellen van de Commissie.11&#13;
Kort daarna, namelijk op 12 september 2008, presenteerde&#13;
het Nederlandse kabinet eveneens een langetermijnvisie op&#13;
de toekomst van het Europese landbouw- en plattelandsbeleid&#13;
richting 2020 en de stappen die Nederland zou kunnen&#13;
nemen om daaraan invulling te geven.12 Dit betrof overigens&#13;
een initiatief dat niet in alle lidstaten genomen is; veel&#13;
lidstaten achten het al een hele klus om het gemeenschappelijk&#13;
landbouwbeleid tot 2013 in te vullen. Nadenken over&#13;
de jaren die daarna volgen, is niet voor alle lidstaten een&#13;
haalbare zaak.&#13;
Ik zal trachten de visie van het Nederlandse kabinet op de&#13;
invulling van de toekomst van het gemeenschappelijk landbouwbeleid&#13;
op hoofdlijnen weer te geven. Hierbij zal ik mij&#13;
beperken tot de invulling van de zogenoemde bedrijfstoeslagregeling.&#13;
Het op een voor de hele samenleving goed zichtbare manier&#13;
belonen van de maatschappelijke prestaties die de landbouwsector&#13;
levert, is naar het oordeel van het kabinet één&#13;
van de belangrijkste uitdagingen voor de komende tijd.&#13;
De wens om te komen tot een gerichte beloning van maatschappelijke&#13;
prestaties zou kunnen betekenen, zoals al eerder&#13;
aangegeven, dat het kabinet voornemens is om af te&#13;
stappen van de nu geldende historische verdelingsgrondslag&#13;
van inkomenssteun in Nederland.&#13;
Het toekomstig gemeenschappelijk landbouwbeleid zou&#13;
zich wat betreft het Nederlandse kabinet met betrekking tot&#13;
het verstrekken van inkomenssteun met name moeten richten&#13;
op de beloning van bestaande en nieuwe maatschappelijke&#13;
wensen op het gebied van landschap, natuur en milieu.&#13;
Ten aanzien van deze waarden wordt door het Nederlandse&#13;
kabinet geconstateerd dat er sprake is van marktfalen of tekortschietende&#13;
regels om deze waarden te borgen.&#13;
Dit betekent dat het marktconform belonen van agrarische&#13;
activiteiten in maatschappelijk waardevolle gebieden die&#13;
zichtbaar bijdragen aan de realisatie van maatschappelijke&#13;
waarden en maatschappelijk gewenste functies door het actief&#13;
zekerstellen van een, bij de formele aanwijzing en begrenzing&#13;
vastgestelde basiskwaliteit in deze gebieden, aan de&#13;
orde kan komen. Door het belonen van landbouwers in&#13;
dergelijke gebieden kunnen natuurlijke handicaps en verschillen&#13;
in overheidsrestricties ten opzichte van landbouwers&#13;
in andere gebieden worden gecompenseerd.&#13;
Ook het marktconform belonen van actieve individuele&#13;
prestaties die uitstijgen boven die welke van iedere ondernemer&#13;
met agrarische activiteiten worden verlangd, kunnen&#13;
ondersteund worden (gerichte vergoedingen). Deze prestaties&#13;
kunnen zowel binnen als buiten de maatschappelijk&#13;
waardevolle gebieden worden geleverd. Voor een meer uitgebreide&#13;
beschrijving van te belonen maatschappelijke&#13;
waarden verwijs ik graag naar een rapport van de Sociaal-&#13;
Economische Raad hieromtrent. Op verzoek van het kabinet&#13;
heeft deze organisatie hieromtrent een advies uitgebracht.&#13;
13&#13;
Een benadering zoals hierboven kort samengevat, zou betekenen&#13;
dat in de komende jaren een ingrijpende omslag gerealiseerd&#13;
moet worden binnen de Nederlandse landbouwsector.&#13;
Het kabinet is echter van mening dat het voor de samenleving&#13;
zichtbaarder maken van de concrete prestaties die worden&#13;
verricht en beloond, bijdraagt aan een breder draagvlak&#13;
in de samenleving en aan een betere waardering van de&#13;
doelgroep die deze inspanningen voor de samenleving&#13;
verricht.&#13;
De hoogte van de beloning voor geleverde prestaties moet&#13;
uiteraard marktconform zijn.&#13;
Het kabinet heeft zich gerealiseerd dat het een forse uitdaging&#13;
is om de voorgestelde omvorming van generieke steun&#13;
naar het nieuwe voorgestelde beleid vorm en inhoud te&#13;
geven. Een en ander zou niet van de ene dag op de andere&#13;
gerealiseerd kunnen worden. Zeker op bedrijfsniveau zou er&#13;
in sommige sectoren en/of gebieden sprake zijn van ingrijpende&#13;
aanpassingen, omdat de huidige inkomenssteun een&#13;
substantieel deel van het inkomen behelst.&#13;
Het Nederlandse kabinet heeft aan het parlement in zijn&#13;
brief van 12 september 2008 meegedeeld dat het graag&#13;
reeds in 2010 zou willen starten met een overgang naar een&#13;
nieuw systeem van ondersteunen van landbouwers. Hierbij&#13;
kan gedacht worden aan het vanaf 2010 ondersteunen van&#13;
bijvoorbeeld maatschappelijk waardevolle gebieden.&#13;
4. Akkoord landbouwministers en wijzigingen&#13;
(vanaf) 2009&#13;
Medio november 2008 hebben de landbouwministers van&#13;
de EU (uiteindelijk) een akkoord bereikt ter zake de wetgevingsvoorstellen.&#13;
Op een aantal onderdelen van het akkoord&#13;
zal ik in deze bijdrage ingaan.&#13;
De hoofdlijnen van het akkoord luiden als volgt:&#13;
– allereerst is de verplichte braaklegging afgeschaft (formalisering&#13;
van een reeds in de zomer van 2008 aangekondigd&#13;
besluit);&#13;
– er zal een ondergrens voor betalingen worden gehanteerd;&#13;
– het instrument melkquota zal geleidelijk worden afgeschaft&#13;
met als einddatum 2015. De quota worden de&#13;
komende jaren stapsgewijs verhoogd;&#13;
– waar nog sprake is van aan een product gekoppelde&#13;
steun, zal deze definitief worden afgeschaft (uiterlijk&#13;
2013). In Nederland kennen we nog (gedeeltelijk) gekoppelde&#13;
steun voor het slachten van kalveren en volwassen runderen, zetmeelaardappelen en energiegewassen;&#13;
– de modulatiekorting wordt verhoogd. In 2008 was&#13;
sprake van een korting van 5%. In 2009 wordt deze&#13;
verhoogd met 2%, in 2010 met 3%, in 2011 met 4%&#13;
en in 2012 met 5%;&#13;
– voor vijf verschillende doelen wordt de mogelijkheid&#13;
geschapen om extra inkomenssteun te geven; dit wordt&#13;
ook wel de werking van artikel 68 genoemd.14 Het betreft&#13;
het stimuleren van kwaliteitslandbouw (milieumaatregelen,&#13;
ondersteunen dierenwelzijnsmaatregelen&#13;
etc.), het geven van steun aan landbouwers in de sectoren&#13;
zuivel, rundvlees, schapen- en geitenvlees en rijst&#13;
die werken in economische of ecologisch kwetsbare gebieden,&#13;
maatregelen die voorkomen dat gebieden worden&#13;
verlaten of specifieke nadelen voor landbouwers&#13;
opheffen, en bijdragen aan waarborgfondsen voor&#13;
plant- en dierziekten. Om hiervoor de benodigde gelden&#13;
te genereren, kunnen lidstaten besluiten een extra&#13;
korting op de uitbetaling van de toeslagrechten toe te&#13;
passen. Ook mogen tevens eventueel onbenutte middelen&#13;
vanwege bijvoorbeeld het niet verzilveren van toeslagrechten&#13;
benut worden voor realisatie van deze&#13;
doelen;&#13;
– de randvoorwaarden, ook wel cross compliance genoemd,&#13;
worden vereenvoudigd; zowel inhoudelijk als&#13;
voor wat betreft de methoden waarop deze meegedeeld&#13;
moeten worden aan de sector;&#13;
– alle interventiemechanismen zullen worden afgebouwd;&#13;
– lidstaten kunnen als zij dat wensen overschakelen op&#13;
een ander model voor de toekenning van inkomenssteun&#13;
aan landbouwers.&#13;
Naar aanleiding van dit akkoord is Verordening (EG) nr.&#13;
73/2009 van de Raad van de Europese Unie van 19 januari&#13;
2009 gepubliceerd.15 Deze verordening vervangt raadsverordening&#13;
1782/2003. In april 2009 zullen naar verwachting&#13;
de uitvoeringsverordeningen van de Commissie worden&#13;
aangepast en gepubliceerd. Vervolgens zal onze nationale&#13;
Regeling GLB inkomenssteun 2006 gewijzigd c.q. vervangen&#13;
worden.&#13;
Naar aanleiding van het hierboven genoemde akkoord en&#13;
publicatie van genoemde raadsverordening is een aantal wijzigingen&#13;
voor het jaar 2009 door Dienst Regelingen van het&#13;
Ministerie van LNV meegedeeld aan de sector. Het betreffen&#13;
onder andere de volgende zaken:&#13;
– nu kennen we diverse type toeslagrechten: gewone toeslagrechten,&#13;
rechten uit de nationale reserve, braakleggingstoeslagrechten&#13;
en rechten met speciale voorwaarden.&#13;
In de toekomst zal sprake zijn van gewone toeslagrechten&#13;
en rechten met speciale voorwaarden;&#13;
– zoals reeds aangegeven worden de braakleggingstoeslagrechten&#13;
omgezet naar gewone toeslagrechten. De braakleggingsverplichting&#13;
vervalt immers. Om deze rechten&#13;
te verzilveren moet voortaan voldaan worden aan de&#13;
voorwaarden verbonden aan het verzilveren, ook wel&#13;
activeren genoemd, van de gewone toeslagrechten;&#13;
– de voorwaarden uit de nationale reserve, zoals de verplichting&#13;
deze rechten elk jaar te verzilveren/activeren&#13;
en de voorwaarde dat deze rechten gedurende een periode&#13;
van 5 jaar niet overdraagbaar zijn, komen te vervallen;&#13;
– toeslagrechten die niet werden gebruikt (‘werden uitbetaald’),&#13;
kwamen na 3 jaar te vervallen; voortaan komen&#13;
deze reeds na twee jaar te vervallen. In dit kader is overigens&#13;
een overgangsregeling getroffen;&#13;
– de zogenoemde 80%-regel is vervallen;&#13;
Tot en met 2008 gold de regel dat een vervreemder van&#13;
toeslagrechten in één kalenderjaar ten minste 80% van&#13;
het aan hen initieel toegekende bedrijfstoeslagrecht&#13;
moest hebben benut (verzilverd), om een volgend jaar&#13;
toeslagrechten zonder grond op permanente basis te&#13;
kunnen overdragen. Deze voorwaarde is derhalve ingetrokken;&#13;
– de zogenoemde modulatiekorting bedraagt voor het&#13;
jaar 2009 7%. Met de modulatiekorting (korting op de&#13;
uitbetaling) krijgt elke landbouwer die meer dan&#13;
€ 5.000,- per jaar aan inkomenssteun ontvangt te&#13;
maken.&#13;
5. Toekomst&#13;
De Minister van LNV heeft toegezegd de Kamer in mei&#13;
2009 te informeren over keuzes die Nederland nog moet&#13;
maken in het kader van de toekomst van het gemeenschappelijk&#13;
landbouwbeleid.&#13;
Voor wat betreft het uitbetalen van toekomstige inkomenssteun&#13;
moet naar mijn mening in ieder geval gedacht worden&#13;
aan de volgende onderwerpen.&#13;
Ten aanzien van de bedrijfstoeslagregeling moet Nederland&#13;
beslissen of de ondergrens voor het verkrijgen van inkomenssteun&#13;
wordt gebaseerd op een minimaal steunbedrag&#13;
(tussen 100 en 500 euro per aanvraag) of op een minimale&#13;
oppervlakte landbouwgrond die door een landbouwer geëxploiteerd&#13;
wordt op de peildatum 15 mei (tussen 1 en 2 hectare).&#13;
Daarnaast mogen lidstaten jaarlijks besluiten of, en zo ja,&#13;
hoe ze de mogelijkheden van het reeds genoemde ‘artikel&#13;
68’ willen gebruiken. Dat besluit moet voor 1 augustus van&#13;
het jaar voorafgaande aan het jaar van toepassing genomen&#13;
worden.16 Het is de vraag of Nederland gaat opteren voor&#13;
een extra korting; wellicht zijn de middelen uit de ‘onbenutte&#13;
toeslagrechten’ toereikend voor het stimuleren van de&#13;
in artikel 68 benoemde doelen.&#13;
Maar wat mij betreft is de meest interessante vraag die beantwoord&#13;
moet worden de vraag of Nederland inderdaad gaat omschakelen naar een ander systeem voor wat betreft&#13;
het toekennen van inkomenssteun aan hun landbouwers.&#13;
Op basis van de gepubliceerde raadsverordening kunnen&#13;
lidstaten immers overstappen naar een zogenoemde regionaal&#13;
model (‘hectare-premie’) of binnen het historische&#13;
model regionale top-ups toepassen.&#13;
Als een lidstaat wil overschakelen, moet hij hiertoe uiterlijk&#13;
1 augustus 2010 een besluit nemen. Als hij het nieuwe stelsel&#13;
al vanaf 2010 wil toepassen, moet het besluit zelfs al&#13;
voor 1 augustus 2009 worden genomen.&#13;
Gezien het feit dat reeds meerdere malen gedurende de afgelopen&#13;
jaren door het kabinet is gecommuniceerd dat het&#13;
huidige historische stelsel niet meer gerechtvaardigd kan&#13;
worden, lijkt het voor de hand te liggen dat de minister aan&#13;
de Kamer zal meedelen of hiervan daadwerkelijk sprake zal&#13;
zijn. Reeds meerdere malen is door het Kabinet aangegeven&#13;
dat zij bij voorkeur reeds in 2010 wil starten met het geleidelijk&#13;
‘regionaliseren’ van de inkomenssteun en hiertoe de&#13;
instrumenten van de nieuwe raadsverordening wil gebruiken.&#13;
Of de minister ook daadwerkelijk hiertoe zal overgaan,&#13;
zal uiteraard moeten blijken. Ook de Kamer zal haar zegje&#13;
hierover willen doen.&#13;
Het (op lange termijn) realiseren van een volledig andere&#13;
methode van het ondersteunen van het inkomen van landbouwers&#13;
binnen Europa lijkt een onhaalbare kwestie te zijn.&#13;
Nederland behoort momenteel tot de minderheid van lidstaten&#13;
die een historisch verdelingsmodel van inkomenssteun&#13;
kennen. De meeste lidstaten hebben gekozen voor het&#13;
zogenoemde regionale model; zij staan niet te trappelen het&#13;
door hen zojuist ingevoerde systeem weer volledig opnieuw&#13;
te gaan inrichten.&#13;
In mei van dit jaar zal duidelijk worden of de plannen van&#13;
het kabinet verder zullen worden uitgewerkt of dat de gepresenteerde&#13;
plannen, geheel of gedeeltelijk, in de vriezer&#13;
worden gezet.</content><legacyfootnotes>* Mr. H.A. Verbakel-van Bommel is werkzaam als juriste bij Remie Fiscaal&#13;
Juridisch Adviesbureau te Uden.&#13;
1. EG Vo 1782/2003 van de Raad van de Europese Unie van 29 september&#13;
2003, Pb L 270.&#13;
2. De heer dr. C.P. Veerman.&#13;
3. IZ. 2004/941.&#13;
4. Regeling GLB inkomenssteun 2006, regeling van 1 december 2005,&#13;
Stcrt. 2005, 235, laatstelijk gewijzigd bij regeling van 9 december&#13;
2008, Stcrt. 2008, 247.&#13;
5. Onder andere Agr.r. 2006, p.127 e.v. en Agr.r. 2007, p. 387 e.v.&#13;
6. COM (2007) 722; niet bekend gemaakt in het Publicatieblad.&#13;
7. TNS NIPO: ‘Publieksonderzoek Toekomstvisie GLB’, juni 2007.&#13;
8. Politiek Online: ‘Eindrapportage internetconsultatie toekomst GLB’,&#13;
24 september 2007.&#13;
9. IZ.2007/2419.&#13;
10. COM(2008) 306/4.&#13;
11. IZ.2008/921.&#13;
12. GLB.2008/1780.&#13;
13. SER: ‘Advies Waarden van de landbouw’, 16 mei 2008.&#13;
14. Art. 68 EG (Vo) nr. 73/2009 van de Raad van de Europese Unie,&#13;
PbEu 31 januari 2009, L 30/16.&#13;
15. PbEu 31 januari 2009, L 30/16.&#13;
16. Art. 69 EG (Vo) nr. 73/2009 van de Raad van de Europese Unie,&#13;
PbEu 31 januari 2009, L 30/16.&#13;
</legacyfootnotes><footnotes><footnote/></footnotes><auteurs>mr. H.A. Verbakel-van Bommel</auteurs><published>2009-04-01 00:00:00</published><modified>2017-06-16 16:17:51</modified><editiondate>2009-04-01</editiondate><htmlpath>https://denhollander.info/artikel/8133</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2006</searchword><id>4012</id><udhid>UDH:TvAR/4012</udhid><titel>Otjes / Otjes c.s. (TvAR 2006/5333)</titel><searchwords><searchword>TvAR 4/2006</searchword><searchword>TvAR 2006/5333</searchword><searchword>UDH:TvAR/4012</searchword></searchwords><attachments><attachment><name>2006_nr 4_Rechtspraak_5333.pdf</name><extention>pdf</extention><url>https://denhollander.info/download/3984/ci</url></attachment></attachments><inleiding>[Pachtwet art. 55; BW art. 6:265]&#13;
&#13;
Pachtovereenkomst voor duur van 12 jaren&#13;
gesloten tussen 71-jarige vader als pachter&#13;
en vier van diens kinderen als verpachters.&#13;
Omstandigheden van geval geven aanleiding&#13;
te veronderstellen dat partijen vooral de&#13;
bedoeling hebben gehad het pachtobject&#13;
veilig te stellen voor aanspraak van vijfde&#13;
kind en de vader diens bestaande bedrijfsvoering&#13;
te laten voortzetten. Geen tekortkoming&#13;
in verband met het niet gebruiken&#13;
van gepachte volgens bestemming melkveehouderij,&#13;
ook al omdat in de overeenkomst&#13;
geen bestemming is uitgedrukt.&#13;
Voor zover pachter niet meer in staat is het&#13;
gepachte zelfstandig geheel naar behoren te&#13;
exploiteren is dit een omstandigheid die bij&#13;
het aangaan van de overeenkomst te voorzien&#13;
moet zijn geweest. Bovendien in eerste&#13;
aanleg geen ernstige verwaarlozing geconstateerd.&#13;
Wat betreft inbreng van onderneming&#13;
in vennootschap met vijfde kind&#13;
blijkt uit akte, dat alleen economisch belang&#13;
is ingebracht, terwijl bovendien staat&#13;
vermeld dat inbreng achterwege zal blijven&#13;
in geval van afwijzing vordering tot medepacht.&#13;
Gestelde ingebruikgeving aan derden&#13;
onvoldoende onderbouwd. Hoewel&#13;
ontbinding wordt afgewezen, dient voor&#13;
aanspraak melkquotum tot uitgangspunt&#13;
dat pachtovereenkomst feitelijk is beëindigd.&#13;
Indertijd is economische eigendom overgedragen&#13;
aan de vier kinderen onder voorbehoud&#13;
van pachtrechten. Over melkquotum&#13;
is niet gerept. Dit bleef op naam van de&#13;
bestaande producent en is blijven samenhangen&#13;
met de grond in geschil. Niet&#13;
gebleken dat die samenhang is verbroken.&#13;
Bij gebreke van andersluidende afspraak&#13;
dient melkquotum met grond aan verpachters&#13;
ter beschikking te worden gesteld.&#13;
Pachter heeft echter recht op vergoeding&#13;
van volledige verkeerswaarde, nu hij&#13;
melkproductie heeft gerealiseerd en in het&#13;
referentiejaar eigenaar van de grond was.&#13;
</inleiding><content>ARREST IN DE ZAAK VAN:&#13;
Dirk Otjes, wonende te Avenhoorn, gemeente&#13;
Wester-Koggenland,&#13;
appellant,&#13;
procureur: mr. J.M.J. Huver,&#13;
tegen&#13;
1 Bea Nella Otjes, wonende te Krommenie,&#13;
gemeente Zaanstad,&#13;
2 Neeltje Jannetje Doets-Otjes, wonende te&#13;
Noordbeemster, gemeente Beemster,&#13;
3 Janny Willy Kwantes-Otjes, wonende te&#13;
Zuidoostbeemster, gemeente Beemster,&#13;
4 Pieter Jan Dirk Otjes, wonende te Avenhoorn,&#13;
gemeente Wester-Koggenland,&#13;
geïntimeerden,&#13;
procureur: mr. J.C.N.B. Kaal.&#13;
1 De procedure in eerste aanleg&#13;
De pachtkamer van de rechtbank te Alkmaar,&#13;
sector kanton, locatie Hoorn heeft op 11 maart&#13;
2002 en 24 februari 2003 vonnissen gewezen&#13;
tussen appellant (verder te noemen: Otjes sr.)&#13;
als eiser in conventie, tevens verweerder in&#13;
reconventie enerzijds en geïntimeerden (verder&#13;
noemen: Otjes c.s.) als gedaagden in conventie,&#13;
tevens eisers in reconventie anderzijds.&#13;
Van het vonnis van 24 februari 2003 is een&#13;
afschrift aan dit arrest gehecht. Naar dat vonnis&#13;
wordt verwezen voor de procesgang in&#13;
eerste aanleg alsmede voor de in die instantie&#13;
genomen beslissing en de gronden daarvoor.&#13;
2 De procedure in hoger beroep&#13;
2.1 Bij exploten van 19 en 20 maart 2003 is&#13;
Otjes sr. in hoger beroep gekomen van het&#13;
vonnis van 24 februari 2003 met dagvaarding&#13;
van Otjes c.s. voor dit hof.&#13;
2.2 Bij memorie van grieven heeft Otjes sr.&#13;
tegen dat vonnis zes grieven aangevoerd en&#13;
toegelicht, heeft hij bewijs aangeboden en&#13;
heeft hij geconcludeerd dat het hof dat vonnis&#13;
in reconventie geheel zal vernietigen en Otjes&#13;
c.s. alsnog hun reconventionele vorderingen&#13;
zal ontzeggen en subsidiair indien de veroordeling&#13;
tot overdracht van het melkquotum in&#13;
stand blijft, daaraan de voorwaarde zal verbinden&#13;
dat die overdracht slechts behoeft te&#13;
geschieden indien Otjes c.s. Otjes sr. de volledige&#13;
waarde daarvan vergoeden, met hun&#13;
hoofdelijke veroordeling in de kosten van het&#13;
geding in beide instanties, althans zal bepalen&#13;
dat de proceskosten tussen partijen zullen&#13;
worden gecompenseerd.&#13;
2.3 Otjes c.s. hebben bij memorie van antwoord&#13;
verweer gevoerd, hebben producties in&#13;
het geding gebracht en hebben geconcludeerd&#13;
dat het hof het vonnis in reconventie zal&#13;
bekrachtigen, althans dat vonnis zal vernietigen&#13;
en met verbetering van gronden alsnog&#13;
aan Otjes c.s. hun vorderingen zal toekennen,&#13;
met veroordeling van Otjes sr. in de kosten&#13;
van beide (het hof leest:) instanties.&#13;
2.4 Aan Otjes sr. is akte verleend van zijn&#13;
reactie op de door de wederpartij overgelegde&#13;
producties en van het zijnerzijds in het geding&#13;
brengen van een productie.&#13;
2.5 Aan Otjes c.s. is akte verleend van een uitlating&#13;
over de door Otjes sr. overgelegde productie.&#13;
2.6 Aan Otjes c.s. is vervolgens akte verleend&#13;
van het in het geding brengen van een nieuwe&#13;
productie, waarna aan Otjes sr. akte is verleend&#13;
van diens reactie daarop.&#13;
2.7 Partijen hebben vervolgens hun zaak doen&#13;
bepleiten, Otjes sr. door mr. A.P. Abma,&#13;
advocaat te Purmerend, en Otjes c.s. door mr.&#13;
G.J.I.M. Seelen, advocaat te Leiden. Beide&#13;
advocaten hebben pleitnotities overgelegd.&#13;
2.8 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte heeft de pachtkamer vastgesteld&#13;
dat Otjes sr. het gepachte thans niet althans in&#13;
onvoldoende mate gebruikt volgens de bestemming&#13;
melkveehouderij.&#13;
II Ten onrechte overweegt de pachtkamer dat&#13;
de exploitatie van het gepachte te wensen&#13;
overlaat.&#13;
III Ten onrechte constateert de pachtkamer&#13;
dat Otjes sr. in strijd met het pachtcontract&#13;
zijn onderneming heeft ingebracht in een vennootschap&#13;
onder firma met zijn jongste zoon,&#13;
zonder hiervoor toestemming aan de verpachter&#13;
te vragen.&#13;
IV Ten onrechte komt de pachtkamer tot het&#13;
oordeel dat Otjes sr. tekort is geschoten in de&#13;
nakoming van zijn verplichtingen als pachter,&#13;
op grond waarvan de pachtkamer de pachtovereenkomst&#13;
met onmiddellijke ingang heeft&#13;
ontbonden.&#13;
V Ten onrechte heeft de pachtkamer geoordeeld&#13;
dat het melkquotum grondgebonden is&#13;
en Otjes, als gevolg van de ontbinding van de&#13;
pachtovereenkomst, veroordeeld tot medewerking&#13;
aan de overdracht van het totale op&#13;
zijn naam staande melkquotum aan de verpachters.&#13;
VI Ten onrechte is Otjes sr. in de proceskosten&#13;
in conventie en reconventie veroordeeld.&#13;
4 De vaststaande feiten&#13;
4.1 Tussen partijen staat als van de ene zijde&#13;
gesteld en van de andere zijde erkend dan wel&#13;
niet of onvoldoende is betwist en mede op&#13;
grond van de in zoverre niet betwiste inhoud&#13;
van overgelegde producties, het navolgende&#13;
vast.&#13;
4.2 Bij notariële akte van 29 december 1992&#13;
heeft Otjes sr. aan Otjes c.s. de economische&#13;
eigendom overgedragen van de boerderij met&#13;
aangebouwde veestalling, ondergrond, erf, tuin&#13;
en achtergelegen weiland te Avenhorn, Wester-&#13;
Koggenland, plaatselijk bekend Grosthuizen&#13;
54, kadastraal bekend gemeente Wester-Koggenland,&#13;
sectie AE, nrs. 78 en 300, groot&#13;
respectievelijk 16.58.10 ha en 16.72.55 ha, alsmede&#13;
drie percelen weiland, kadastraal bekend&#13;
gemeente Wester-Koggenland, sectie AE nrs. 4,&#13;
315 en 6, groot respectievelijk 6.57.50 ha,&#13;
00.09.80 ha en 20.14.60 ha.&#13;
4.3 Bij onderhandse overeenkomst van diezelfde&#13;
datum hebben Otjes c.s. de onder 4.2&#13;
bedoelde onroerende zaken verpacht aan&#13;
Otjes sr. voor een periode van 12 jaren&#13;
ingaande 29 december 1992 voor een jaarlijkse&#13;
pachtprijs van ƒ 50.050,20. Deze overeenkomst&#13;
is op 5 januari 1993 ingekomen bij de grond-&#13;
kamer voor Noord-Holland en op 13 april&#13;
1993 door die grondkamer goedgekeurd.&#13;
4.5 Van de koopsom van de onder 4.2 bedoelde&#13;
overeenkomst ad ƒ 1.240.000,– is een&#13;
bedrag van ƒ 240.000,– kwijtgescholden. Voor&#13;
een bedrag van ƒ 1.008.000,– is tussen partijen&#13;
bij die overeenkomst een overeenkomst van&#13;
geldlening gesloten tegen een rente van 5%&#13;
per jaar. Tussen partijen is afgesproken dat de&#13;
rente zou worden verrekend met de pachtprijs,&#13;
zodat uiteindelijk over en weer geen feitelijke&#13;
betalingen behoefden te worden verricht.&#13;
4.6 Otjes sr. is geboren op 22 april 1921. Hij&#13;
was bij het aangaan van de onder 4.3 bedoelde&#13;
pachtovereenkomst 71 jaar oud.&#13;
4.7 Otjes c.s. zijn vier van de vijf kinderen van&#13;
Otjes sr. Het vijfde kind is diens jongste zoon&#13;
J.D.A. Otjes (verder: Jan Dirk). Ten tijde van&#13;
het aangaan van de onder 4.2 en 4.3 bedoelde&#13;
overeenkomsten was de verhouding tussen&#13;
Otjes sr. en J.D.A. Otjes, aan wie Otjes sr.&#13;
eerder onroerende zaken had overgedragen,&#13;
vertroebeld. Later is die verhouding verbeterd.&#13;
Bij het vonnis waarvan beroep is de vordering&#13;
in conventie van Otjes sr. tot aanmerking&#13;
van Jan Dirk als medepachter bij de&#13;
onder 4.3 bedoelde overeenkomst afgewezen.&#13;
4.8 Op 16 maart 2004 hebben Otjes c.s.,&#13;
gebruikmakend van een in de onder 4.2&#13;
bedoelde akte gegeven volmacht, aan zichzelf&#13;
de (juridische) eigendom van de onder 4.2&#13;
bedoelde onroerende zaken laten leveren.&#13;
5 Beoordeling van het geschil in&#13;
hoger beroep&#13;
5.1 Het geschil tussen partijen, voor zover in&#13;
hoger beroep nog aan de orde, betreft de vordering&#13;
van Otjes c.s. tot ontbinding van de&#13;
pachtovereenkomst met hun vader wegens&#13;
toerekenbare tekortkomingen in de nakoming&#13;
daarvan. Partijen verschillen daarbij onder&#13;
meer van mening over de bestemming van de&#13;
indertijd aan Otjes sr. toegekende heffingvrije&#13;
hoeveelheid melk (verder: het melkquotum).&#13;
5.2 De pachtkamer in eerste aanleg heeft de&#13;
vordering tot ontbinding toegewezen op de&#13;
volgende, in onderlinge samenhang beschouwde,&#13;
gronden:&#13;
a Otjes sr. gebruikt het gepachte niet althans&#13;
in onvoldoende mate volgens de bestemming&#13;
van melkveehouderij;&#13;
b Hoewel bij gelegenheid van de comparitie is&#13;
aangegeven dat de (pachtleden van de) pachtkamer&#13;
niet het oordeel van Otjes c.s. delen dat&#13;
sprake is van ernstige verwaarlozing, is de&#13;
pachtkamer wel van mening dat de exploitatie&#13;
van het gepachte te wensen overlaat;&#13;
c Otjes sr. heeft in strijd met de bepalingen&#13;
van het pachtcontract zijn onderneming ingebracht&#13;
in een vennootschap onder firma met&#13;
Jan Dirk zonder hiervoor op enigerlei wijze&#13;
toestemming van de verpachter te vragen.&#13;
De grieven van Otjes sr. stellen dit oordeel ter&#13;
discussie.&#13;
5.3 Bij de beoordeling van de vraag of Otjes&#13;
sr. in de nakoming van zijn verplichtingen als&#13;
pachter is tekortgeschoten stelt het hof het&#13;
volgende voorop. Partijen zijn naaste familie&#13;
van elkaar. De pachtovereenkomst is tot stand&#13;
gekomen op een moment dat de onderlinge&#13;
verhoudingen goed waren en had volgens&#13;
beide partijen als achtergrond de verstoorde&#13;
verhouding tussen Otjes sr. en Jan Dirk. Het&#13;
pachtobject was gelijktijdig met het aangaan&#13;
van de pachtovereenkomst door Otjes sr. in&#13;
economische eigendom overgedragen aan Otjes&#13;
c.s. onder kwijtschelding van een gedeelte van&#13;
de koopprijs, terwijl de wijze van onderlinge&#13;
afrekening (verrekening pachtprijs met rente&#13;
over koopprijs, die in een lening van Otjes sr.&#13;
aan Otjes c.s. was omgezet) doet veronderstellen&#13;
dat partijen elkaar in financieel opzicht&#13;
ongemoeid wilden laten. Bovendien is de&#13;
pachtovereenkomst aangegaan op een moment&#13;
dat Otjes sr. 71 jaar oud was en voor de duur&#13;
van twaalf jaren, dus tot diens 83ste. Al deze&#13;
omstandigheden doen veronderstellen dat&#13;
partijen vooral hebben beoogd het pachtobject&#13;
veilig te stellen voor toekomstige aanspraken&#13;
van Jan Dirk. Hiervan uitgaande is er&#13;
aanleiding te veronderstellen dat partijen de&#13;
bedoeling hebben gehad om Otjes sr. diens&#13;
bestaande bedrijfsvoering te laten voortzetten&#13;
en hem daarbij in vergaande mate vrijheid te&#13;
laten. Otjes c.s. hebben niet, althans onvoldoende&#13;
onderbouwd, gesteld dat de bedrijfsvoering&#13;
van Otjes sr. in voor dit geding relevante&#13;
mate is gaan afwijken van diens&#13;
bedrijfsvoering ten tijde van het sluiten van de&#13;
overeenkomst.&#13;
5.4 Wat betreft het gebruik volgens de&#13;
bestemming als bedoeld in rechtsoverweging&#13;
5.2 onder (a) van dit arrest voegt het hof aan&#13;
het bovenstaande toe, dat in de pachtovereenkomst&#13;
geen specifieke bestemming is uitgedrukt.&#13;
Voorts is aan de klacht niet ten grondslag&#13;
gelegd dat het gepachte grasland niet als&#13;
zodanig in stand is gelaten of dat de verpachte&#13;
veestalling voor het stallen van vee ongeschikt&#13;
is gemaakt. Al met al is het hof van oordeel&#13;
dat hier niet kan worden gesproken van een&#13;
tekortkoming van Otjes sr. in de nakoming&#13;
van zijn verplichtingen. Een en ander zou&#13;
anders kunnen zijn indien sprake zou zijn&#13;
geweest van het in gevaar brengen van toekomstige&#13;
aanspraken van Otjes c.s. op het met&#13;
het verpachte samenhangende melkquotum,&#13;
maar hierover is onvoldoende gesteld, terwijl&#13;
het tegendeel lijkt te volgen uit het feit dat&#13;
Otjes c.s. hebben vermeld dat zij inmiddels&#13;
zelf dat melkquotum benutten.&#13;
5.5 Wat betreft de wijze van exploitatie van&#13;
het gepachte door Otjes sr. als bedoeld in&#13;
rechtsoverweging 5.2 onder (b) van dit arrest&#13;
verwijst het hof eveneens naar hetgeen hierboven&#13;
onder 5.3 is overwogen. Voor zover&#13;
Otjes sr. ten gevolge van zijn leeftijd niet meer&#13;
in staat is het gepachte zelfstandig geheel naar&#13;
behoren te exploiteren, is dat een omstandigheid&#13;
die reeds bij het aangaan van de pachtovereenkomst&#13;
te voorzien moet zijn geweest.&#13;
Daar komt bij, dat door de deskundige leden&#13;
van de pachtkamer in eerste aanleg is geconstateerd&#13;
dat als totaalbeeld geen sprake is van&#13;
ernstige verwaarlozing. Het hof ziet ook in&#13;
zoverre geen aanleiding de wijze van exploitatie&#13;
tot een dragende grond voor ontbinding&#13;
van de pachtovereenkomst te maken.&#13;
5.6 Wat betreft de inbreng van de onderneming&#13;
in een vennootschap met Jan Dirk&#13;
(rechtsoverweging 5.2 onder (c)) overweegt&#13;
het hof het volgende. Op zichzelf is de&#13;
inbreng van de onderneming van een pachter&#13;
in een vennootschap met een kind zonder toestemming&#13;
van de verpachter alleen dan een&#13;
tekortkoming, indien de pachter daarmee zeggenschap&#13;
over het gepachte uit handen geeft.&#13;
Uit art. 3 van de akte van vennootschap onder&#13;
firma (productie Otjes sr. bij comparitie in&#13;
eerste aanleg) volgt dat ten hoogste sprake is&#13;
van een inbreng van economisch belang – hetgeen&#13;
vooral op de opbrengsten duidt –, terwijl&#13;
daarbij bovendien staat vermeld dat die&#13;
inbreng achterwege zal blijven in geval van&#13;
afwijzing van de vordering tot medepacht.&#13;
Anders dan Otjes c.s. in eerste aanleg hebben&#13;
aangevoerd (akte na comparitie, blz. 3) acht&#13;
het hof de inbreng in een vennootschap onder&#13;
firma met een door de rechter aangewezen&#13;
medepachter zonder toestemming van de verpachter&#13;
geen tekortkoming van een pachter,&#13;
nu daarmee geen extra zeggenschap over het&#13;
gepachte wordt overgeheveld. Op zichzelf is&#13;
de gang van zaken rond de vennootschap&#13;
onder firma nog niet van dien aard, dat dit een&#13;
tekortkoming oplevert. Het verwijt van Otjes&#13;
c.s., dat Otjes sr. – in weerwil van de kennelijke&#13;
achtergrond van de in 1992 gesloten&#13;
overeenkomst – heeft gepoogd om Jan Dirk,&#13;
met wie Otjes c.s. geen goede verstandhouding&#13;
hebben, voor de toekomst rechten op het&#13;
pachtobject te verschaffen, is weliswaar&#13;
invoelbaar, maar Otjes sr. kon niet het recht&#13;
worden ontzegd hiertoe via een gerechtelijke&#13;
procedure een poging te doen.&#13;
5.7 Otjes c.s. hebben onvoldoende aangevoerd&#13;
om te komen tot een voldoende onderbouwde&#13;
stelling dat Otjes sr. (delen van) het gepachte&#13;
feitelijk in gebruik heeft afgestaan aan derden.&#13;
Het enkele feit dat dieren van die anderen&#13;
– kennelijk vooral van Jan Dirk – op het&#13;
gepachte hebben gestaan is daartoe onvoldoende,&#13;
nog daargelaten dat onvoldoende&#13;
vaststaat in welke omvang en frequentie hiervan&#13;
sprake is geweest. Ook in dit verband&#13;
wijst het hof voorts naar rechtsoverwegingen&#13;
5.3 en 5.5, tweede zin, van dit arrest.&#13;
5.8 Een en ander brengt het hof tot het oordeel,&#13;
dat de pachtovereenkomst ten onrechte&#13;
is ontbonden. De grieven I-IV van Otjes sr.&#13;
zijn gegrond.&#13;
5.9 Otjes sr. heeft bij de pleidooien voor dit&#13;
hof aangegeven dat hij gelet op zijn leeftijd&#13;
niet naar het gepachte zal terugkeren, hetgeen&#13;
betekent dat hij zich neerlegt bij het feitelijke&#13;
einde van de pachtovereenkomst en zijn vordering&#13;
“zich zal oplossen” in een aanspraak&#13;
op schadevergoeding (pleitnota mr. Abma,&#13;
blz. 2). Dit neemt niet weg dat het hof in zijn&#13;
arrest het vonnis wat betreft de daarin uitgesproken&#13;
ontbinding van de pachtovereenkomst&#13;
zal vernietigen en die ontbinding alsnog&#13;
zal afwijzen, nu dit in hoger beroep is&#13;
gevorderd. Wat betreft de bestemming van het&#13;
eventueel met het gepachte samenhangende&#13;
melkquotum zal echter voor het vervolg tot&#13;
uitgangspunt moeten dienen dat de pachtovereenkomst&#13;
feitelijk is beëindigd.&#13;
5.10 Ten aanzien van het melkquotum overweegt&#13;
het hof het volgende. Otjes sr. heeft in&#13;
1992 de economische eigendom van de onder&#13;
4.2 bedoelde onroerende zaken overgedragen&#13;
aan Otjes c.s. onder voorbehoud van pachtrechten.&#13;
In de stukken wordt geen melding&#13;
gemaakt van een melkquotum. Dit is op zichzelf&#13;
niet opzienbarend, aangezien het melkquotum&#13;
op naam van Otjes sr. als melkproducent&#13;
was geregistreerd en die registratie&#13;
gehandhaafd bleef. Dit neemt echter niet weg&#13;
dat het melkquotum niet buiten de transactie&#13;
is gehouden en dus is blijven samenhangen&#13;
met de grond in geschil. Niet is gesteld of&#13;
gebleken dat die samenhang is verbroken op&#13;
enig later moment. Kort na het eindvonnis in&#13;
eerste aanleg heeft de juridische eigendomsoverdracht&#13;
plaatsgevonden, zodat Otjes c.s.&#13;
uiteindelijk in hun hoedanigheid van volle&#13;
eigenaren de beschikking over het pachtobject&#13;
hebben verkregen. Nu bij het feitelijke einde&#13;
van de pachtovereenkomst geen sprake is van&#13;
een andersluidende afspraak, dient het melkquotum&#13;
met de grond waarmee het samenhangt&#13;
aan Otjes c.s. ter beschikking te worden gesteld.&#13;
De inbreng per 2002 van het “gebruik en&#13;
genot” van dit melkquotum door Otjes sr. in de&#13;
vennootschap onder firma met Jan Dirk kan&#13;
hieraan niet afdoen. In zoverre faalt grief V.&#13;
5.11 Otjes sr. heeft nog aangevoerd dat hij in&#13;
1992 naast het pachtobject nog circa 2 ha&#13;
eigen grond in gebruik had en nog steeds&#13;
heeft, maar hij heeft onvoldoende gegevens&#13;
verschaft om daaruit te kunnen afleiden dat&#13;
een gedeelte van het melkquotum in geschil&#13;
aan die grond (die slechts enkele procenten&#13;
van zijn bedrijfsoppervlakte uitmaakte) zou&#13;
moeten worden toegerekend. Het hof wijst er&#13;
daarbij op, dat een overdracht van 108.918 kg&#13;
melkquotum op Otjes c.s. is geregistreerd,&#13;
terwijl Otjes sr. ter comparitie heeft verklaard&#13;
128.000 kg melkquotum te hebben. Het verschil,&#13;
dat kennelijk in de heffingsperiode&#13;
2002/2003 is vervreemd, is aanzienlijk meer&#13;
dan met die 2 ha zou samenhangen.&#13;
5.12 Otjes sr. is echter pas tot ter beschikking&#13;
stelling van het melkquotum gehouden wanneer&#13;
hem een voor zijn aandeel in de opbouw&#13;
van het melkquotum passende vergoeding&#13;
wordt toegekend. In het onderhavige geval is&#13;
het melkquotum indertijd toegekend aan&#13;
Otjes sr. op basis van de door hem zelf gerealiseerde&#13;
melkproductie op zijn eigen grond,&#13;
terwijl uit niets blijkt dat Otjes c.s. bij hun&#13;
verkrijging van die grond aan de eigenaar/&#13;
gebruiker Otjes sr. enig bedrag hebben betaald&#13;
voor hun toekomstige aanspraak als verpachters&#13;
op dat melkquotum. Hiervan uitgaande&#13;
dient de vergoeding te worden gesteld op&#13;
(100% van) de verkeerswaarde van dat melkquotum&#13;
op het moment van de terbeschikkingstelling&#13;
daarvan door Otjes sr. aan Otjes&#13;
c.s. Grief V is dus wat betreft het daarin verwoorde&#13;
subsidiaire standpunt gegrond; Otjes&#13;
sr. kon zijn medewerking opschorten totdat&#13;
hem de vergoeding zou worden betaald.&#13;
Indien ervan wordt uitgegaan dat de terbeschikkingstelling&#13;
van het melkquotum reeds&#13;
heeft plaatsgevonden door de registratie vanwege&#13;
de Centrale Organisatie Superheffing&#13;
naar aanleiding van het vonnis van de rechtbank,&#13;
dienen Otjes c.s. alsnog de vergoeding&#13;
aan Otjes sr. te betalen. Het hof kan geen veroordeling&#13;
daartoe uitspreken, aangezien deze&#13;
niet – ook niet voorwaardelijk – is gevorderd.&#13;
Wel zal het hof de door Otjes sr. gevraagde&#13;
voorwaarde aan de veroordeling koppelen.&#13;
Otjes sr. kan belang hebben bij deze vastlegging&#13;
in het dictum – ook al heeft reeds wijziging&#13;
van tenaamstelling plaatsgevonden – indien&#13;
Otjes c.s. niet snel tot betaling overgaan.&#13;
Anders dan Otjes c.s. bij pleidooi hebben&#13;
betoogd, stond het Otjes sr. vrij hiertoe in&#13;
hoger beroep te verzoeken. Het hoger beroep&#13;
dient immers mede tot herstel van verzuimen&#13;
uit de eerste aanleg.&#13;
5.13 Grief VI is gericht tegen de proceskostenveroordeling&#13;
en heeft blijkens haar toelichting&#13;
en de conclusie, mede betrekking op de&#13;
proceskostenveroordeling in conventie. Het&#13;
hof is met Otjes sr. van oordeel dat de familiebetrekking&#13;
tussen partijen aanleiding geeft tot&#13;
compensatie van de proceskosten in die zin&#13;
dat iedere partij haar eigen kosten draagt. Dat&#13;
geldt zowel in conventie als in reconventie.&#13;
5.14 De slotsom luidt, dat het hof het vonnis&#13;
waarvan beroep zal vernietigen wat betreft de&#13;
in het dictum in reconventie vastgelegde veragrarisch&#13;
klaring voor recht en ontbinding (eerste twee&#13;
tekstblokken) en wat betreft de proceskostenveroordeling&#13;
in conventie en in reconventie.&#13;
Aan de in reconventie vastgelegde veroordeling&#13;
tot overdracht van het melkquotum zal de&#13;
voorwaarde van vergoeding van de volledige&#13;
verkeerswaarde van dat quotum worden verbonden.&#13;
5.15 Het hof ziet in de familierelatie van partijen&#13;
aanleiding om ook in hoger beroep de&#13;
proceskosten te compenseren in die zin, dat&#13;
iedere partij haar eigen kosten draagt.&#13;
6 De beslissing&#13;
Het hof, rechtdoende in hoger beroep,&#13;
vernietigt het tussen partijen gewezen vonnis&#13;
van de pachtkamer van de rechtbank te Alkmaar,&#13;
sector kanton, locatie Hoorn, van 24 februari&#13;
2004, waarvan beroep, in reconventie,&#13;
behoudens voor zover daarin Otjes sr. is veroordeeld&#13;
tot medewerking aan de overdracht&#13;
van het op zijn naam staande melkquotum&#13;
aan Otjes c.s. (in welk opzicht het vonnis&#13;
wordt bekrachtigd) alsmede in conventie voor&#13;
zover in hoger beroep aan de orde gesteld&#13;
– zijnde wat betreft de proceskostenveroordeling&#13;
– en, in zoverre opnieuw rechtdoende:&#13;
verbindt aan de eerderbedoelde veroordeling&#13;
in reconventie tot medewerking aan overdracht&#13;
van het melkquotum de voorwaarde&#13;
dat Otjes c.s. aan Otjes sr. de volledige verkeerswaarde&#13;
van dat melkquotum ten tijde&#13;
van de overdracht vergoeden en wijst de vorderingen&#13;
in reconventie voor het overige af;&#13;
compenseert de kosten van de eerste aanleg in&#13;
conventie en in reconventie aldus, dat iedere&#13;
partij haar eigen kosten draagt en wijst het ter&#13;
zake meer of anders gevorderde af;&#13;
compenseert de kosten van het hoger beroep&#13;
aldus, dat iedere partij haar eigen kosten&#13;
draagt.</content><legacyfootnotes/><footnotes><footnote/></footnotes><auteurs/><published>2006-04-01 00:00:00</published><modified>2006-04-01 00:00:00</modified><editiondate>2006-04-01</editiondate><htmlpath>https://denhollander.info/artikel/4012</htmlpath></article>
</articles></edition>
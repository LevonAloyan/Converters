<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2012</searchword><id>9895</id><udhid>UDH:TvAR/9895</udhid><titel>Rechtspraak 5689. Diaconie Goudswaard / Van der Hoeven (TvAR 2012/5689)</titel><searchwords><searchword>TvAR 5/2012</searchword><searchword>TvAR 2012/5689</searchword><searchword>UDH:TvAR/9895</searchword></searchwords><attachments><attachment><name>TvAR2012_05_08_5689.pdf</name><extention>pdf</extention><url>https://denhollander.info/download/8575/ci</url></attachment></attachments><inleiding>Onderverpachting niet aangetoond. Een kleinschalig (14 ha), min of meer marginaal akkerbouwbedrijf is wel be­drijfsmatige landbouw. Criteria Boetzelaer/Weenink. &#13;
</inleiding><content>1 Het verloop van het geding &#13;
1.1 Voor het verloop van het geding tot aan het arrest van 9 augustus 2011 (hierna: het tussenarrest) verwijst het hof naar dat arrest. &#13;
1.2 Vervolgens hebben partijen op 21 november 2011 hun zaak doen bepleiten door hun advocaten, die bij die gelegen­heid pleitnotities in het geding hebben gebracht. Ingevolge het tussenarrest heeft Van der Hoeven tijdig nieuwe stukken in het geding gebracht, waarop de Diaconie voldoende heeft kunnen reageren. Het hof heeft tevens met partijen gecom­pareerd, waarvan de griffier aantekening heeft gehouden. &#13;
1.3 Ten slotte heeft het hof met instemming van partijen an­dermaal arrest bepaald. &#13;
2 Voortgezette beoordeling van het hoger beroep &#13;
2.1 Het hof roept in herinnering dat de Diaconie in dit ge­ding primair ontbinding en subsidiair beëindiging vor­dert. Het hof begrijpt de grieven aldus dat de Diaconie bei­de vorderingen in hoger beroep grondt op haar standpunt dat Van der Hoeven het gepachte niet langer bedrijfsmatig ge­bruikt. Op haar stellingen in eerste aanleg met betrekking tot de maatschap van Van der Hoeven met wijlen zijn ou­ders en niet-persoonlijk gebruik van het gepachte is de Dia­conie in hoger beroep niet (concreet) terugkomen. In het slot van haar memorie van grieven (pagina 10 onderaan) spreekt de Diaconie van “een redelijke belangenafweging”, maar het hof leest in de memorie van grieven geen gemotiveerd be­zwaar tegen hetgeen de pachtkamer in eerste aanleg omtrent de opzeggingsgrond als bedoeld in artikel 7:370 lid 1 onder c Burgerlijk Wetboek heeft overwogen. &#13;
2.2 Het hof stelt voorop dat mede tegen de achtergrond van de wetsgeschiedenis van artikel 7:312 Burgerlijk Wetboek een bedrijfsmatige exploitatie van het gepachte veronderstelt dat sprake is van een complex van economische activiteiten, gericht op winst door uitoefening van de landbouw. Voor de vraag of daarvan sprake is, zijn de navolgende gezichtspun­ten in het bijzonder van belang: &#13;
a. de omvang van het bedrijf en de onderlinge samenhang tussen de diverse bedrijfsactiviteiten; &#13;
b. de vraag of de voor toekomstige winstkansen noodzake­lijke investeringen plaatsvinden; &#13;
c. het redelijkerwijs te verwachten ondernemingsrendement; &#13;
d. de vraag of de gebruiker een hoofdfunctie buiten de land­bouw heeft; &#13;
een en ander in onderlinge samenhang te beschouwen en met inachtneming van de overige omstandigheden van het geval. Het hof verwijst in dit verband naar zijn arrest van 12 mei 2009, LJN BI4361, AgrR 2009, 5535, inzake Boetze­laer/Weenink. &#13;
2.3 Van der Hoeven heeft een akkerbouwbedrijf. Wat be­treft de omvang van zijn bedrijf gaat het hof uit van de door Van der Hoeven opgegeven grootte van afgerond 14 ha. An­ders dan de Diaconie aanvoert, dient ook de bedrijfswoning met de daarbij behorende gebouwen bij de beoordeling van de grootte van het bedrijf in aanmerking te worden geno­men. Ook de 11.52.30 ha die Van der Hoeven van een derde pacht rekent het hof tot zijn bedrijf. De Diaconie heeft aan­gevoerd dat Van der Hoeven dit perceel niet zelf in gebruik zou hebben maar zou hebben onderverpacht. Van der Hoe­ven heeft toegelicht dat hij bedoeld perceel in het kader van vruchtwisseling voor de teelt van aardappelen en van spruit­kool met toestemming van de verpachter inderdaad in en­kele teeltjaren gedeeltelijk (en nooit in zijn geheel) aan een &#13;
derde in gebruik heeft gegeven, maar dat hij in andere jaren het perceel geheel zelf exploiteert voor de teelt van onder meer tarwe en blauw maanzaad. Een en ander vindt deels ook steun in de door Van der Hoeven overgelegde jaarstuk­ken. Wat de Diaconie heeft aangevoerd omtrent hetgeen de door haar genoemde personen omtrent het gebruik van be­doeld perceel hebben waargenomen, is met deze stellingen van Van der Hoeven niet onverenigbaar. Diaconie heeft te­genover de gemotiveerde betwisting door Van der Hoeven onvoldoende aangevoerd om tot bewijsvoering toegelaten te worden. Het had naar het oordeel van het hof op de weg van Diaconie gelegen nader te preciseren waarop de stelling is gebaseerd dat Maatschap Schelling de werkelijke exploitant van perceel 443 is. Door dat na te laten heeft Diaconie niet aan haar stelplicht voldaan en kan niet aan bewijsvoering toegekomen worden. &#13;
2.4 Uit de door Van der Hoeven overgelegde jaarstukken en de daarop door hem ter zitting gegeven toelichting volgt dat door hem in de afgelopen jaren beperkte investeringen zijn gedaan. Gelet op de beperkte bedrijfsgrootte en de aard van het bedrijf zijn die investeringen niet zodanig beperkt dat niet langer van een agrarisch bedrijf kan worden gesproken. Dat (een deel van) de facturen die op de bedoelde investe­ringen betrekking hebben, op naam van de vader van Van der Hoeven zijn gesteld, is in dit verband niet beslissend. Voldoende is dat vaststaat dat in de onderneming van Van der Hoeven wordt geïnvesteerd. &#13;
2.5 Van der Hoeven realiseert met zijn bedrijf een beperkt maar min of meer stabiel rendement, althans een positieve cashflow. &#13;
2.6 Niet kan worden gezegd dat Van der Hoeven een hoofd­functie buiten de landbouw heeft. Gelet op de door Van der Hoeven overgelegde cijfers en de door hem ter zitting gege­ven toelichting is aannemelijk dat hij aan zijn internetwin­kel in bromfietsonderdelen slechts beperkt tijd besteedt en met de winkel ook maar betrekkelijk weinig verdient. Ook is aannemelijk dat wat betreft de stoommachine sprake is van niet meer dan een hobby. &#13;
2.7 Alles overziende is sprake van een kleinschalig, min of meer marginaal akkerbouwbedrijf. Niet kan worden gezegd dat Van der Hoeven het gepachte niet langer voor de uitoe­fening van de landbouw gebruikt. De grieven falen derhalve. &#13;
2.8 De slotsom is dat de grieven falen zodat het bestreden vonnis dient te worden bekrachtigd. &#13;
Het hof zal de Diaconie vooroordelen in de kosten van het hoger beroep. &#13;
3 De beslissing &#13;
Het hof, recht doende in hoger beroep: &#13;
bekrachtigt het vonnis van de pachtkamer van de rechtbank Dordrecht, sector kanton, locatie Dordrecht, van 23 decem­ber 2010; &#13;
veroordeelt de Diaconie in de kosten van het hoger beroep, tot op deze uitspraak aan de zijde van Van der Hoeven be­groot op € 2.682- voor salaris overeenkomstig het liquida­tietarief en op € 284,- voor griffierecht, te voldoen binnen veertien dagen na dagtekening van dit arrest, en – voor het geval voldoening binnen bedoelde termijn niet plaatsvindt – te vermeerderen met de wettelijke rente te rekenen vanaf be­doelde termijn voor voldoening; &#13;
veroordeelt de Diaconie in de nakosten, begroot op € 131,- , met bepaling dat dit bedrag zal worden verhoogd met € 68,- in geval de Diaconie niet binnen veertien dagen na aanschrijving aan deze uitspraak heeft voldaan én beteke­ning heeft plaatsgevonden; en verklaart dit arrest wat betreft voormelde veroordelingen uitvoerbaar bij voorraad. &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.G.W.M. Stienissen en J.K.B. van Daalen en de deskundige leden F.J.A. baron van Verschuer en ir. H.K.C. Roelofsen</auteurs><published>2012-05-01 00:00:00</published><modified>2012-05-01 00:00:00</modified><editiondate>2012-05-01</editiondate><htmlpath>https://denhollander.info/artikel/9895</htmlpath></article>
</articles></edition>
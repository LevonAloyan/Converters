<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5544</id><udhid>UDH:TvAR/5544</udhid><titel>Wetgeving en literatuur</titel><searchwords><searchword>TvAR 1/2008</searchword><searchword>UDH:TvAR/5544</searchword></searchwords><attachments><attachment><name>Recente rechtspraak.pdf</name><extention>pdf</extention><url>https://denhollander.info/download/5485/ci</url></attachment><attachment><name>19170.pdf</name><extention>pdf</extention><url>https://denhollander.info/download/19170/ci</url></attachment></attachments><inleiding>Agrarisch milieubeleid&#13;
&#13;
Mestnormen&#13;
De afspraken met de Europese Commissie&#13;
(Derde Actieprogramma Nitraatrichtlijn)&#13;
en de evaluatie van de&#13;
Meststoffenwet heeft geleid tot aanpassing&#13;
van een aantal gebruiksnormen.&#13;
Het gaat dan vooral om de stikstofgebruiksnormen&#13;
voor zand- en lössgronden&#13;
voor 2008 en 2009, die voor sommige&#13;
gewassen worden verlaagd: consumptieaardappelen,&#13;
broccoli, Chinese&#13;
kool, maïs, wintertarwe. Daar komt&#13;
nog bij dat de werkingscoëfficiënt voor&#13;
drijfmest op zand- en lössgronden&#13;
wordt verhoogd (waardoor minder kan&#13;
worden gebruikt). Een en ander komt&#13;
neer op een generieke verlaging van de&#13;
stikstofgebruiksnormen ten opzichte&#13;
van 2006. Op kleigronden worden de&#13;
stikstofgebruiksnormen aangepast aan&#13;
het bemestingsadvies (de hoeveelheid&#13;
die de plant nodig heeft); nu nog&#13;
110%, in 2008 wordt dat 105% en in&#13;
2009 komt de gebruiksnorm dan gelijk&#13;
te liggen met het bemestingsadvies.&#13;
Een en ander is neergelegd in een ontwerpwijziging&#13;
Uitvoeringsregeling&#13;
Meststoffenwet (Stcrt. 14 december&#13;
2007, nr. 243), die ook alvast naar de&#13;
Tweede Kamer is gestuurd (Kamerstukken&#13;
II 2007/08, 28385, nr. 101,&#13;
brief 12 december 2007). Vooruitlopend&#13;
daarop zijn er twee interessante&#13;
wijzigingen in de mestregelgeving te&#13;
noteren. In de eerste plaats is dat de&#13;
nieuwe Uitvoeringsregeling gebruik&#13;
meststoffen (Stcrt. 20 december 2007,&#13;
nr. 247). Sinds juli 2007 zijn de gebruiksvoorschriften&#13;
van het Besluit&#13;
Overige Organische Meststoffen&#13;
(BOOM) inzake zuiveringsslib en&#13;
compost naar het Bgm overgeheveld.&#13;
Een aantal zaken was daarbij gedelegeerd&#13;
naar een ministeriele regeling:.&#13;
Deze bevat nu met name bepalingen&#13;
inzake de bemonstering van de bodem.&#13;
Ten tweede is de wijziging van de Uitvoeringsregeling&#13;
Meststoffenwet gepubliceerd&#13;
in Stcrt. 20 december 2007,&#13;
nr. 247. Deze wijziging heeft betrekking&#13;
op het verhandelen van meststoffen.&#13;
Tenslotte: de Beleidsregel bestuurlijke&#13;
boetes Meststoffenwet is aangepast&#13;
(Stcrt. 18 december 2007, nr.&#13;
245).&#13;
&#13;
Bemestingsvrije zones&#13;
Langs water moet een zone worden&#13;
aangehouden waar geen mest mag&#13;
worden gebruikt in verband met de&#13;
mogelijke uitspoeling daarvan. In&#13;
2006 is een beperkt aantal van die&#13;
zones aangewezen. Misschien moet dat&#13;
in 2009 worden uitgebreid. Boeren&#13;
vragen intussen om compensatie. De&#13;
minister denkt dat een schadevergoeding&#13;
niet mag omdat dat ontoelaatbare&#13;
staatssteun oplevert. Een alternatief&#13;
kan zijn dat de gronden worden meegenomen&#13;
in andere natuurprogramma’s&#13;
of dat de grond wordt aangekocht&#13;
door bijvoorbeeld het waterschap (Kamerstukken&#13;
II 2007/08, 28385, nr. 95,&#13;
brief 5 december 2007).&#13;
&#13;
Het meten van nitraat&#13;
Er gaat al jaren een discussie over de&#13;
vraag op welke diepte het nitraatgehalte&#13;
in het grondwater zou moeten&#13;
worden gemeten, 1 of 5 meter. Het kabinet&#13;
komt tot de conclusie dat de huidige&#13;
wijze van monitoring ten behoeve&#13;
van de Nitraatrichtlijn met betrekking&#13;
tot grondwater voor de Nederlandse situatie&#13;
adequaat is en geen aanpassing&#13;
behoeft. Wel wil men nagaan in hoeverre&#13;
een concentratie hoger dan 50&#13;
mg/l in de bovenste meter van het&#13;
grondwater verdedigbaar is. Dit is&#13;
vooral afhankelijk van de mate waarin&#13;
kan worden onderbouwd dat dit niet&#13;
leidt tot afwenteling van de problemen&#13;
naar het oppervlaktewater en dat de&#13;
norm van 50 mg/l gemiddeld nog wel&#13;
wordt gehaald in het bovenste grondwater&#13;
(de eerste vijf meter). Onderbouwing&#13;
is nodig om de derogatie vanaf&#13;
2009 weer binnen te halen in de onderhandelingen&#13;
met de Europese&#13;
Commissie (Kamerstukken II&#13;
2007/08, 28 385, nr. 92, brief 30 november&#13;
2007).</inleiding><content/><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5544</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2009</searchword><id>8144</id><udhid>UDH:TvAR/8144</udhid><titel>Aardwarmte in de glastuinbouw: gloort er licht in Brussel?</titel><searchwords><searchword>TvAR 9/2009</searchword><searchword>UDH:TvAR/8144</searchword></searchwords><attachments><attachment><name>TvAR2009_09_01_Aardwarmte.pdf</name><extention>pdf</extention><url>https://denhollander.info/download/7358/ci</url></attachment></attachments><inleiding>De glastuinbouwmoet verder innoveren omte kunnen overleven.Dat is nodig omdat enerzijds&#13;
de energieprijs in de toekomst ongetwijfeld zal stijgen en anderzijds het wenselijk is de CO2&#13;
uitstoot terug te dringen. In het innovatie- en actieprogramma Kas als Energiebron van het&#13;
Ministerie van LNV is aardwarmte als een van de mogelijkheden aangeduid om de ambitie&#13;
te bereiken om 10% van de nieuwe glastuinbouw in 2020 klimaatneutraal te doen zijn.&#13;
Aardwarmte wordt gezien als een onuitputtelijke bron van energie.</inleiding><content>De opsporing en winning van aardwarmte wordt geregeld in de Mijnbouwwet. Aardwarmte&#13;
is in de ondergrond aanwezige warmte die daar op natuurlijke wijze is ontstaan. Artikel 2 lid&#13;
3 van deze wet bepaalt dat de wet met betrekking tot aardwarmte slechts van toepassing is&#13;
voor zover de aardwarmte op een diepte van meer dan 500 meter beneden de oppervlakte van&#13;
de aardbodem beschikbaar is. Volgens artikel 6 aanhef en lid 1 sub c en d van deze wet is het&#13;
zonder vergunning van de Minister van Economische Zaken verboden aardwarmte op te&#13;
sporen en te winnen. Er is al een aantal vergunningen voor het opsporen van aardwarmte&#13;
verleend, ook buiten de glastuinbouw. De vergunningverleningsprocedure is nu nog sterk&#13;
gericht op de olie- en gaswinning. Er wordt gewerkt aan een speciale procedure voor aardwarmte&#13;
waarbij vooral gekeken wordt hoe de procedure versneld en vereenvoudigd kan worden.&#13;
Glastuinbouwbedrijven willen de aardwarmte in diepere aardlagen benutten om hun kassen&#13;
te verwarmen. Daarbij moet gedacht worden aan dieptes van 2000 tot 2500 meter. Er moeten&#13;
twee boringen plaatsvinden: een voor de aanvoer van het warme water en een voor de afvoer&#13;
van het afgekoelde water. De kosten van die boringen bedragen al snel meer dan € 5.000,-.&#13;
De terugverdientijd van de investering is afhankelijk van de toekomstige energieprijzen maar&#13;
wordt geschat op 15 jaar. Deze tijd is gelijk aan de geschatte economische levensduur van&#13;
kassen.&#13;
Een groot probleem is dat een glastuinbouwbedrijf en externe financiers het risico van een&#13;
misboring niet willen of kunnen dragen. Ook is het risico van misboring niet te verzekeren.&#13;
Van een misboring is sprake als er geen of onvoldoende warm water gevonden wordt of als&#13;
de kwaliteit van het water te wensen overlaat.&#13;
Voor de glastuinbouw bestaat de subsidieregeling Marktintroductie Energie Innovaties. Op&#13;
grond daarvan kunnen glastuinbouwbedrijven subsidie krijgen voor het benutten van aardwarmte.&#13;
Deze subsidie is gemaximeerd op een bedrag van € 1.500.000, - per project. Deze&#13;
subsidie is echter onvoldoende om het risico van misboring te dekken.&#13;
Er doet zich thans een concrete ontwikkeling voor omhet in het programma Kas als Energiebron&#13;
gestelde doel dichterbij te halen.DeMinister van LNV heeft in een brief aan de Tweede Kamer&#13;
van 30 juni 2009 aangegeven dat zij samen met de Minister van Economische Zaken werkt&#13;
aan een garantieregeling waarmee het geologisch risico van misboren afgedekt kan worden.&#13;
De juridische vorm van de beoogde garantieregeling is innovatief. De garantie wordt gegeven&#13;
in de vorm van een subsidie tot een bedrag van 85% van de kosten van de boring en van de&#13;
installatie van de warmtewinningsinstallatie onder de opschortende voorwaarde dat er sprake&#13;
is van een misboring. Om in aanmerking te komen voor een dergelijk subsidie moeten de&#13;
onderneming en het borings- en winningsplan aan een aantal eisen voldoen. Een van die eisen&#13;
is dat de onderneming aan de overheid een premie betaalt van 7% van het subsidiebedrag.&#13;
De garantieregeling doet in economisch opzicht denken aan een verzekering.&#13;
De opzet van de garantieregeling houdt in dat het glastuinbouwbedrijf de kosten van het opsporen&#13;
en winnen van aardwarmte zelfmoet financieren.Haast geen enkel glastuinbouwbedrijf&#13;
is in staat om dat te doen. Een bank zal alleen bereid zijn een financiering te verstrekken als&#13;
vaststaat dat de investering verantwoord is en zij bij eenmisboring geen onaanvaardbare risico`s&#13;
loopt. Het risico voor de bank kan verminderd worden als het glastuinbouwbedrijf zijn&#13;
voorwaardelijk recht op subsidie aan de bank verpandt. Daarnaast zal de bank greep willen&#13;
krijgen op de vergunning voor de winning van aardwarmte voor het geval het glastuinbouwbedrijf&#13;
in onoverkomelijke financiële problemen komt. De vergunning is immers essentieel&#13;
voor de exploitatie van de kassen. In artikel 20 van deMijnbouwwet is bepaald dat een houder van een vergunning deze slechts met schriftelijke toestemming van de Minister op een ander&#13;
kan doen overgaan. In overleg met het Ministerie van Economische Zaken zal onderzocht&#13;
moeten worden op welke wijze de bank die gewenste greep op de vergunning kan krijgen.&#13;
De voorgestelde garantieregeling is dermate nieuw dat het volledige formele goedkeuringstraject&#13;
van de Europese Commissie inzake geoorloofde staatssteun doorlopen moet worden. Het&#13;
Ministerie van Economische zaken verwacht in september 2009 uitsluitsel.&#13;
Laten we hopen dat het licht in Brussel op groen wordt gezet.</content><legacyfootnotes/><footnotes><footnote/></footnotes><auteurs>mr. W.H.G.A. Filott</auteurs><published>2009-09-01 00:00:00</published><modified>2017-06-16 16:17:51</modified><editiondate>2009-09-01</editiondate><htmlpath>https://denhollander.info/artikel/8144</htmlpath></article>
</articles></edition>
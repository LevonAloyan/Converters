<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2007</searchword><id>5297</id><udhid>UDH:TvAR/5297</udhid><titel>Van de Ven Nuenen B.V. / Sleegers c.s.</titel><searchwords><searchword>TvAR 12/2007</searchword><searchword>UDH:TvAR/5297</searchword></searchwords><attachments><attachment><name>TAR_2007_12-Recente Rechtspraak ST.pdf</name><extention>pdf</extention><url>https://denhollander.info/download/5296/ci</url></attachment></attachments><inleiding>Deze zaak heeft betrekking op de vaststelling van de waarde&#13;
van een object in verpachte staat.&#13;
In een arrest van het gerechtshof te ’s-Hertogenbosch van 2&#13;
augustus 2005 is Van de Ven veroordeeld om aan Sleegers&#13;
c.s. het 19/25e deel van een perceel ter grootte van 6.96.50&#13;
ha te verkopen en leveren tegen de door de grondkamer&#13;
Zuid vast te stellen prijs in verpachte staat. De grondkamer&#13;
stelt de waarde vast op € 130.747,-. Tegen deze beschikking&#13;
komen beide partijen in beroep bij de Centrale Grondkamer.&#13;
De eerst vraag die aan de orde komt, is of van deze beschikking&#13;
beroep kan worden ingesteld. De vaststelling door&#13;
de grondkamer Zuid is geschied naar aanleiding van het&#13;
voornoemde arrest van het gerechtshof. De Centrale Grondkamer&#13;
gaat er van uit dat partijen de beschikking van de&#13;
grondkamer hebben beschouwd als een beschikking op&#13;
grond van artikel 56c, lid 1, Pachtwet, waartegen destijds op&#13;
grond van artikel 106, lid 1, Pachtwet beroep open stond.&#13;
De deskundigen van de Centrale Grondkamer stellen de&#13;
waarde vast op € 143.980,-. De Centrale Grondkamer&#13;
volgt dit rapport. Daarbij overweegt de Centrale Grondkamer&#13;
dat de enkele omstandigheid dat er, naar gesteld is , één&#13;
koper actief is op de grondmarkt als zodanig niet in de weg&#13;
hoeft te staan aan de werking van het marktmechanisme.&#13;
Voorts is de omstandigheid dat het object deel uitmaakt van&#13;
een gemeenschap, niet aangemerkt als een waardedrukkende&#13;
omstandigheid. De Centrale Grondkamer overweegt&#13;
dat ingevolge artikel 3:178, lid 1, BW iedere deelgenoot te&#13;
allen tijde verdeling van een gemeenschappelijk goed kan&#13;
vorderen, terwijl de deelgenoten ook gezamenlijk over het&#13;
gepachte kunnen beschikken, in welk geval zij de volle&#13;
waarde van het object realiseren.</inleiding><content/><legacyfootnotes/><footnotes><footnote/></footnotes><auteurs>mr. E.H.M. Harbers en prof. mr G.M.F. Snijders</auteurs><published>2007-12-01 00:00:00</published><modified>2007-12-01 00:00:00</modified><editiondate>2007-12-01</editiondate><htmlpath>https://denhollander.info/artikel/5297</htmlpath></article>
</articles></edition>
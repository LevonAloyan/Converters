<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2000</searchword><id>4749</id><udhid>UDH:TvAR/4749</udhid><titel>Den Hamer / De Klerk c.s. (TvAR 2000/5006)</titel><searchwords><searchword>TvAR 3/2000</searchword><searchword>TvAR 2000/5006</searchword><searchword>UDH:TvAR/4749</searchword></searchwords><attachments><attachment><name>2000_nr 3_Rechtspraak_5006.pdf</name><extention>pdf</extention><url>https://denhollander.info/download/4691/ci</url></attachment></attachments><inleiding>[Pachtwet art. 1, 11; BW art. 3:61 en 62,&#13;
6:248]&#13;
&#13;
Vordering tot schriftelijke vastlegging van&#13;
diverse pachtovereenkomsten. Bevoegdheid&#13;
van deelgenoot om namens overige&#13;
deelgenoten te verpachten niet aangenomen&#13;
op grond van uitleg van verleende volmachten&#13;
omdat verpachten niet kan worden&#13;
beschouwd als een normale daad van&#13;
beheer waartoe men zonder uitdrukkelijk&#13;
beding bevoegd is. Bevoegdheid echter wel&#13;
aangenomen op grond van&#13;
gedragingen/nalaten van overige deelgenoten.&#13;
Redelijkheid en billijkheid staan&#13;
niet aan vastlegging in de weg. Aard van&#13;
gebruik (wisselteelt), onderbroken gebruik&#13;
van de onderscheiden percelen en betaling&#13;
van wisselende bedragen voor dezelfde&#13;
percelen wijzen met betrekking tot grond op&#13;
overeenkomsten voor telkens één jaar en&#13;
niet op overeenkomsten voor onbepaalde&#13;
duur. Volgt bewijsopdracht. Met betrekking&#13;
tot gebouwen en erf is niet komen vast te&#13;
staan dat volledige zeggenschap aan appellant&#13;
is afgestaan. Met betrekking tot de&#13;
grond worden slechts ten aanzien van&#13;
enkele percelen eenjarige pachtovereenkomsten&#13;
bewezen geacht.</inleiding><content>ARREST VAN 1 OKTOBER 1996&#13;
Cornelis Nicolaas den Hamer te Axel,&#13;
appellant,&#13;
procureur: mr. J.M.H. Huver,&#13;
tegen:&#13;
1 Johanna Maria de Klerk te Dronten,&#13;
2 Johanna van Hoeve te Dronten,&#13;
3 Simon de Klerk te Emmeloord,&#13;
4 Simon de Klerk te Zaamslag,&#13;
5 Neeltje de Feijter te Axel,&#13;
6 Jan de Klerk te Axel,&#13;
7 Pieter van Hoeve te Apeldoorn,&#13;
8 Neeltje van Hoeve te Montfoort,&#13;
geïntimeerden,&#13;
procureur: mr J.M. Bosnak,&#13;
9 Jacomina Johanna de Klerk te Zaamslag,&#13;
geïntimeerde,&#13;
procureur: mr. H. van Ravenshorst.&#13;
1. Het geding in eerste aanleg&#13;
De pachtkamer van het kantongerecht te Terneuzen&#13;
heeft op 5 oktober 1994 en 3 mei 1995&#13;
tussen partijen vonnissen gewezen, welke in&#13;
fotocopie aan dit arrest worden gehecht en&#13;
naar de inhoud waarvan hier wordt verwezen.&#13;
2. Het geding in hoger beroep&#13;
2.1 Appellant – verder aan te duiden als Den&#13;
Hamer – is bij exploit van 24 mei 1995 met&#13;
gelijktijdige dagvaarding van geïntimeerden –&#13;
verder ook aan te duiden als De Klerk c.s. – in&#13;
hoger beroep gekomen van laatstgenoemd&#13;
vonnis.&#13;
2.2 Bij memorie van grieven heeft Den Hamer&#13;
tegen vorenbedoeld vonnis zeven grieven aangevoerd&#13;
en geconcludeerd dat het hof voormeld&#13;
vonnis zal vernietigen en, opnieuw&#13;
rechtdoende, bij arrest schriftelijk zal vastleggen:&#13;
1. de pachtovereenkomst tussen Den Hamer&#13;
als pachter en De Klerk c.s. als verpachters,&#13;
mondeling aangegaan omstreeks 1 november&#13;
1979, althans voorjaar 1980, voor onbepaalde&#13;
tijd betreffende het perceel dijkweiland groot&#13;
60 are, sectie S 317 gedeeltelijk, voorheen C&#13;
415; het achter en tegen zijn bedrijf gelegen&#13;
perceel bouwland, groot ongeveer 4,5 ha,&#13;
kadastraal bekend gemeente Axel, sectie S&#13;
322, voorheen C 462 gedeeltelijk; de achter de&#13;
boerderij aan de Zaamslagse weg nr. 4 te Axel&#13;
gelegen percelen, groot ongeveer 4 ha, kadastraal&#13;
bekend sectie S 306 gedeeltelijk, voorheen&#13;
C 457, alles voor onbepaalde tijd en voor&#13;
een pachtprijs van ƒ 9.700,– per jaar.&#13;
2. de pachtovereenkomst tussen Den Hamer&#13;
als pachter en De Klerk c.s. als verpachters,&#13;
aangegaan omstreeks 1 mei 1988 voor onbepaalde&#13;
tijd met betrekking tot de bedrijfsgebouwen&#13;
van de boerderij gelegen aan de&#13;
Zaamslagseweg 4 te Axel, bestaande uit een&#13;
schuur, wagenhuis en hokken met het daarbij&#13;
behorende erf, derhalve de boerderij met uitzondering&#13;
van het woonhuis, met de naast de&#13;
boerderij gelegen percelen weiland, tezamen&#13;
groot 4 ha, kadastraal bekend gemeente Axel,&#13;
sectie S 306 gedeeltelijk, voorheen C 457,&#13;
voor onbepaalde tijd voor een pachtsom voor&#13;
het jaar 1988 van ƒ 850,– en in de daarop volgende&#13;
jaren ƒ 1.500,– per jaar.&#13;
3. de pachtovereenkomst tussen Den Hamer&#13;
als pachter en De Klerk c.s. als verpachters,&#13;
tot stand gekomen in het voorjaar 1989, voor&#13;
onbepaalde tijd, met betrekking tot de percelen&#13;
te weten 4 gemet, gelegen aan de Dolf&#13;
Arendshal met het daarnaast liggende perceel&#13;
van 5,5 gemet, 2 stukken tegen de Capellestraat&#13;
4,5 gemet en het perceel vanaf de bosjes&#13;
naar de hofstede toe, ook 4,5 gemet, tezamen&#13;
18,5 gemet, of ruim 8 ha, zoals aangegeven op&#13;
de bij conclusie van repliek en tot aanvulling,&#13;
wijziging en vermeerdering van eis van 6 april&#13;
1994 overgelegde kaart onder nummer 4, 5, 9,&#13;
10 en 11, voor een pachtsom van ƒ 16.650,–&#13;
per jaar, zulks verder op de ter plaatse algemeen&#13;
gebruikelijke voorwaarden en bepalingen,&#13;
met veroordeling van De Klerk c.s. in de&#13;
kosten van de procedure in beide instanties.&#13;
2.3 Bij memorie van antwoord hebben geïntimeerden&#13;
1 t/m 8 verweer gevoerd met conclusie&#13;
dat het hof het vonnis van de pachtkamer&#13;
van het kantongerecht zal bekrachtigen, zo&#13;
nodig onder aanvulling en/of wijziging van de&#13;
gronden, met veroordeling van Den Hamer in&#13;
de kosten van het hoger beroep.&#13;
2.4 Geïntimeerde 9 heeft bij memorie van antwoord&#13;
geconcludeerd dat het hof de vorderingen&#13;
van Den Hamer zal toewijzen met vernietiging&#13;
van het door de pachtkamer van het&#13;
kantongerecht gewezen vonnis en vastlegging&#13;
van de desbetreffende pachtovereenkomsten&#13;
kosten rechtens.&#13;
2.5 Partijen hebben ter zitting van het hof van&#13;
25 maart 1996 hun zaak doen bepleiten, Den&#13;
Hamer door mr L.J. den Hollander, advocaat&#13;
te Middelharnis, en De Klerk c.s. – met uitzondering&#13;
van geïntimeerde 9, Jacomina Johanna&#13;
de Klerk – door mr C.F.E.P. Galama, advocaat&#13;
te Terneuzen. Partijen hebben pleitnotities overgelegd,&#13;
welke zich bij de stukken bevinden.&#13;
2.6 Tenslotte hebben partijen, na beraad over&#13;
een eventuele regeling van hun geschil, de stukken&#13;
overgelegd voor het wijzen van arrest.&#13;
3. De grieven&#13;
De grieven van Den Hamer, zoals het hof die&#13;
leest, luiden:&#13;
1. Ten onrechte heeft de pachtkamer van het&#13;
kantongerecht onder 4.1 overwogen dat de&#13;
deelgenoten de tot deze gemeenschap behorende&#13;
hoeve tijdens het leven van François&#13;
onverdeeld hebben gelaten – zelfs toen de&#13;
waarde in de zeventiger jaren naar de pachtkamer&#13;
uit eigen wetenschap bekend is zeer&#13;
hoog was – om François in de gelegenheid te&#13;
stellen op de hoeve te blijven wonen en die te&#13;
beboeren.&#13;
2. Ten onrechte overweegt de pachtkamer van&#13;
het kantongerecht dat het naar maatstaven van&#13;
redelijkheid en billijkheid onaanvaardbaar&#13;
zou zijn dat het in gebruik geven van het land&#13;
en de schuur zou leiden tot pacht dan wel dat&#13;
de pachter vastlegging vraagt.&#13;
3. Ten onrechte heeft de pachtkamer van het&#13;
kantongerecht overwogen dat uitsluitend de&#13;
deelgenoten tezamen bevoegd waren tot verpachting&#13;
en nu vaststaat dat een dergelijke&#13;
verpachting niet heeft plaatsgevonden, op&#13;
deze grondslag geen pachtovereenkomsten&#13;
kunnen worden aangenomen.&#13;
4. Ten onrechte is de pachtkamer van het kantongerecht&#13;
van oordeel dat hoewel in de jaarstukken&#13;
de door de pachters betaalde pachten&#13;
jaarlijks werden verantwoord, eisers er niet op&#13;
mochten vertrouwen dat alle deelgenoten instemden&#13;
met verpachting door François de&#13;
Klerk omdat niet alle deelgenoten vanaf het&#13;
moment waarop zij gerechtigd werden in de&#13;
gemeenschap de jaarstukken zouden hebben&#13;
ontvangen.&#13;
5. Ten onrechte overweegt de pachtkamer van&#13;
het kantongerecht in 4.7 dat van eiser verwacht&#13;
had mogen worden dat hij onderzocht&#13;
of hij uit de enkele ontvangst van de jaarrekeningen&#13;
door de deelgenoten mocht afleiden&#13;
dat zij instemden met verpachting.&#13;
6. De pachtkamer van het kantongerecht&#13;
overweegt ten onrechte en geheel onbegrijpelijk&#13;
dat eventuele pachtovereenkomsten niet&#13;
schriftelijk kunnen worden vastgelegd, omdat&#13;
essentialia van de gestelde pachtovereenkomsten&#13;
te onbepaald zouden zijn.&#13;
7. Ten onrechte heeft de pachtkamer van het&#13;
kantongerecht de vordering van de pachters&#13;
afgewezen en hen veroordeeld in de kosten in&#13;
plaats van hen die vordering toe te wijzen en&#13;
de erven in de kosten te veroordelen.&#13;
4. De vaststaande feiten&#13;
In dit hoger beroep staan – voor zover hier&#13;
van belang – de volgende feiten als enerzijds&#13;
gesteld en anderzijds erkend dan wel niet of&#13;
onvoldoende betwist vast:&#13;
4.1 geïntimeerden zijn als deelgenoten medegerechtigd&#13;
tot een hoeve gelegen aan de&#13;
Zaamslagseweg 4 te Axel, behorende tot de&#13;
nalatenschap van de echtelieden Simon de&#13;
Klerk (overleden in 1946) en Johanna Maria&#13;
van Hoeve (overleden in 1958);&#13;
4.2 François de Klerk, zoon van de onder a&#13;
genoemde echtelieden, heeft tot zijn overlijden&#13;
op 22 juli 1993 op vorenbedoelde hoeve&#13;
gewoond en daar het landbouwbedrijf uitgeoefend;&#13;
4.3 de gemeenschap is onverdeeld gelaten in&#13;
verband met de aanwezigheid van François de&#13;
Klerk op de hoeve;&#13;
4.4 de accountant van François de Klerk heeft&#13;
de met de exploitatie van de hoeve verband&#13;
houdende opbrengsten en uitgaven over de&#13;
jaren 1981 t/m 1992 in een jaarlijkse winst- en&#13;
verliesrekening gericht aan de erven De Klerk;&#13;
4.5 uit de overgelegde winst- en verliesrekeningen&#13;
blijkt, dat – behoudens een post van&#13;
ƒ 100,– in 1982 – met ingang van 1984&#13;
opbrengsten uit verhuur van land zijn verantwoord&#13;
en met ingang van 1988 opbrengsten&#13;
uit verhuur van los land en een schuur, een en&#13;
ander met ingang van 1986 met de vermelding&#13;
dat die verhuur geschiedde aan Den Hamer&#13;
en/of zijn broer Jacobus den Hamer en/of&#13;
hun vader P.J. den Hamer;&#13;
4.6 Den Hamer heeft percelen grond van&#13;
François de Klerk in gebruik gekregen;&#13;
4.7 François de Klerk heeft aan Jacomina&#13;
Johanna de Klerk gelegateerd zijn aandeel in&#13;
de hoeve onder de last de waarde van het&#13;
legaat in te brengen in de nalatenschap dan&#13;
wel zoveel mogelijk te verrekenen met haar&#13;
aandeel daarin;&#13;
4.8 Den Hamer en zijn broer Jabocus zijn&#13;
zonen van Jacomina Johanna de Klerk.&#13;
5. Beoordeling van het hoger beroep&#13;
5.1 Grief 3 stelt aan de orde de vraag, of&#13;
François de Klerk bevoegd was tot verpachting&#13;
van de hoeve waarover hij het beheer&#13;
voerde. Als producties 1 en 2 bij memorie van&#13;
grieven zijn twee volmachten aan François de&#13;
Klerk overgelegd. Uit de namen van de volmachtverleners,&#13;
de op de volmachten geplaatste&#13;
stempels en de inhoud van de volmachten&#13;
blijkt, dat zij zijn opgemaakt naar&#13;
aanleiding van het overlijden van – en een volmacht&#13;
geven voor het beheer van de nalatenschap&#13;
van – respectievelijk Simon de Klerk en&#13;
Johanna Maria van Hoeve.&#13;
5.2 In geen van beide stukken wordt met&#13;
zoveel woorden de bevoegdheid tot verpachten&#13;
geregeld. De eerste volmacht luidt zeer&#13;
algemeen. De tweede is iets specifieker: voor&#13;
zover hier van belang wordt aan François de&#13;
Klerk volmacht verleend tot vertegenwoordiging&#13;
van de overige erfgenamen in de nalatenschap&#13;
van Johanna Maria van Hoeve voor “de&#13;
uitoefening van het tot erflaters nalatenschap&#13;
behorend landbouwbedrijf, te dier zake alle&#13;
beheersdaden te verrichten, daaronder begrepen&#13;
het verkopen en kopen van roerende&#13;
zaken, voor zover nodig voor de behoorlijke&#13;
uitoefening van dat bedrijf (…)”. Voor het&#13;
overige geven beide volmachten in algemene&#13;
termen de bevoegdheid te doen wat (in het&#13;
belang van de volmachtverleners) nodig en/of&#13;
nuttig is.&#13;
5.3 Het hof is van oordeel dat in deze&#13;
volmachten – in ieder geval voor de jaren&#13;
waarover vastlegging wordt gevorderd – niet&#13;
zonder meer een volmacht tot verpachting&#13;
besloten ligt. Gelet op de duur van een pachtverhouding,&#13;
de beperkte gronden waarop&#13;
deze kan worden beëindigd en de beheerste&#13;
pachtprijs – welke factoren doorgaans een&#13;
forse waardedaling van het object ten gevolge&#13;
hebben – kan verpachten niet worden beschouwd&#13;
als een normale daad van beheer&#13;
waartoe men zonder uitdrukkelijk beding&#13;
bevoegd is. Evenmin kan worden aanvaard&#13;
dat verpachting op het moment van ingebruikgeven&#13;
van de grond aan Den Hamer als&#13;
een daad in het belang van de volmachtverleners&#13;
kon gelden of – naar objectieve maatstaven&#13;
bezien – “nodig of nuttig” was. Het moet&#13;
er dus voor worden gehouden, dat de volmachten&#13;
François de Klerk niet de bevoegdheid&#13;
tot verpachten gaven.&#13;
5.4 Op grond van het bovenstaande faalt&#13;
grief 3.&#13;
5.5 Indien ervan wordt uitgegaan dat François&#13;
de Klerk aan Den Hamer grond in gebruik&#13;
heeft verstrekt tegen een tegenprestatie, komt&#13;
vervolgens aan de orde de vraag of Den&#13;
Hamer, mede door gedragingen of nalaten&#13;
van de gezamenlijke deelgenoten, er gerechtvaardigd&#13;
op heeft kunnen vertrouwen dat&#13;
François de Klerk tot verpachten bevoegd was&#13;
dan wel uit gedragingen of nalaten van de&#13;
deelgenoten het vertrouwen heeft kunnen&#13;
putten dat zij de verpachtingen achteraf&#13;
bekrachtigden. Het hof slaat daarbij geen acht&#13;
op de onder 1 bedoelde volmachten, nu niet is&#13;
gesteld of gebleken dat deze aan Den Hamer&#13;
zijn getoond.&#13;
5.6 Uit een in eerste aanleg door geïntimeerden&#13;
1 t/m 8 bij conclusie van antwoord na&#13;
comparitie overgelegde brief van accountant&#13;
Th. J.M. de Haan blijkt, dat de geïntimeerden&#13;
1, 3, 4, 5, 6 en 9 (onder wie de moeder van&#13;
Den Hamer) vanaf 1990 de jaarstukken hebben&#13;
ontvangen en de geïntimeerden 2, 7 en 8&#13;
(naar het hof begrijpt kinderen van geïntimeerde&#13;
1) vanaf 1993. Voordien zijn, aldus de&#13;
accountant, de stukken aan François de Klerk&#13;
gegeven met het verzoek ze te verspreiden.&#13;
Uit de gedeponeerde jaarstukken is naar het&#13;
oordeel van het hof zonder moeite af te leiden&#13;
dat stukken land werden verhuurd voor agrarische&#13;
doeleinden. Bovendien is door Den&#13;
Hamer onbetwist gesteld dat alle geïntimeerden&#13;
inkomsten uit het landbouwbedrijf van&#13;
François de Klerk hebben ontvangen.&#13;
5.7 Het hof is van oordeel dat Den Hamer&#13;
ervan op de hoogte moet zijn geweest dat de&#13;
hoeve deel uitmaakte van een gemeenschap,&#13;
mede omdat zijn moeder als één van de deelgenoten&#13;
de jaarstukken ontving. Voorts is het&#13;
hof van oordeel dat Den Hamer ervan uit&#13;
mocht gaan, dat ook de overige deelgenoten&#13;
rechtstreeks of indirect kennis zouden nemen&#13;
van de jaarstukken met betrekking tot het&#13;
gemeenschappelijke landbouwbedrijf dat door&#13;
François de Klerk werd beheerd en waaruit&#13;
zij inkomsten ontvingen. Doordat zij geen&#13;
woord van protest hebben laten horen, hebben&#13;
zij tegenover Den Hamer de schijn&#13;
gewekt dat zij met verpachting instemden dan&#13;
wel de verpachting achteraf goedkeurden. De&#13;
– eventuele – omstandigheid dat niet iedere&#13;
deelgenoot rechtstreeks de jaarstukken ontving,&#13;
dat sommige deelgenoten leken op dit&#13;
gebied waren (waardoor zij wellicht niet&#13;
beseften dat door de wijze van ingebruikgeving&#13;
een pachtovereenkomst zou kunnen&#13;
ontstaan) en zich niet dan wel onvoldoende&#13;
lieten adviseren, dat zij op dit punt geen contact&#13;
met elkaar onderhielden en/of dat zij niet&#13;
de moeite namen de stukken te bestuderen&#13;
betreft in alle gevallen factoren die in dit verband&#13;
niet aan Den Hamer kunnen worden&#13;
tegengeworpen. De in eerste aanleg geponeerde&#13;
stelling dat het gebruik van het woord&#13;
“huur” in de jaarstukken zou wijzen op jaarhuur&#13;
in wisselteelt doet in dit opzicht niet ter&#13;
zake, nu ook een dergelijk gebruik onder de&#13;
begripsomschrijving van de pachtovereenkomst&#13;
valt. Dit aspect zou slechts in zoverre&#13;
van betekenis zijn, dat de pachtovereenkomsten&#13;
niet in één keer voor onbepaalde tijd&#13;
zouden zijn aangegaan (waardoor sommige&#13;
deelgenoten aan die overeenkomsten wellicht&#13;
niet door eigen handelen of nalaten, doch&#13;
door handelen of nalaten van hun rechtsvoorgangers&#13;
gebonden zouden zijn), doch telkenmale&#13;
voor een korte duur zouden zijn gesloten.&#13;
5.8 De geïntimeerden 1 t/m 8 hebben ter gelegenheid&#13;
van de pleidooien nog aangevoerd dat&#13;
François de Klerk met veronderstelde instemming&#13;
van de overige deelgenoten zijn gebruiksrechten&#13;
heeft overgelaten aan zijn mededeelgenoot&#13;
Jacomina Johanna de Klerk en&#13;
haar familie, zodat het gebruik van Den&#13;
Hamer dient te worden beschouwd als uitvloeisel&#13;
van een gebruiksregeling tussen deelgenoten&#13;
en niet als pacht. Het hof verwerpt&#13;
deze eerst thans opgeworpen stelling, aangezien&#13;
niets is aangevoerd dat op de gestelde&#13;
gang van zaken wijst, terwijl de jaarstukken&#13;
– waarnaar ook genoemde geïntimeerden hebben&#13;
verwezen – integendeel melding maken&#13;
van “huur” en daarin als wederpartij telkens&#13;
C.N., J. of P.J. den Hamer wordt genoemd.&#13;
5.9 Uit het bovenstaande volgt, dat de deelgenoten&#13;
gebonden worden geacht aan door&#13;
François de Klerk met Den Hamer gesloten&#13;
overeenkomsten die krachtens dwingendrechtelijke&#13;
bepalingen als pachtovereenkomsten&#13;
moeten worden aangemerkt. Grief 4 is terecht&#13;
voorgesteld. Grief 5 is eveneens gegrond. De&#13;
bestreden overweging gaat uit van een verplichting&#13;
voor Den Hamer tot een onderzoek&#13;
dat naar het oordeel van het hof niet van hem&#13;
kon worden gevergd. Dit brengt mee, dat&#13;
pachtovereenkomsten tussen Den Hamer en&#13;
de deelgenoten – vertegenwoordigd door&#13;
François de Klerk – in beginsel kunnen worden&#13;
vastgelegd.&#13;
5.10 Het hof ziet in de door de erven aangevoerde&#13;
omstandigheden onvoldoende grond&#13;
om de vordering tot schriftelijke vastlegging&#13;
wegens strijd met redelijkheid en billijkheid af&#13;
te wijzen. Noch het feit dat de erven mogelijkerwijze&#13;
de gemeenschap onverdeeld hebben&#13;
gelaten teneinde François de Klerk daar te&#13;
laten wonen en boeren, noch het feit dat Den&#13;
Hamer eerst thans vastlegging vordert, noch&#13;
het feit dat het aannemen van pacht tot een&#13;
waardedaling van het object zou leiden brengt&#13;
gezien de strekking van de Pachtwet mee, dat&#13;
het vorderen van vastlegging naar maatstaven&#13;
van redelijkheid en billijkheid onaanvaardbaar&#13;
zou zijn. Grief 2 is in zoverre inhoudelijk&#13;
gegrond, maar zij richt zich tegen een overweging&#13;
ten overvloede welke de beslissing niet&#13;
draagt. Bij beoordeling van grief 1 heeft Den&#13;
Hamer geen belang, aangezien de beslissing&#13;
niet steunt op de aangevallen overweging.&#13;
5.11 Nadat Den Hamer in eerste instantie zijn&#13;
vordering had gewijzigd en aangevuld, wordt&#13;
thans, in hoger beroep, gevorderd dat schriftelijk&#13;
worden vastgelegd pachtovereenkomsten&#13;
ten aanzien van:&#13;
A. een perceel dijkweiland groot 60 are, sectie&#13;
S 317 gedeeltelijk, voorheen C 415; het achter&#13;
en tegen zijn bedrijf gelegen perceel bouwland,&#13;
groot ongeveer 4,5 ha, kadastraal bekend&#13;
gemeente Axel, sectie S 322, voorheen C 462&#13;
gedeeltelijk; de achter de boerderij aan de&#13;
Zaamslagse weg nr. 4 te Axel gelegen percelen,&#13;
groot ongeveer 4 ha, kadastraal bekend sectie&#13;
S 306 gedeeltelijk, voorheen C 457, aangegaan&#13;
omstreeks 1 november 1979, althans voorjaar&#13;
1980, voor onbepaalde tijd en voor een pachtprijs&#13;
van ƒ 9.700,– per jaar;&#13;
B. de bedrijfsgebouwen van de boerderij gelegen&#13;
aan de Zaamslagseweg 4 te Axel, bestaande&#13;
uit een schuur, wagenhuis en hokken met&#13;
het daarbij behorende erf, derhalve de boerderij&#13;
met uitzondering van het woonhuis, met&#13;
de naast de boerderij gelegen percelen weiland,&#13;
tezamen groot 4 ha, kadastraal bekend&#13;
gemeente Axel, sectie S 306 gedeeltelijk, voorheen&#13;
C 457, aangegaan omstreeks 1 mei 1988&#13;
voor onbepaalde tijd en voor een pachtsom&#13;
voor het jaar 1988 van ƒ 850,– en in de daarop&#13;
volgende jaren van ƒ 1.500,– per jaar;&#13;
C. een perceel van 4 gemet, gelegen tegen de&#13;
Dolf Arendshal met het daarnaast liggende&#13;
perceel van 5,5 gemet, 2 stukken tegen de&#13;
Capellestraat van ieder 4,5 gemet en het perceel&#13;
vanaf de bosjes naar de hofstede toe, ook&#13;
4,5 gemet, tezamen 18,5 gemet, of ruim 8 ha,&#13;
zoals aangegeven op de bij conclusie van&#13;
repliek en tot aanvulling, wijziging en vermeerdering&#13;
van eis van 6 april 1994 overgelegde&#13;
kaart onder nummer 4, 5, 9, 10 en 11, aangegaan&#13;
in het voorjaar 1989, voor onbepaalde&#13;
tijd en voor een pachtsom van ƒ 16.650,– per&#13;
jaar.&#13;
5.12 Het hof constateert, dat het in hoger&#13;
beroep door Den Hamer gevorderde gedeeltelijk&#13;
betrekking heeft op dezelfde percelen&#13;
op welke de vordering van de broer van appellant,&#13;
Jacobus den Hamer (in de bij dit hof&#13;
onder rolnr. 95/360 aanhangige procedure,&#13;
waarin thans eveneens arrest wordt gewezen)&#13;
betrekking heeft. Naar aanleiding van vragen&#13;
heeft de bij de pleidooien in hoger beroep&#13;
aanwezige Den Hamer bovendien zelf aangegeven&#13;
dat hij in 1992 slechts drie percelen feitelijk&#13;
in gebruik heeft gehad – te weten de&#13;
percelen die op de als productie 2 bij conclusie&#13;
van repliek gevoegde kaart zijn aangeduid&#13;
met de nummers 1, 2 en 5 –, terwijl hij in 1993&#13;
de beschikking had over de percelen aangeduid&#13;
met de nummers 1, 2, 4 en 5, zulks terwijl&#13;
hij – naar het hof begrijpt uit hetgeen hij&#13;
ten pleidooi heeft gesteld – zijn vordering in&#13;
eerste aanleg heeft gegrond op nog niet geëindigde&#13;
pachtovereenkomsten ten aanzien van&#13;
de percelen aangeduid met de nummers 1, 2,&#13;
4, 5, 9, 10 en 11.&#13;
5.13 Het hof ziet in een en ander aanleiding&#13;
om, alvorens eventueel een bewijsopdracht te&#13;
formuleren, Den Hamer op te dragen zijn&#13;
stellingen te preciseren door bij akte nauwkeurig&#13;
aan te geven:&#13;
– welke percelen hij in gebruik heeft gehad&#13;
met vermelding van de oppervlakte van elk&#13;
van die percelen alsmede van de oude en huidige&#13;
kadastrale kenmerken daarvan;&#13;
– in welke jaren hij ieder van die percelen&#13;
heeft gebruikt en met ingang van welk(e) tijdstip(&#13;
pen);&#13;
– voor welke teelt hij ieder perceel in ieder&#13;
jaar heeft gebruikt.&#13;
Daarbij dient telkens te worden verwezen&#13;
naar de als productie 2 bij repliek gevoegde&#13;
kaart alsmede naar een bij te voegen duidelij-&#13;
ke kadastrale kaart en dient eveneens telkens&#13;
te worden aangegeven op welk onderdeel van&#13;
het in hoger beroep gevorderde wordt gedoeld.&#13;
5.14 Voorts dient Den Hamer alle beschikbare&#13;
betalingsbewijzen ten aanzien van de door&#13;
hem gestelde pachtovereenkomsten over te&#13;
leggen en daarbij aan te geven, op welk pachtobject&#13;
iedere betaling betrekking heeft.&#13;
5.15 De geïntimeerden zullen in de gelegenheid&#13;
worden gesteld om bij akte op de in het&#13;
geding gebrachte informatie te reageren.&#13;
5.16 Op de overige grieven zal zo nodig in een&#13;
later stadium van dit geding worden beslist.&#13;
Beslissing&#13;
Het Hof, rechtdoende in hoger beroep,&#13;
verwijst de zaak naar de rol van 29 oktober&#13;
1996 voor de in rechtsoverwegingen 5.13 en&#13;
5.14 van dit arrest omschreven doeleinden;&#13;
bepaalt, dat daarbij het onder 15 overwogene&#13;
in acht zal worden genomen;&#13;
houdt iedere verdere beslissing aan.&#13;
PACHTKAMER HOF ARNHEM, ARREST&#13;
VAN 6 MEI 1997&#13;
1. Voortzetting van het geding in&#13;
hoger beroep&#13;
1.1 Naar aanleiding van het tussenarrest van&#13;
de pachtkamer van dit hof van 1 oktober 1996&#13;
heeft Den Hamer onder overlegging van&#13;
diverse producties een akte genomen, daarbij&#13;
tevens zijn eis wijzigend.&#13;
1.2 De geïntimeerden 1 t/m 8 hebben een antwoordakte&#13;
genomen onder overlegging van&#13;
enige producties. Geïntimeerde 9 heeft een&#13;
afzonderlijke akte genomen.&#13;
1.3 Tenslotte hebben partijen wederom de&#13;
stukken overgelegd voor het wijzen van arrest.&#13;
2. Voortzetting van de beoordeling&#13;
van het hoger beroep&#13;
2.1 In bovengenoemd tussenarrest is Den&#13;
Hamer opgedragen zijn stellingen te preciseren&#13;
door bij akte nauwkeurig aan te geven:&#13;
– welke percelen hij in gebruik heeft gehad&#13;
met vermelding van de oppervlakte van elk&#13;
van die percelen alsmede van de oude en huidige&#13;
kadastrale kenmerken daarvan,&#13;
– in welke jaren hij ieder van die percelen&#13;
heeft gebruikt en met ingang van welk(e) tijdstip(&#13;
pen) en&#13;
– voor welke teelt hij ieder perceel in ieder&#13;
jaar heeft gebruikt.&#13;
Daarnaast is hem opgedragen alle beschikbare&#13;
betalingsbewijzen betrekking hebbend op de&#13;
door hem gestelde pachtovereenkomsten over&#13;
te leggen en daarbij aan te geven, op welk&#13;
pachtobject iedere betaling betrekking heeft.&#13;
2.2 Den Hamer heeft bij akte zijn stellingen&#13;
ten aanzien van het gevorderde gewijzigd en&#13;
gepreciseerd. Zijn (gewijzigde) vordering is&#13;
thans gebaseerd op zijn exploitatie van de volgende,&#13;
zoals op de bij repliek overgelegde&#13;
kaart aangeduide, percelen:&#13;
– in 1981: percelen 10 en 11;&#13;
– in 1982: perceel 1;&#13;
– in 1983: percelen 9 en 10;&#13;
– in 1984: percelen 7 en 8;&#13;
– in 1985: perceel 6;&#13;
– in 1986: perceel 4;&#13;
– in 1987: percelen 1, 2, 4 en 5;&#13;
– in 1988: percelen 1, 2 en 5;&#13;
– in 1989: percelen 1, 2, 4, 5, 9, 10 en 11;&#13;
– in 1990: percelen 1, 2, 3 en 4;&#13;
– in 1991: percelen 1, 2, 4 en 5;&#13;
– in 1992: percelen 1, 2 en 5;&#13;
– in 1993: percelen 1, 2, 4 en 5.&#13;
2.3 Den Hamer heeft gesteld dat alle door&#13;
hem gestelde pachtovereenkomsten voor onbepaalde&#13;
tijd waren aangegaan, maar uit zijn&#13;
stellingname blijkt, dat alle percelen met uitzondering&#13;
van percelen 1 en 2 (vanaf 1987) en&#13;
perceel 5 (vanaf 1991) niet continu bij hem in&#13;
gebruik zijn geweest. Hij heeft met betrekking&#13;
tot die percelen ook betalingsbewijzen&#13;
overgelegd welke corresponderen met de&#13;
jaren van het door hem gestelde gebruik.&#13;
Bovendien blijkt uit dat door hem gestelde&#13;
gebruik, dat hij de percelen grond heeft&#13;
gebruikt voor de teelt van telkens wisselende&#13;
gewassen, waaronder ook gewassen die niet&#13;
gedurende meerdere achtereenvolgende jaren&#13;
op dezelfde grond kunnen worden geteeld. De&#13;
voor dezelfde percelen betaalde bedragen zijn&#13;
ook wisselend (en soms zijn percelen samen&#13;
verpacht). Dit alles is geheel verenigbaar met&#13;
overeenkomsten gesloten voor telkens één&#13;
jaar en niet verenigbaar met – zoals Den&#13;
Hamer heeft gesteld – overeenkomsten gesloten&#13;
voor onbepaalde duur. Het hof verwerpt&#13;
dan ook de stellingen van Den Hamer in&#13;
zoverre en zal hier uitgaan van overeenkomsten&#13;
gesloten voor de duur van één jaar.&#13;
Het hof voegt hier ten overvloede aan toe dat,&#13;
zelfs indien de overeenkomsten voor onbepaalde&#13;
tijd zouden zijn aangegaan, het gebruik&#13;
van de desbetreffende percelen door Den&#13;
Hamer telkens, kennelijk vrijwillig en zonder&#13;
bezwaar van de verpachter(s), blijkt te zijn&#13;
beëindigd, zodat ten aanzien van de pacht van&#13;
die percelen – indien al voor onbepaalde tijd&#13;
in gebruik gegeven – een uitgevoerde beëindigingsovereenkomst&#13;
zou moeten worden aangenomen.&#13;
Hier komt nog bij, dat de onderbouwde&#13;
stelling van geïntimeerden 1 t/m 8,&#13;
dat al het aan de erven toebehorende bouwland&#13;
op 10 gemet ha – kennelijk de percelen 4&#13;
en 5 – in 1993 voor rekening van de erven is&#13;
ingezaaid (conclusie van antwoord nr. 12,&#13;
conclusie van dupliek nr. 12), door Den&#13;
Hamer onvoldoende gemotiveerd is weersproken&#13;
(conclusie na comparitie blz. 9). Ook&#13;
dit verdraagt zich niet met pachtrechten van&#13;
Den Hamer op een grotere oppervlakte grond&#13;
dan 10 gemet.&#13;
2.4 Den Hamer heeft gesteld op perceel 5 in&#13;
de jaren 1991-1993 achtereenvolgens te hebben&#13;
geteeld: uien (1991), wortelen en bruine&#13;
bonen (1992) en aardappelen (1993). Den&#13;
Hamer stelt onder verwijzing naar de overgelegde&#13;
betalingsoverzichten, dat voor dit perceel&#13;
in 1991 is betaald ƒ 4000,– en in 1992&#13;
ƒ 2.750,–. Over 1993 is geen betalingsoverzicht&#13;
in het geding gebracht. Mede gezien hetgeen&#13;
met betrekking tot de in overweging 2.3&#13;
genoemde percelen is overwogen, wijst de&#13;
wisselende pachtprijs ook hier op overeenkomsten&#13;
gesloten voor één jaar. De gestelde&#13;
teelt in 1993 – aardappelen, een gewas dat niet&#13;
verantwoord gedurende meerdere achtereenvolgende&#13;
jaren op dezelfde grond kan worden&#13;
geteeld – geeft geen aanleiding voor dat jaar&#13;
anders te oordelen. Voor zover Den Hamer&#13;
betoogt, dat perceel nr. 5 (vanaf 1991) voor&#13;
onbepaalde duur is verpacht, wordt ook dit&#13;
standpunt derhalve verworpen. Ook hier&#13;
dient te worden uitgegaan van pachtovereenkomsten&#13;
gesloten voor één jaar.&#13;
2.5 Het hof ziet geen aanleiding voor wat&#13;
betreft het eventuele gebruik van perceel nr. 4&#13;
in 1993 (waaromtrent geen betalingsbewijs is&#13;
overgelegd) anders te oordelen. Uit het door&#13;
Den Hamer gestelde gebruik vloeit voort, dat&#13;
hij jaarlijks wisselende percelen in gebruik&#13;
kreeg en hij heeft niets gesteld waaruit zou&#13;
kunnen blijken dat voor perceel nr. 4 in 1993&#13;
een afwijkende afspraak zou zijn gemaakt.&#13;
Ook het gestelde gebruik van dit perceel in&#13;
1993 (bieten en uien) geeft geen aanleiding tot&#13;
een dergelijk oordeel.&#13;
Uit het bovenstaande vloeit voort, dat een&#13;
eventuele pacht voor onbepaalde duur slechts&#13;
zou kunnen worden aangenomen ten aanzien&#13;
van percelen 1 en 2.&#13;
2.7 Perceel 1 betreft een (dijk)weiland, kadastraal&#13;
bekend gemeente Axel sectie S 317&#13;
gedeeltelijk, voorheen sectie C 415, groot&#13;
0.66.20 ha. Den Hamer stelt dit perceel in mei&#13;
1987 voor onbepaalde tijd in gebruik te hebben&#13;
gekregen samen met perceel nr. 2. Dit&#13;
laatste perceel betreft de bedrijfsgebouwen&#13;
van de boerderij gelegen aan de Zaamslagseweg&#13;
4 te Axel, bestaande uit een landbouwschuur&#13;
met stallen, een wagenhuis met de&#13;
daarbij staande en daarbij behorende hokken,&#13;
met het daarbij behorende erf – derhalve de&#13;
boerderij Dijkzicht met uitzondering van de&#13;
woning – alsmede de daaraan grenzende percelen&#13;
weiland, groot 4 ha, kadastraal bekend&#13;
gemeente Axel, sectie S 306 noordwestelijk&#13;
deel (voorheen sectie C 457).&#13;
De pachtprijs voor de percelen 1 en 2 zou zijn&#13;
geweest ƒ 850,– per jaar voor de eerste twee&#13;
jaren en ƒ 1.500,– per jaar vanaf 1989. Den&#13;
Hamer heeft bankrekeningoverzichten overgelegd&#13;
waaruit blijkt van betalingen aan de&#13;
erven van aanvankelijk ƒ 850,– en later&#13;
ƒ 1.500,–, telkens met aanduiding “huur weiland&#13;
+ schuur” over de gestelde jaren tot “93-&#13;
94” (daarbij is “87-88” tweemaal overgelegd&#13;
en ontbreekt “88-89”); Den Hamer stelt, dat&#13;
de betalingen zijn verricht op 2 mei 1988,&#13;
1 juni 1988, 11 mei 1989, 25 mei 1990, 23 april&#13;
1991, 21 april 1992 en 7 april 1993 – waarna&#13;
de erven de ontvangst van verdere betalingen&#13;
weigerden – en op de desbetreffende pacht&#13;
betrekking hadden.&#13;
Uit de gedeponeerde jaarstukken blijkt van&#13;
met het bovenstaande corresponderende betalingen:&#13;
ƒ 850,– over 87-88, ƒ 1.500,– op&#13;
12/5/1989 (zonder jaaraanduiding) en ƒ 1.500,–&#13;
over 90/91, 91/92 en 92/93. Van een tweede&#13;
betaling in 1988 van ƒ 850,– als door Den&#13;
Hamer gesteld (naar zijn stellingname verricht&#13;
op 1 juni 1988) blijkt niet.&#13;
Geïntimeerden 1 t/m 8 erkennen, dat Den&#13;
Hamer het perceel nr. 1 vanaf 1987 in gebruik&#13;
heeft gehad (antwoordakte, nr. 23). Zij stellen&#13;
echter, dat Den Hamer niet kan aangeven&#13;
– laat staan bewijzen – dat de betaalde vergoeding,&#13;
voor zover voor “huur weiland” bestemd,&#13;
betrekking heeft op de dijkwei en niet&#13;
op het bij de woning behorende weiland. Met&#13;
betrekking tot de bedrijfsgebouwen wijzen zij&#13;
er op, dat Den Hamer niet heeft aangegeven&#13;
hoe het gebruik ten opzichte van het gebruik&#13;
door François de Klerk was geregeld (zij hadden&#13;
reeds bij dupliek, nr. 33, erop gewezen dat&#13;
De Klerk in ieder geval tot en met het jaar&#13;
1989 nog opbrengsten uit rundvee genoot) en&#13;
stellen zij beargumenteerd dan Den Hamer&#13;
slechts medegebruiker kan zijn geweest van&#13;
enige onzelfstandige onderdelen. Zij wijzen er&#13;
in dit kader op, dat op de bankafschriften&#13;
slechts melding wordt gemaakt van een&#13;
“schuur” en stellen dat Den Hamer o.a. de&#13;
wagenloods met varkensstallen, een machinebergplaats,&#13;
een groentetuin en kleine boomgaard&#13;
nooit in gebruik heeft gehad. Bovendien&#13;
hebben zij enige van Den Hamer afkomstige&#13;
en aan hen gerichte rekeningen overgelegd&#13;
betreffende het maaien van het erf.&#13;
2.8 Het hof is van oordeel dat Den Hamer in&#13;
de gelegenheid moet worden gesteld de door&#13;
hem gestelde pachtovereenkomst ten aanzien&#13;
van de percelen 1 en 2 vanaf 1987 te bewijzen.&#13;
Hij heeft immers zijn stellingen ten aanzien&#13;
van de pacht van deze percelen met onder&#13;
meer betalingsbewijzen onderbouwd en nadrukkelijk&#13;
bewijs aangeboden. Dat dit bewijs&#13;
wellicht moeilijk te leveren zal zijn doet hier&#13;
niet aan af; de kans van slagen van de bewijslevering&#13;
dient geen rol te spelen bij de beantwoording&#13;
van de vraag, of een bewijsaanbod&#13;
al dan niet dient te worden gehonoreerd. Wel&#13;
zullen de door geïntimeerden 1 t/m 8 genoemde&#13;
omstandigheden een rol kunnen spelen&#13;
bij de waardering van het geleverde bewijs,&#13;
evenals het gegeven dat François de Klerk, die&#13;
de afspraken met Den Hamer heeft gemaakt,&#13;
inmiddels is overleden.&#13;
2.9 Den Hamer stelt bovendien, perceel nr. 1&#13;
krachtens mondelinge overeenkomst met de&#13;
gezamenlijk geïntimeerden in 1982 in gebruik&#13;
te hebben gekregen tegen een pachtprijs van&#13;
ƒ 100,– per jaar, welke pachtprijs in de jaarstukken&#13;
over 1982 is verantwoord als weihuur.&#13;
In die jaarstukken komt inderdaad een&#13;
dergelijke vermelding voor (“huur weiland”),&#13;
evenwel zonder dat is aangegeven aan wie is&#13;
verhuurd. Aangezien door Den Hamer slechts&#13;
melding wordt gemaakt van één betaling zal&#13;
het hof hier uitgaan van een (mogelijke) overeenkomst&#13;
die – indien al voor een langere&#13;
duur dan voor één jaar aangegaan –, na één&#13;
pachtjaar is geëindigd. Een thans nog lopende&#13;
overeenkomst zou ook niet te rijmen zijn met&#13;
de stelling van Den Hamer, dat hij hetzelfde&#13;
perceel later – in 1987 – wederom in pacht&#13;
heeft gekregen.&#13;
2.10 Den Hamer zal in de gelegenheid worden&#13;
gesteld te bewijzen, dat hij perceel nr. 1 in&#13;
1982 voor landbouwkundige doeleinden in&#13;
gebruik heeft gehad tegen een vergoeding van&#13;
ƒ 100,– per jaar.&#13;
Voor het overige zal het hof de vordering perceelsgewijze&#13;
beoordelen, daarbij – gelet op&#13;
hetgeen boven onder 2.3-2.5 is overwogen –&#13;
uitgaande van pachtovereenkomsten gesloten&#13;
voor de duur van telkens één jaar.&#13;
2.11 Perceel nr. 3 betreft een perceel bouwland&#13;
groot 6,49 ha, kadastraal bekend gemeente&#13;
Axel, sectie S 306 gedeeltelijk (het achter de&#13;
hofstede gelegen zuidwestelijk deel), voorheen&#13;
C 457. Den Hamer stelt dit perceel&#13;
samen met het perceel nr. 4 in het jaar 1990 in&#13;
gebruik te hebben gehad voor de teelt van&#13;
wortelen. Perceel 4 betreft het perceel kadastraal&#13;
bekend gemeente Axel sectie S 322&#13;
gedeeltelijk (oostelijk deel), voorheen C 462,&#13;
groot 1.99 ha (4,5 gemet). De pachtprijs over&#13;
1990 zou zijn geweest ƒ 12.750,–. Den Hamer&#13;
heeft in dit verband een rekeningoverzicht&#13;
overgelegd waarin een betaling van genoemd&#13;
bedrag is opgenomen met aanduiding “huur&#13;
61/2 ha wortelland ’90”. Deze betaling door&#13;
Den Hamer met genoemde aanduiding blijkt&#13;
ook uit de jaarstukken.&#13;
Het hof constateert, dat de oppervlakte-aanduiding&#13;
bij de betaling niet correspondeert&#13;
met de gezamenlijke oppervlakte van de percelen&#13;
3 en 4. De aanduiding bij de betaling&#13;
zou eerder overeenstemmen met de oppervlakte&#13;
van alleen perceel 3. Nu den Hamer&#13;
echter heeft gesteld in 1990 beide percelen&#13;
voor dit bedrag te hebben gepacht, zal hij&#13;
worden toegelaten zijn stellingen te bewijzen.&#13;
2.12 Voorts stelt Den Hamer, perceel nr. 4 in&#13;
gebruik te hebben gehad in 1986, 1987, 1989,&#13;
1991 en 1993.&#13;
In 1986 bedroeg de pachtprijs voor dit perceel&#13;
naar zijn stelling ƒ 3.600,– per jaar en werd de&#13;
grond gebruikt voor de teelt van wortelen.&#13;
Den Hamer heeft overgelegd een bankrekeningoverzicht&#13;
waarop het genoemde bedrag&#13;
staat vermeld met toevoeging “huur wortelland&#13;
1986”; Den Hamer stelt, dat deze betaling&#13;
is verricht op 29 december 1986 en op&#13;
de desbetreffende pacht betrekking had. De&#13;
betaling door Den Hamer met genoemde aanduiding&#13;
blijkt ook uit de jaarstukken.&#13;
In 1987, 1989, 1991 en 1993 zou perceel nr. 4&#13;
samen met perceel 5 in gebruik zijn gegeven.&#13;
Perceel nr. 5 betreft een ander stuk van het&#13;
oostelijke gedeelte van het perceel sectie S 322,&#13;
groot ongeveer 2,42 ha (5,5 gemet). In de desbetreffende&#13;
jaren zou het gebruik achtereenvolgens&#13;
zijn geweest:&#13;
– 1987: pootaardappelen (nr. 4) respectievelijk&#13;
uien en wortelen (nr. 5),&#13;
– 1989: uien (nr. 4) respectievelijk aardappelen&#13;
(nr. 5),&#13;
– 1991: aardappelen (nr. 4) respectievelijk uien&#13;
(nr. 5) en&#13;
– 1993: bieten en uien (nr. 4) respectievelijk&#13;
aardappelen (nr. 5).&#13;
Den Hamer heeft ten bewijze van de betalingen&#13;
betalingsoverzichten overgelegd uit welke&#13;
blijkt van de volgende overboekingen naar de&#13;
rekening van de erven:&#13;
– over 1987: ƒ 7.345,– zonder nadere aanduiding&#13;
(betaling 24 februari 1988);&#13;
– over 1989: ƒ 4.050,– respectievelijk ƒ 4.950,–&#13;
met aanduiding respectievelijk “huur 41/2&#13;
gemet uien” en “huur 5 1/2 gemet aard.” (betaling&#13;
4 december 1989);&#13;
– over 1991: ƒ 3.200,– respectievelijk ƒ 4.000,–&#13;
met aanduiding respectievelijk “huur 91 4&#13;
gemet.aard.” en “huur 91 5 gemet uien” (betaling&#13;
21 april 1992).&#13;
Over 1993 is geen betalingsbewijs overgelegd.&#13;
Uit de gedeponeerde stukken over het jaar&#13;
1987 blijkt van verhuur in dat jaar van de&#13;
door Den Hamer gestelde oppervlakten voor&#13;
de door hem gestelde teelten. De betaling van&#13;
ƒ 7.345,– blijkt uit de jaarstukken over 1988&#13;
(“C.N. den Hamer: 25/2 ƒ 7.345,– creditnota”).&#13;
De betalingen in 1989 en 1991 van&#13;
ƒ 4.050,–, ƒ 4.950,–, ƒ 3.200,– en ƒ 4.000,–&#13;
door Den Hamer met bijbehorende aanduidingen&#13;
blijken uit de jaarstukken.&#13;
Perceel 5 zou verder nog in 1988 en 1992 bij&#13;
Den Hamer in gebruik zijn geweest voor de&#13;
teelt van wortelen en uien respectievelijk wortelen&#13;
en bruine bonen tegen een vergoeding&#13;
van respectievelijk ƒ 4.950,– en ƒ 2.750,–. Den&#13;
Hamer heeft te dien aanzien overgelegd betalingsbewijzen&#13;
met aanduiding respectievelijk&#13;
“huur wortel ui land 1988” en “huur 51/2&#13;
gemet. wortelland 92” en overgeboekte bedragen&#13;
van respectievelijk ƒ 4.950,– en&#13;
ƒ 2.750,–. De betalingen dan wel vorderingen&#13;
blijken ook uit de jaarstukken over 1988 en&#13;
1992 (met toevoeging respectievelijk “huur&#13;
wortel, ui, land ’88” en “te ontvangen C.N.&#13;
den Hamer 5,5 gemet land: ƒ 2.750,–”).&#13;
Het hof constateert, dat niet alle gegevens de&#13;
stellingen van Den Hamer ondersteunen: zo&#13;
blijkt bij de betaling (dan wel creditering)&#13;
over 1987 niet waarop deze betrekking heeft,&#13;
stemmen de oppervlakte-aanduidingen in het&#13;
betalingsoverzicht van 1991 niet overeen met&#13;
zijn stellingname dienaangaande en ontbreekt&#13;
vooralsnog ieder schriftelijk bewijs van de&#13;
gestelde overeenkomst voor het jaar 1993.&#13;
Niettemin zal het hof Den Hamer toelaten, de&#13;
door hem gestelde pachtovereenkomsten ten&#13;
aanzien van de percelen 4 en 5 te bewijzen.&#13;
2.13 Perceel 6 is een perceel grond groot 10&#13;
gemet of 4.40 ha, kadastraal bekend gemeente&#13;
Axel, sectie S 322 gedeeltelijk (oostelijk deel),&#13;
voorheen sectie C 462. Den Hamer zou dit&#13;
perceel van de gezamenlijke geïntimeerden in&#13;
gebruik hebben gehad in 1985 voor een pachtsom&#13;
van ƒ 9.000,– per jaar. Den Hamer stelt&#13;
deze grond gebruikt te hebben voor de teelt&#13;
van wortelen. Hij heeft een bankrekeningoverzicht&#13;
overgelegd waarop het genoemde&#13;
bedrag staat vermeld met toevoeging “huur 10&#13;
gemet wortelland 1985”; Den Hamer stelt, dat&#13;
deze betaling is verricht op 3 januari 1986 en&#13;
op de desbetreffende pacht betrekking had.&#13;
De jaarstukken vermelden “landhuur 10 gemet&#13;
ƒ 9.000,–” zonder aanduiding van de naam&#13;
van de huurder.&#13;
Den Hamer zal ook ten aanzien van deze&#13;
pachtovereenkomst worden toegelaten tot&#13;
bewijslevering.&#13;
2.14 Den Hamer stelt de percelen 7 en 8 in&#13;
gebruik te hebben gehad in 1984. Het betreft&#13;
hier volgens zijn stellingen 4.41.60 ha bouwland,&#13;
kadastraal bekend gemeente Axel, sectie&#13;
S 324 + T 391 gedeeltelijk – voorheen C 463 +&#13;
D 2132 – zijnde het oostelijk gedeelte van&#13;
deze percelen. Den Hamer stelt op deze&#13;
grond in 1984 wortelen te hebben geteeld en&#13;
aan de erven een pachtsom van ƒ 8.550,– te&#13;
hebben betaald. Hij heeft overgelegd een&#13;
bankrekeningoverzicht waarop het genoemde&#13;
bedrag staat vermeld met toevoeging “huur&#13;
9,5 gem. w.wortelland”; Den Hamer stelt, dat&#13;
deze betaling is verricht op 28 november 1984&#13;
en op de desbetreffende pacht betrekking had.&#13;
De jaarstukken vermelden dit bedrag onder&#13;
de noemer “huur land 9 1/2 gem wortelland”&#13;
zonder aanduiding van de naam van de huurder.&#13;
Den Hamer zal ook hier worden toegelaten&#13;
tot bewijslevering van de gestelde pachtovereenkomsten).&#13;
2.15 Den Hamer stelt de percelen 9 en 10 in&#13;
1983 te hebben geëxploiteerd. Het betreft hier&#13;
percelen grond, groot 2.5 ha, thans kadastraal&#13;
bekend gemeente Axel, sectie S 306 gedeeltelijk&#13;
(zuidelijk gedeelte), voorheen sectie C&#13;
457. Den Hamer zou in 1983 op deze percelen&#13;
wortelen hebben geteeld en aan de erven een&#13;
pachtprijs van ƒ 4.725,– hebben betaald. Hij&#13;
heeft overgelegd een bankrekeningoverzicht&#13;
waarop het genoemde bedrijf is overgeboekt&#13;
naar de rekening van de erven met toevoeging&#13;
“afbetaling 1983”; Den Hamer stelt, dat deze&#13;
betaling is verricht op 21 oktober 1983 en op&#13;
de desbetreffende pacht betrekking had. Uit&#13;
de jaarstukken blijkt niet van deze betaling.&#13;
Uit het bijschrift bij de betaling blijkt niet dat&#13;
deze betrekking heeft op huur van grond.&#13;
Den Hamer zal dan ook niet alleen de gestelde&#13;
pacht ten aanzien van de percelen 9 en 10&#13;
dienen te bewijzen, maar ook dat hiervoor een&#13;
pachtprijs van ƒ 4.725,– is overeengekomen.&#13;
2.16 In 1989 zou Den Hamer naast de percelen&#13;
9 en 10 ook perceel 11 (een ander deel van&#13;
het zuidwestelijk gedeelte van het perceel,&#13;
kadastraal bekend gemeente Axel, sectie S&#13;
306, voorheen C 457, samen met de percelen 9&#13;
en 10 groot 3,74 ha) in gebruik hebben gehad.&#13;
Hij zou op deze percelen wortelen hebben&#13;
geteeld en hiervoor aan de erven op 4 december&#13;
1989 een pachtprijs van ƒ 7.650,– hebben&#13;
betaald. Dit bedrag is ook opgenomen op een&#13;
door Den Hamer overgelegd betalingsoverzicht&#13;
van januari 1990 met de aanduiding:&#13;
“huur 8 1/2 gemet wortelland” en komt – met&#13;
aanduiding “huur gemet wortelland” en de&#13;
naam van Den Hamer – voor in de jaarstukken&#13;
over 1989. Den Hamer zal in de gelegenheid&#13;
worden gesteld de gestelde pacht te&#13;
bewijzen.&#13;
2.17 In 1981 zou Den Hamer van de gezamenlijke&#13;
geïntimeerden de percelen 10 en 11&#13;
hebben gepacht. Het betreft hier een perceel&#13;
bouwland, kadastraal bekend gemeente Axel&#13;
sectie S 306 gedeeltelijk, voorheen C 457,&#13;
zijnde het noordwestelijke gedeelte van het&#13;
perceel S 306, groot 6,5 gmt of 2.86 ha. Den&#13;
Hamer zou op dit perceel in 1981 aardappelen&#13;
hebben geteeld en een pachtprijs van ƒ 5.850,–&#13;
hebben betaald. Hij heeft overgelegd een&#13;
bankrekeningoverzicht waarop het genoemde&#13;
bedrag staat vermeld met toevoeging “A oogst&#13;
1981”; Den Hamer stelt, dat deze betaling is&#13;
verricht op 22 september 1981 en op de desbetreffende&#13;
pacht betrekking had. Uit de jaarstukken&#13;
over 1981 blijkt niet van deze betaling.&#13;
Uit de overboeking blijkt niet dat de betaling&#13;
van ƒ 5.850,– op huur van grond betrekking&#13;
had. Den Hamer zal bij de bewijslevering van&#13;
de gestelde pacht – waartoe hij wordt toegelaten&#13;
– ook hebben aan te tonen, dat de betaling&#13;
van 22 september 1981 op pacht betrekking&#13;
had.&#13;
2.18 Geïntimeerden 1 t/m 8 hebben nog&#13;
gesteld, dat Den Hamer bij terugvordering&#13;
van teveel betaalde pacht – en dus bewijslevering&#13;
ten aanzien van het bouwland – geen&#13;
belang heeft, aangezien de betaalde pachtprijs&#13;
lager is geweest dan de gebruikelijke prijs&#13;
voor wisselteelt op gebruiksklaar land in de&#13;
regio. Het hof overweegt hieromtrent dat de&#13;
gebruikelijk bedongen prijzen bij dit soort&#13;
overeenkomsten hier niet terzake doen. Van&#13;
belang is slechts, of de bedongen prijs hoger&#13;
was dan de destijds geldende pachtnormen&#13;
toelieten. De beoordeling van de pachtprijs&#13;
geschiedt door de grondkamer in het kader&#13;
van de toetsing van de pachtovereenkomst; de&#13;
pachtkamer heeft te dien aanzien geen beoor-&#13;
delingsbevoegdheid. Overigens hebben de&#13;
geïntimeerden 1 t/m 8, door niet te verwijzen&#13;
naar pachtnormen maar alleen naar gebruikelijke&#13;
prijzen, ook onvoldoende gesteld om de&#13;
slotsom te kunnen dragen dat de pachtprijs&#13;
dusdanig laag is dat verlaging daarvan door de&#13;
grondkamer in redelijkheid uitgesloten moet&#13;
worden geacht.&#13;
2.19 Hiernaast hebben geïntimeerden 1 t/m 8&#13;
aangevoerd, dat Den Hamer niet tot bewijslevering&#13;
van de door hem gestelde pachtovereenkomsten&#13;
dient te worden toegelaten omdat&#13;
uit de bankafschriften weliswaar blijkt dat er&#13;
“verhuurd” is, maar onvoldoende duidelijk&#13;
wordt wát verhuurd is. Zij stellen, dat bewijslevering&#13;
door middel van getuigen als buren,&#13;
leveranciers en handelaren zinloos is, gelet&#13;
zowel op de verstreken tijd als op de mogelijkheid&#13;
van verwarring met andere percelen&#13;
en/of loonwerk dat Den Hamer op de desbetreffende&#13;
percelen uitvoerde. Het hof is echter&#13;
van oordeel dat Den Hamer tijdig een voldoende&#13;
gespecificeerd bewijsaanbod heeft&#13;
gedaan ten aanzien van – in ieder geval thans –&#13;
aan de hand van kadastrale aanduidingen en&#13;
ligging op een kaart voldoende aangeduide en&#13;
individualiseerbare objecten. Hoewel de geïntimeerden&#13;
1 t/m 8 terecht stellen dat Den&#13;
Hamer – mede in verband met een grondkamertoetsing&#13;
– zal moeten bewijzen dat hij&#13;
daadwerkelijk de door hem gestelde percelen&#13;
met de door hem gestelde oppervlakte in de&#13;
door hem gestelde jaren in gebruik heeft&#13;
gehad en zij wellicht gelijk hebben met hun&#13;
stelling dat dit bewijs niet eenvoudig te leveren&#13;
zal zijn – waarbij het hof ook wijst op&#13;
enkele boven gesignaleerde onduidelijkheden&#13;
–, kan en mag niet reeds op voorhand worden&#13;
geoordeeld, dat Den Hamer niet in de bewijslevering&#13;
zal slagen. Het hof verwijst in dit&#13;
verband ook naar hetgeen boven onder 2.8 is&#13;
overwogen.&#13;
2.20 Het voorafgaande samenvattend zal Den&#13;
Hamer worden toegelaten tot het bewijs van&#13;
zijn stellingen als verwoord in de overwegingen&#13;
2.7/2.8, 2.9 en 2.11 tot en met 2.17. Bij de&#13;
bewijslevering ten aanzien van de percelen&#13;
bouwland is, zoals boven overwogen, bewijs&#13;
van een overeengekomen onbepaalde duur&#13;
niet meer aan de orde; bij die bewijslevering&#13;
zal ook de vraag aan de orde komen, in hoeverre&#13;
de diverse percelen in geploegde staat&#13;
aan Den Hamer ter beschikking zijn gesteld.&#13;
2.21 In afwachting van de bewijslevering zal&#13;
iedere verdere beslissing worden aangehouden.&#13;
Beslissing&#13;
Het hof, rechtdoende in hoger beroep,&#13;
laat Den Hamer toe tot bewijslevering als&#13;
onder 2.7/2.8, 2.9 en 2.11 tot en met 2.17&#13;
overwogen;&#13;
bepaalt dat het verhoor van eventuele getuigen&#13;
zal plaatsvinden ten overstaan van het te&#13;
dezen tot raadsheer-commissaris benoemde&#13;
lid van het hof mr. A.H.T. Heisterkamp en de&#13;
plaatsvervangende raad ir. Rogaar, die daartoe&#13;
zitting zullen houden in een der vertrekken&#13;
van het Paleis van Justitie aan de Walburgstraat&#13;
2-4 te Arnhem op een nader vast te stellen&#13;
dag en tijdstip;&#13;
bepaalt dat de verhinderdagen van partijen,&#13;
van hun advocaten en van de getuigen in de&#13;
maanden juni, juli, augustus en september&#13;
1997 zullen worden opgeven ter rolle, waarna&#13;
dag en uur van het verhoor (ook indien voormelde&#13;
opgave van een of meer der partijen&#13;
ontbreekt) door de raadsheer-commissaris zal&#13;
worden vastgesteld en in beginsel geen uitstel&#13;
in verband met verhinderdagen zal worden&#13;
verleend;&#13;
verwijst de zaak naar de rolzitting van 27 mei&#13;
1997 voor het opgeven van verhinderdata als&#13;
voormeld, ambtshalve peremptoir;&#13;
houdt iedere verdere beslissing aan.&#13;
PACHTKAMER HOF ARNHEM, ARREST&#13;
VAN 19 MEI 1998&#13;
1. Voortzetting van het geding in&#13;
hoger beroep&#13;
1.1 Naar aanleiding van het tussenarrest van&#13;
de pachtkamer van dit hof van 6 mei 1997 zijn&#13;
op 22 augustus 1997 en op 19 september 1997&#13;
getuigenverhoren gehouden.&#13;
1.2 Den Hamer heeft een memorie na enquête&#13;
genomen, evenals geïntimeerde 9.&#13;
1.3 Geïntimeerden 1 t/m 8 respectievelijk geïntimeerde&#13;
9 (de laatste kennelijk per abuis)&#13;
hebben een memorie van antwoord na enquête&#13;
respectievelijk memorie na enquête genomen.&#13;
1.4 Tenslotte hebben partijen andermaal de&#13;
stukken overgelegd voor het wijzen van&#13;
arrest.&#13;
2. Voortzetting van de beoordeling&#13;
van het hoger beroep&#13;
2.1 Het hof verwijst naar hetgeen is overwogen&#13;
en beslist in zijn tussenarresten van&#13;
1 oktober 1996 en 6 mei 1997, waarbij wordt&#13;
volhard.&#13;
2.2 In laatstgenoemd tussenarrest is Den&#13;
Hamer toegelaten tot het bewijs van de door&#13;
hem gestelde met François de Klerk namens de&#13;
gezamenlijke geïntimeerden aangegane pachtovereenkomsten&#13;
ten aanzien van de volgende,&#13;
zoals op de bij repliek overgelegde en aan dit&#13;
arrest gehechte kaart1 aangeduide, percelen:&#13;
– in 1981: percelen 10 en 11;&#13;
– in 1982: perceel 1;&#13;
– in 1983: percelen 9 en 10;&#13;
– in 1984: percelen 7 en 8;&#13;
– in 1985: perceel 6;&#13;
– in 1986: perceel 4;&#13;
– in 1987: percelen 1, 2, 4 en 5;&#13;
– in 1988: percelen 1, 2 en 5;&#13;
– in 1989: percelen 1, 2, 4, 5, 9, 10 en 11;&#13;
– in 1990: percelen 1, 2, 3 en 4;&#13;
– in 1991: percelen 1, 2, 4 en 5;&#13;
– in 1992: percelen 1, 2 en 5;&#13;
– in 1993: percelen 1, 2, 4 en 5.&#13;
2.3 Met betrekking tot het gebruik van perceel&#13;
1 (dijkweiland, kadastraal bekend gemeente&#13;
Axel sectie S 317 gedeeltelijk, voorheen sectie&#13;
C 415, groot 0.66.20 ha) in 1982 tegen een&#13;
pachtprijs van ƒ 100,– heeft het hof in zijn&#13;
tussenarrest van 6 mei 1997 onder 2.9 reeds&#13;
overwogen dat de gestelde pachtprijs weliswaar&#13;
in de jaarstukken over 1982 is verantwoord&#13;
als “huur weiland”, maar dat niet is&#13;
aangegeven aan wie is verhuurd. Evenmin&#13;
blijkt op welk weiland de betaling betrekking&#13;
heeft. Den Hamer heeft als (partij)getuige verklaard,&#13;
perceel 1 in 1981 of 1982 tegen betaling&#13;
van ƒ 100,– in gebruik te hebben gehad&#13;
omdat hij tijdelijk extra ruimte nodig had&#13;
voor zijn kalveren. Het hof acht deze enkele&#13;
verklaring onvoldoende om de gestelde pacht&#13;
bewezen te achten. Voor het overige heeft&#13;
geen der getuigen over het gebruik van dit&#13;
perceel in 1982 iets verklaard. Het bewijs is&#13;
niet geleverd.&#13;
2.4 Diverse getuigen hebben verklaard, dat&#13;
Den Hamer perceel 1 in een later stadium op&#13;
vaste basis in gebruik heeft gehad (Den&#13;
Hamer zelf: vanaf 1985 of 1986; Petrus den&#13;
Hamer: “steeds”; Jacobus den Hamer: “…&#13;
niet herinneren dat Cor dat perceel ooit niet&#13;
in gebruik had. Volgens mij gebruikte hij het&#13;
al toen Frans nog eigenaar van het aangrenzende&#13;
perceel was.”). Den Hamer zelf heeft&#13;
verder verklaard, dat bij de vermelding&#13;
“schuur en weiland” bij de betalingen van&#13;
ƒ 850,– en ƒ 1.500,– de vermelding “weiland”&#13;
doelde op het weiland in de omgeving van het&#13;
woonhuis (en dus kennelijk niet op het perceel&#13;
dijkweiland), maar dat de betaling van&#13;
perceel 1 samenviel met de betaling van schuur&#13;
en weide zonder dat uitsplitsing plaatsvond.&#13;
Naar het oordeel van het hof heeft Den&#13;
Hamer onvoldoende aangetoond dat voor het&#13;
gebruik van het perceel dijkweiland een tegenprestatie&#13;
is afgesproken. Indien het woord&#13;
“weiland” bij de pachtbetalingen geen betrekking&#13;
had op dit perceel is niet aangetoond dat&#13;
de betalingen van ƒ 850,– en ƒ 1.500,– mede&#13;
op dit perceel betrekking hadden. Indien zou&#13;
moeten worden aangenomen dat Den Hamer&#13;
dit perceel reeds vóór 1987 in gebruik had&#13;
(hetgeen uit de verklaringen van Den Hamer&#13;
en zijn broer kan worden afgeleid) valt op, dat&#13;
te dien aanzien geen betalingsbewijzen zijn&#13;
overgelegd. Dan is zelfs mogelijk dat voor het&#13;
gebruik voor 1987 géén specifieke vergoeding&#13;
is afgesproken en te dien aanzien nadien geen&#13;
nadere afspraken zijn gemaakt.&#13;
Indien ervan zou worden uitgegaan dat een&#13;
vergoeding voor het perceel dijkweiland was&#13;
inbegrepen in de betalingen van ƒ 850,– en&#13;
ƒ 1.500,–, dan zou het uitgangspunt moeten&#13;
zijn dat het gebruik van het perceel dijkweiland&#13;
deel uitmaakte van één overeenkomst ten&#13;
aanzien van percelen 1 en 2. Ten aanzien van&#13;
het geheel zou ook dan geen sprake zijn van&#13;
pacht; het hof verwijst naar hetgeen hieronder&#13;
zal worden overwogen.&#13;
Ten aanzien van perceel 1 is de gestelde pacht&#13;
dus niet bewezen.&#13;
2.5 Den Hamer heeft vastlegging gevorderd&#13;
van pacht vanaf mei 1987 van alle bedrijfsgebouwen&#13;
van de boerderij, bestaande uit een&#13;
landbouwschuur met stallen, een wagenhuis&#13;
met de daarbij staande en daarbij behorende&#13;
hokken, met het daarbij behorende erf – derhalve&#13;
de boerderij Dijkzicht met uitzondering&#13;
van de woning – alsmede de daaraan grenzende&#13;
percelen weiland, groot 4 ha (perceel 2).&#13;
2.6 Met betrekking tot het gebruik dat Den&#13;
Hamer van de schuur en de stukken weiland&#13;
maakte acht het hof de verklaringen van&#13;
getuigen Verstraten en De Kraker te vaag om&#13;
hieraan enige bewijskracht toe te kennen. Van&#13;
der Meijden heeft weliswaar verklaard hooi en&#13;
stro van Den Hamer uit de schuur te hebben&#13;
opgehaald en dat hij “op grond van de (..)&#13;
aangeleverde gegevens wist (..) dat hij de&#13;
schuur huurde”, maar het eerste zegt niets van&#13;
betekenis over de omvang van het gebruik,&#13;
terwijl het tweede niet meer behoeft in te&#13;
houden dan dat Van der Meijden als accountant&#13;
kennis nam van hetgeen op de betalingsformulieren&#13;
was vermeld. De vraag of het&#13;
bewijs is geleverd moet dus vooral worden&#13;
ontleend aan de getuigenverklaringen van&#13;
Den Hamer zelf, van diens broer Jacobus en&#13;
van diens vader Petrus.&#13;
2.7 Den Hamer heeft zelf verklaard, dat zijn&#13;
gebruik aanvankelijk was beperkt tot de&#13;
“schuurwei” en enig medegebruik van de&#13;
schuur, waarin zich ook veel van François de&#13;
Klerk bevond en waarin deze laatste ook hooi&#13;
en stro opsloeg. Hoewel Den Hamer heeft&#13;
verklaard dat zijn medegebruik van de schuur&#13;
en gebruik van de schuurwei “rond 1985/1986”&#13;
aanving, gaat het hof ervan uit, dat 1987/1988&#13;
is bedoeld, aangezien Den Hamer de verhoging&#13;
van de tegenprestatie van ƒ 850,– naar&#13;
ƒ 1.500,– in verband heeft gebracht met de&#13;
uitbreiding van zijn gebruik tot de gehele&#13;
schuur en de “boomwei”.&#13;
Het hof is van oordeel, dat in ieder geval voor&#13;
deze beginperiode onvoldoende is gebleken&#13;
dat François de Klerk daadwerkelijk het&#13;
gebruik van schuur en bijbehorende wei heeft&#13;
willen afstaan aan Den Hamer in die zin, dat&#13;
Den Hamer de zeggenschap of een voor het&#13;
aannemen van pacht voldoende mate van&#13;
medezeggenschap over het gebruik van die&#13;
schuur en wei heeft gekregen. Duidelijk is&#13;
immers, dat François ook zijn eigen vee in de&#13;
schuur had staan toen Den Hamer – kennelijk&#13;
noodgedwongen – enig vee bij hem heeft&#13;
ondergebracht, terwijl deze ook op soortgelijke&#13;
wijze elders vee had staan. Over de&#13;
precieze gebruik dat ieder van de schuur&#13;
maakte is geen duidelijkheid gekomen. Verder&#13;
is niet gebleken dat Den Hamer in die periode&#13;
enig onderhoud aan de schuur verrichtte, terwijl&#13;
– volgens de verklaring van Den Hamer&#13;
zelf – water en stroom steeds werden betaald&#13;
door de erven; door de geïntimeerden 1 t/m 8&#13;
is nog gesteld dat de watervoorziening en&#13;
electriciteitsvoorziening niet zijn afgescheiden&#13;
van die van de woning, hetgeen door Den&#13;
Hamer niet is weersproken. Niet is gebleken&#13;
dat voor de bij de schuur behorende “schuurwei”&#13;
– waarvoor de vergoeding bij die voor de&#13;
schuur was inbegrepen – bijzondere afwijkende&#13;
afspraken zijn gemaakt. Dat Den Hamer&#13;
de schuur en bijbehorende weide in 1987/1988&#13;
en in 1988/1989 in pacht heeft gehad is dan&#13;
ook onvoldoende gebleken. Dat bij de betaling&#13;
van ƒ 850,– is vermeld “huur schuur en&#13;
weiland” doet hieraan niet af.&#13;
De getuigenverklaring van Jacobus den&#13;
Hamer brengt hierin geen wijziging. Weliswaar&#13;
heeft hij verklaard: “Volgens mij heeft&#13;
Frans van de schuur geen gebruik meer&#13;
gemaakt nadat Cor erin was gekomen”, maar&#13;
hiermee wordt kennelijk gedoeld op de periode&#13;
van 1989, nu Jacobus ook heeft verklaard:&#13;
“Over de schuur had Cor ook de vrije&#13;
beschikking. Het alleengebruik van schuur en&#13;
weiland had hij vanaf 1989.” Dit volgt ook uit&#13;
de verklaring van Petrus den Hamer.&#13;
2.8 De vraag rijst vervolgens of er vanaf 1989&#13;
andersluidende en meeromvattende afspraken&#13;
zijn gemaakt. Naar het oordeel van het hof is&#13;
daarvan onvoldoende gebleken. Weliswaar&#13;
staat vast, dat Den Hamer een uitgebreider&#13;
gebruik is gaan maken van de schuur, dat hij&#13;
ook vee in de “boomwei” heeft gehad en dat&#13;
hij een hogere vergoeding (ƒ 1.500,–) is gaan&#13;
betalen, maar onduidelijk blijft of op enig&#13;
moment is afgesproken, dat hij de volledige&#13;
zeggenschap over het gebruik kreeg. Dat&#13;
François zijn vee afstootte en zich in steeds&#13;
mindere mate in de schuur vertoonde kan verband&#13;
hebben gehouden met diens ziekte&#13;
– kennelijk was hij uiteindelijk volledig bedlegerig&#13;
– en wijst er niet per se op dat hij&#13;
namens de erven Den Hamer, die familie van&#13;
hem en kennelijk “kind aan huis” was, bewust&#13;
de vrije hand over het gebruik heeft willen&#13;
laten. In ieder geval staat vast, dat François de&#13;
Klerk de schuur niet geheel ontruimd aan&#13;
Den Hamer ter beschikking heeft gesteld,&#13;
maar er ook zelf o.a. enig oud materiaal, een&#13;
fiets en kippenvoer in bewaarde en vrije toegang&#13;
tot de schuur had. Bovendien bleven de&#13;
kosten van stroom en water voor rekening&#13;
van de erven en kan de hogere vergoeding&#13;
mede hiermee in verband hebben gestaan.&#13;
Niet is gebleken dat Den Hamer enig onderhoud&#13;
aan de schuur heeft gepleegd waaruit&#13;
eventueel zijn zeggenschap over het gebruik&#13;
zou kunnen blijken; uit de getuigenverklaringen&#13;
blijkt veeleer, dat de schuur in het geheel&#13;
niet werd onderhouden.&#13;
Ten aanzien van het weiland bevond de zeggenschap&#13;
over het onderhoud zich in ieder&#13;
geval ten dele bij François de Klerk (de meidoornheggen).&#13;
Dit blijkt uit de verklaring van&#13;
Den Hamer zelf; gelet hierop wordt op de op&#13;
dit punt hiermee enigszins strijdige verklaring&#13;
van Jacobus den Hamer geen acht geslagen.&#13;
Aan het bovenoverwogene doet niet – althans&#13;
onvoldoende – af, dat Petrus en Jacobus den&#13;
Hamer hebben verklaard van François de&#13;
Klerk te hebben vernomen dat deze de schuur&#13;
c.q. de schuur en het weiland aan Den Hamer&#13;
had verhuurd, nu voor de vraag of van pacht&#13;
sprake is de kwalificatie die een partij daaraan&#13;
geeft niet de doorslag geeft.&#13;
2.9 Aan het bovenstaande kan nog het volgende&#13;
worden toegevoegd. Den Hamer heeft zijn&#13;
vordering gegrond op een met (François de&#13;
Klerk namens) de erven gesloten pachtovereenkomst&#13;
met betrekking tot de gehele boerderij&#13;
Dijkzicht met uitzondering van de&#13;
woning, inclusief bijbehorende weilanden. Uit&#13;
de door de geïntimeerden 1 t/m 8 als productie&#13;
III bij akte van 11 februari 1997 ingebrachte&#13;
tekening – waarvan Den Hamer heeft verklaard&#13;
dat deze min of meer de werkelijkheid&#13;
weergeeft – kan worden afgeleid dat, zoals de&#13;
geïntimeerden 1 t/m 8 hebben gesteld en Den&#13;
Hamer niet heeft weersproken, de diverse&#13;
onderdelen van de boerderij een min of meer&#13;
samenhangend geheel vormen, waarbij bepaalde&#13;
onderdelen – zoals de woning, het erf&#13;
en de schuur – moeilijk los van elkaar kunnen&#13;
worden bezien. Uit de getuigenverklaringen is&#13;
niet gebleken dat op enig moment over de&#13;
omvang van Den Hamers gebruik van de&#13;
boerderij nadrukkelijk is gesproken. Uit de&#13;
getuigenverklaring van Den Hamer zelf vloeit&#13;
reeds voort, dat zijn feitelijke gebruik beperkt&#13;
is geweest tot de grote schuur, de “schuurwei”&#13;
en de “boomwei”; expliciet of impliciet blijkt&#13;
uit zijn verklaring, dat hij de moestuin, kleine&#13;
boomgaard, wagenhuis en machineberging&#13;
niet of nauwelijks heeft gebruikt. Ook bij de&#13;
betalingen is niet meer vermeld dan “huur&#13;
schuur en weiland”. Dat Den Hamer de&#13;
boerderij heeft gepacht in een omvang als&#13;
door hem gesteld is dan ook niet aannemelijk&#13;
geworden. Voor wat betreft het erf geldt dit&#13;
ook hierom, omdat de geïntimeerden 1 t/m 8&#13;
enige aan de erven gerichte rekeningen (ook&#13;
van Den Hamer afkomstig) hebben overgelegd&#13;
betreffende het maaien van het erf (akte&#13;
11 februari 1997), welke moeilijk te verenigen&#13;
zijn met het door Den Hamer gestelde&#13;
(alleen)gebruik. Uit de verklaringen van Den&#13;
Hamer, zijn broer en zijn vader blijkt ook, dat&#13;
het erf niet voortdurend (c.q. slechts incidenteel)&#13;
door Den Hamer werd gebruikt en&#13;
tevens werd benut door (verplegend personeel&#13;
van) diens oom, die immers woonde in de&#13;
woning, waar het erf bijhoorde.&#13;
2.10 Al met al acht het hof het gebruik van de&#13;
boerderij door Den Hamer met te veel onduidelijkheden&#13;
omgeven om de gestelde pacht&#13;
bewezen te achten. Bij de waardering van het&#13;
bewijs heeft mede een rol gespeeld, dat enerzijds&#13;
de getuigen die met stelligheid over de&#13;
verpachting van de boerderij hebben verklaard&#13;
nauw aan elkaar verwant zijn en ten&#13;
dele partij in deze dan wel in een parallelle&#13;
procedure zijn, terwijl anderzijds François de&#13;
Klerk, die namens de erven zou hebben verpacht&#13;
en – naast Den Hamer zelf – als enige&#13;
rechtstreeks bij de gang van zaken betrokken&#13;
is geweest, inmiddels is overleden.&#13;
2.11 In het arrest van 6 mei 1997 heeft het hof&#13;
Den Hamer bewijs opgedragen van de gestelde&#13;
pacht van de percelen 3 (6,49 ha bouwland)&#13;
en 4 (1.99 ha bouwland) in 1990 voor de teelt&#13;
van wortelen. Met betrekking tot de pachtprijs&#13;
blijkt een betaling van ƒ 12.750,– uit een&#13;
overgelegd rekeningoverzicht met bijschrijving&#13;
“huur 6 1/2 ha wortelland ’90”. Den&#13;
Hamer heeft als getuige verklaard, dat hij in&#13;
1990 inderdaad de percelen 3 en 4 voor de&#13;
wortelteelt heeft gepacht. Ook Petrus en Jacobus&#13;
den Hamer hebben in deze zin verklaard,&#13;
beiden met de toevoeging, dat zij zich dat&#13;
gebruik nog weten te herinneren omdat Den&#13;
Hamer toen net een ongeluk had gehad.&#13;
Getuige Verstraten heeft verklaard dat hij op&#13;
perceel 3 wortelen heeft helpen rooien, maar&#13;
heeft niet aangegeven in welk jaar dit is&#13;
geweest. De getuigen De Kraker en Haak&#13;
hebben over perceel 3 niet verklaard.&#13;
Met betrekking tot de oppervlakte-aanduiding&#13;
bij de betaling, die niet correspondeert&#13;
met de gezamenlijke oppervlakte van de percelen&#13;
3 en 4, heeft Den Hamer verklaard dat&#13;
het mogelijk is dat hem een lagere oppervlakte&#13;
in rekening is gebracht in verband met het&#13;
hem overkomen ongeluk. Het hof acht deze&#13;
verklaring niet voor de hand liggend; het ligt&#13;
in zo’n geval in de rede dat niet een lagere&#13;
oppervlakte zou zijn vermeld, maar een lagere&#13;
prijs in rekening zou zijn gebracht. Dan is de&#13;
verklaring die Petrus den Hamer heeft gegeven&#13;
– een slordigheidje of schrijffout – meer&#13;
voor de hand liggend. Een duidelijke aanwijzing&#13;
in deze richting ontbreekt echter. Getuige&#13;
Dekker heeft een lijst overgelegd waarover&#13;
hij heeft verklaard dat uit zijn eigen agenda&#13;
blijkt dat hij in 1990 voor Den Hamer (5,4 +&#13;
6.8 =) 12,2 ha wortelen heeft gezaaid; noch de&#13;
totale oppervlakte, noch één van de afzonderlijke&#13;
oppervlakten correspondeert met de&#13;
gezamenlijke oppervlakte van de percelen 3 en&#13;
4 (ca. 8,5 ha). Dekker heeft daarbij verklaard&#13;
dat de door hem gegeven perceelsvermelding&#13;
is nagetrokken bij Den Hamer, zodat aan&#13;
diens vermelding van de percelen 3 en 4 geen&#13;
bijzondere waarde kan worden toegekend.&#13;
Al met al is het hof van oordeel, dat omtrent&#13;
de gestelde pacht in 1990 – meer in het bijzonder&#13;
omtrent de gebruikte oppervlakte en&#13;
daarmee omtrent de gebruikte percelen – te&#13;
veel onzekerheden zijn blijven bestaan om het&#13;
bewijs geleverd te achten. In zoverre zal de&#13;
vordering tot vastlegging worden afgewezen.&#13;
2.12 Voor wat betreft het gebruik door Den&#13;
Hamer van de percelen 4 en 5 verwijst het hof&#13;
in de eerste plaats naar hetgeen in het tussenarrest&#13;
van 6 mei 1997 onder 2.3 – 2.5 is overwogen.&#13;
Dit brengt mee dat, voor zover pacht&#13;
wordt aangenomen, zal worden uitgegaan van&#13;
éénjarige overeenkomsten.&#13;
Den Hamer heeft verklaard dat hij vanaf&#13;
1985/1986 de percelen 4 en 5 min of meer&#13;
samen met zijn eigen perceel – dat in het verlengde&#13;
van die percelen ligt – heeft bebouwd&#13;
met onderbrekingen in slechts enkele jaren (in&#13;
welke jaren zijn oom op de percelen granen&#13;
verbouwde). Hij heeft verklaard, de percelen&#13;
4 en 5 ook te hebben opgenomen in zijn eigen&#13;
teeltplan en ze – anders dan de overige percelen&#13;
– zelf te hebben geploegd. Petrus den Hamer&#13;
heeft in soortgelijke zin verklaard. Jacobus den&#13;
Hamer heeft verklaard dat zijn broer de percelen&#13;
4 en 5 altijd samen met zijn eigen percelen&#13;
bewerkte, ze ook zelf ploegde en op die&#13;
percelen aardappelen, uien, wortelen en bieten&#13;
had staan. Verstraten heeft verklaard zich te&#13;
herinneren dat Den Hamer de percelen 4 en 5,&#13;
die aansloten bij diens eigen grond, praktisch&#13;
ieder jaar in gebruik heeft gehad voor de teelt&#13;
van uien, wortelen en in 1995 voor consumptieaardappelen.&#13;
De Kraker heeft verklaard dat&#13;
Den Hamer bijna jaarlijks op de percelen 4 en&#13;
5 “kwam”. Dekker heeft verklaard zich met&#13;
betrekking tot de wortelteelt vooral het&#13;
gebruik van perceel 5 te kunnen herinneren.&#13;
Den Hamer heeft gesteld, perceel nr. 4 – afgezien&#13;
van 1990, waarover hierboven is beslist –&#13;
in gebruik te hebben gehad in 1986 (voor de&#13;
teelt van wortelen), 1987 (pootaardappelen),&#13;
1989 (uien), 1991 (aardappelen) en 1993 (bieten/&#13;
uien). Perceel 5 zou zijn gebruikt in 1987&#13;
(uien/wortelen), 1988 (wortelen/uien), 1989&#13;
(aardappelen), 1991 (uien), 1992 (wortelen/&#13;
bruine bonen) en 1993 (aardappelen). Deze&#13;
teelten en de daarbij behorende jaren corresponderen&#13;
met het door Den Hamer overgelegde&#13;
teeltplan. Mede gelet op de getuigenverklaringen&#13;
– die inhouden dat Den Hamer&#13;
deze percelen samen met zijn eigen grond in&#13;
bewerking had – deelt het hof niet het standpunt&#13;
van de geïntimeerden 1 t/m 8, dat het&#13;
overgelegde teeltplan – dat van de percelen&#13;
van de erven alleen déze vermeldt – op voorhand&#13;
niet betrouwbaar moet worden geacht.&#13;
De betalingen kunnen grotendeels met het&#13;
gestelde in overeenstemming worden gebracht.&#13;
De betalingen van ƒ 3.600,– voor het&#13;
jaar 1986 (met toevoeging “huur wortelland&#13;
1986”), van ƒ 7.345,– voor het jaar 1987 (zon-&#13;
der nadere aanduiding) en van ƒ 4.950,– voor&#13;
1988 (met toevoeging “huur wortel ui land&#13;
1988”) bevatten weliswaar geen perceelsvermelding&#13;
of oppervlakte-aanduiding, maar in&#13;
de desbetreffende jaren heeft Den Hamer niet&#13;
gesteld ander bouwland van de erven te hebben&#13;
gepacht dan de percelen 4 en/of 5, terwijl&#13;
evenmin uit de jaarstukken van andere betalingen&#13;
blijkt (afgezien van betalingen voor&#13;
schuur en wei); in samenhang met hetgeen uit&#13;
de getuigenverklaringen naar voren is gekomen&#13;
(dat Den Hamer vrijwel constant de percelen&#13;
4 en 5 in gebruik had) acht het hof de&#13;
gestelde pacht bewezen. Dat de betalingen&#13;
van ƒ 4.050,– en ƒ 4.950,– over 1989 (met aanduiding&#13;
respectievelijk “huur 41/2 gemet uien”&#13;
en “huur 5 1/2 gemet aard.”), van ƒ 3.200,– en&#13;
ƒ 4.000,– over 1991 (met aanduiding respectievelijk&#13;
“huur 91 4 gemet.aard.” en “huur 91 5&#13;
gemet uien”) en van ƒ 2.750,– over 1992&#13;
(onder vermelding “huur 5 1/2 gemet. Wortelland&#13;
92”) betrekking hadden op het gestelde&#13;
gebruik acht het hof eveneens bewezen; alleen&#13;
in het jaar 1989 had Den Hamer naar eigen&#13;
zeggen meer bouwgrond van de erven in&#13;
gebruik dan alleen perceel 4 en/of 5 en het hof&#13;
acht voldoende aannemelijk dat de betalingen,&#13;
gelet op de vermelde oppervlakte en aangegeven&#13;
teelt, betrekking hadden op de percelen 4&#13;
en 5. De kleine afwijkingen in de oppervlakteaanduiding&#13;
in het jaar 1991 doen hier onvoldoende&#13;
aan af. Alleen over het jaar 1993 is&#13;
geen betalingsbewijs overgelegd en evenmin is&#13;
op andere wijze gebleken dat de gestelde&#13;
pachtprijs is betaald of zelfs overeengekomen.&#13;
Nu het belang van Den Hamer bij vastlegging&#13;
voor dat jaar slechts kan betreffen de terugvordering&#13;
van teveel betaalde pacht, heeft hij&#13;
bij die vastlegging geen belang.&#13;
2.13 Aangaande het gebruik door Den Hamer&#13;
van perceel 6 in 1985 voor de wortelteelt&#13;
tegen een pachtsom van ƒ 9.000,– is door Den&#13;
Hamer verklaard dat hij in de beginjaren, na&#13;
op de percelen 9 en 10 wortelen</content><legacyfootnotes>1. De kaart is achter deze uitspraak (p. 206) opgenomen&#13;
(red.).</legacyfootnotes><footnotes><footnote/></footnotes><auteurs/><published>2000-03-01 00:00:00</published><modified>2017-06-16 16:17:51</modified><editiondate>2000-03-01</editiondate><htmlpath>https://denhollander.info/artikel/4749</htmlpath></article>
</articles></edition>
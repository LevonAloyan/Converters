<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2002</searchword><id>4635</id><udhid>UDH:TvAR/4635</udhid><titel>Peters-Van Rixtel B.V. c.s. / LNV (TvAR 2002/5099)</titel><searchwords><searchword>TvAR 3/2002</searchword><searchword>TvAR 2002/5099</searchword><searchword>UDH:TvAR/4635</searchword></searchwords><attachments><attachment><name>2002_nr 3_Rechtspraak_5099.pdf</name><extention>pdf</extention><url>https://denhollander.info/download/4580/ci</url></attachment></attachments><inleiding>[Awb art 1:2 lid 1, 1:3, 7:1 en 8:72 lid 4;&#13;
Gezondheids- en welzijnswet voor dieren&#13;
art. 21 lid 3; Besluit verdachte dieren art. 2]&#13;
&#13;
Appellant sub 2 heeft rechtstreeks belang in&#13;
de zin van art. 1:2 lid 1 Awb bij het bestreden&#13;
besluit. Beide appellanten worden ontvangen&#13;
in beroep. Primaire beslissingen van&#13;
9 februari 1997 geen publiekrechtelijke rechtshandelingen&#13;
en derhalve geen besluiten als&#13;
bedoeld in art. 1:3 van de Awb, waartegen&#13;
bezwaar openstond op grond van 7:1 Awb.&#13;
Het tegen die beslissingen ingediende&#13;
bezwaarschrift is derhalve ten onrechte&#13;
ontvankelijk verklaard. In zoverre treft het&#13;
beroep van appellanten doel. Toepassing&#13;
art. 8:72 lid 4 Awb.&#13;
De verdachtverklaringen op de voet van art. 2&#13;
van het Besluit verdachte dieren zijn door&#13;
verweerder bij het bestreden besluit terecht&#13;
gehandhaafd. Verweerder heeft de bevoegdheid&#13;
tot het nemen van maatregelen op&#13;
grond van art. 21 lid 3 van de Gezondheidsen&#13;
welzijnswet voor dieren. In preventief&#13;
ruimingsbeleid in straal van 1 km rond de&#13;
pesthaard ziet het College geen grond voor&#13;
het oordeel dat verweerder niet in redelijkheid&#13;
tot deze wijze van aanpak op korte&#13;
termijn heeft kunnen overgaan. In deze&#13;
beroepsprocedure tegen verdachtverklaringen&#13;
en opgelegde maatregelen is de&#13;
aan appellanten ingevolge de Gezondheidsen&#13;
welzijnswet voor dieren toekomende&#13;
schadevergoeding niet aan de orde.</inleiding><content>1 De besloten vennootschap met beperkte aansprakelijkheid&#13;
Peters-Van Rixtel B.V., te Odiliapeel,&#13;
2 H.W. Peters, te Odiliapeel, appellanten,&#13;
tegen&#13;
de Inspecteur-Districtshoofd van de Veterinaire&#13;
Dienst van het Ministerie van Landbouw,&#13;
Natuurbeheer en Visserij, te ’s-Gravenhage,&#13;
verweerder.&#13;
3 De bestreden besluiten&#13;
Verweerder heeft de verdachtverklaringen van&#13;
7 februari 1997 gehandhaafd, omdat sprake&#13;
was van een reëel risico dat het varkenspestvirus&#13;
naar de bedrijven van appellanten was&#13;
overgeslagen, gelet op de ligging van die bedrijven&#13;
op een afstand van minder dan 1 kilometer&#13;
van en aan dezelfde weg als een met&#13;
klassieke varkenspest besmet bedrijf en de&#13;
– niet geïsoleerde – ligging van die bedrijven&#13;
in een gebied met een grote varkensdichtheid.&#13;
Naar aanleiding van de aangevoerde bezwaren&#13;
is daarbij aangetekend dat varkens drager&#13;
kunnen zijn van het virus zonder de klinische&#13;
ziekteverschijnselen te vertonen en zonder&#13;
reeds antistoffen te vormen, dat het dragerschap&#13;
van het virus dus niet altijd direct aantoonbaar&#13;
is en dat de overgelegde verklaring&#13;
van de dierenarts van 7 februari 1997 dat de&#13;
dieren op de bedrijven van appellanten geen&#13;
klinische verschijnselen van varkenspest vertonen,&#13;
daarom niet ter zake doet. Dat alle mogelijke&#13;
hygiënemaatregelen in acht zijn genomen&#13;
doet aan de grondslag van de verdachtverklaringen&#13;
evenmin af, aangezien zich ook onder&#13;
die omstandigheden besmettingen hebben&#13;
voorgedaan en een deel van de oorzaken van&#13;
besmetting tot op heden onbekend is gebleven.&#13;
Wat betreft de bevoegdheid tot het nemen van&#13;
de in artikel 21 van de Wet bedoelde maatregelen&#13;
stelt verweerder zich thans op het standpunt&#13;
dat hij bevoegd was die op eigen naam te&#13;
nemen. De varkenspest is zeer virulent en&#13;
uiterst besmettelijk en er diende op de kortst&#13;
mogelijke termijn te worden gehandeld. Derhalve&#13;
was sprake van spoedeisende gevallen&#13;
waarin de bevoegdheid ingevolge artikel 21,&#13;
derde lid van de Wet ligt bij de aangewezen&#13;
ambtenaar en niet bij de burgemeester.&#13;
De bezwaren tegen de bij de besluiten van&#13;
7 februari 1997 getroffen maatregelen worden&#13;
ongegrond verklaard, omdat in voldoende&#13;
mate aannemelijk is dat die maatregelen noodzakelijk&#13;
waren. Omdat het virus zich op vele&#13;
– deels onbekende – manieren kan verspreiden&#13;
en aldus voor steeds weer andere, niet&#13;
besmette of verdachte varkensbedrijven een&#13;
voortdurende bedreiging vormde, is het preventief&#13;
ruimen een onontkoombaar middel&#13;
gebleken ter bestrijding van de epidemie. Juist&#13;
omdat niet alle besmettingsfactoren bekend&#13;
zijn en het hermetisch afsluiten van een&#13;
bedrijf niet afdoende is gebleken, kan het in&#13;
quarantaine houden van dieren dicht bij de&#13;
besmettingshaard tot het moment waarop de&#13;
uitslag van het bloedonderzoek is verkregen,&#13;
tot nieuwe besmettingen leiden. Er is van af&#13;
gezien aan de Europese Commissie goedkeuring&#13;
te vragen voor een noodinentingsprogramma,&#13;
omdat de gevolgen daarvan voor de&#13;
varkensbedrijven zelf te negatief en te kostbaar&#13;
zouden zijn. Vaccinatie betekende waarschijnlijk&#13;
op termijn de vernietiging van alle&#13;
dieren in het noodvaccinatiegebied. Gebleken&#13;
is dat door het zeer snel preventief ruimen van&#13;
alle verdachte dieren binnen een straal van&#13;
1 kilometer rondom een haard de kans aanzienlijk&#13;
doet afnemen dat het virus zich verspreidt&#13;
naar bedrijven die verder af zijn gelegen&#13;
van de haard. Op basis van de brief van de&#13;
Minister aan de Tweede Kamer van 10 april&#13;
1997 (Kamerstukken II 1996-1997, 25 229, nr.&#13;
4) heeft de Tweede Kamer met het nemen van&#13;
deze preventieve maatregel ingestemd. Nederland&#13;
sluit hiermede aan bij de in het recente&#13;
verleden in België en Duitsland onder vergelijkbare&#13;
omstandigheden genomen maatregelen.&#13;
Ook ten aanzien van de bedrijven van appellanten&#13;
kon in redelijkheid tot preventieve ruiming&#13;
worden besloten, niettegenstaande de&#13;
betekenis van het op deze topfokbedrijven&#13;
aanwezige hoogwaardige genetisch fokmateriaal.&#13;
Het algemene belang, gediend met een&#13;
effectieve bestrijding van de zeer ernstige epidemie&#13;
diende te prevaleren boven het belang&#13;
van appellanten bij instandhouding van hun&#13;
varkensstapel. Daarbij is in aanmerking genomen&#13;
dat de preventieve ruiming heeft plaatsgevonden&#13;
onder schadeloosstelling op taxatiebasis,&#13;
waarbij geen kortingen zijn toegepast.&#13;
Het beroep van appellanten op het gelijkheidsbeginsel&#13;
wordt afgewezen. De bedrijven&#13;
van appellanten behoorden tot de 26 bedrijven&#13;
die in een welbewuste gerichte actie rond&#13;
de eerste twee besmettingshaarden preventief&#13;
zijn geruimd, teneinde verdere verspreiding&#13;
van de epidemie dan die waarvan op dat&#13;
moment al sprake was te voorkomen. Voortzetting&#13;
van deze rigoureuze aanpak rond de&#13;
haarden die snel nadien werden ontdekt, werd&#13;
niet verantwoord geacht, niet in de laatste&#13;
plaats omdat aldus waardevolle epidemiologische&#13;
kennis verloren zou gaan. Eind maart&#13;
1997 werd evenwel op basis van toen beschikbare&#13;
analyses de methode van het preventief&#13;
ruimen van buurtbedrijven weer voortgezet,&#13;
wegens de gebleken grote rol van buurtbesmetting&#13;
bij de verspreiding van de epidemie&#13;
in varkensdichte gebieden.&#13;
Met betrekking tot de beslissingen van 9 februari&#13;
1997 is in het bestreden besluit voorop&#13;
gesteld dat deze gericht waren tot appellante&#13;
sub 1, doch dat in de aanhef ervan ten onrechte&#13;
sprake is van “Mts” (maatschap). De rest van&#13;
de tenaamstelling en de adressering bood&#13;
evenwel voldoende duidelijkheid.&#13;
Verweerder heeft gemeend bij de dieren aanwezig&#13;
op het bedrijf van appellante sub 1 verschijnselen&#13;
van varkenspest te bespeuren, op&#13;
basis van de verklaring van de dierenarts&#13;
W. Bijen volgens welke 4 gespeende biggen te&#13;
rustig waren en een temperatuur hadden van&#13;
40ºC. Wegens deze bevinding zijn alle op het&#13;
bedrijf aanwezige varkens verdacht verklaard&#13;
op grond van artikel 2, onderdeel a van het&#13;
Besluit, aangezien de kans dat het virus op de&#13;
andere varkens van het bedrijf was overgeslagen&#13;
reëel was. De herhaalde verdachtverklaring&#13;
vond haar zin in de sterkere verdenkingsgrond.&#13;
Omtrent de bij beslissing van 9 februari 1997&#13;
voorziene maatregelen wordt in het bestreden&#13;
besluit niets meer of anders aangevoerd dan&#13;
omtrent de gelijkluidende, reeds bij besluit&#13;
van 7 februari 1997 getroffen maatregelen.&#13;
4 Het standpunt van appellanten&#13;
In hun beroepschriften en ter zitting hebben&#13;
appellanten allereerst betwist dat er genoegzame&#13;
grond was voor de verdachtverklaringen&#13;
van 7 februari en 9 februari 1997. Appellanten&#13;
stellen dat op hun bedrijven geen klassieke&#13;
varkenspest is vastgesteld, ook niet bij de biggen&#13;
waarop de verklaring van dierenarts Bijen&#13;
betrekking had. De uitslag van het onderzoek&#13;
op aanwezigheid van het pestvirus in het tonsilmonster&#13;
van een ervan was negatief. Een&#13;
gedegen risico-analyse wat betreft mogelijke&#13;
buurtbesmetting is appellanten niet bekend en&#13;
de in de toelichting op artikel 2 van het Besluit&#13;
genoemde gevallen, waarin een verdenking op&#13;
grond van onderdeel c van die bepaling&#13;
gerechtvaardigd zou kunnen zijn, deden zich&#13;
niet voor.&#13;
Met betrekking tot de getroffen maatregelen&#13;
betogen appellanten dat niet verweerder, maar&#13;
de burgemeester van Uden bevoegd was tot&#13;
het treffen daarvan, aangezien niet sprake was&#13;
van een zodanige spoedeisendheid dat de&#13;
besluitvorming niet aan de burgemeester kon&#13;
worden overgelaten. Appellanten wijzen er op&#13;
dat tussen de vaststelling van de besmetting en&#13;
de preventieve ruiming van naburige bedrijven&#13;
enige dagen zijn verstreken. Een uitstel&#13;
gedurende korte tijd van zo’n ruiming zou&#13;
huns inziens niet op onoverkomelijke veterinaire&#13;
bezwaren stuiten. Dit blijkt ook uit het&#13;
verloop van de epidemie, gedurende welke&#13;
enige tijd geheel van preventieve ruiming is&#13;
afgezien. Appellanten menen dat, anders dan&#13;
de burgemeester, de door de Minister aangewezen&#13;
ambtenaar niet de geëigende persoon is&#13;
zich hun bijzondere belangen aan te trekken&#13;
en niet op de hoogte is gebleken van relevante&#13;
plaatselijke omstandigheden.&#13;
Voorts hebben appellanten aangevoerd dat het&#13;
beleid inzake het preventief ruimen niet consequent&#13;
is toegepast en dat gedurende de eerste&#13;
weken bedrijven die in een vergelijkbare&#13;
situatie verkeerden als die van appellanten niet&#13;
zijn geruimd. Appellanten stellen dat sprake is&#13;
geweest van willekeur.&#13;
Noch uit het – niet consistente – ruimingsbeleid,&#13;
noch uit de ernst van de verdenking van&#13;
de op de bedrijven van appellanten aanwezige&#13;
dieren vloeide een zodanige dwingende noodzaak&#13;
tot ontruiming voort dat het belang van&#13;
appellanten bij alternatieve maatregelen waarmede&#13;
hun fokmateriaal (deels) zou zijn gespaard&#13;
daaraan ondergeschikt kon worden gemaakt.&#13;
Dit klemt te meer nu de Minister zich tot op&#13;
heden de bijzondere belangen van appellanten&#13;
niet heeft aangetrokken door hen een schadeloosstelling&#13;
aan te bieden. Appellanten zijn&#13;
aanmerkelijk zwaarder getroffen dan andere&#13;
varkensbedrijven. Een normale mester kan zijn&#13;
bedrijf na 5 maanden hervatten en een gemiddelde&#13;
vermeerderaar kan zijn veestapel binnen&#13;
1 à 1,5 jaar vervangen. Appellanten evenwel&#13;
kost het 7,5 à 10 jaar om weer een veestapel&#13;
van redelijk niveau op te bouwen, hetgeen&#13;
samenhangt met de bijzondere aard van zijn&#13;
bedrijf. Deze onevenredige schade die omwille&#13;
van behartiging van het algemeen belang&#13;
aan de bedrijven van appellanten is aangebracht,&#13;
heeft de Minister zich niet aangetrokken.&#13;
In het bestreden besluit wordt aan vergoeding&#13;
daarvan ten onrechte voorbij gegaan.&#13;
5 De beoordeling&#13;
5.1 Ter zitting is namens verweerder de vraag&#13;
opgeworpen of appellant sub 2 belanghebbende&#13;
is bij het bestreden besluit van 6 februari&#13;
1998, nu de onderliggende primaire beslissingen&#13;
uitsluitend waren gericht tot appellante&#13;
sub 1. Het College beantwoordt deze vraag&#13;
bevestigend. Nog daargelaten in hoeverre de&#13;
uitsluitende adressering aan de vennootschap&#13;
voldoende duidelijk was; het bestreden besluit&#13;
strekt tot ongegrondverklaring van de bezwaren&#13;
van beide appellanten. Bij dat besluit, dat&#13;
een ontvankelijkverklaring van ook de bezwaren&#13;
van appellant sub 2 impliceert en ook tot&#13;
hem is gericht, heeft deze appellant naar vaste&#13;
jurisprudentie in elk geval rechtstreeks belang&#13;
in de zin van artikel 1:2, eerste lid, van de&#13;
Awb. Derhalve kunnen beide appellanten worden&#13;
ontvangen in hun beroep tegen het besluit&#13;
van 6 februari 1998.&#13;
Op grond van de tenaamstelling, los van de&#13;
aanduiding “Mts” en de adressering in de aanhef&#13;
van de primaire beslissingen van 9 februari&#13;
1997, gaat het College er van uit dat het&#13;
besluit van 6 februari 1998 strekt tot handhaving&#13;
van de verdachtverklaring van varkens&#13;
op het bedrijf van appellante sub 1, welke&#13;
reeds bij besluit van 7 februari 1997, kenmerk&#13;
RVV 97/034 verdacht waren verklaard en van&#13;
de 6 die gelijkluidend waren aan die welke&#13;
reeds bij besluit van 7 februari 1987, kenmerk&#13;
RVV 973624 waren getroffen.&#13;
Verweerder heeft slechts bij 4 biggen ziekteverschijnselen&#13;
gemeend te bespeuren en hij heeft&#13;
de verdenkingsgrond neergelegd in onderdeel&#13;
b van artikel 2 van het Besluit niet ingeroepen.&#13;
Onder die omstandigheden vermag het College&#13;
niet in te zien dat de verdachtverklaring van&#13;
9 februari 1997 een zodanige versterking van&#13;
de eerdere bij besluit van 7 februari reeds uitgesproken&#13;
verdenking inhield dat sprake was&#13;
van additioneel rechtsgevolg. Aangezien&#13;
voorts herhaling van de reeds bij besluit van&#13;
7 februari 1997 getroffen maatregelen niet&#13;
mogelijk dan wel zinledig moet worden geacht,&#13;
is het College van oordeel dat de beslissingen&#13;
van 9 februari 1997 geen publiekrechtelijke&#13;
rechtshandelingen inhielden en derhalve geen&#13;
besluiten waren als bedoeld in artikel 1:3&#13;
Awb, waartegen bezwaar op voet van art. 7:1&#13;
Awb open stond. Het tegen die beslissingen&#13;
ingediende bezwaarschrift is derhalve bij&#13;
besluit van 6 februari 1998 ten onrechte ontvankelijk&#13;
verklaard.&#13;
In zoverre treft het beroep van appellant doel.&#13;
Het College zal met toepassing van artikel&#13;
8:72 lid 4 Awb bepalen dat zijn uitspraak in de&#13;
plaats treedt van het vernietigde besluit.&#13;
5.2 De bestreden besluiten van 14 januari 1998&#13;
strekken op de eerste plaats tot handhaving&#13;
van de verdachtverklaringen van 7 februari&#13;
1997.&#13;
In hetgeen door appellanten is aangevoerd&#13;
ziet het College geen grond voor het oordeel&#13;
dat de overwegingen waarop deze verdachtverklaringen&#13;
gebaseerd waren in rechte niet&#13;
stand kunnen houden. Gelet op hetgeen door&#13;
verweerder is aangevoerd omtrent de ligging&#13;
van de bedrijven van appellanten ten opzichte&#13;
van de beide naburige besmettingshaarden, de&#13;
grote varkensdichtheid van het betrokken&#13;
gebied en hetgeen ten tijde van de primaire&#13;
besluiten reeds bekend was omtrent de rol van&#13;
buurtcontacten binnen een straal van 1 kilometer&#13;
bij de verspreiding van een epidemie,&#13;
was er rechtens voldoende grond om alle dieren&#13;
op de bedrijven van appellanten verdacht&#13;
te verklaren op de grond, neergelegd in&#13;
onderdeel c van artikel 2 van het Besluit.&#13;
Dat op de bedrijven van appellanten geen varkenspest&#13;
was geconstateerd, deed niet af aan&#13;
de bevoegdheid van de aangewezen ambtenaar&#13;
tot verdachtverklaring, neergelegd in artikel 2&#13;
van het Besluit. De passage in de toelichting&#13;
op dit artikel, waarnaar appellanten hebben&#13;
verwezen, behelst reeds blijkens het gebruik&#13;
van de woorden “dient onder andere gedacht&#13;
te worden aan” enige voorbeelden, te weten&#13;
ingeënte en niet geïdentificeerde dieren, en is&#13;
kennelijk van indicatieve aard. Daaraan kan&#13;
derhalve niet de limiterende betekenis toekomen&#13;
die appellanten er blijkens hun betoog&#13;
aan gehecht willen zien.&#13;
Het beroep, in zoverre dat is gericht tegen de&#13;
handhaving van de verdachtverklaringen van&#13;
7 februari 1997, faalt derhalve.&#13;
5.3 In zoverre de bestreden besluiten van&#13;
14 januari 1998 strekken tot handhaving van&#13;
de bij de besluiten van 7 februari 1997 getroffen&#13;
maatregelen, is allereerst in geding bij&#13;
welke instantie de bevoegdheid tot het opleggen&#13;
van die maatregelen berustte.&#13;
Uit de bestreden besluiten blijkt dat verweerder&#13;
zich inmiddels op het standpunt stelt dat&#13;
die bevoegdheid aan hemzelf toekwam en niet&#13;
aan de Minister namens wie de primaire&#13;
besluiten zijn genomen. Met partijen is het&#13;
College van oordeel dat in artikel 21 van de&#13;
Wet bevoegdheden worden toegekend aan de&#13;
burgemeester en aan de aangewezen ambtenaar,&#13;
doch niet aan de Minister. Het aan de&#13;
primaire besluiten klevende bevoegdheidsgebrek&#13;
is bij bestreden besluit evenwel hersteld.&#13;
5.4 Partijen twisten over de vraag of verweerder&#13;
zich terecht op grond van het derde lid&#13;
van artikel 21 van de Wet bevoegd heeft&#13;
geacht de maatregelen te nemen. Ingevolge&#13;
het wetsartikel komt die bevoegdheid verweerder&#13;
toe in spoedeisende gevallen. Mede&#13;
gelet op hetgeen door verweerder ter zitting&#13;
van het College omtrent de mogelijkheden tot&#13;
effectieve bestijding van een varkenspestepidemie&#13;
is aangevoerd, acht het College genoegzaam&#13;
aannemelijk dat na het ontdekken van&#13;
de uitbraak van varkenspest op 4 februari&#13;
1997 op zeer korte termijn een gecoördineerde&#13;
besluitvorming geboden was, teneinde het snel&#13;
om zich heen grijpen van deze uiterst besmettelijke&#13;
ziekte zoveel mogelijk af te remmen.&#13;
Dat na het nemen van de noodzakelijk geachte&#13;
maatregelen met de uitvoering daarvan nog&#13;
enige tijd gemoeid was, deed aan het spoedeisende&#13;
karakter van de besluitvorming niet af.&#13;
Het College is dan ook van oordeel dat verweerder&#13;
aan artikel 21, derde lid van de Wet&#13;
de bevoegdheid tot het treffen van maatregelen&#13;
heeft kunnen ontlenen.&#13;
5.5 Voorts is door appellanten aangevoerd dat&#13;
verweerder niet in redelijkheid tot preventieve&#13;
ruiming van hun bedrijven heeft kunnen overgaan.&#13;
Van daadwerkelijke besmetting was geen&#13;
sprake en op de bedrijven waren alle denkbare&#13;
preventieve maatregelen genomen. Onder die&#13;
omstandigheden kon vernietiging van het op&#13;
hun bedrijven aanwezige hoogwaardige fokmateriaal&#13;
ook in het licht van de noodzaak tot&#13;
bestrijding van de epidemie niet gerechtvaardigd&#13;
zijn.&#13;
Het College volgt appellanten niet in dit betoog.&#13;
Het stelt voorop dat de Wet aan de bevoegde&#13;
autoriteiten de taak oplegt om via het treffen&#13;
van in artikel 22 van de Wet opgesomde maatregelen,&#13;
waaronder het doden van verdachte&#13;
dieren, de verspreiding van een besmettelijke&#13;
ziekte tegen te gaan. Aan het belang van een&#13;
effectieve, voortvarende uitvoering van die&#13;
taak, zijn de belangen van de individuele eigenaren&#13;
van dieren in beginsel ondergeschikt.&#13;
Ter voorkoming van onevenredige benadeling&#13;
van de eigenaren van dieren heeft de wetgever&#13;
een regeling strekkende tot tegemoetkoming&#13;
in door hen geleden schade getroffen.&#13;
Derhalve heeft verweerder zich in redelijkheid&#13;
op het standpunt kunnen stellen dat de&#13;
ruimte die hij had om aan de belangen van de&#13;
houders van verdachte varkens nog zo veel&#13;
mogelijk tegemoet te komen, bepaald werd&#13;
door de aanvaardbaarheid van de gevolgen&#13;
daarvan voor een effectieve bestrijding van de&#13;
pestepidemie en dus door de zwaarte van de&#13;
risico’s van verdere besmetting die aan lichtere&#13;
maatregelen verbonden zouden zijn en dat&#13;
aan de waarde van de betrokken dieren in dat&#13;
verband niet die bijzondere betekenis toekwam&#13;
die appellanten daaraan gehecht willen&#13;
zien. De risico’s voor voortgaande verspreiding&#13;
van de ziekte verschillen in beginsel niet&#13;
naar gelang de waarde van de verdacht verklaarde&#13;
dieren. Weliswaar hebben appellanten&#13;
aangevoerd dat op hun bedrijven bijzondere&#13;
maatregelen waren doorgevoerd ter voorkoming&#13;
van besmetting, doch verweerder heeft&#13;
onweersproken gesteld dat een sluitende&#13;
bescherming en afscherming ter voorkoming&#13;
van het verspreiden van de ziekte via de&#13;
bedrijven van appellanten niet mogelijk was,&#13;
reeds omdat niet alle wijzen waarop die verspreiding&#13;
plaatsvindt, bekend zijn en de bedrijven&#13;
liggen in een gebied met een grote varkensdichtheid.&#13;
Het College is dan ook van&#13;
oordeel dat wat betreft de keuze van de te&#13;
treffen maatregelen verweerder de bedrijven&#13;
van appellanten op één lijn heeft kunnen stellen&#13;
met die van andere verdacht verklaarde&#13;
bedrijven binnen een straal van 1 kilometer&#13;
rond de beide als eerste ontdekte pesthaarden.&#13;
Verweerder heeft binnen zeer korte tijd na de&#13;
ontdekking van de eerste twee pesthaarden&#13;
besloten tot een poging om met een gericht,&#13;
rigoureus optreden – het preventief ruimen&#13;
van alle 26 bedrijven die binnen een straal van&#13;
1 kilometer rond deze haarden lagen – de&#13;
opkomende epidemie een slag toe te brengen.&#13;
Het ging daarbij om een min of meer op zich&#13;
zelf staande eerste actie, niet om een beleidskeuze&#13;
voor langere termijn. Gelet op de ernst&#13;
van de situatie die zich in korte tijd aandiende&#13;
en de onbestreden noodzaak om een opkomende&#13;
varkenspestepidemie snel en effectief&#13;
te bestrijden, ziet het College geen grond voor&#13;
het oordeel dat verweerder niet in redelijkheid&#13;
tot deze wijze van aanpak op korte termijn&#13;
heeft kunnen overgaan. Daaraan doet niet af&#13;
dat om praktische redenen en ter verkrijging&#13;
van meer kennis omtrent het verloop van de&#13;
epidemie deze aanpak nadien niet direct tot&#13;
bestendige gedragslijn is gekozen. Het College&#13;
neemt daarbij in aanmerking dat gegeven de&#13;
hectische, zich snel ontwikkelende situatie&#13;
waarvoor verweerder zich gesteld zag, enige&#13;
improvisatie onvermijdelijk was. Hij volgt&#13;
appellanten dan ook niet in hun stelling dat de&#13;
beleids- en besluitvorming tussen 4 februari&#13;
en medio april 1997 als willekeurig zou kunnen&#13;
worden aangemerkt.&#13;
Voor de aanvaardbaarheid in rechte van de&#13;
aanvankelijk gekozen aanpak acht het College&#13;
voorts van belang dat die aanpak nadien alsnog&#13;
tot centraal element bij de bestrijding van&#13;
de epidemie is gekozen. Tevens komt betekenis&#13;
toe aan de eind september 1997 bekend&#13;
geworden resultaten van een modelstudie. Daaruit&#13;
is gebleken dat de reproductieratio tussen&#13;
bedrijven waar niet preventief is geruimd in&#13;
de tweede generatie ligt op 1,7, wat betekent&#13;
dat elke haard vóór de ruiming 1,7 bedrijven&#13;
heeft besmet. Het preventief ruimen van ook&#13;
de buurtbedrijven binnen 2 tot 7 dagen na het&#13;
bekend worden van een besmetting verlaagt&#13;
die ratio tot 0,3 of 0,4. Het uitsterven van een&#13;
epidemie vergt een ratio van minder dan één.&#13;
5.6 Appellanten hebben ten slotte aangevoerd&#13;
dat verweerder niet tot handhaving van de bij&#13;
besluiten van 7 februari 1997 getroffen maatregelen&#13;
is kunnen overgaan, zonder hen daarbij&#13;
een schadevergoeding in het vooruitzicht&#13;
te stellen.&#13;
Dienaangaande stelt het College voorop dat in&#13;
de artikelen 85 en volgende van de Wet voorzien&#13;
is in afzonderlijke besluitvorming door&#13;
de Minister inzake tegemoetkomingen in de&#13;
schade die de eigenaar heeft geleden ten gevolge&#13;
van maatregelen als bedoeld in artikel 22 van&#13;
de Wet. Deze regeling is kennelijk uitputtend&#13;
bedoeld, getuige ook de voorziening voor bijzondere&#13;
gevallen die in art. 91 van de Wet is&#13;
neergelegd. Het College begrijpt hieruit dat&#13;
de wetgever er voor gekozen heeft, het toekennen&#13;
van tegemoetkomingen in de schade&#13;
ten gevolge van als rechtmatig te kwalificeren&#13;
besluiten bedoeld in de artikelen 22 e.v. van de&#13;
Wet, los te maken van het voorbereiden en&#13;
nemen van die besluiten. Artikel 3:4 Awb laat&#13;
hiertoe de ruimte, gelet op het voorbehoud in&#13;
de laatste zinsnede van het eerste lid van dit&#13;
artikel.&#13;
In deze beroepsprocedure tegen de verdachtverklaringen&#13;
van verweerder en de door hem&#13;
opgelegde maatregelen is de aan appellanten&#13;
ingevolge de Wet toekomende schadevergoeding&#13;
niet aan de orde. Ten overvloede voegt&#13;
het College hieraan toe dat hem gebleken is&#13;
dat aan appellanten een tegemoetkoming als&#13;
bedoeld in artikel 86 van de Wet is toegekend&#13;
en dat appellanten tegen de betreffende toekenningsbesluiten&#13;
in rechte niet zijn opgekomen.&#13;
5.7 Op grond van het vorenoverwogene is het&#13;
College van oordeel dat de door appellanten&#13;
tegen de bestreden besluiten van 14 januari&#13;
1998 aangevoerde grieven geen doel treffen.&#13;
In zoverre hun beroep is gericht tegen deze&#13;
besluiten moet het dan ook ongegrond worden&#13;
verklaard.&#13;
Het College acht termen aanwezig voor nadere&#13;
beslissingen als hierna in het dictum van&#13;
deze uitspraak vermeld.&#13;
6 De beslissing&#13;
Het College:&#13;
– verklaart de beroepen tegen de besluiten van&#13;
14 januari 1998, kenmerken J.98105 II en&#13;
J.98106 II ongegrond;&#13;
– verklaart het beroep tegen het besluit van&#13;
6 februari 1998, kenmerk J.981094 II, gegrond;&#13;
– vernietigt voornoemd besluit van 6 februari&#13;
1998;&#13;
– verklaart het bezwaarschrift van 13 maart&#13;
1997 tegen de beslissing van 9 februari 1997,&#13;
kenmerken RVV 97/059 en 97/V001 niet-ontvankelijk;&#13;
– bepaalt dat zijn uitspraak in de plaats treedt&#13;
van het vernietigde besluit;&#13;
– bepaalt dat aan appellanten het door hen&#13;
voor hun beroep tegen het vernietigde besluit&#13;
betaalde griffierecht ad ƒ 420,– (zegge: vierhonderdtwintig&#13;
gulden) door de Staat der&#13;
Nederlanden wordt vergoed;&#13;
– veroordeelt verweerder in de kosten van de&#13;
procedure tegen het vernietigde besluit aan de&#13;
zijde van appellanten, vastgesteld op ƒ 710,–&#13;
(zegge: zevenhonderdtien gulden) en te vergoeden&#13;
aan appellanten door de Staat der&#13;
Nederlanden.</content><legacyfootnotes/><footnotes><footnote/></footnotes><auteurs/><published>2002-03-01 00:00:00</published><modified>2000-02-22 00:00:00</modified><editiondate>2002-03-01</editiondate><htmlpath>https://denhollander.info/artikel/4635</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2006</searchword><id>4122</id><udhid>UDH:TvAR/4122</udhid><titel>Van Kerkhoff en Van Thiel / plan van toedeling in de herinrichting Ooijpolder (TvAR 2006/5378)</titel><searchwords><searchword>TvAR 12/2006</searchword><searchword>TvAR 2006/5378</searchword><searchword>UDH:TvAR/4122</searchword></searchwords><attachments><attachment><name>2006_nr 12_Rechtspraak_5378.pdf</name><extention>pdf</extention><url>https://denhollander.info/download/4081/ci</url></attachment></attachments><inleiding>[Landinrichtingswet art. 160]&#13;
&#13;
Bestaand recht van weg wordt niet door de&#13;
herinrichting geraakt. Geen noodzaak een&#13;
ander recht van weg te vestigen ten laste&#13;
van eigenaren die geen lijdend erf hebben&#13;
ingebracht. Een alternatieve uitweg kan dan&#13;
ook slechts met medewerking van alle&#13;
betrokkenen worden gevestigd.</inleiding><content>VONNIS IN DE ZAKEN VAN:&#13;
1 A.J.A.M. van Kerkhoff, wonende te&#13;
Erlecom, gemeente Ubbergen,&#13;
2 P.G.H. van Thiel, wonende te Erlecom,&#13;
gemeente Ubbergen,&#13;
procureur: mr. D.M.H.M. van Dijk,&#13;
tegen&#13;
de landinrichtingscommissie herinrichting&#13;
Ooijpolder, gevestigd te Arnhem.&#13;
Partijen zullen hierna Van Kerkhoff en&#13;
Van Thiel en De Landinrichtingscommissie&#13;
genoemd worden.&#13;
Het verloop van de procedure&#13;
Bij brieven van 23 juni 2002 hebben Van&#13;
Kerkhoff en Van Thiel bezwaren ingediend&#13;
bij de Landinrichtingscommissie tegen het&#13;
plan van toedeling in de herinrichting Ooijpolder.&#13;
De bezwaren zijn behandeld door de&#13;
Commissie op de zittingen van 27 juni 2003,&#13;
25 februari 2004, 21 april 2004 en 6 oktober&#13;
2004. Deze behandeling heeft voor wat betreft&#13;
Van Kerkhoff geleid tot overeenstemming&#13;
aangaande haar toedeling, met uitzondering&#13;
van de in het bezwaar genoemde erfdienstbaarheid&#13;
C61 over het perceel van Van Kerkhoff&#13;
en Van Thiel ten behoeve van de heer&#13;
Roosendaal. De behandeling van de bezwaren&#13;
van Van Thiel is gevoegd met de behandeling&#13;
van de gelijkluidende bezwaren van Van&#13;
Kerkhoff. Van deze bezwaren is ten aanzien&#13;
van de erfdienstbaarheid C61 geen overeenstemming&#13;
bereikt. Vervolgens heeft de rechter-&#13;
commissaris het overgebleven bezwaar in&#13;
beide zaken behandeld op de zittingen van&#13;
5 april 2005, 14 juni 2005 en 28 juni 2005. De&#13;
processen-verbaal van deze behandelingen&#13;
bevinden zich bij de stukken. Genoemde&#13;
behandelingen hebben niet tot overeenstemming&#13;
geleid. De rechter-commissaris heeft de&#13;
zaken voor een gezamenlijk behandeling verwezen&#13;
naar de terechtzitting van deze rechtbank&#13;
van 30 augustus 2005. Op deze zitting&#13;
zijn de zaken behandeld, bij welke behandeling&#13;
zijn verschenen de reclamanten, vergezeld&#13;
van hun raadsman mr. D.M.H.M. van Dijk,&#13;
vertegenwoordigers van de erven van de&#13;
inmiddels overleden belanghebbende H.B.A.&#13;
Roosendaal, te weten mr. J.J.M. ten Berge als&#13;
executeur-testamentair en mr. R. Teerink als&#13;
raadsman, de belanghebbende W. Plass Exploitatiemaatschappij&#13;
B.V., vertegenwoordigd&#13;
door P.H.J. Plass en bijgestaan door haar&#13;
raadsman mr. M.R.J. Baneke, de belanghebbende&#13;
Z.P.G.M. Stappershoef en de&#13;
belanghebbende Waterschap Rivierenland,&#13;
vertegenwoordigd door mw. H.A.M. Harinck-&#13;
Gerritsen en J.A.Th.M. Kerkhoff.&#13;
Namens de Minister van Landbouw, Natuur&#13;
en Voedselkwaliteit is mr. J.W.M. Andriessen&#13;
verschenen. De belanghebbende Staatsbosbeheer&#13;
is, ofschoon daartoe opgeroepen, niet&#13;
ter zitting verschenen.&#13;
Het bezwaar en de beoordeling&#13;
daarvan&#13;
1 Het bezwaar van reclamanten is gericht&#13;
tegen de erfdienstbaarheid van weg die volgens&#13;
het plan van toedeling zal (blijven) rusten&#13;
op het perceel van reclamanten ten gunste&#13;
van kavel 018018 van (de erven) H.B.A.&#13;
Roosendaal. Reclamanten hebben aangevoerd&#13;
dat deze erfdienstbaarheid voor hen bijzonder&#13;
bezwaarlijk is nu de bewuste weg dicht langs&#13;
de door hen geëxploiteerde geitenstal loopt,&#13;
waardoor het risico op een besmettelijke ziekte&#13;
wordt vergroot en in verband met de uitbraak&#13;
van M.K.Z. of een andere veterinaire&#13;
ziekte een registratieplicht voor reclamanten&#13;
bestaat. Voorts voeren zij aan dat de weg over&#13;
hun erf en dicht bij hun woonhuis loopt,&#13;
waardoor hun (jonge), op het erf spelende&#13;
kinderen mogelijk gevaar lopen.&#13;
2 Reclamanten hebben drie alternatieven voorgesteld&#13;
voor een uitweg voor het perceel van&#13;
de erven Roosendaal. Deze alternatieven zijn&#13;
opgenomen in de aan dit vonnis gehechte&#13;
kaart. Nadat door verschillende belanghebbenden&#13;
bezwaren zijn geuit tegen deze alternatieven,&#13;
hebben reclamanten zich geconcentreerd&#13;
op het door hen voorgestelde alternatief&#13;
3. Tegen alternatief 3 wordt alleen bezwaar&#13;
gemaakt door de erven Roosendaal; de overige&#13;
belanghebbenden hebben tegen dit alternatief&#13;
geen bezwaar. Reclamanten hebben aangeboden&#13;
de kosten van aanleg c.q. verbetering van&#13;
de weg volgens alternatief 3 voor hun rekening&#13;
te nemen.&#13;
3 De erven Roosendaal hebben in de eerste&#13;
plaats ten aanzien van de alternatieven 1 en 2&#13;
aangevoerd dat bij die alternatieven een geheel&#13;
nieuwe weg zal moeten worden aangelegd,&#13;
hetgeen hoge kosten met zich brengt, en verwezen&#13;
naar de bezwaren van de overige&#13;
belanghebbenden.&#13;
4 Ten aanzien van alternatief 3 hebben de&#13;
erven Roosendaal ten eerste aangevoerd dat&#13;
deze uitweg aanzienlijk langer is dan de&#13;
bestaande uitweg. Voorts voert de uitweg weg&#13;
van de (dichtstbijzijnde) dorpen Erlecom en&#13;
Ooij, welk bezwaar nog wordt vergroot&#13;
doordat de Kerkdijk te Ooij een éénrichtingsweg&#13;
is en het niet is toegestaan om met de&#13;
auto naar de Sint Hubertusweg te gaan. Door&#13;
het voorgestelde alternatief zou het derhalve&#13;
moeilijker worden om van het perceel van de&#13;
erven Roosendaal de dorpen Erlecom en Ooij&#13;
te bereiken. Ten tweede voeren zij aan dat aan&#13;
een normaal gebruik van de weg in de weg&#13;
staat dat Staatsbosbeheer heeft aangegeven de&#13;
percelen aan beide zijden van de weg te gaan&#13;
gebruiken als één begrazingseenheid, zodat&#13;
vee over de weg zal grazen. In de derde plaats&#13;
voeren de erven Roosendaal aan dat er nog&#13;
geen bestaande weg aanwezig is en dat de aanleg-&#13;
en onderhoudskosten van de weg aanzienlijk&#13;
zullen zijn, temeer nu de weg ook&#13;
door landbouwvoertuigen gebruikt zal worden.&#13;
De eigenaren van de weg zouden niet&#13;
willen bijdragen in de onderhoudskosten ten&#13;
behoeve van het gebruik door personenauto’s&#13;
en ook de erven Roosendaal zijn niet bereid&#13;
de kosten te dragen. De erven Roosendaal&#13;
concluderen daarom dat het de voorkeur verdient&#13;
om de bestaande uitweg, die al sinds jaar&#13;
en dag door de heer Roosendaal is gebruikt en&#13;
die ook door de Landinrichtingscommissie in&#13;
het plan van toedeling is opgenomen, te handhaven.&#13;
5 De Landinrichtingscommissie heeft ten aanzien&#13;
van het onderhavige bezwaar het volgende&#13;
opgemerkt.&#13;
Het huidige recht van weg ten behoeve van de&#13;
eigendom van de erven Roosendaal en ten&#13;
laste van het pad langs de gebouwen van&#13;
reclamanten is een al jaren bestaand recht. Het&#13;
gedeelte van de weg tot aan de huiskavel van&#13;
reclamanten is in de herinrichting ingebracht&#13;
door Roosendaal en ook wederom aan hem&#13;
toebedeeld. Een gedeelte van het pad bevindt&#13;
zich buiten het blok. Een alternatieve ontsluiting&#13;
zou nieuw moeten worden vastgesteld.&#13;
Daarbij zouden de erven van derden als lijdend&#13;
erf moeten worden bestempeld. De&#13;
commissie voert aan dat dit niet kan worden&#13;
afgedwongen in het plan van toedeling, omdat&#13;
de problematiek (wijziging van de bestaande&#13;
situatie) niet door de ruilverkaveling is veroorzaakt&#13;
dan wel verergerd. Aangezien de&#13;
ontsluiting van het perceel van de erven&#13;
Roosendaal niet door uitruil van gronden&#13;
anders kan worden geregeld, kan een recht&#13;
van weg slechts worden gevestigd met medewerking&#13;
van alle betrokkenen. De Landinrichtingswet&#13;
biedt geen mogelijkheid om hen&#13;
te dwingen. Een eigenaar die geen lijdend erf&#13;
inbrengt kan in het plan geen lijdend erf toebedeeld&#13;
krijgen. De situatie van arikel 149&#13;
Landinrichtingswet doet zich hier niet voor.&#13;
De vertegenwoordiger van de Minister heeft&#13;
zich bij de opmerkingen van de Landinrichtingscommissie&#13;
aangesloten.&#13;
5 De rechtbank onderschrijft het standpunt&#13;
van de Landinrichtingscommissie. De Landinrichtingswet&#13;
biedt geen mogelijkheid om de&#13;
vestiging van een recht van weg af te dwingen&#13;
indien de noodzaak hiertoe niet is ontstaan&#13;
door de herinrichting. Aangezien er hier sprake&#13;
is van een bestaand recht van weg over het&#13;
perceel van reclamanten dat niet door de herinrichting&#13;
wordt geraakt, bestaat er geen&#13;
noodzaak een ander recht te vestigen ten laste&#13;
van eigenaren die geen lijdend erf hebben&#13;
ingebracht. Een alternatieve uitweg voor het&#13;
perceel van de erven Roosendaal kan dan ook&#13;
slechts met medewerking van alle betrokkenen&#13;
worden gevestigd. Nu de erven Roosendaal&#13;
niet bereid zijn hun medewerking te verlenen&#13;
en hun bezwaren naar het oordeel van&#13;
de rechtbank niet onredelijk zijn – waardoor&#13;
niet gesproken kan worden van misbruik van&#13;
bevoegdheid – dient het bezwaar te worden&#13;
afgewezen.&#13;
6 Als de in het ongelijk gestelde partij zullen&#13;
reclamanten de kosten van de procedure moeten&#13;
dragen.&#13;
De beslissing&#13;
De rechtbank,&#13;
wijst het bezwaar van reclamanten af,&#13;
veroordeelt reclamanten in de kosten van deze&#13;
procedure, tot op heden aan de zijde van de&#13;
commissie bepaald op nihil.&#13;
</content><legacyfootnotes/><footnotes><footnote/></footnotes><auteurs/><published>2006-12-01 00:00:00</published><modified>2006-12-01 00:00:00</modified><editiondate>2006-12-01</editiondate><htmlpath>https://denhollander.info/artikel/4122</htmlpath></article>
</articles></edition>
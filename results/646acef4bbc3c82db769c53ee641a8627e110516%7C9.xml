<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2021</searchword><id>16791</id><udhid>UDH:TvAR/16791</udhid><titel>Wetgeving, literatuur en rechtspraak</titel><searchwords><searchword>TvAR 7/8/2021</searchword><searchword>UDH:TvAR/16791</searchword></searchwords><attachments><attachment><name>21777.pdf</name><extention>pdf</extention><url>https://denhollander.info/download/21777/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Waterschappen&lt;/h4&gt;&lt;p&gt;Er ligt een initiatief wetsvoorstel inzake het volledig democratiseren van de waterschappen van het lid Bromet. De bedoeling van de indieners is dat de geborgde zetels (voor landbouw, bedrijven en natuurorganisaties) worden afgeschaft. &lt;span class="italic"&gt;Kamerstukken II&lt;/span&gt; 2020/21, 35608, nr. 3, Memorie van Toelichting. &lt;/p&gt;&lt;h2&gt;Pacht&lt;/h2&gt;&lt;h4&gt;Vastlegging&lt;/h4&gt;&lt;p&gt;Pachter (appellant) heeft percelen land geliberaliseerd gepacht voor de duur van twee jaar. Daarna zijn pachter en verpachter een vennootschap onder firma (vof) aangegaan. Volgens appellant is daarbij de pachtverhouding onveranderd voortgezet en hij vordert vastlegging van een reguliere pachtovereenkomst. Het hof oordeelt dat het aangaan van de vof slechts een fiscale constructie was en dat de civielrechtelijke rechtsverhouding tussen pachter en verpachter inderdaad (vrijwel) ongewijzigd is voortgezet. Het hof legt een reguliere pachtovereenkomst vast. Hof Arnhem-Leeuwarden 13-07-2021, ECLI:NL:GHARL:2021:6764&lt;/p&gt;&lt;p&gt;Partijen strijden over de vraag of appellant pachter is van twee percelen van verpachter. De pachtkamer heeft geoordeeld dat appellant wel pachter is van het ene perceel maar niet meer van het andere. Het hof oordeelt in dit tussenarrest dat verpachter beide percelen regulier verpacht heeft, maar dat onduidelijk is of appellant of zijn zoon de pachter is. Daarom mag appellant bewijzen dat hij de pachter is en niet zijn zoon. Hof Arnhem-Leeuwarden 22-06-2021, ECLI:NL:GHARL:2021:6137&lt;/p&gt;&lt;p&gt;Eindarrest na getuigenbewijs. Dochter is er niet in geslaagd te bewijzen dat verpachtster heeft ingestemd met haar opvolging in de pachtovereenkomst tussen verpachtster en vader. De vordering tot vastlegging wijst het hof alsnog af. Hof Arnhem-Leeuwarden 22-06-2021, ECLI:NL:GHARL:2021:6112&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Onteigening&lt;/h4&gt;&lt;p&gt;Schadeloosstelling wegens waarde van gerooide bomen op landgoed: De rechtbank heeft geoordeeld dat de waarde van de bomen is begrepen in de waarde van het landgoed zelf. In het oordeel van de rechtbank ligt besloten dat de marktwaarde van de bomen na het rooien niet hoger is dan hun bijdrage aan de economische waarde van het landgoed als landschapselement voorafgaand aan het rooien. Daarmee is de waarde van de bomen reeds in de schadeloosstelling verdisconteerd. Voor een aanvullende schadeloosstelling wegens het feit dat de bomen na het rooien nog een waarde vertegenwoordigen bestaat daarom, anders dan in de situatie dat bodembestanddelen winbaar worden die dat zonder de onteigening niet zouden zijn, geen grond. Waardevermindering van het overblijvende: rechtbank heeft onvoldoende gemotiveerd. HR 16-07-2021, ECLI:NL:HR:2021:1173&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Planschade&lt;/h4&gt;&lt;p&gt;In zijn bijdrage 'Omgevingswet, van planschade naar nadeelcompensatie' in De Gemeentestem 2021/86 beschrijft J.W. van Zundert de veranderingen in de Omgevingswet ten opzichte van de huidige planschaderegeling. De versnipperde bevoegdheidsverdeling kan in de praktijk verwarring geven en leiden tot stagnatie in de afwikkeling van ingevolge art. 2:3 Awb door te zenden aanvragen om nadeelcompensatie.&lt;/p&gt;&lt;h4&gt;Gebruiksbeperkingen&lt;/h4&gt;&lt;p&gt;Bij besluit van 10 juli 2019 hebben provinciale staten van Overijssel het inpassingsplan ‘Landgoederen Oldenzaal’ vastgesteld. Het plangebied van dit inpassingsplan ligt verspreid in het buitengebied van de gemeente Losser, tegen de oostgrens van de gemeente Oldenzaal. Het ligt tussen de kernen Oldenzaal en De Lutte en wordt doorkruist door de snelweg A1. Het inpassingsplan bevat instandhoudingsmaatregelen en passende maatregelen voor het behalen van de instandhoudingsdoelstellingen van het Natura 2000-gebied ‘Landgoederen Oldenzaal’. Het gaat onder meer om vernattingsmaatregelen en beperkingen van de bemesting en beweiding. Hierbij zijn volgens de toelichting van provinciale staten ter zitting ongeveer 40 grondeigenaren betrokken. Een aantal agrariërs en inwoners uit De Lutte die zich geconfronteerd zien met gebruiksbeperkingen op hun gronden heeft beroep ingesteld. Enkele van die beroepen zijn gegrond verklaard. ABRvS 30-06-2021, ECLI:NL:RVS:2021:1414&lt;/p&gt;&lt;h4&gt;Bestemmingsplan&lt;/h4&gt;&lt;p&gt;Appellant betoogt dat ten onrechte de bestemming ‘Natuur’ is toegekend aan zijn perceel. Volgens [appellante sub 1] is zijn perceel al sinds 1950 in gebruik voor landbouwkundige doeleinden en dient het perceel overeenkomstig dat feitelijke gebruik te worden bestemd. Hij voert over het vorige bestemmingsplan ‘Buitengebied gemeente Havelte’ uit 1985 aan dat het college van gedeputeerde staten van Drenthe goedkeuring heeft onthouden aan de daarin voor zijn perceel opgenomen bestemmingsregeling en dat het daarop volgende bestemmingsplan ‘Buitengebied, artikel 30 herziening’, waarin zijn perceel was begrepen, niet tijdig lijkt te zijn vastgesteld. Daarmee zou het perceel voor de derde keer onder het overgangsrecht worden gebracht. Beroep gegrond. ABRvS 21-07-2021, ECLI:NL:RVS:2021:1603&lt;/p&gt;&lt;h4&gt;Bomenteelt&lt;/h4&gt;&lt;p&gt;Omgevingsvergunning voor 18 hectare bomenteelt (art. 2.1, eerste lid, onder b, Wabo). Verweerder heeft onvoldoende gemotiveerd waarom het woon- en leefklimaat van omwonenden niet onevenredig wordt aangetast door het toestaan van bomenteelt, met het daarbij behorende gebruik van bestrijdingsmiddelen, op korte afstand van woningen. Ook is onvoldoende onderbouwd dat de aantasting van de openheid zoveel mogelijk wordt voorkomen en is onvoldoende gemotiveerd in hoeverre door het gebruik van bestrijdingsmiddelen de grondwaterkwaliteit kan worden aangetast. Rechtbank Gelderland 21-07-2021, ECLI:NL:RBGEL:2021:3883&lt;/p&gt;&lt;h2&gt;Landinrichting&lt;/h2&gt;&lt;h4&gt;Aanvullingsregeling&lt;/h4&gt;&lt;p&gt;Er is een Regeling van de Minister van Binnenlandse Zaken en Koninkrijksrelaties en de Minister van Landbouw, Natuur en Voedselkwaliteit van 29 juni 2021 tot wijziging van de Omgevingsregeling vanwege het opnemen van regels over landinrichting, onteigening en kostenverhaal en tot wijziging en intrekking van enige andere regelingen (Aanvullingsregeling grondeigendom Omgevingswet). Hierin zijn onder meer opgenomen de regels over het bepalen van de gelijke hoedanigheid en gelijkwaardige gebruiksmogelijkheden van onroerende zaken die betrokken zijn bij een herverkaveling in het landelijk gebied (art. 12.26 Omgevingswet). &lt;span class="italic"&gt;Stcrt.&lt;/span&gt; 2021, nr. 34636.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Stikstof&lt;/h4&gt;&lt;p&gt;Het kabinet zet in een brief uiteen hoe men het systeem van meten en berekenen van stikstof en het bijbehorende instrumentarium wil versterken, een en ander naar aanleiding van het eindrapport van het Adviescollege Meten en Berekenen Stikstof ‘Meer meten, robuuster berekenen’ (15 juni 2020). Kamerstukken I, 2020/21, 35334, nr. AG. Aangekondigde acties zijn: een nationaal kennisprogramma, uitbreiding van de meetnetten, onderzoek aggregatie van hexagonen naar habitattype, gelijkwaardige behandeling van verschillende typen stikstofbronnen voor toestemmingsverlening, onderzoek mogelijkheden afbakening van berekeningen van stikstofdepositie van een emissiebron, keuze afstandsgrens (25 km), passende maatregelen en nog wat. Op basis van de meest recente jurisprudentie gelden, volgens de brief, de volgende cumulatieve randvoorwaarden voor het vaststellen van een afbakening voor stikstofdepositie van verschillende emissiebronnen:&lt;/p&gt;&lt;ul&gt;&lt;li class="streepjes"&gt;Er is technisch modelmatig onderbouwd (balans tussen volledigheid en precisie van stikstofberekeningen) dat een berekende projectbijdrage voorbij een afbakening niet meer redelijkerwijs toerekenbaar is aan een project, en &lt;/li&gt;&lt;li class="streepjes"&gt;Binnen die afbakening treft de initiatiefnemer van een project voor zover nodig maatregelen ten behoeve van de mitigatie van de stikstofdepositie, en &lt;/li&gt;&lt;li class="streepjes"&gt;Er is verzekerd dat, waar nodig, passende maatregelen getroffen worden om een verslechtering van stikstofgevoelige habitats (in Natura 2000-gebieden) als gevolg van de totale stikstofdepositie, dat wil zeggen inclusief die buiten de gehanteerde projectafbakening, te voorkomen.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken II&lt;/span&gt; 2020/21, 35334, nr. 158).&lt;/p&gt;&lt;h4&gt;Stikstofwet&lt;/h4&gt;&lt;p&gt;De Wet tot wijziging van de Wet natuurbescherming en de Omgevingswet (stikstofreductie en natuurverbetering) (Wsn, Stb. 2021, 140) voegt aan de Wet natuurbescherming (Wnb) en de Omgevingswet onder meer resultaatsverplichtende omgevingswaarden toe om de depositie van stikstof op daarvoor gevoelige habitats1 in Natura 2000-gebieden te verminderen. Ook voegt de Wsn aan beide wetten bepalingen toe over het vaststellen van een programma stikstofreductie en natuurverbetering met maatregelen om te voldoen aan die omgevingswaarden en om de natuur in die gebieden te verbeteren. In het programma worden tevens inspanningsverplichtende tussendoelen opgenomen. Het programma wordt gemonitord, elke zes jaar geactualiseerd en ook tussentijds gewijzigd als dat nodig is om te voldoen aan een in het programma opgenomen tussendoel of aan de omgevingswaarden. Het wijzigingsbesluit stikstofreductie en natuurverbetering (Bsn) voegt aan het Besluit natuurbescherming en aan de vier algemene maatregelen van bestuur onder de Omgevingswet nadere regels toe over de Wsn, waaronder regels over de inhoud van het programma stikstofreductie en natuurverbetering, over de monitoring van de tussendoelen, de omgevingswaarden en het programma en over de verslaglegging van de resultaten van die monitoring. Ook voegt het Bsn aan het Besluit bouwwerken leefomgeving (Bbl) regels toe ter beperking van de emissie van stikstofverbindingen bij het verrichten van bouw- en sloopwerkzaamheden. &lt;span class="italic"&gt;Stcrt&lt;/span&gt;. 2021, nr. 35025.&lt;/p&gt;&lt;p&gt;Zie voor een voorgenomen wijziging van de Regeling natuurbescherming: Kamerstukken II, 2020/21, 35600, nr. 59. Deze wijzigingsregeling regelt:&lt;/p&gt;&lt;ul&gt;&lt;li class="streepjes"&gt;het openstellen van het stikstofregistratiesysteem voor activiteiten waarvoor ten tijde van het Programma aanpak stikstof (PAS) een meldingsplicht gold, maar die door de PAS-uitspraak van de Raad van State (mei 2019) vergunningplichtig zijn geworden ('PAS-meldingen');&lt;/li&gt;&lt;li class="streepjes"&gt;de mogelijkheid tot het reserveren van depositieruimte voor clusters van ruimtelijk samenhangende woningbouwprojecten ter uitvoering van de motie van het lid Futselaar (&lt;span class="italic"&gt;Kamerstuk&lt;/span&gt; 35 600, nr. 35);&lt;/li&gt;&lt;li class="streepjes"&gt;het oormerken van beschikbare depositieruimte voor soorten projecten en het weer wijzigen daarvan;&lt;/li&gt;&lt;li class="streepjes"&gt;vanwege het bovenstaande: de vaststelling van AERIUS Register versie 2021, waarmee voor het eerst depositieruimte aan het register wordt toegevoegd die ontstaat door de bronmaatregel Subsidieregeling sanering varkenshouderijen;&lt;/li&gt;&lt;li class="streepjes"&gt;de vaststelling van AERIUS Calculator versie 2021 (periodieke actualisatie).&lt;/li&gt;&lt;/ul&gt;&lt;h4&gt;Jachtakte&lt;/h4&gt;&lt;p&gt;Weigering jachtakte. Beroep gegrond; onvoldoende grond om aan te nemen dat eiser van de in art. 3.28, derde lid, aanhef en onder a, van de Wnb genoemde bevoegdheden misbruik zal maken, of zodanig gebruik zal maken dat hij een gevaar voor zichzelf, de openbare orde of de veiligheid kan gaan vormen. Valsheid in geschrifte onvoldoende komen vast te staan. Kale vernietiging. Rechtbank Rotterdam 08-06-2021, ECLI:NL:RBROT:2021:6123&lt;/p&gt;&lt;p&gt;Bij de gebruikelijke screening die volgt na het indienen van een aanvraag voor een jachtakte, is de korpschef gebleken dat in het Justitieel Documentatie Systeem een registratie over een misdrijf stond die aan de verlening van een jachtakte op grond van art. 3.28, derde lid, aanhef en onder e, van de Wnb in de weg staat. Uit dit artikel volgt dat een jachtakte moet worden geweigerd als een aanvrager in de acht jaren voorafgaand aan de beslissing op de aanvraag is veroordeeld wegens het plegen van een misdrijf op grond van, onder meer, de Wet wapens en munitie. Beroep ongegrond. ABRvS 21-07-2021, ECLI:NL:RVS:2021:1590&lt;/p&gt;&lt;h4&gt;Natuurvergunning&lt;/h4&gt;&lt;p&gt;De aanvraag heeft betrekking op de omschakeling van een bestaande vleesvarkenshouderij naar een zeugenhouderij. Daarvoor worden de bestaande stallen gesloopt en nieuwe stallen gebouwd. Dat betekent dat de aanvraag ziet op de wijziging van een bestaand project. Het college dient bij het alsnog te nemen besluit op de aanvraag te bezien of de wijziging van het bestaande project vergunningplichtig is op grond van art. 2.7, tweede lid, van de Wnb, zoals dat vanaf 1 januari 2020 geldt. Daarvoor is relevant of op grond van objectieve gegevens kan worden uitgesloten dat de wijziging van het bestaande project significante gevolgen heeft voor de natuurwaarden van de betrokken Natura 2000-gebieden. De provincie heeft de referentiesituatie (Hinderwetvergunning 1985) en de interne saldering correct toegepast. ABRvS 14-07-2021, ECLI:NL:RVS:2021:1507&lt;/p&gt;&lt;h4&gt;Watervergunning&lt;/h4&gt;&lt;p&gt;Het college van dijkgraaf en hoogheemraden van het Hoogheemraadschap Hollands Noorderkwartier heeft een verzoek van [appellant sub 1] en anderen om handhaving afgewezen. [appellant sub 1] en anderen zijn bloembollenkwekers in de Koegraspolder bij Julianadorp. Zij hebben verzocht om handhavend optreden wegens het door de gemeente Den Helder zonder watervergunning aanbrengen en gebruiken van 1.200 verticale drains. Deze drains houden verband met de in opdracht van de gemeente in 2018 aangelegde weg Noorderhaaks, die ten noorden van Julianadorp door de Koegraspolder loopt. [appellant sub 1] en anderen stellen dat het zoute water dat door de verticale drains boven komt, schadelijke effecten heeft op de kwaliteit van het oppervlaktewater in de Koegraspolder en dus slecht is voor hun bollenteelt. Het beroep en het hoger beroep zijn ongegrond. ABRvS 07-07-2021, ECLI:NL:RVS:2021:1464&lt;/p&gt;&lt;h4&gt;Houtopstanden&lt;/h4&gt;&lt;p&gt;Over bomenkap in het buitengebied wordt kennelijk druk overlegd tussen gemeenten en provincies, waarbij de minister een bemiddelende rol speelt. De minister: ‘Naar aanleiding van de gesprekken over de bevoegdheidsverdeling en het beleid ten aanzien van bossen en landschapselementen ben ik voornemens om de regels over de houtopstanden (in Wnb en Bal) opnieuw te bekijken en te onderzoeken of deze aanpassing behoeven in het licht van het huidige beleid en de aangekondigde Europese bossenstrategie. Vanzelfsprekend zal ik hierbij IPO, VNG en BZK betrekken en alle organisaties die te maken hebben met de regels over houtopstanden, zoals Natuurmonumenten, LandschappenNL, VBNE, Staatsbosbeheer, soortenorganisaties, etc. Daarbij zal ik ook de brief van Natuurmonumenten en LandschappenNL betrekken. Ik ben verheugd te lezen dat beide organisaties bereid zijn mee te denken over dit onderwerp.’ &lt;span class="italic"&gt;Kamerstukken I&lt;/span&gt; 2020/21, 34985, nr. N. Het is een raadsel waarom de duidelijke bevoegdheidsverdeling van art. 4.1 jo. art. 4.6 van de Wet natuurbescherming niet ter sprake komt. Art. 4.6 is helaas niet in werking getreden. &lt;/p&gt;&lt;h2&gt;Structuurbeleid&lt;/h2&gt;&lt;h4&gt;Sanering varkenshouderijen&lt;/h4&gt;&lt;p&gt;Uit een brief aan de Eerste Kamer (&lt;span class="italic"&gt;Kamerstukken I&lt;/span&gt; 2020/21, 28973, nr. J) blijkt dat er minder varkenshouders zijn die (willen) meedoen aan de saneringsregeling. Er waren 502 aanvragen, 430 positieve subsidiebeschikkingen en er zijn 278 getekende overeenkomsten. Het stikstofeffect van de regeling is dus ook lager dan de raming.&lt;/p&gt;&lt;h2&gt;Marktordening&lt;/h2&gt;&lt;h4&gt;GLB&lt;/h4&gt;&lt;p&gt;Op Europees niveau is er een akkoord over het nieuwe Gemeenschappelijk Landbouw Beleid. In een brief aan de Tweede Kamer worden de hoofdlijnen daarvan geschetst (&lt;span class="italic"&gt;Kamerstukken II&lt;/span&gt; 2020/21, 28625, nr. 291). Het bereikte akkoord overziend komt dit naar de mening van de minister voor een groot deel tegemoet aan de inzet die Nederland bij de start van de onderhandelingen had. Die inzet was een GLB dat lidstaten ruimte biedt om de noodzakelijke verduurzaming van de landbouw en de bijdrage aan maatschappelijke opgaven in te vullen op een manier die zoveel mogelijk aansluit op nationale en regionale behoeften van een lidstaat. Per 1 januari 2023 moet alles in werking kunnen treden, zie nr. 289. Voor het nieuwe GLB is er een concept-publieksversie van het GLB Nationaal Strategisch Plan. Dat is naar de Tweede Kamer gestuurd (&lt;span class="italic"&gt;Kamerstukken II 2020/21, 28625, nr. 294&lt;/span&gt;) en onder het motto ‘toekomstbestendig boeren’ te vinden op https://nsp-toekomstglb.nl. Op 1 juli vindt de online GLB conferentie waar de belanghebbenden hun reactie op dit eerste concept kunnen geven. Deze reacties worden verwerkt in het definitieve concept wat dit najaar ter visie wordt gelegd, en gedeeld wordt met de Kamer.&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;GLB; uitspraak na beantwoording prejudiciële vragen; randvoorwaardenkorting; berekening over het jaar waarin de niet-naleving heeft plaatsgevonden; geen registratie in het logboek diergeneesmiddelen van de identificatiecode van het rund; de niet-naleving is geëindigd op het moment waarop het rund niet meer door de landbouwer werd gehouden; vernietiging besluit op bezwaar en zelfvoorziend de randvoorwaardenkorting vastgesteld. CBB 29-06-2021, ECLI:NL:CBB:2021:674&lt;/p&gt;&lt;p&gt;Overtreding art. 8a Bgm: direct aansluitend aan de teelt van maïs op zand- en lössgronden een vanggewas te telen. Beroep op overmacht, niet binnen vijftien werkdagen gemeld. Ook indien appellante niet wist dat zij binnen vijftien werkdagen melding moest maken van de overmachtsituatie en de toezichthouders zouden hebben erkend dat de vanggewasregeling onwerkbaar is, maakt niet dat beroep op overmacht kan worden gehonoreerd. Het behoort tot de verantwoordelijkheid van appellante, die aanspraak maakt op landbouwsteun, om op de hoogte te zijn dan wel zich op de hoogte te stellen bij de bevoegde autoriteiten van de voor haar situatie relevante regelgeving. CBB 20-07-2021, ECLI:NL:CBB:2021:755&lt;/p&gt;&lt;h4&gt;Economisch Herstelfonds&lt;/h4&gt;&lt;p&gt;Dit Europese fonds is vorig jaar na de uitbraak van het COVID-19 fonds ingesteld als tegemoetkoming voor de landbouwsector en het platteland. De middelen zijn bedoeld voor een veerkrachtig, duurzaam en digitaal economisch herstel in overeenstemming met de doelstellingen van de milieu- en klimaatverbintenissen van de Europese Unie en met de nieuwe ambities die zijn vastgelegd in de Europese Green Deal. Nederland ontvangt voor de jaren 2021 en 2022 in totaal € 52,4 miljoen uit het Economisch Herstelfonds voor besteding via het plattelandsbeleid. Er is een Investeringsregeling groen-economisch herstel en een Samenwerkingsmaatregel groen-economisch herstel. &lt;span class="italic"&gt;Kamerstukken II&lt;/span&gt; 2020/21, 28625, nr. 293.&lt;/p&gt;&lt;h2&gt;Dieren&lt;/h2&gt;&lt;h4&gt;Nertsen&lt;/h4&gt;&lt;p&gt;Het Besluit subsidiëring sloop- en ombouwkosten pelsdierhouderij is aangepast vanwege de vervroegde beëindiging van de pelsdierhouderij door Corona. &lt;span class="italic"&gt;Stb.&lt;/span&gt; 2021, 311.&lt;/p&gt;&lt;h4&gt;Ophokplicht&lt;/h4&gt;&lt;p&gt;De ophokplicht voor vogels in verband met hoog-pathogene aviaire influenza is eerst gedeeltelijk ingetrokken (&lt;span class="italic"&gt;Stcrt&lt;/span&gt;. 2021, nr. 32564. Zie daarover ook: &lt;span class="italic"&gt;Kamerstukken II&lt;/span&gt; 2020/21, 28807, nr. 236) en korte tijd later helemaal: ‘gezien de verlaagde veterinaire risico-inschatting, dierwelzijnsaspecten, de financiële situatie voor pluimveehouders en het verlies van marktaandeel voor vrije-uitloopeieren acht de minister het – na zorgvuldige afweging van alle belangen - verantwoord om de ophokplicht per 6 juli 2021 in heel Nederland in te trekken. (&lt;span class="italic"&gt;Kamerstukken II&lt;/span&gt; 2020/21, 28807, nr. 237).&lt;/p&gt;&lt;h4&gt;Q-koorts&lt;/h4&gt;&lt;p&gt;Vrijspraak geitenhouder van schuld aan dood van een bezoeker van de geitenhouderij. Rechtbank Limburg 13-07-2021, ECLI:NL:RBLIM:2021:5584&lt;/p&gt;&lt;h4&gt;Konijnen&lt;/h4&gt;&lt;p&gt;Diefstal van konijnen uit dierenfokkerij door dierenactivist, art. 310 Sr. Afwijzing van bij appelschriftuur gedaan, ttz. in h.b. gehandhaafd en op latere tz. in h.b. herhaald verzoek tot horen van aangeefster ter onderbouwing van beroep op noodtoestand en (psychische) overmacht, omdat verdachte niet in zijn verdedigingsbelang is geschaad door het niet horen van getuige. Afwijzing verzoek in strijd met uitspraak EHRM in zaak Keskin tegen Nederland? HR herhaalt relevante overwegingen uit HR:2021:576 (post-Keskin) m.b.t. beoordeling van getuigenverzoeken door feitenrechter in situatie dat verzoek betrekking heeft op getuige t.a.v. wie verdediging ondervragingsrecht nog niet heeft kunnen uitoefenen, terwijl getuige al (in vooronderzoek of anderszins) belastende verklaring heeft afgelegd. I.c. gaat het niet om verzoek dat betrekking heeft op uitoefenen van ondervragingsrecht i.v.m. een door getuige afgelegde belastende verklaring die voor bewijs kan worden gebruikt of al is gebruikt. Weliswaar heeft hof een door aangeefster afgelegde verklaring over wegnemen van nest konijnen door verdachte voor bewijs gebruikt maar uit verzoek van raadsman blijkt dat die verklaring niet wordt betwist, terwijl blijkens zijn voor bewijs gebruikte verklaring ook door verdachte niet wordt betwist dat hij moederkonijn met haar jongen uit fokkerij van aangeefster heeft weggenomen. In ‘s hofs uitspraak ligt besloten dat hof bij beoordeling van beroep op o.m. noodtoestand en (psychische) overmacht is uitgegaan van de door verdachte aan verweren ten grondslag liggende feiten en omstandigheden, die inhouden dat er in stallen van fokkerij van aangeefster sprake was van ernstige gezondheids- en welzijnsproblemen. Hof heeft, daarvan uitgaande, gemotiveerd geoordeeld dat die verweren niet slagen. Gelet op deze wijze van beoordelen van verweren is ’s hofs afwijzing van verzoek tot horen van aangeefster op de grond dat verdachte niet in zijn verdedigingsbelang is geschaad, niet onbegrijpelijk. Volgt verwerping. HR 13-07-2021, ECLI:NL:HR:2021:1090&lt;/p&gt;&lt;h4&gt;Handhaving&lt;/h4&gt;&lt;p&gt;Door het Wetboek van Strafrecht, het Wetboek van Strafvordering en de Wet dieren te wijzigen, kan met aangescherpte maatregelen nog doeltreffender en sneller worden opgetreden en wordt handhaving beter toegespitst op de situatie, aldus de toelichting bij het wetsvoorstel in Kamerstukken II, 20202/21, 35892, nr. 3. De belangrijkste wijzigingen uit dit wetsvoorstel zijn:&lt;/p&gt;&lt;ul&gt;&lt;li class="streepjes"&gt;De introductie van de mogelijkheid voor de officier van justitie om voorafgaand aan de uitspraak een gedragsaanwijzing op te leggen die inhoudt dat de verdachte tot aan de zitting geen of minder dieren mag houden;&lt;/li&gt;&lt;li class="streepjes"&gt;Het omvormen tot misdrijf van het aanhitsen van een dier (thans neergelegd in art. 425, sub 1⁰, Sr) en het ophogen van het wettelijke strafmaximum van zes maanden naar een jaar gevangenisstraf;&lt;/li&gt;&lt;li class="streepjes"&gt;De introductie van een houdverbod als rechterlijke zelfstandige (vrijheidsbeperkende) maatregel en het strafbaar stellen van overtreding van die maatregel; en&lt;/li&gt;&lt;li class="streepjes"&gt;Verschillende bestuursrechtelijke wijzigingen, zoals de introductie van de mogelijkheid om een bestuursrechtelijke educatieve maatregel op te leggen aan houders van dieren, een uitbreiding van de maatregel om bedrijven, inrichtingen en locaties te sluiten wanneer het welzijn van dieren in het geding is en een uitbreiding van het verbod op toelating tot en deelname aan tentoonstellingen, wedstrijden en keuringen met dieren waarbij een bepaalde lichamelijke ingreep is verricht.&lt;/li&gt;&lt;/ul&gt;&lt;p&gt;Een en ander is vooral gericht op huisdieren, maar niet zonder effect voor landbouwhuisdieren.&lt;/p&gt;&lt;h2&gt;Producten&lt;/h2&gt;&lt;h4&gt;Vlees&lt;/h4&gt;&lt;p&gt;Een verkennend onderzoek van de WUR, getiteld: ‘Beprijzen van vlees en verduurzaming; Een begaanbare weg?’ is naar de Tweede Kamer gestuurd. Aanbevelingen:&lt;/p&gt;&lt;p&gt;Een werkbare oplossing voor het beprijzen van vlees als een middel om te verduurzamen, kan als volgt ontwikkeld worden:﻿&lt;/p&gt;&lt;ul&gt;&lt;li class="streepjes"&gt;Een heffing- en terugsluissysteem kan de transitie in de productie ondersteunen. Hiervoor is het wenselijk dat maatschappelijke baten en kosten inzichtelijk zijn om goed af te wegen welke transitiepaden bewandeld gaan worden. Tussen duurzaamheidsthema’s zal zeker een mate van afruil plaatsvinden.&lt;/li&gt;&lt;li class="streepjes"&gt;Onderscheid moet worden gemaakt tussen duurzaam en gangbaar vlees, zodat duurzaam vlees goedkoper wordt ten opzichter van gangbaar (dus de heffing staffelen naar mate waarin duurzaamheid geweld aangedaan wordt); hiervoor is een manier nodig om alle duurzaamheidsprestaties te kunnen optellen en afwegen.&lt;/li&gt;&lt;li class="streepjes"&gt;Voor het verlagen van de consumptie van vlees kan een zogenaamde consumententaks overwogen worden, al dan niet in combinatie met onderscheid naar de mate van duurzaamheid van de vleessoorten.&lt;/li&gt;&lt;li class="streepjes"&gt;Subsidies kunnen aanvullend op andere opties van beprijzen de implementatie van duurzaamheidsinvesteringen bevorderen.&lt;/li&gt;&lt;li class="streepjes"&gt;Nader onderzoek wordt aangeraden naar een combinatie van maatregelen, die mogelijk doeltreffender en doelmatiger is. In de praktijk werkt een dergelijk model alleen als sector en overheid nauw samenwerken, waarbij de rol van de overheid bestaat uit:&lt;/li&gt;&lt;li class="streepjes"&gt;Duidelijke stippen aan de horizon voor alle genoemde duurzaamheidsaspecten (ecologische, economische en sociaal (inclusief gezondheid consument). &lt;/li&gt;&lt;li class="streepjes"&gt;Communicatie (vlees is gezond tot op zekere hoogte, waarom toch belasten?).&lt;/li&gt;&lt;li class="streepjes"&gt;Afspraken met sectoren over realisering duurzaamheidsdoelen/innovatieopgaven en de financiering.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken II&lt;/span&gt; 2020/21, 31532, nr. 266).&lt;/p&gt;&lt;p&gt;Een volgend kabinet moet bepalen of hier een vervolg aan wordt gegeven.&lt;/p&gt;&lt;h2&gt;Milieurecht&lt;/h2&gt;&lt;h4&gt;Mestbeleid&lt;/h4&gt;&lt;p&gt;Over het 7e Actieprogramma Nitraatrichtlijn 2022-2025 en het behoud van de derogatie gaat &lt;span class="italic"&gt;Kamerstukken II&lt;/span&gt; 2020/21, 33037, nr. 397. De maatregelen in het 7e AP zullen voldoende moeten zijn in de ogen van de Europese Commissie om Nederland een derogatie van de Nitraatrichtlijn voor de periode 2022-2025 te verlenen. Na de zomer wordt dat ingevuld. De Tweede Kamer is nader geïnformeerd over twee jaarlijkse rapportages over het mestbeleid, mede in relatie tot de derogatie. Het gaat om het rapport «Landbouwpraktijk en waterkwaliteit op landbouwbedrijven aangemeld voor derogatie 2019», door het Rijksinstituut voor Volksgezondheid en Milieu (RIVM) en Wageningen Economic Research en de «Rapportage Nederlands Mestbeleid 2020», door de Rijksdienst voor Ondernemend Nederland (RVO) en de Nederlandse Voedsel- en Warenautoriteit (NVWA). Met het RIVM-rapport ‘Landbouwpraktijk en waterkwaliteit op landbouwbedrijven aangemeld voor derogatie 2019’ wordt invulling gegeven aan de rapportageverplichting uit de derogatiebeschikking voor het jaar 2019 (nr. 2018-820 EU) en met de ‘Rapportage Nederlands Mestbeleid 2020’ aan de rapportageverplichtingen uit de derogatiebeschikking voor het jaar 2020 (nr. 2020-1073 EU) en de staatssteunbeschikking van het fosfaatrechtenstelsel (SA.46349 (2017/N)) (&lt;span class="italic"&gt;Kamerstukken I&lt;/span&gt; 2020/21, 33037, nr. Z).&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Er zijn ook weer enkele gegronde beroepen te signaleren: &lt;/p&gt;&lt;p&gt;Appellante heeft voldoende aannemelijk gemaakt dat twee van haar stierkalveren zijn ingezet om het ingeschaarde vrouwelijk jongvee te dekken en dat zij daarmee bestemd waren voor de melkveehouderij. Verweerder heeft daarom ten onrechte geen fosfaatrecht vastgesteld voor deze twee dieren. De 35 koeien die appellante op de peildatum hield, heeft verweerder terecht aangemerkt als zoogkoeien. Voor deze dieren is daarom terecht geen fosfaatrecht vastgesteld. Verweerder heeft het beroep op de knelgevallenregeling terecht afgewezen omdat het causaal verband tussen de bijzondere omstandigheid en het lagere aantal fosfaatrechten op de peildatum onvoldoende aannemelijk is gemaakt. Beroep gegrond. Het College voorziet zelf in de zaak en stelt het fosfaatrecht vast op 1.256 kg. Het verzoek om schadevergoeding wegens overschrijding van de redelijke termijn wordt toegewezen. CBB 29-06-2021, ECLI:NL:CBB:2021:677&lt;/p&gt;&lt;p&gt;Appellante heeft een verzoek gedaan aan verweerder om terug te komen op onder meer het verlagen van haar fosfaatrecht. Dit verzoek heeft zij niet onredelijk laat ingediend. Verweerder heeft het verzoek afgewezen met toepassing van art. 4:6 van de Awb. Tussen partijen is niet in geschil dat geen sprake is van een nieuw feit of veranderde omstandigheid. Wel in geschil is of zich een relevante wijziging van het recht heeft voorgedaan. Het College benadrukt in deze zaak dat, nu het College in eerdere uitspraken art. 3 van de Beleidsregel fosfaatrechten jongvee buiten toepassing heeft verklaard, dit artikel vanwege strijdigheid met de wet geen rechtsgeldigheid toekomt. Als gevolg hiervan doet zich een (relevante) wijziging van het recht voor en kan de motivering in het bestreden besluit geen stand houden. Wat betreft de finale geschilbeslechting stelt het College vast dat de weigering van verweerder om op terug te komen, in strijd is met art. 3:4, tweede lid, van de Awb. De door verweerder ingeroepen belangen om (toch) niet terug te komen, namelijk die van rechtszekerheid en doelmatig bestuur, wegen onvoldoende op tegen de belangen van appellante. Het beroep is gegrond en het bestreden besluit wordt vernietigd voor zover daarbij het verzoek om terug te komen niet is ingewilligd. CBB 06-07-2021, ECLI:NL:CBB:2021:707&lt;/p&gt;&lt;p&gt;Dat verweerder hier wat betreft de vorm van de (voor de vastgestelde individuele en buitensporige last) compensatie heeft gekozen voor het verlenen van een ontheffing past binnen de grenzen van de beslissingsruimte van verweerder. Bij het bepalen van de omvang van de ontheffing heeft verweerder terecht rekening gehouden met de uit de verpachting verkregen opbrengsten, maar verzuimd met eventuele aan de verpachting gerelateerde kosten rekening te houden. Verder dient de omvang van de compensatie na afweging van alle van belang zijnde feiten en omstandigheden van het individuele geval, en gerelateerd aan de individuele en buitensporige last, naar redelijkheid en billijkheid te worden vastgesteld. In zoverre past het niet om – zoals verweerder heeft gedaan – bij het bepalen van het buitensporige deel van de individuele last in alle gevallen aansluiting te zoeken bij een in de Msw neergelegde algemene regeling. Het beroep is gegrond en verweerder wordt opgedragen een nieuw besluit op het bezwaar te nemen. CBB 06-07-2021, ECLI:NL:CBB:2021:708&lt;/p&gt;&lt;p&gt;Bestreden besluit in strijd met het motiveringsbeginsel, want verweerder heeft nagelaten om het besluit te toetsen aan art. 3:4, tweede lid, van de Awb. Naar het oordeel van het College heeft verweerder bij de afweging van de bij de besluitvorming betrokken belangen niet in redelijkheid tot afwijzing van het verzoek om ontheffing kunnen komen. Verweerder heeft niet onderkend dat geen sprake is van een uitbreiding maar een terugkeer naar een in het verleden al gerealiseerde situatie. Het afwijzen van het verzoek tot ontheffing is niet in het belang van het met het bestreden besluit te dienen doel, te weten het in lijn met het fosfaatrechtenstelsel tegengaan van uitbreidingen van melkveebedrijven na de peildatum en zo het behoud van derogatie voor Nederland. Het belang dat appellante heeft bij het afronden van het lang lopende overnametraject en de terugkeer naar de uitgangssituatie, dient daarom te prevaleren. Uit het voorgaande volgt dat verweerder aan appellante een ontheffing dient te verlenen. CBB 06-07-2021, ECLI:NL:CBB:2021:711&lt;/p&gt;&lt;p&gt;Als een bedrijf in de wettelijke definitie overgaat van, in dit geval, een maatschap naar een besloten vennootschap heeft dat geen gevolgen voor het op het bedrijf rustende fosfaatrecht. Evenmin is in zo’n geval sprake van een overdracht van fosfaatrechten. Beroep op motiveringsgebrek daarom gegrond en het bestreden besluit zal worden vernietigd. Het College stelt het fosfaatrecht vast op 14.488,60 kg. CBB 06-07-2021, ECLI:NL:CBB:2021:715&lt;/p&gt;&lt;p&gt;Fosfaattoestand van de bodem. In geschil tussen partijen is de vraag of het aannemelijk is dat de PAL-waarde van dit perceel in 2015 in de categorie neutraal valt. Het College heeft ter beantwoording van deze vraag de StAB verzocht een deskundigenrapport uit te brengen. Dit rapport is opgenomen in de bijlage en maakt onderdeel uit van deze uitspraak. In het rapport wordt – kort gezegd – uiteengezet dat er een samenhang bestaat tussen een op een perceel vastgestelde PAL-waarde en een Pw-waarde in die zin dat, behoudens ingrijpende wijzigingen in de fysieke toestand van het perceel, op grond van de ene waarde en op grond van de verhouding tussen de Pal- en PW-waarde – ook in tijd – gevolgtrekkingen kunnen worden gemaakt over de andere waarde. In het deskundigenrapport komt de StAB verder tot de eenduidige conclusie dat het in het geval van appellante aannemelijk is dat de PAL-waarde van perceel 1 tussen de 27 en 50 lag. Het College kan de bevindingen in dit rapport volgen en neemt deze conclusie over. CBB 06-07-2021, ECLI:NL:CBB:2021:698&lt;/p&gt;&lt;p&gt;Verweerder heeft onderkend dat hij bij de vaststelling van het fosfaatrecht ten onrechte 6 melk- en kalfkoeien en 1 stuk jongvee niet heeft betrokken. Verder is geen sprake van een individuele en buitensporige last. De omvang van de noodzakelijke uitbreiding ter compensatie van het wegvallen van de inkomsten uit die varkenstak is niet onderbouwd. De benodigde vergunningen voor uitbreiding werden in 2013 en 2014 verleend en in 2015 heeft appellante een investering gedaan in bouw van een nieuwe stal om de (verdere) uitbreiding van het veebestand te faciliteren. Verder geen geslaagd beroep op het evenredigheidsbeginsel. Toekennen schadevergoeding in verband met overschrijden van de redelijke termijn. CBB 13-07-2021, ECLI:NL:CBB:2021:732&lt;/p&gt;&lt;p&gt;Het College stelt voorop dat verweerder bij zijn besluitvorming er terecht van is uitgegaan dat het door appellante genoten voordeel, behaald met het verpachten van 11,8 hectare grond, € 19.000,- bedraagt. Het College is na een debat tussen partijen hierover in zijn uitspraak van 13 augustus 2019 zonder voorbehoud gekomen tot de vaststelling van dit bedrag – en het daaruit voortvloeiende netto nadeel voor appellante van ongeveer € 76.000,- – zodat thans van de juistheid hiervan moet worden uitgegaan. Voor zover appellante deze bedragen wederom ter discussie wil stellen, gaat het College daaraan voorbij. Daarbij is in aanmerking genomen dat appellante geen feiten of omstandigheden heeft aangedragen die zij niet al eerder naar voren had kunnen brengen. Tussen partijen is voorts niet in geschil dat appellante met dit genoten voordeel 118 kg aan fosfaatrechten kon aankopen. Verweerder heeft bij de bepaling van de omvang van de op appellante drukkende last dit aantal dan ook in mindering mogen brengen op de 595 kg fosfaatrecht waarmee appellante wordt gekort vanwege het niet voldoen aan de vereisten voor grondgebondenheid. Vervolgens ligt ter beoordeling voor of verweerder zich bij het bepalen van de omvang van de ontheffing met juistheid op het standpunt heeft gesteld dat het buitensporige deel van de last 50% bedraagt van het verschil tussen het toegekende fosfaatrecht en het fosfaatrecht dat appellante toegekend had kunnen krijgen als zij haar grond niet had verpacht (minus de door haar verkregen voordelen) en dat de andere 50% van dat verschil door appellante zelf gedragen moet worden. Het College is van oordeel dat verweerder het buitensporige deel van de last in onvoldoende mate heeft weggenomen door de verleende ontheffing tot 239 kg fosfaatrecht te beperken. Het komt het College in het onderhavige geval redelijk voor als verweerder over zou gaan tot het verlenen van een ontheffing voor 80% van 477 kg fosfaatrecht. Dit komt neer op afgerond 382 kg. De conclusie is dat de door verweerder verleende ontheffing te laag is vastgesteld, zodat het bestreden besluit in zoverre is genomen in strijd met art. 1 van het EP. Het beroep is derhalve gegrond en het bestreden besluit zal daarom worden vernietigd. Het College ziet verder aanleiding om zelf in de zaak te voorzien: 382 kg. in plaats van 239 kg. CBB 13-07-2021, ECLI:NL:CBB:2021:733&lt;/p&gt;&lt;h4&gt;Fosfaatrechten – schadevergoeding&lt;/h4&gt;&lt;p&gt;Appellante heeft, als gevolg van de onrechtmatige besluitvorming van verweerder, eind 2018 fosfaatrecht moeten aankopen om te voorkomen dat zij melkvee zou houden zonder te beschikken over het daartoe benodigde fosfaatrecht. Anders dan verweerder meent, stelt appellante dus niet dat haar schade bestaat uit koersverlies, maar dat haar schade bestaat uit de kosten die zij heeft moeten maken om schade aan haar bedrijfsvoering als gevolg van de onrechtmatige besluitvorming van verweerder te voorkomen. Het koersverschil tussen de aankoopdatum en de datum waarop appellante haar rechten terugkreeg bepaalt of appellante uiteindelijk hierdoor vermogensverlies heeft geleden en in welke mate. Daarom faalt het relativiteitsverweer. De gestelde schade is voldoende aannemelijk gemaakt en het verzoek om schadevergoeding (€ 17.965,85) wordt toegewezen. Ook het verzoek om vergoeding van de immateriële schade wegens overschrijding van de redelijke termijn wordt toegewezen. CBB 29-06-2021, ECLI:NL:CBB:2021:665&lt;/p&gt;&lt;p&gt;Schadevergoedingsverzoek beperkt tot € 25.000,-. Geen strijd met relativiteitsvereiste. Causaal verband. Appellant stelt dat hij schade heeft geleden, omdat hij niet over het benodigde aantal fosfaatrechten beschikte om tijdig aan zijn contractuele verplichting tot overdracht daarvan aan [X] te voldoen. Omdat appellant over onvoldoende fosfaatrechten beschikte heeft verweerder zijn melding overdracht fosfaatrechten afgewezen. Om alsnog aan de overeenkomst met [X] te kunnen voldoen moesten vervangende (duurdere) rechten worden gekocht. Appellant heeft de gestelde schade onderbouwd met een berekening van de gemaakte kosten en facturen waaruit de aankoop van 408,66 kg door [X] voorgefinancierde fosfaatrechten tegen een aankoopprijs van € 254,- per kg blijkt. Het College komt dan ook tot het oordeel dat appellant aannemelijk heeft gemaakt dat hij in elk geval ten minste € 25.000,- aan schade heeft geleden. Door verweerder wordt ook niet betwist dat de schade van appellant tenminste € 25.000,- bedraagt. Naar het oordeel van het College was appellant niet gehouden tot het opnemen van een ontbindingsclausule. Hij mocht er vanuit gaan dat hij de beschikking zou krijgen over het aantal fosfaatrechten dat in de servicemelding vermeld stond (hetgeen bij het primaire besluit ook gebeurd is). Het College wijst de verzochte schadevergoeding dan ook toe tot een bedrag van € 25.000,-.Appellant heeft recht op € 1.000,- schadevergoeding wegens overschrijding van de redelijke termijn als bedoeld in art. 6 van het EVRM. CBB 29-06-2021, ECLI:NL:CBB:2021:684&lt;/p&gt;&lt;p&gt;Vaststaat dat appellant het betreffende perceel niet volgens de in voormelde bijlage C voorgeschreven gestratificeerde aselecte steekproefmethode heeft bemonsterd. Aan de voorwaarden uit art. 33 van de Uitvoeringsregeling is dus niet voldaan. Dit betekent dat nu appellant een andere dan de in bijlage C voorgeschreven bemonsteringsmethode heeft gebruikt, onvoldoende is komen vast te staan dat de werkelijke fosfaattoestand van de bodem van het perceel met volgnummer 1 fosfaatarm/-fixerend was (zie ook ECLI:NL:CBB:2020:314, r.o. 6.1). Ingevolge art. 8:88, eerste lid, aanhef en onder a, van de Awb is de bestuursrechter bevoegd op verzoek van een belanghebbende een bestuursorgaan te veroordelen tot vergoeding van schade die de belanghebbende lijdt of zal lijden als gevolg van een onrechtmatig besluit. Die schade kan het gevolg zijn van een handelen (zoals de verkoop/afvoer van dieren of de aankoop/lease van fosfaatrechten) en/of nalaten (zoals het afzien van een uitbreiding van de veestapel of het afzien van verlease of verkoop van fosfaatrecht) dat direct verband houdt met het onrechtmatig handelen. De stelplicht en bewijslast van de schade en het causaal verband tussen het onrechtmatig handelen van verweerder en de schade liggen bij de melkveehouder. Daarbij dient de melkveehouder de daadwerkelijk geleden schade aannemelijk te maken. Appellant is hierin niet geslaagd. CBB 06-07-2021, ECLI:NL:CBB:2021:701&lt;/p&gt;&lt;p&gt;Verzoek om schadevergoeding wordt afgewezen. Weliswaar staat de onrechtmatigheid van de besluitvorming vast, maar in dit geval valt de onrechtmatigheid niet toe te rekenen aan verweerder. Het College volgt de stelling van verweerder dat het op de weg lag van appellante om na de servicemelding dan wel in bezwaar aan te voeren dat de melkproductie onjuist was. Nu appellante pas in beroep heeft aangevoerd dat verweerder in het primaire en bestreden besluit de onjuiste gemiddelde melkproductie in 2015 heeft gehanteerd bij de toekenning van het aantal kg fosfaatrecht was verweerder niet in staat om de melkproductie eerder aan te passen, terwijl verweerder aan zijn onderzoeksplicht als bedoeld in art. 3:2 van de Awb heeft voldaan en eveneens heeft voldaan aan zijn uit art. 3:2 van de Awb voortvloeiende verplichting aan appellant duidelijk te maken welke informatie van hem werd gevraagd. De redelijke termijn als bedoeld in art. 6 van het EVRM is wel verstreken, zodat aan appellant een schadevergoeding wordt toegekend. CBB 06-07-2021, ECLI:NL:CBB:2021:697&lt;/p&gt;&lt;p&gt;Verzoek om vergoeding van schade wegens onrechtmatig besluit waarin de overdracht van fosfaatrechten is geweigerd. Verweerder stelt zich op het standpunt dat niet is voldaan aan het relativiteitsvereiste uit art. 6:163 van het BW. Uit dit artikel volgt dat geen verplichting tot schadevergoeding bestaat, wanneer de geschonden norm niet strekt tot bescherming tegen de schade zoals de benadeelde die heeft geleden. Het College is van oordeel dat het beschermingsbereik van de norm van art. 23, derde lid, van de Msw niet alleen de juiste vaststelling van fosfaatrechten omvat maar ook de overdracht via verhandeling van die rechten. De gevorderde schade dient vervolgens door appellante te worden gespecificeerd en onderbouwd, om voor vergoeding daarvan in aanmerking te komen. Appellante heeft aannemelijk gemaakt dat zij om de door haar gemaakte overeenkomsten na te komen elders fosfaatrechten heeft moeten aankopen. Appellante mocht er gelet op al de door de overheid gegeven signalen op vertrouwen dat zij haar fosfaatrechten kon verkopen en hoefde zij er geen rekening mee te houden dat verweerder de registratie zou weigeren. Zo ver reikt de schadebeperkingsplicht van appellante niet. Schadevergoeding € 2.414,56. CBB 13-07-2021, ECLI:NL:CBB:2021:729&lt;/p&gt;&lt;p&gt;Zie ook: ECLI:NL:CBB:2021:723&lt;/p&gt;&lt;p&gt;Het verzoek om schadevergoeding wordt afgewezen. Er is sprake van intrekking en herroeping van besluiten door verweerder, waarbij het vervangingsbesluit een ander rechtsgevolg heeft. Een deel van de gevorderde schade is echter het gevolg van een ander – inmiddels onherroepelijk – besluit van verweerder, de weigering om de overdracht van fosfaatrechten te registeren. Verder heeft appellante heeft niet aannemelijk gemaakt dat zij de overige gevorderde schade daadwerkelijk heeft geleden. CBB 20-07-2021, ECLI:NL:CBB:2021:737&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;Onvoldoende gemotiveerd waarom verweerder de art. 9a en 11 van de Regeling niet op dezelfde wijze toepast als in een andere zaak. Beroep gegrond. CBB 29-06-2021, ECLI:NL:CBB:2021:682&lt;/p&gt;&lt;h4&gt;Geuremissie&lt;/h4&gt;&lt;p&gt;Hoger beroep over de verbindendheid van de Regeling geurhinder en veehouderij van 20 juli 2018 voor zover daarbij de geuremissiefactoren zijn gewijzigd. Naar het oordeel van de Afdeling heeft de rechtbank terecht overwogen dat de staatssecretaris zich gelet op de resultaten van de steekproef van de WUR in redelijkheid op het standpunt heeft kunnen stellen dat de combiluchtwassers in de praktijk niet het geurverwijderingsrendement haalden waar in de Rgv van werd uitgegaan. Voor zover appellante betoogt dat de wijziging van de geuremissiefactoren onevenredige gevolgen heeft voor bedrijven die, zoals zijzelf, al in een vergevorderd vergunningentraject waren, overweegt de Afdeling dat bij de vaststelling van de wijziging van de Rgv is onderkend dat deze wijziging gevolgen kan hebben voor aanvragen om omgevingsvergunning waarop nog niet is beslist. Dit blijkt uit de Nota van toelichting waarin staat dat - anders dan voor veehouderijen waarvoor geen milieu-omgevingsvergunning is vereist - geen overgangsrecht is opgenomen voor vergunningplichtige veehouderijen. Gelet hierop en op het belang van het woon- en leefklimaat van omwonenden dat wordt nagestreefd met de wijziging van de Rgv, ziet de Afdeling geen aanleiding voor het oordeel dat deze wijziging en het niet voorzien in overgangsrecht op gespannen voet staan met het evenredigheidsbeginsel. Aan de Afdeling is niet gebleken dat door [appellante] al zodanig grote investeringen zijn gedaan voordat de vergunning is verleend, dat de gewijzigde Rgv om die reden in dit geval desalniettemin buiten toepassing zou moeten worden gelaten. Daarbij betrekt de Afdeling ook dat de staatssecretaris in de schriftelijke uiteenzetting nog heeft gewezen op de Beleidsregel nadeelcompensatie Infrastructuur en Waterstaat 2019. Hoger beroep ongegrond. ABRvS 21-07-2021, ECLI:NL:RVS:2021:1598&lt;/p&gt;&lt;h4&gt;Vergunning of melding&lt;/h4&gt;&lt;p&gt;Aanvraag voor een omgevingsvergunning voor (onder meer) 200 melkkoeien en 48 stuks vrouwelijk jongvee ouder dan 2 jaar. Het geschil tussen partijen draait om de vraag of de 48 stuks vrouwelijk jongvee ouder dan 2 jaar vallen onder categorie A1 of onder categorie A7 (zoals opgenomen in de Regeling ammoniak en veehouderij). Als deze vallen onder categorie A1 dan is sprake van meer dan 200 stuks melkrundvee en dan is een omgevingsvergunning voor de activiteit ‘milieu’ vereist. Als deze vallen onder categorie A7, dan is sprake van een type B-inrichting en is slechts een melding op grond van het Activiteitenbesluit milieubeheer vereist. De rechtbank is van oordeel dat de 48 stuks vrouwelijk jongvee ouder dan 2 jaar geen melk-, kalf- of zoogkoeien betreffen, zodat deze vallen onder categorie A7 en geen sprake was van een milieuvergunningplicht. Rechtbank Gelderland 30-04-2021, ECLI:NL:RBGEL:2021:3543&lt;/p&gt;&lt;h2&gt;Rechtspersonen&lt;/h2&gt;&lt;h4&gt;Royal Bel Leerdammer&lt;/h4&gt;&lt;p&gt;Geschil tussen kaasproducent en melkveehouders over de hoogte van de melkprijs die de kaasproducent aan de melkveehouders moet betalen. Mochten de melkveehouders gerechtvaardigd erop vertrouwen dat daarin ‘ledengeld’ (NB: RBL is geen coöperatie) zou zijn verdisconteerd? De 311 melkveehouders worden in het ongelijk gesteld. Hof Den Haag 13-07-2021, ECLI:NL:GHDHA:2021:1227&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Investeringsaftrek&lt;/h4&gt;&lt;p&gt;IB/PVV en ZVW 2016. Milieu-investeringsaftrek(MIA). Eiser heeft een melkveebedrijf. In 2016 investeert hij in een nieuwe stal voor melkvee en jongvee. In geschil is of eiser in 2016 recht heeft op MIA. Op eiser rust de bewijslast aannemelijk te maken dat hij in 2016 recht heeft op de MIA. Naar het oordeel van de rechtbank heeft eiser dit niet aannemelijk gemaakt. Daarbij wordt in aanmerking genomen dat de stal in 2016 is gebouwd voor de huisvesting van zowel melkvee als jongvee. Dit volgt uit de overgelegde bouwtekeningen van de stal en uit de door eiser ter zitting gegeven toelichting. Omdat het huisvestingssysteem van jongvee ingevolge bijlage 1 valt onder ‘overige huisvestingssystemen’ voldoet de stal van eiser niet aan de onder de in code A2201 opgenomen beschrijving ‘stal voor biologische melkveehouderij met vermindering van de ammoniakemissie’ van de Milieulijst 2016. Gelet hierop heeft eiser in 2016 geen recht op de MIA. Het door de RvO afgegeven advies (zie hiervoor onder 5.) is juist en verweerder heeft het bezwaar terecht afgewezen. Dat eiser op grond van de Milieulijst voor het jaar 2018 mogelijk wel recht zou hebben op de MIA brengt niet mee dat dit ook voor het jaar 2016 heeft te gelden. Anders dan eiser betoogt valt aan de Milieulijst van enig jaar geen terugwerkende kracht toe te kennen. Tegenover de gemotiveerde betwisting door verweerder heeft eiser ook niet aannemelijk gemaakt dat met de wijziging van de Milieulijst vanaf 2018 (slechts) een verduidelijking is beoogd van de lijst zoals die in 2016 gold. De omstandigheid dat eiser een biologische veehouder is en met de investering in de stal een forse ammoniakreductie heeft weten te realiseren, maakt het voorgaande niet anders. Opmerkelijke overweging: De rechtbank begrijpt dat deze uitkomst voor eiser onbevredigend is en begrijpt ook dat hij deze als onredelijk ervaart, maar de regelgeving is duidelijk en laat geen ruimte over voor een andere uitleg of toepassing. Art. 11 van de Wet algemene bepalingen verbiedt de rechter de innerlijke waarde of de billijkheid van de wet te toetsen. Rechtbank Gelderland 08-06-2021, ECLI:NL:RBGEL:2021:2830&lt;/p&gt;&lt;h2&gt;Bedrijfsopvolging&lt;/h2&gt;&lt;h4&gt;Legitieme portie&lt;/h4&gt;&lt;p&gt;P.C. van Es schrijft in WPNR 2021/7334 onder de titel 'Het bestaansrecht van de legitieme' een reactie op het recente rapport 'Legitieme portie'. Tegen de legitieme kunnen zwaarwegende argumenten worden aangevoerd. Desalniettemin pleit de auteur – mede in het licht van de in 2003 doorgevoerde wijzigingen – voor het behoud ervan.&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Een verslag van de informele Landbouwraad van 13-15 juli 2021 is te vinden in &lt;span class="italic"&gt;Kamerstukken II&lt;/span&gt; 2020/21, 21501-32, nr. 1329, onder meer over de laatste loodjes van het nieuwe GLB.&lt;/p&gt;&lt;h2&gt;Diversen&lt;/h2&gt;&lt;h4&gt;Bouw stal&lt;/h4&gt;&lt;p&gt;Aannemingsovereenkomst (bouw varkensstal). Opschorting door opdrachtgever van betaling deel aanneemsom in verband met te hoge ammoniakconcentratie in de stal. Nakomingsvordering aannemer versus schadevergoedingsvordering opdrachtgever. Afwijking van het bouwplan van de architect. Waarschuwingsplicht aannemer? Beroep aannemer op exoneratiebeding in algemene voorwaarden. Is exoneratiebeding onredelijk bezwarend (art. 6:233 BW)? Is beroep op exoneratiebeding naar maatstaven van redelijkheid en billijkheid onaanvaardbaar (art. 6:248 lid 2 BW)? Parket HR 04-06-2021, ECLI:NL:PHR:2021:546&lt;/p&gt;&lt;h4&gt;Biobed&lt;/h4&gt;&lt;p&gt;Koop en installatie biobed voor varkenshouderij. Vervolg op hof ’s-Hertogenbosch 12 januari 2021, ECLI:NL:GHSHE:2021:32. Er is te weinig gesteld voor het oordeel dat het biobed niet voldeed aan de verwachtingen die geïntimeerde in de omstandigheden van toen daarvan redelijkerwijs mocht hebben. Hof Den Bosch 29-06-2021, ECLI:NL:GHSHE:2021:2007&lt;/p&gt;</content><legacyfootnotes/><footnotes><footnote/></footnotes><auteurs/><published>2021-08-18 10:21:50</published><modified>2021-08-18 11:47:15</modified><editiondate>2021-08-18</editiondate><htmlpath>https://denhollander.info/artikel/16791</htmlpath></article>
</articles></edition>
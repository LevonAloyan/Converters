<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7186</id><udhid>UDH:TvAR/7186</udhid><titel>'J.H. / ruilverkavelingen 'Alblasserwaard' (TvAR 1990/4386)</titel><searchwords><searchword>TvAR 8/9/1990</searchword><searchword>TvAR 1990/4386</searchword><searchword>UDH:TvAR/7186</searchword></searchwords><attachments><attachment><name>1990_nr 89_Rechtspraak_4386.pdf</name><extention>pdf</extention><url>https://denhollander.info/download/6780/ci</url></attachment></attachments><inleiding>Landinrichtingswet, art. 212,&#13;
lid 1, onder c 3e en art. 223&#13;
Wegens wijziging van een recht van voetpad&#13;
in een recht van weg wordt in de lijst&#13;
der geldelijke regelingen een verrekenpost&#13;
van f 7000,- opgenomen tussen de eigenaar&#13;
van het heersend en het lijdend erf. Naar&#13;
het oordeel van de rechtbank dient dit bedrag&#13;
ten laste te worden gebracht van de&#13;
door de erfdienstbaarheid gebate kavel.&#13;
Weliswaar zou deLw toelaten mede het andere&#13;
op de peildatum ten name van de belanghebbende&#13;
staande perceel te belasten,&#13;
doch de wet dwingt daartoe niet. Zodanige&#13;
belasting zou onredelijk en onlogisch zijn&#13;
nu bedoeld perceel geen enkele economische&#13;
en /ofgeografisch verband met de gebate&#13;
kavel heeft. </inleiding><content>Rechtbank Dordrecht, 17 mei 1989&#13;
(Mr. A.D. Mijs, mr. C. Sikkel en mr. H.H.&#13;
Nouwen-Kronenberg)&#13;
J.H., reclamant tegen de lijst der geldelijke&#13;
regelingen in de ruilverkavelingen 'Alblasserwaard';&#13;
etc.&#13;
Het bezwaar&#13;
In het plan van toedeling, dat ter inzage&#13;
heeft gelegen van 28 oktober tot en met 14&#13;
november 1980, is opgenomen de erfdienstbaarheid&#13;
van weg ten behoeve van het als&#13;
kavel 91027 toegedeelde perceel en ten laste&#13;
van kavel 91028. Tevoren bestond slechts&#13;
het recht van voetpad. Hiertegen is door de&#13;
toenmalige eigenaren geen bezwaar gemaakt.&#13;
Reclamant heeft bij acte d.d. 10 december&#13;
1980 kavel 91028 gekocht. Belanghebbende&#13;
de Bruin was eigenaar van kavel&#13;
91027. Hij heeft deze kavel bij acte d.d. 11&#13;
augustus 1986 verkocht aan belanghebbende&#13;
Harte.&#13;
Reclamant stelt in 1980 bij zijn aankoop&#13;
van kavel 91028 niet geweten te hebben dat&#13;
deze belast was met voormelde erfdienstbaarheid&#13;
van weg. Hij heeft hiervan eerst&#13;
kennis gekregen toen belanghebbende Harte&#13;
als nieuwe eigenaar van kavel 91027 gebruik&#13;
ging maken van die erfdienstbaarheid.&#13;
Reclamant acht door de erfdienstbaarheid&#13;
de waarde van zijn kavel aangetast&#13;
en voert als bezwaar tegen de lijst der&#13;
geldelijke regelingen aan dat terzake geen&#13;
vergoeding is opgenomen.&#13;
De landinrichtingscommissie acht het bezwaar&#13;
van reclamant in beginsel juist en&#13;
heeft alsnog een verrekening aangeboden&#13;
van ƒ 7000,-, welk bedrag dan ten laste gebracht&#13;
zou moeten worden van de door de&#13;
erfdienstbaarheid van weg in waarde gestegen&#13;
kavel 91027.&#13;
Reclamant achtte aanvankelijk het bedrag&#13;
van ƒ 7000,- een te lage vergoeding,&#13;
doch is daarmede ter zitting van de rechtercommissaris&#13;
alsnog akkoord gegaan.&#13;
Belanghebbende Harte heeft bezwaar tegen&#13;
iedere verrekening te zijnen laste. Toen&#13;
hij kavel 91027 in 1986 kocht, is bij de&#13;
prijsbepaling door hem en De Bruin rekening&#13;
gehouden met de ontsluiting door vermelde&#13;
erfdienstbaarheid.&#13;
De Centrale landinrichtingscommissie&#13;
meent dat de verrekening niet volledig in de&#13;
lijst opgenomen moet worden ten laste van&#13;
kavel 91027, maar pro rata mede ten laste&#13;
van een ander op de peildatum aan belanghebbende&#13;
De Bruin toebehorend in het&#13;
blok gelegen perceel.&#13;
Belanghebbende De Bruin stelt zich op&#13;
het standpunt dat een eventuele belasting&#13;
op kavel 91027 mag drukken en dan voor&#13;
rekening van Harte komt, nu bij de verkoop&#13;
in 1986 door hem en Harte geen van&#13;
de wet afwijkende voorziening is getroffen&#13;
over de ruilverkavelingslasten. Het andere&#13;
hem toebehorende perceel, waarop de centrale&#13;
commissie doelt, is een te Giessenburg&#13;
gelegen woning, die niet door de erfdienstbaarheid&#13;
gebaat is. Deze woning heeft hij&#13;
ongeveer vier jaren geleden ook verkocht.&#13;
Beoordeling van het bezwaar&#13;
De rechtbank acht het voorstel/aanbod&#13;
van de landinrichtingscommissie als door&#13;
reclamant aanvaard juist en zal daarom de&#13;
lijst wijzigen door een verrekenpost van ƒ 7000,- ten gunste van kavel 91028 op te&#13;
nemen.&#13;
Naar het oordeel van de Rechtbank dient&#13;
dit bedrag ten laste van de door de erfdienstbaarheid&#13;
gebate kavel 91027 gebracht&#13;
te worden. Weliswaar zou de landinrichtingswet&#13;
toelaten mede het andere op de&#13;
peildatum ten name van belanghebbende&#13;
De Bruin staande perceel te belasten, doch&#13;
de wet dwingt daartoe niet. Zodanige belasting&#13;
zou onredelijk en onlogisch zijn nu&#13;
bedoeld ander perceel geen enkel economisch&#13;
en/of geografisch verband heeft met&#13;
kavel 91027.&#13;
etc.</content><legacyfootnotes/><footnotes><footnote/></footnotes><auteurs>Mr. A.D. Mijs, mr. C. Sikkel en mr. H.H.&#13;
Nouwen-Kronenberg</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7186</htmlpath></article>
</articles></edition>
<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2003</searchword><id>4428</id><udhid>UDH:TvAR/4428</udhid><titel>Schirmbeck c.s. / Baars (TvAR 2003/5152)</titel><searchwords><searchword>TvAR 2/2003</searchword><searchword>TvAR 2003/5152</searchword><searchword>UDH:TvAR/4428</searchword></searchwords><attachments><attachment><name>2003_nr 2_Rechtspraak_5152.pdf</name><extention>pdf</extention><url>https://denhollander.info/download/4373/ci</url></attachment></attachments><inleiding>[Pachtwet art. 38a, 51, 52]&#13;
&#13;
Pachter heeft alleen recht op vergoeding&#13;
van schade die hij als zodanig lijdt en niet&#13;
van schade die hij lijdt door beëindiging van&#13;
gebruik van het gepachte voor andere dan&#13;
landbouwkundige doeleinden. Van belang is&#13;
voorts hoe lang pachter bij niet-ontbinding&#13;
ingevolge de pachtovereenkomst nog op&#13;
het gepachte had kunnen blijven. Schadeloosstelling&#13;
kan bestaan uit geld of uit&#13;
vervangende grond. Bewijsopdracht aan&#13;
verpachters inzake hun stelling dat pachter&#13;
erin geslaagd is vervangende grond te&#13;
verkrijgen. Bewijs niet geleverd.&#13;
Geen schade opgetreden door ontijdige&#13;
verkoop van het vee.&#13;
Zonder pachtontbinding zou de pachtovereenkomst&#13;
zijn opgezegd en zou pachter in&#13;
verband met zijn leeftijd geen verlenging&#13;
hebben gekregen. Beroep op leeftijdsdiscriminatie&#13;
verworpen voor het in artikel 38a&#13;
Pachtwet gegeven leeftijdscriterium kan een&#13;
objectieve grond worden aangewezen, die&#13;
in elk geval in zoverre redelijk kan worden&#13;
geacht dat het artikel geen ontoelaatbaar&#13;
onderscheid maakt.&#13;
In verband met de stelling van pachter dat&#13;
hij in geval van pachtopzegging indeplaatsstelling&#13;
van zijn zoon zou hebben gevorderd&#13;
overweegt het hof dat het in casu gaat om&#13;
schade die de pachter zelf lijdt. Ten overvloede:&#13;
er is op grond van de omstandigheden&#13;
van het geval onvoldoende grond&#13;
om ervan te kunnen uitgaan dat, de pachtontbinding&#13;
weggedacht, een vordering als&#13;
gesteld zou zijn toegewezen. De pachtovereenkomst&#13;
zou zonder de onderhavige pachtontbinding&#13;
derhalve zijn geëindigd op&#13;
31 maart 2000. Dus slechts recht op schadevergoeding&#13;
tot en met die datum; dit leidt in&#13;
casu tot de toepassing van factor 1,9. Schade&#13;
door hof begroot op ƒ 5.000,– per jaar; mitsdien&#13;
in totaal ƒ 9.500,–. Voorts moet worden&#13;
aangenomen dat er sprake is van belastingschade.</inleiding><content>ARREST IN DE ZAAK VAN:&#13;
1. Friedrich Johann Wilhelm Schirmbeck,&#13;
wonende te Bennekom, gemeente Ede,&#13;
2. Elisabeth Maria Theresia Helena Olthuisagrarisch&#13;
Schirmbeck, wonende te Zwolle,&#13;
appellanten,&#13;
incidenteel geïntimeerden,&#13;
procureur: mr. J.M. Bosnak,&#13;
tegen&#13;
Anthonius Gerardus Maria Baars, wonende te&#13;
Bunnik,&#13;
geïntimeerde,&#13;
incidenteel appellant,&#13;
procureur: mr. P.C. Plochg.&#13;
1 Het geding in eerste aanleg&#13;
De pachtkamer van het kantongerecht te&#13;
Utrecht heeft op 23 februari 1998 en 14 december&#13;
1998 tussen partijen vonnissen gewezen,&#13;
die in fotokopie aan dit arrest zijn gehecht en&#13;
naar de inhoud waarvan wordt verwezen.&#13;
2 Het geding in hoger beroep&#13;
2.1 Appellanten – hierna ook te noemen: verpachters&#13;
– zijn bij exploot van 14 januari&#13;
1999, met gelijktijdige dagvaarding van geïntimeerde&#13;
– hierna ook te noemen: pachter –&#13;
voor dit hof, in hoger beroep gekomen van&#13;
laatstgenoemd vonnis.&#13;
2.2 Bij memorie van grieven is na te melden&#13;
grief aangevoerd, met conclusie dat het hof het&#13;
vonnis, waarvan beroep, zal vernietigen en,&#13;
opnieuw rechtdoende, de aan pachter toe te&#13;
kennen schadeloosstelling zal bepalen op nihil&#13;
dan wel op een zodanig bedrag als het hof&#13;
redelijk en billijk voorkomt, met veroordeling&#13;
van pachter in de kosten van de procedure.&#13;
2.3 Bij memorie van antwoord is verweer&#13;
gevoerd met conclusie dat het hof het vonnis,&#13;
waarvan beroep, zal bekrachtigen, met veroordeling&#13;
van verpachters in de kosten van&#13;
het geding, zulks met dien verstande dat&#13;
Baars, gelet op de voorlaatste alinea van bladzijde&#13;
6 van zijn memorie van antwoord, kennelijk&#13;
beoogt incidenteel hoger beroep in te&#13;
stellen ten aanzien van het daar door hem&#13;
opgeworpen punt.&#13;
2.4 Nadat verpachters bij akte nog een bewijsaanbod&#13;
hadden gedaan, hebben partijen de&#13;
stukken aan het hof overgelegd voor het wijzen&#13;
van arrest.&#13;
3 De grief&#13;
3.1 De grief in het principaal hoger beroep&#13;
luidt:&#13;
Ten onrechte heeft de pachtkamer van het&#13;
kantongerecht de schadeloosstelling vastgesteld&#13;
op ƒ 76.800,–, vermeerderd met de belastingschade&#13;
p.m. en verpachters veroordeeld in de&#13;
kosten van de procedure.&#13;
3.2 De grief in het incidenteel hoger beroep&#13;
luidt:&#13;
Ten onrechte heeft de pachtkamer van het&#13;
kantongerecht nagelaten om Schirmbeck bijkomend&#13;
te veroordelen tot betaling van de&#13;
wettelijke rente over het bedrag van de&#13;
schadeloosstelling vanaf de datum van pachtontbinding.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– bij arrest van dit hof van 17 mei 1993 is tussen&#13;
partijen schriftelijk vastgelegd een pachtovereenkomst&#13;
met betrekking tot de ondergrond&#13;
van de percelen appel- en kersenboomgaard&#13;
behorende bij de boerderij “De Wetstein” te&#13;
Bunnik, groot ongeveer 2 ha en deel uitmakende&#13;
van het kadastrale perceel sectie A,&#13;
nr. 3144, alsmede de kleine schuur behorende&#13;
bij genoemde boerderij, zulks tegen een&#13;
pachtprijs van ƒ 500,– in totaal per jaar met&#13;
ingang van 1 april 1988 en ƒ 1.000,– in totaal&#13;
per jaar met ingang van 1 april 1989, welke&#13;
pachtovereenkomst is ingegaan op 1 april&#13;
1988 voor de wettelijke duur van 6 jaar;&#13;
– voormelde pachtovereenkomst is op 22 juni&#13;
1993 door de grondkamer voor Utrecht ongewijzigd&#13;
goedgekeurd; de lopende pachtperiode&#13;
van zes jaar eindigt – behoudens eventuele&#13;
verlenging – op 31 maart 2000;&#13;
– gemeld pachtobject had eerst een agrarische&#13;
bestemming, maar heeft op grond van het&#13;
thans vigerende bestemmingsplan “De Brakel”&#13;
van de Gemeente Bunnik de bestemming&#13;
“UW Rs(g) + NaLa sportieve recreatie, golfbaan,&#13;
met natuurwetenschappelijke en landschappelijke&#13;
waarde”;&#13;
– in verband met de aanleg van een golfbaan&#13;
op (onder andere) de litigieuze grond hebben&#13;
verpachters gevorderd dat de onderhavige&#13;
pachtovereenkomst wordt ontbonden met bepaling&#13;
van de deswege aan pachter toekomende&#13;
schadeloosstelling;&#13;
– bij vonnis van de pachtkamer van het kan-&#13;
tongerecht te Utrecht van 23 februari 1998 is&#13;
de pachtovereenkomst ontbonden;&#13;
– partijen hebben geen geschil over die pachtontbinding,&#13;
maar procederen over de deswege&#13;
aan pachter toekomende schadeloosstelling.&#13;
5 Beoordeling van het geschil in&#13;
hoger beroep&#13;
5.1 Nu niet is gebleken van een verzoek aan&#13;
respectievelijk een beslissing van de grondkamer&#13;
ex artikel 9, lid 2, Pachtwet, brengt het&#13;
bepaalde in lid 1 van dat artikel mede dat de&#13;
pachtduur van zes jaar is aangevangen op&#13;
1 april 1994.&#13;
5.2 Ingevolge het bepaalde in artikel 52, lid 1,&#13;
van de Pachtwet heeft een pachter ingeval van&#13;
ontbinding van de pachtovereenkomst ingevolge&#13;
artikel 51 van genoemde wet recht op&#13;
vergoeding van de schade die hij deswege&#13;
lijdt.&#13;
5.3 Het hof overweegt terzake allereerst dat&#13;
het daarbij alleen gaat om schade die de desbetreffende&#13;
pachter als zodanig lijdt en niet&#13;
om schade die hij door beëindiging van zijn&#13;
gebruik voor andere dan landbouwkundige&#13;
doeleinden lijdt. In casu brengt dit mee dat&#13;
pachter in het kader van de onderhavige&#13;
pachtontbinding geen recht heeft op vergoeding&#13;
van eventuele schade die hij als exploitant&#13;
van zijn slagersbedrijf lijdt.&#13;
5.4 Indien en voor zover pachter bedoelt te&#13;
betogen dat de door hem aangehaalde overwegingen&#13;
uit het arrest van dit hof van 17 mei&#13;
1993 tot een andere conclusie (moeten) leiden,&#13;
kan het hof hem hierin niet volgen. De strekking&#13;
van bedoelde overwegingen is geen andere&#13;
dan een onderbouwing van ’s hofs oordeel dat&#13;
het gebruik van de grond in geschil niet als&#13;
een hobbymatig gebruik of als een gebruik&#13;
van bijkomstig belang, maar als een gebruik&#13;
met een economisch oogmerk moest worden&#13;
aangemerkt en dat dus, nu ook aan de overige&#13;
voorwaarden daarvoor was voldaan, sprake&#13;
was van een pachtovereenkomst.&#13;
5.5 Het hof laat op dit moment nog in het&#13;
midden welke schade als gevolg van de pachtontbinding&#13;
door pachter als zodanig geacht&#13;
moet worden te zijn geleden.&#13;
5.6 Wel overweegt het hof alvast dat artikel 52,&#13;
lid 1, van de Pachtwet meebrengt dat bij een&#13;
pachtontbinding als de onderhavige moet&#13;
worden nagegaan hoe lang pachter bij nietontbinding&#13;
ingevolge de pachtovereenkomst&#13;
nog op het gepachte had kunnen blijven en&#13;
dat de uitkomst daarvan medebepalend is&#13;
voor de hoogte van de schadeloosstelling&#13;
waarop hij aanspraak kan maken.&#13;
5.7 Alvorens over het overigens door partijen&#13;
aangevoerde te beslissen heeft het hof behoefte&#13;
aan nadere informatie. Het zal daartoe een&#13;
comparitie van partijen bepalen die tevens zal&#13;
worden benut om na te gaan of partijen het&#13;
wellicht op één of meer punten met elkaar&#13;
eens kunnen worden.&#13;
5.8 Aan pachter wordt verzocht de op zijn&#13;
bedrijf betrekking hebben boekhoudoverzichten&#13;
over de jaren 1995, 1996 en 1997&#13;
uiterlijk drie weken vóór de datum van de&#13;
comparitie van partijen aan het hof toe te zenden,&#13;
met afschrift daarvan aan de wederpartij.&#13;
6 Beslissing&#13;
Het hof, rechtdoende in hoger beroep:&#13;
bepaalt dat partijen, vergezeld van hun raadslieden,&#13;
op een nader te bepalen datum en tijdstip&#13;
zullen verschijnen in één der zalen van&#13;
het Paleis van Justitie, Walburgstraat 2-4 te&#13;
Arnhem, voor het lid van dit hof mr Kok, als&#13;
raadsheer-commissaris en de raad Wentink,&#13;
om aan dezen inlichtingen over de zaak te&#13;
geven en om dezen te laten onderzoeken of&#13;
partijen het op één of meer punten met elkaar&#13;
eens kunnen worden;&#13;
bepaalt dat partijen dan in persoon aanwezig&#13;
zullen zijn;&#13;
verzoekt aan pachter als hiervoor onder 5.8&#13;
overwogen;&#13;
verwijst de zaak naar de rolzitting van&#13;
23 november 1999, ambtshalve peremptoir,&#13;
voor het opgeven van de verhinderdata van&#13;
partijen en hun raadslieden in de maanden&#13;
december 1999 alsmede januari en februari&#13;
2000, waarna dag en uur van de comparitie&#13;
van partijen door de raadsheer-commissaris&#13;
zullen worden vastgesteld (ook wanneer&#13;
voormelde opgave van één of van beide partijen&#13;
ontbreekt) en in beginsel geen uitstel in&#13;
verband met verhinderingen meer zal worden&#13;
verleend;&#13;
houdt iedere verdere beslissing aan.&#13;
ARREST IN DE ZAAK VAN:&#13;
1. Friedrich Johann Wilhelm Schirmbeck,&#13;
wonende te Bennekom, gemeente Ede,&#13;
2. Elisabeth Maria Theresia Helena Olthuis-&#13;
Schirmbeck, wonende te Zwolle,&#13;
appellanten,&#13;
incidenteel geïntimeerden,&#13;
procureur: mr. J.M. Bosnak,&#13;
tegen&#13;
Anthonius Gerardus Maria Baars, wonende te&#13;
Bunnik,&#13;
geïntimeerde,&#13;
incidenteel appellant,&#13;
procureur: mr. P.C. Plochg.&#13;
1 Het geding in hoger beroep&#13;
1.1 Het hof heeft in deze zaak op 2 november&#13;
1999 een tussenarrest gewezen, naar de inhoud&#13;
waarvan wordt verwezen.&#13;
1.2 Ter uitvoering van dat tussenarrest heeft&#13;
op 23 december 1999 een comparitie van partijen&#13;
plaatsgevonden. Daarvan is proces-verbaal&#13;
opgemaakt, dat zich thans bij de stukken&#13;
bevindt en waarvan de inhoud als hier ingelast&#13;
moet worden beschouwd. Abusievelijk is verzuimd&#13;
om in het proces-verbaal te vermelden&#13;
dat de compartie van partijen heeft plaatsgehad&#13;
ten overstaan van niet alleen de genoemde&#13;
raadsheer-commissaris, maar ook ten overstaan&#13;
van de raad Wentink.&#13;
1.3 Pachter heeft vervolgens een conclusie na&#13;
comparitie genomen, waarop door verpachters&#13;
bij memorie na comparitie van partijen is&#13;
gereageerd. Daarna hebben partijen andermaal&#13;
de stukken aan het hof overgelegd ter&#13;
fine van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof volhardt bij hetgeen in zijn hierboven&#13;
gemeld tussenarrest onder “De vaststaande&#13;
feiten” en “Beoordeling van het geschil&#13;
in hoger beroep” is overwogen en beslist.&#13;
2.2 Met name verwijst het hof naar rechtsoverweging&#13;
5.3 van zijn tussenarrest: bij de&#13;
vaststelling van de aan pachter toekomende&#13;
schadeloosstelling gaat het alleen om de schade&#13;
die verlies van de landbouwkundige exploitatie&#13;
van het pachtobject in geschil medebrengt.&#13;
2.3 Pachter heeft ingevolge artikel 52 jo. artikel&#13;
51 van de Pachtwet ter zake van de onderhavige&#13;
pachtontbinding recht op een voor&#13;
rekening van de verpachters komende schadeloosstelling.&#13;
Deze kan bestaan uit een bedrag&#13;
in geld dan wel het ter beschikking stellen van&#13;
vergelijkbare vervangende grond.&#13;
2.4 Verpachters hebben aangevoerd dat pachter&#13;
erin geslaagd is om vervangende grond (in&#13;
Bunnik) te verkrijgen in dier voege dat hij kan&#13;
beschikken over vervangende grond en stalling&#13;
bij ene C. van Wijk, Achterdijk 20 te&#13;
Bunnik. Zij hebben ter zake bewijs aangeboden&#13;
door het doen horen van R. van de Tol,&#13;
J. de Greeff en R. Stigter als getuigen; in een&#13;
eerder stadium van het geding in hoger beroep&#13;
hebben zij ook J.J. van Wijk als getuige&#13;
genoemd.&#13;
2.5 Het hof zal, alvorens verder te beslissen,&#13;
verpachters in de gelegenheid stellen het aangeboden&#13;
bewijs te leveren.&#13;
2.6 Aan de verpachters wordt verzocht om&#13;
uiterlijk veertien dagen vóór het te houden&#13;
getuigenverhoor een duidelijke kaart op schaal,&#13;
waarop zowel het pachtobject in geschil als&#13;
het door verpachters bedoelde vervangende&#13;
object zijn aangegeven, aan het hof toe te zenden,&#13;
zulks met afschrift daarvan aan de&#13;
wederpartij.&#13;
3 Beslissing&#13;
Het hof, rechtdoende in hoger beroep:&#13;
stelt verpachters in de gelegenheid om door&#13;
het doen horen van de door hen genoemde&#13;
getuigen J.J. van Wijk, R. van de Tol, J. de&#13;
Greeff en R. Stigter te bewijzen feiten en&#13;
omstandigheden waaruit volgt dat pachter&#13;
kan beschikken over vervangende grond en&#13;
stalling bij C. van Wijk, wonende Achterdijk&#13;
20 te Bunnik;&#13;
bepaalt dat gemelde getuigen gehoord zullen&#13;
worden door het lid van dit hof mr Kok als&#13;
raadsheer-commissaris en de raad Wentink,&#13;
die daartoe zitting zullen houden in één der&#13;
zalen van het Paleis van Justitie, Walburgstraat&#13;
2-4 te Arnhem;&#13;
bepaalt dat partijen dan in persoon aanwezig&#13;
zullen zijn;&#13;
verwijst de zaak naar de rolzitting van 4 juli&#13;
2000, ambtshalve peremptoir, voor het opgeven&#13;
van verhinderdata van partijen, raadslieden&#13;
en getuigen in de maanden september,&#13;
oktober en november 2000, waarna dag en&#13;
uur van het getuigenverhoor door de raadsheer-&#13;
commissaris zullen worden vastgesteld&#13;
(ook wanneer voormelde opgave van één of&#13;
van beide partijen ontbreekt) en in beginsel&#13;
geen uitstel in verband met verhinderingen&#13;
meer zal worden verleend;&#13;
verzoekt verpachters om toezending van een&#13;
kaart als hiervoor sub 2.6 bedoeld;&#13;
houdt iedere verdere beslissing aan.&#13;
ARREST IN DE ZAAK VAN:&#13;
1. Friedrich Johann Wilhelm Schirmbeck,&#13;
wonende te Bennekom, gemeente Ede,&#13;
2. Elisabeth Maria Theresia Helena Olthuis-&#13;
Schirmbeck, wonende te Zwolle,&#13;
appellanten,&#13;
incidenteel geïntimeerden,&#13;
procureur: mr. J.M. Bosnak,&#13;
tegen&#13;
Anthonius Gerardus Maria Baars, wonende te&#13;
Bunnik,&#13;
geïntimeerde,&#13;
incidenteel appellant,&#13;
procureur: mr. P.C. Plochg.&#13;
1 Het geding in hoger beroep&#13;
1.1 Het hof heeft in deze zaak op 2 november&#13;
1999 en 13 juni 2000 tussenarresten gewezen,&#13;
naar de inhoud waarvan wordt verwezen.&#13;
1.2 Ter uitvoering van laatstgenoemd tussenarrest&#13;
heeft op 13 september 2000 het bij dat&#13;
arrest bepaalde getuigenverhoor plaatsgevonden.&#13;
Daarvan is proces-verbaal opgemaakt,&#13;
dat zich thans bij de stukken bevindt en waarvan&#13;
de inhoud als hier ingelast moet worden&#13;
beschouwd.&#13;
1.3 Partijen hebben daarna andermaal de stukken&#13;
aan het hof overgelegd voor het wijzen&#13;
van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Bij ’s hofs tussenarrest van 13 juni 2000&#13;
zijn verpachters in de gelegenheid gesteld om&#13;
door het doen horen van vier door hen&#13;
genoemde getuigen te bewijzen feiten en&#13;
omstandigheden waaruit volgt dat pachter&#13;
kan beschikken over vervangende grond en&#13;
stalling bij C. van Wijk, wonende Achterdijk&#13;
20 te Bunnik.&#13;
2.2 Verpachters hebben drie van de vier door&#13;
hen genoemde getuigen voorgebracht en afgezien&#13;
van het doen horen van de vierde getuige.&#13;
2.3 Door de getuigen is, voorzover te dezen&#13;
van belang, als volgt verklaard:&#13;
door de getuige P. Stigter&#13;
“(...) De veerijder moest vanaf 1998 de koeien&#13;
van Baars halen op het adres Achterdijk 20 te&#13;
Bunnik. Persoonlijk ben ik daar nooit geweest&#13;
en het is mij ook niet bekend over welke&#13;
opstallen en/of grond de heer Baars daar qua&#13;
gebruik kon en kan beschikken”.&#13;
door de getuige R.H.J. van der Tol&#13;
“Ik heb een (...) loonwerkbedrijf en de Achterdijk&#13;
in Bunnik valt binnen mijn werkgebied&#13;
hoewel de heer C. van Wijk aan de Achterdijk&#13;
20 niet tot mijn cliënten behoort. Ik kwam en&#13;
kom daar dus regelmatig in de buurt en weet&#13;
dat sinds 1998 daar vee van Baars (zowel koeien&#13;
als schapen) in het weiland loopt respectievelijk&#13;
op stal staat (dat laatste heb ik overigens&#13;
maar 1 keer gezien). (...)”.&#13;
door de getuige J.J. van Wijk (wonende Achterdijk&#13;
20 te Bunnik)&#13;
“(...) Op 29 april 1998 kwam de heer Baars&#13;
(...) bij mij in verband met het feit dat hij&#13;
andere ruimte zocht voor zijn vee, want de&#13;
locatie waarvan hij tot dat moment gebruik&#13;
maakte moest hij verlaten. Het ging op dat&#13;
moment over 32 schapen (inclusief lammeren)&#13;
en 3 koeien. Ik heb erin toegestemd dat dat&#13;
vee bij mij op het land werd ondergebracht en&#13;
de andere dag heb ik het vee van Baars opgehaald.&#13;
In de herfst van 1998 heeft Baars de&#13;
desbetreffende schapen verkocht. De 3 koeien&#13;
hebben in de daarop volgende winter bij mij&#13;
op stal gestaan en zijn in het voorjaar van&#13;
1999 weer bij mij op het land gebracht. In de&#13;
zomer of herfst van 1999 heeft Baars 2 koeien&#13;
verkocht. Er is dus nog 1 koe over en deze&#13;
loopt nog steeds bij mij in het land. Ik meen&#13;
dat deze koe al zo’n 14 jaar oud is. De heer&#13;
Baars betaalt en betaalde aan mij weidegeld&#13;
alsmede het hooi en kuilgras (...) voor zijn vee&#13;
(...) Het andere veevoeder brengt hij zelf mee.&#13;
Bij mijn weten heeft de heer Baars geen andere&#13;
schapen en/of koeien meer gekocht; (...) De&#13;
laatst overgebleven koe heeft in de afgelopen&#13;
winter gekalfd en dat kalf is ook nog aan-&#13;
wezig. (...) Ik heb met de heer Baars niet&#13;
gesproken over een moment met ingang waarvan&#13;
hij niet langer van mijn land en/of stalling&#13;
gebruik kan maken maar het is niet mogelijk&#13;
dat er nog weer vee van hem extra bij zou&#13;
kunnen komen. De hulp die ik hem heb gegeven&#13;
was bedoeld als noodoplossing en zodra&#13;
de ene koe met kalf die nu nog aanwezig zijn,&#13;
weggaan, is het afgelopen. (...)”&#13;
2.4 Uit vorenstaande getuigenverklaringen,&#13;
met name die van de getuige Van Wijk, moet&#13;
naar het oordeel van het hof de conclusie&#13;
worden getrokken dat pachter weliswaar in de&#13;
gelegenheid is geweest (en van die gelegenheid&#13;
ook gebruik heeft gemaakt) om na de beëindiging&#13;
van het gebruik van de grond en schuur&#13;
in geschil zijn vee tijdelijk elders onder te&#13;
brengen, maar dat geen sprake is (geweest)&#13;
van het voor langere tijd kunnen gaan beschikken&#13;
over vervangende grond en veestalling.&#13;
De getuige Van Wijk heeft kennelijk niet meer&#13;
gedaan dan medewerken aan de totstandkoming&#13;
van een regeling die voor Baars het&#13;
acute probleem van het niet langer kunnen&#13;
gebruiken van het gepachte oploste.&#13;
Een en ander brengt mee dat naar het oordeel&#13;
van het hof verpachters het hun opgedragen&#13;
bewijs niet hebben geleverd. Niet bewezen is&#13;
immers dat pachter kon en/of kan beschikken&#13;
over grond en stalling die als vervanging van&#13;
datgene wat hij eerst van verpachters in&#13;
gebruik had, kan worden aangemerkt.&#13;
2.5 Nu pachter, naar uit de getuigenverklaringen&#13;
volgt, zijn vee na de beëindiging van het&#13;
gebruik van de grond en schuur in geschil nog&#13;
tijdelijk elders heeft kunnen onderbrengen, is&#13;
geen sprake geweest van schade als gevolg van&#13;
het ontijdig hebben moeten verkopen van dat&#13;
vee. Voor het overige heeft pachter door verlies&#13;
van het gepachte wel schade geleden en hij&#13;
kan aanspraak maken op vergoeding daarvan.&#13;
2.6 In geval van een pachtontbinding als waarvan&#13;
in casu sprake is moet de verpachter worden&#13;
veroordeeld de pachter schadeloos te stellen&#13;
over de tijd welke deze bij niet-ontbinding&#13;
ingevolge de pachtovereenkomst nog op het&#13;
gepachte had kunnen blijven. Daarbij wordt&#13;
rekening gehouden met de mogelijkheid dat&#13;
de lopende duur van de pachtovereenkomst&#13;
zou zijn verlengd.&#13;
2.7 Verpachters hebben aangevoerd dat zij,&#13;
indien geen pachtontbinding zou zijn gevorderd,&#13;
de pachtovereenkomst in geschil zouden&#13;
hebben opgezegd en dat deze dan, gelet op de&#13;
omstandigheid dat pachter 66 jaar is, niet zou&#13;
zijn verlengd.&#13;
2.8 In aanmerking nemende de omstandigheden&#13;
zoals daarvan uit de stukken blijkt, acht&#13;
het hof aannemelijk dat verpachters, de onderhavige&#13;
pachtontbinding weggedacht, de pachtovereenkomst&#13;
inderdaad zouden hebben&#13;
opgezegd en zich met een beroep op het&#13;
bepaalde in artikel 38a van de Pachtwet zouden&#13;
hebben verzet tegen toewijzing van een&#13;
eventueel verlengingsverzoek. Dit verzoek&#13;
zou alsdan, gezien de leeftijd van pachter, van&#13;
de hand zijn gewezen.&#13;
2.9 In zijn conclusie na comparitie heeft pachter&#13;
gesteld dat het feit dat in de Pachtwet de&#13;
65-jarige leeftijd is genoemd als reden om de&#13;
pachtovereenkomst door opzegging te beëindigen,&#13;
is aan te merken als leeftijdsdiscriminatie,&#13;
hetgeen in strijd is met artikel 8, lid 14,&#13;
WVRM, artikel 16 IVBPR en artikel 1&#13;
Grondwet, alsmede met artikel 1 van het eerste&#13;
Protocol bij het EVRM.&#13;
Het hof verwerpt dit beroep. Voor het in artikel&#13;
38a, lid 1, van de Pachtwet gegeven leeftijdscriterium&#13;
kan een objectieve grond worden&#13;
aangewezen, welke grond in ieder geval&#13;
on zoverre redelijk kan worden geacht, dat&#13;
het artikel geen ontoelaatbaar onderscheid&#13;
maakt. Verwezen wordt naar hetgeen het hof&#13;
ter zake heeft overwogen in zijn beschikking&#13;
van 9 mei 2000 in de zaak Bredius-stichting&#13;
c.s./Van Ginkel c.s., rekestnummer P 707/99.&#13;
2.10 Pachter heeft zich in verband met het ten&#13;
aanzien van zijn leeftijd door verpachters aangevoerde&#13;
tevens erop beroepen dat hij ingeval&#13;
van pachtopzegging een vordering tot indeplaatsstelling&#13;
van zijn zoon zou hebben ingediend.&#13;
2.11 Het hof wijst er allereerst op dat het in&#13;
casu gaat om de schade die pachter zelf lijdt&#13;
en dat reeds daarom voorbij moet worden&#13;
gegaan aan wat pachter ten aanzien van een&#13;
eventuele indeplaatsstelling van zijn zoon&#13;
heeft aangevoerd.&#13;
2.12 Ten overvloede overweegt het hof ter&#13;
zake nog het volgende.&#13;
2.13 Pachter had een eventuele vordering tot&#13;
indeplaatsstelling van zijn zoon al (veel) eer-&#13;
der kunnen indienen; hij was daarvoor niet&#13;
afhankelijk van een doen of nalaten van de&#13;
zijde van verpachters. Zulks laat weliswaar&#13;
onverlet dat hij, zolang hij pachter was, een&#13;
vordering als bedoeld had kunnen instellen,&#13;
maar het is wel een omstandigheid die meetelt&#13;
voor de beoordeling van de geloofwaardigheid&#13;
van het thans ter zake aangevoerde.&#13;
2.14 Uit hetgeen ten processe is aangevoerd&#13;
volgt voorts dat bedoelde zoon geen landbouwkundige&#13;
opleiding heeft. Hij heeft eerst&#13;
een slagerij te Zeist geëxploiteerd, heeft vervolgens&#13;
van 1996 tot eind 1998 in de slagerij&#13;
van pachter meegewerkt en exploiteert sindsdien&#13;
weer zelf een slagerij, thans in Zeewolde.&#13;
2.15 Gelet op het vorenstaande, bestaat er&#13;
naar het oordeel van het hof onvoldoende&#13;
grond om er thans vanuit te kunnen gaan dat,&#13;
de onderhavige pachtontbinding weggedacht,&#13;
een eventuele vordering van pachter tot indeplaatsstelling&#13;
van zijn zoon dusdanig kansrijk&#13;
zou zijn geweest dat dit in het onderhavige&#13;
geding aanleiding moet zijn om aan te nemen&#13;
dat de pachtovereenkomst in geschil zonder&#13;
bedoelde ontbinding langer zou hebben&#13;
geduurd dan tot en met 31 maart 2000.&#13;
2.16 Uit het vorenoverwogene volgt dat de&#13;
aan pachter toekomende schadeloosstelling&#13;
berekend moet worden over de periode vanaf&#13;
de datum van de pachtontbinding, zijnde&#13;
1 mei 1998, tot en met 31 maart 2000. Dit&#13;
brengt mee dat de schade per jaar moet worden&#13;
vermenigvuldigd met de factor 1,9.&#13;
2.17 Ten aanzien van de hoogte van de door&#13;
pachter geleden schade wijst het hof er nogmaals&#13;
op dat het gaat om schade als gevolg&#13;
van het gemis van het landbouwkundig&#13;
gebruik van de grond en schuur in geschil en&#13;
niet om eventuele schade die pachter lijdt als&#13;
exploitant van een slagersbedrijf.&#13;
Nu door pachter geen gegevens zijn overgelegd&#13;
waaruit in genoegzame mate kan worden afgeleid&#13;
wat als zijn landbouwkundige baten uit&#13;
de exploitatie van het object in geschil kan&#13;
worden aangemerkt, zal het hof die baten vaststellen&#13;
op grond van zijn eigen kennis, ervaring&#13;
en inzicht ter zake. Gelet op aard en omvang&#13;
van het gepachte en rekeninghoudend met enig&#13;
voordeel ter zake van vrijkomende arbeid en&#13;
rente wegens vrijkomend kapitaal, bepaalt het&#13;
hof de door pachter geleden schade op&#13;
ƒ 5.000,– in totaal per jaar. Met toepassing van&#13;
de hierboven genoemde factor 1,9 komt dit neer&#13;
op een schadeloosstelling van totaal ƒ 9.500,–.&#13;
De door verpachters opgeworpen grief treft&#13;
mitsdien in zoverre doel.&#13;
2.18 Vorengenoemd schadebedrag dient nog&#13;
te worden vermeerderd met de eventueel door&#13;
pachter te lijden belastingschade. Ter zake zal&#13;
het hof zijn beslissing aanhouden. Aan pachter&#13;
wordt verzocht om een verklaring van de&#13;
Inspectie der belastingen in het geding te&#13;
brengen, waaruit blijkt of hij over gemelde&#13;
schadeloosstelling een hoger bedrag aan&#13;
inkomstenbelasting of vennootschapsbelasting&#13;
is verschuldigd dan zonder pachtontbinding&#13;
het geval zou zijn geweest (in welk geval&#13;
over de schadeperiode het jaarlijks te derven&#13;
inkomen van ƒ 5.000,– zou zijn belast) en zo&#13;
ja, hoe groot dat verschil dan is.&#13;
2.19 Pachter heeft tenslotte recht op vergoeding&#13;
van het nadeel dat hij lijdt doordat hij&#13;
tengevolge van de onderhavige pachtontbinding&#13;
niet direct over de hem deswege toekomende&#13;
schadeloosstelling heeft kunnen&#13;
beschikken. De in het incidenteel hoger beroep&#13;
aangevoerde grief is dan ook gegrond.&#13;
Het hof stelt bedoeld nadeel op de wettelijke&#13;
rente over de bij eindarrest vast te stellen totale&#13;
schadeloosstelling gedurende de periode tussen&#13;
de datum van de pachtontbinding en die&#13;
van het eindarrest.&#13;
3 Beslissing&#13;
Het hof, rechtdoende in hoger beroep:&#13;
verzoekt pachter om bij akte in het geding te&#13;
brengen een verklaring van de Inspectie der&#13;
belastingen als hierboven in rechtsoverweging&#13;
2.18 nader aangegeven;&#13;
verwijst de zaak daartoe naar de rolzitting van&#13;
2 januari 2001;&#13;
bepaalt dat verpachters zich bij antwoordakte&#13;
over voormelde verklaring zullen mogen&#13;
uitlaten;&#13;
houdt iedere verdere beslissing aan.&#13;
ARREST IN DE ZAAK VAN:&#13;
1. Friedrich Johann Wilhelm Schirmbeck,&#13;
wonende te Bennekom, gemeente Ede,&#13;
2. Elisabeth Maria Theresia Helena Olthuis-&#13;
Schirmbeck, wonende te Zwolle,&#13;
appellanten,&#13;
incidenteel geïntimeerden,&#13;
procureur: mr. J.M. Bosnak,&#13;
tegen&#13;
Anthonius Gerardus Maria Baars, wonende te&#13;
Bunnik,&#13;
geïntimeerde,&#13;
incidenteel appellant,&#13;
procureur: mr. P.C. Plochg.&#13;
1 Het geding in hoger beroep&#13;
1.1 Het hof heeft in deze zaak op 2 november&#13;
1999, 13 juni 2000 en 14 november 2000 tussenarresten&#13;
gewezen, naar de inhoud waarvan&#13;
wordt verwezen.&#13;
1.2 Na laatstgenoemd tussenarrest heeft pachter&#13;
een akte genomen, waarna partijen andermaal&#13;
de stukken aan het hof hebben overgelegd&#13;
voor het wijzen van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 In ’s hofs tussenarrest van 14 november&#13;
2000 is aan het slot van rechtsoverweging 2.19&#13;
abusievelijk overwogen dat de daar bedoelde&#13;
rente betrekking heeft op de periode tussen de&#13;
datum van de pachtontbinding en “die van het&#13;
eindarrest”; in plaats van de laatst aangehaalde&#13;
woorden moet worden gelezen: “die van de&#13;
algehele voldoening”.&#13;
2.2 Bij genoemd tussenarrest is aan pachter&#13;
verzocht om bij akte in geding te brengen een&#13;
verklaring van de inspectie der belastingen,&#13;
waaruit blijkt of hij over de hem toe te kennen&#13;
schadeloosstelling een hoger bedrag aan&#13;
inkomstenbelasting of vennootschapsbelasting&#13;
verschuldigd is dan zonder pachtontbinding&#13;
het geval zou zijn geweest en zo ja, hoe&#13;
groot dat verschil dan is.&#13;
2.3 Pachter heeft hierop aangevoerd dat hij,&#13;
gelet op hetgeen onder 2.16 en 2.17 van&#13;
genoemd arrest is overwogen, van oordeel is&#13;
dat een verklaring als bedoeld voor hem uit&#13;
financieel en fiscaal oogpunt thans niet relevant&#13;
meer is. Kennelijk wil pachter hiermee aangeven&#13;
– en zulks komt het hof ook aannemelijk&#13;
voor – dat zijns inziens, in aanmerking genomen&#13;
de periode waarover naar ’s hofs oordeel&#13;
de schadeloosstelling moet worden berekend&#13;
alsmede de hoogte van het desbetreffende&#13;
bedrag, geen sprake zal zijn van belastingschade.&#13;
Het hof zal derhalve daarvan uitgaan.&#13;
2.4 Het vorenstaande brengt mee dat thans in&#13;
deze zaak een eindbeslissing kan worden&#13;
gegeven.&#13;
2.5 Ten aanzien van de proceskosten overweegt&#13;
het hof dat het in casu gaat om een&#13;
pachtontbinding op verzoek van verpachters&#13;
ten behoeve van de realisering van de nietlandbouwkundige&#13;
bestemming van het gepachte.&#13;
Zulks in aanmerking genomen en gelet op&#13;
de overige omstandigheden zoals daarvan ten&#13;
processe is gebleken (waaronder met name&#13;
ook de onderscheiden grootte van de wederzijdse&#13;
belangen van partijen te dezen, het&#13;
ongenoegzame van het door verpachters aan&#13;
pachter gedane aanbod, alsmede de omstandigheid&#13;
dat in hoger beroep ook verpachters&#13;
voor een deel in het ongelijk worden gesteld),&#13;
acht het hof het juist dat de in eerste aanleg&#13;
uitgesproken kostenveroordeling (waaronder&#13;
die inzake de kosten van de door de pachtkamer&#13;
van het kantongerecht benoemde deskundigen)&#13;
in stand blijft en dat de kosten van&#13;
het hoger beroep worden gecompenseerd in&#13;
dier voege dat beide partijen de eigen kosten&#13;
van die instantie dragen.&#13;
3 Slotsom&#13;
3.1 Het vonnis van 14 december 1998, waarvan&#13;
beroep, moet worden vernietigd voorzover&#13;
daarbij de aan pachter toekomende&#13;
schadeloosstelling is vastgesteld op een bedrag&#13;
van ƒ 76.800,– (vermeerderd met de belastingschade&#13;
p.m.), en te dien aanzien moet worden&#13;
beslist als na te melden, met bekrachtiging van&#13;
dat vonnis voor het overige.&#13;
3.2 De in de hoger beroep gevallen proceskosten&#13;
worden tussen partijen gecompenseerd.&#13;
4 Beslissing&#13;
Het hof, rechtdoende in hoger beroep:&#13;
vernietigt het door de pachtkamer van het&#13;
kantongerecht te Utrecht tussen partijen&#13;
gewezen vonnis van 14 december 1998 voorzover&#13;
daarbij de aan pachter toekomende&#13;
schadeloosstelling is vastgesteld op ƒ 76.800,–,&#13;
vermeerderd met de belastingschade p.m.,&#13;
en in zoverre opnieuw rechtdoende:&#13;
stelt de aan pachter ter zake van de onderhavige&#13;
pachtontbinding toekomende schadeloosstelling&#13;
vast op een bedrag van ƒ 9.500,– (negenduizendvijfhonderd&#13;
gulden);&#13;
veroordeelt verpachters om aan pachter tegen&#13;
behoorlijk bewijs van kwijting te betalen de&#13;
somma van ƒ 9.500,– (negenduizendvijfhonderd&#13;
gulden), vermeerderd met de wettelijke&#13;
rente over dat bedrag vanaf 1 mei 1998 tot de&#13;
datum van de algehele voldoening;&#13;
bekrachtigt voormeld vonnis van de pachtkamer&#13;
van het kantongerecht te Utrecht voor&#13;
het overige;&#13;
compenseert de in hoger beroep tussen partijen&#13;
gevallen proceskosten des dat iedere partij&#13;
haar eigen kosten draagt.</content><legacyfootnotes/><footnotes><footnote/></footnotes><auteurs/><published>2003-02-01 00:00:00</published><modified>2003-02-01 00:00:00</modified><editiondate>2003-02-01</editiondate><htmlpath>https://denhollander.info/artikel/4428</htmlpath></article>
</articles></edition>
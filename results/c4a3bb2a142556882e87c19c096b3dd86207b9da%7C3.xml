<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2015</searchword><id>12159</id><udhid>UDH:TvAR/12159</udhid><titel>Wetgeving en literatuur</titel><searchwords><searchword>TvAR 4/2015</searchword><searchword>UDH:TvAR/12159</searchword></searchwords><attachments><attachment><name>17353.pdf</name><extention>pdf</extention><url>https://denhollander.info/download/17353/ci</url></attachment></attachments><inleiding/><content>&lt;h2&gt;Beheer landelijk gebied&lt;/h2&gt;&lt;h4&gt;PAS&lt;/h4&gt;&lt;p&gt;Er zijn 561 zienswijzen ingediend over de Programmatische Aanpak Stikstof. De belangrijkste onderwerpen: de gebiedsanalyses; hand aan de kraan (zorgen over te snel weggeven van depositieruimte) en anderzijds zorg over te weinig ontwikkelingsruimte; verduidelijking en transparantie. (&lt;span class="italic"&gt;Kamerstukken II&lt;/span&gt; 2014/15, 32 670, nr. 95). Ook de noodzakelijke provinciale beleidsregels komen nog ter sprake.&lt;/p&gt;&lt;h2&gt;Dieren&lt;/h2&gt;&lt;h4&gt;Kip van morgen&lt;/h4&gt;&lt;p&gt;De Autoriteit Consument en Markt (ACM) heeft geoordeeld dat de afspraken tussen producenten, verwerkers en supermarkten om per 2020 alleen nog de ‘kip van morgen’ te verkopen in strijd is met de Mededingingswet. Het kabinet vindt dat jammer. (&lt;span class="italic"&gt;Kamerstukken II&lt;/span&gt; 2014/15, 28 973, nr. 164). Het hoopt dat partijen afspraken kunnen maken die wel door de mededingingsbeugel kunnen. Een tweede mogelijkheid is het vaststellen van hogere nationale welzijnsnormen. Dat kan ook op Europees niveau. Daar zijn initiatieven voor genomen.&lt;/p&gt;&lt;h2&gt;Milieurecht&lt;/h2&gt;&lt;h4&gt;Endotoxinen&lt;/h4&gt;&lt;p&gt;Wellicht zijn de huidige toetsingskaders voor geur en fijn stof niet voldoende om de omgeving van met name pluimveehouderijen te beschermen tegen endotoxinen. Er is nog verder onderzoek nodig om een eventueel apart toetsingskader te ontwikkelen (&lt;span class="italic"&gt;Kamerstukken II&lt;/span&gt; 2014/15, 28 973, nr. 163).&lt;/p&gt;&lt;h4&gt;Verantwoorde groei&lt;/h4&gt;&lt;p&gt;Het ontwerp-uitvoeringsbesluit Meststoffenwet ten behoeve van een verantwoorde groei van de melkveehouderij is naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2014/15, 33 979, nr. 74, al direct gevolgd door een correctie (nr. 76). Het nieuwe art. 70a komt als volgt te luiden:&lt;/p&gt;&lt;p&gt;1. Het melkveefosfaatoverschot dat in enig jaar voor mestverwerking als bedoeld in artikel 21, tweede lid, onderdeel d, van de wet in aanmerking komt is het melkveefosfaatoverschot dat in het jaar 2014 is ontstaan, vermeerderd met:&lt;/p&gt;&lt;p&gt;a. ten hoogste 100% van het aantal additionele kilogrammen fosfaat dat in dat jaar ten opzichte van het jaar 2014 met melkvee wordt geproduceerd indien de productie van dierlijke meststoffen door melkvee op een bedrijf in kilogrammen fosfaat, verminderd met de fosfaatruimte van het bedrijf, gedeeld door het aantal hectaren tot het bedrijf behorende oppervlakte landbouwgrond resulteert in een uitkomst die lager is dan 20 kg/ha;&lt;/p&gt;&lt;p&gt;b. ten hoogste 75% van het aantal additionele kilogrammen fosfaat dat in dat jaar ten opzichte van het jaar 2014 met melkvee wordt geproduceerd indien de productie van dierlijke meststoffen door melkvee op een bedrijf in kilogrammen fosfaat, verminderd met de fosfaatruimte van het bedrijf, gedeeld door het aantal hectaren tot het bedrijf behorende oppervlakte landbouwgrond resulteert in een uitkomst die gelijk is aan of hoger is dan 20 kg/ha en gelijk is aan of lager is dan 50 kg/ha;&lt;/p&gt;&lt;p&gt;c. ten hoogste 50% van het aantal additionele kilogrammen fosfaat dat in dat jaar ten opzichte van het jaar 2014 met melkvee wordt geproduceerd indien de productie van dierlijke meststoffen door melkvee op een bedrijf in kilogrammen fosfaat, verminderd met de fosfaatruimte van het bedrijf, gedeeld door het aantal hectaren tot het bedrijf behorende oppervlakte landbouwgrond resulteert in een uitkomst die hoger is dan 50 kg/ha.&lt;/p&gt;&lt;p&gt;2. Het eerste lid is niet van toepassing op een bedrijf dat:&lt;/p&gt;&lt;p&gt;a. voor 1 februari 2016 aantoont dat het voor 7 november 2014 financiële verplichtingen is aangegaan ten einde een melkveefosfaatoverschot te laten verwerken, waardoor naleving van het eerste lid leidt tot disproportionele financiële last en&lt;/p&gt;&lt;p&gt;b. het bedrijf binnen drie maanden na afloop van elk kalenderjaar aantoont dat het melkveefosfaatoverschot is verwerkt door degene met wie de financiële verplichtingen, bedoeld in onderdeel a, is aangegaan.&lt;/p&gt;&lt;p&gt;Met deze regeling komt er dus een aanvullende voorwaarde op het wettelijk stelsel.&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;België&lt;/h4&gt;&lt;p&gt;Er is een nieuw Decreet landinrichting in Vlaanderen van kracht geworden. Een beschrijving daarvan is te vinden in het Belgisch tijdschrift voor agrarisch recht, nummer 2015/1, geschreven door Marc Heyerick.&lt;/p&gt;&lt;h4&gt;Duitsland&lt;/h4&gt;&lt;p&gt;In Duitsland gelden al langer verschillende verboden om blijvend grasland (Grünland) om te zetten in bouwland, bijvoorbeeld op grond van de Natuurbeschermingswet en de Waterhuishoudingswet. Daar komt nu bij het verbod op grond van het GLB: in Noordrijn-Westfalen werd in 2010 een teruggang van 5% geconstateerd en is nu een verbod tot omzetting van kracht geworden. Wat is nu de positie van de verpachter als een pachter zijn land heeft omgevormd naar blijvend grasland, terwijl vervolgens geen terugkeer mogelijk is? De conclusie van Hubertus Schmitte in Agrar- und Umweltrecht van maart 2015, p. 93 e.v. is dat de pachter de schade moet vergoeden.&lt;/p&gt;</content><legacyfootnotes/><footnotes><footnote/></footnotes><auteurs/><published>2015-06-04 15:28:24</published><modified>2015-06-04 15:28:24</modified><editiondate>2015-06-04</editiondate><htmlpath>https://denhollander.info/artikel/12159</htmlpath></article>
</articles></edition>
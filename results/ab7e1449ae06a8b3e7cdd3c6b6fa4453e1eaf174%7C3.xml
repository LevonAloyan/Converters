<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1997</searchword><id>4881</id><udhid>UDH:TvAR/4881</udhid><titel>Van Erp / mr. Marggraff (TvAR 1997/4857)</titel><searchwords><searchword>TvAR 2/1997</searchword><searchword>TvAR 1997/4857</searchword><searchword>UDH:TvAR/4881</searchword></searchwords><attachments><attachment><name>1997_nr 2_Rechtspraak_4857.pdf</name><extention>pdf</extention><url>https://denhollander.info/download/4823/ci</url></attachment></attachments><inleiding>Pachtwet art. 1, 10, 11; Rv art. 223&#13;
&#13;
Stelling dat een blanco papier is ondertekend en dat de andere partij vervolgens daarboven een andere tekst heeft getypt dan was afgesproken. Is de handtekening vóór of na het typen van de tekst geplaatst. Deskundigenonderzoek. Een deskundige moet bij zijn onderzoek partijen in de gelegenheid stellen opmerkingen te maken en verzoeken te doen. Partijen dienen door de rechter genoegzaam in de gelegenheid te worden gesteld zich over het deskundigenrapport uit te laten. In casu geen plaats voor een tegenonderzoek nu beide partijen uitdrukkelijk akkoord zijn gegaan met de benoeming van één deskundige. In hoger beroep wordt een aanvullend onderzoek door de deskundige bevolen. Evenmin als uit het eerste onderzoek volgt hieruit dat de handtekening is geplaatst vóór het typen van de tekst. Ook getuigenverhoor levert geen bewijs ter zake op. Vordering tot verklaring voor recht dat het desbetreffende stuk van nul en generlei waarde is en daarom iedere rechtskracht mist, terecht van de hand gewezen.</inleiding><content>Arrest van 22 februari 1993&#13;
In de zaak van:&#13;
Johannes Martinus van Erp,&#13;
wonende te Maren-Kessel (gemeente Lith),&#13;
appellant, procureur: mr. K. van der Meulen,&#13;
tegen&#13;
mr. Willem Frederik Ewald Marggraff wonende te Vught, geïntimeerde, procureur: mr. F.J. van den Bosch.&#13;
Het geding in eerste aanleg&#13;
De pachtkamer van het kantongerecht te 's-Hertogenbosch heeft onder rolnummer&#13;
2/90 op 22 juni 1990, 21 september 1990 en&#13;
8 maart 1991 tussen partijen vonnissen gewe-zen, die in fotocopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep Appellant - hierna ook te noemen: Van Erp - is bij exploit van 25 maart 1991, met gelijktijdige dagvaarding van geïntimeerde - hierna ook te noemen: mr. Marggraff - voor dit hof, in hoger beroep gekomen van voornoemd von-nis van 8 maart 1991, waarbij is afgewezen de vordering van Van Erp om voor recht te ver-klaren dat het papier dat door mr. Marggraff in de procedure met rolnummer 1/89 tussen partijen voor de pachtkamer van het kanton-gerecht 's-Hertogenbosch is overgelegd en waarop hij (mr. Marggraff) zich beroept als zou dit een pachtbeëindigingsovereenkomst zijn, van nul en generlei waarde is en derhalve iedere rechtskracht mist. Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, in hoger beroep alsnog voor recht zal verklaren dat het papier dat door mr. Marggraff in de procedure voor de pachtkamer van het kantongerecht te 's-Hertogenbosch met rolnummer 1/89, tussen Van Erp als eiser en mr. Marggraff als gedaagde, is overgelegd en waarop mr. Marggraff zich beroept als zou dit een pachtbeëindigings-overeenkomst zijn, van nul en generlei waarde is en derhalve iedere rechtskracht mist, zulks met veroordeling van mr. Marggraff in de proceskosten in beide instanties. Bij memorie van antwoord is verweer gevoerd met conclusie dat het hof het vonnis, waarvan beroep, zal (lees:) bekrachtigen, met veroor-deling van Van Erp in de kosten van de beide instanties.&#13;
Partijen hebben vervolgens nog een akte en een antwoordakte gewisseld, waarna zij de stukken aan het hof hebben overgelegd voor het wijzen van arrest.&#13;
De grieven&#13;
De grieven luiden:&#13;
I. Ten onrechte heeft de pachtkamer van het kantongerecht Van Erp niet in de gelegenheid gesteld om zijn commentaar te geven op het rapport van drs. L.J. Bijl, eventueel aan de hand van een contra-expertiserapport of een ander onderzoek te verrichten door een andere deskundige.&#13;
II. Ten onrechte overweegt de pachtkamer van het kantongerecht: 'De deskundige beves- tigt in zijn rapport van 29 januari 1991 niet eisers stelling, dat diens handtekening eerder op het papier is geplaatst dan de getypte tekst. De deskundige verklaart zich onzeker, hij acht het iets meer aannemelijk dat eerst werd getypt en daarna ondertekend', en overweegt zij op grond van deze constatering dat de con- clusie van drs. Bijl de stelling van Van Erp niet ondersteunt; en voorts dat, nu het deskundi- genrapport de stelling van eiser niet onder steunt, de pachtkamer de gevraagde verklaring niet kan geven.&#13;
III. Ten onrechte overweegt de pachtkamer van het kantongerecht dat het niet aanneme- lijk is dat eiser (Van Erp) als ervaren onder nemer zijn handtekening heeft geplaatst op een blanco papier, hem ter ondertekening voorgehouden door gedaagde (Marggraff).&#13;
IV. Ten onrechte heeft de pachtkamer van het kantongerecht de vordering van Van Erp afge wezen.&#13;
De vaststaande feiten&#13;
In hoger beroep kan van de volgende, als erkend of niet (voldoende) betwist, vaststaande feiten worden uitgegaan: -Van Erp stelt dat hij met ingang van 1985 van mr. Marggraff (onder meer) mondeling heeft gepacht een perceel land aan de Marense-weg te Maren-Kessel, kadastraal bekend gemeente Alem, sectie H, nr. 42 ged., groot ongeveer 4 ha, in de ruilverkaveling 'Midden-Maasland' bekend als kavel 018010, zulks voor een pachtprijs van laatstelijk ƒ 1200,- per ha;&#13;
- mr. Marggraff ontkent het bestaan van een pachtovereenkomst en stelt dat tussen partijen met betrekking tot (onder meer) de grond in geschil sprake is geweest van ieder jaar opnieuw gesloten schriftelijke inschaarover- eenkomsten;&#13;
- in het geding is gebracht een schriftelijk stuk met de volgende inhoud:&#13;
'Ondergetekenden Mr. W.F.E. Marggraff en de heer Johannes Martinus van Erp te Maren-Kessel Provincialeweg 30, komen bij deze overeen in zake circa drie en een halve ha. bouwland, gelegen in Alem, zijnde een gedeelte van sectie H.42. dat de heer van Erp bovenvermeld perceel per heden geploegd ter vrije beschikking oplevert aan Mr. Marggraff.&#13;
dat beide partijen verklaren niets meer van elkaar te vorderen te hebben. Aldus overeengekomen te Vught 11 november 1988';&#13;
- mr. Marggraff heeft op 10 oktober 1989 deze overeenkomst, waarop toen de handtekenin- gen van beide partijen waren geplaatst, ter goedkeuring ingezonden aan de grondkamer voor Noord-Brabant en genoemde grondkamer heeft op 13 oktober 1989 die goedkeuring verleend;&#13;
- Van Erp voert aan nimmer een stuk als hiervoor aangehaald te hebben ondertekend, doch slechts - dit op verzoek en onder valse voorwendsels van mr. Marggraff - zijn hand tekening te hebben geplaatst op een blanco stuk papier, zulks in november 1988; op dat stuk papier, aldus Van Erp, heeft mr. Marg graff vervolgens de hierboven aangehaalde tekst getypt;&#13;
-partijen hebben ingestemd met onderzoek van meerbedoeld schriftelijk stuk door één deskundige en met de aanwijzing als zodanig van drs. L.J. Bijl, gerechtelijk deskundige van het Gerechtelijk Laboratorium van het Minis-terie van Justitie te Rijkswijk (Z.H.).&#13;
Beoordeling van het geschil in hoger&#13;
beroep&#13;
1. Met betrekking tot de grond in geschil zijn voor de pachtkamer van dit hof in hoger beroep twee gedingen aanhangig, te weten het onderhavige geding alsmede het hoger beroep van Van Erp tegen het vonnis van de pachtka-mer van het kantongerecht te 's-Hertogen-bosch van 8 maart 1991 (rolnummer 1/89) voorzover hij daarbij niet-ontvankelijk is ver-klaard in zijn vordering tot schriftelijke vast-legging van een pachtovereenkomst met be-trekking tot die grond.&#13;
Aangezien de beslissing in het onderhavige geding mede van belang is voor die in het&#13;
andere, zal het hof eerst in de onderhavige zaak beslissen.&#13;
2. Grief I, waarin Van Erp erover klaagt zowel dat hem door de in prima benoemde deskun- dige ten onrechte niet de gelegenheid is gebo- den om opmerkingen te maken en verzoeken te doen als dat hij door de pachtkamer van het kantongerecht ten onrechte niet in de gelegen- heid is gesteld om zich nog over het door die deskundige uitgebrachte rapport uit te laten, is in die beide onderdelen gegrond.&#13;
3. In artikel 223, lid 5, tweede zin, van het Wetboek van Burgerlijke Rechtsvordering is bepaald dat de deskundige(n) bij zijn (hun) onderzoek partijen in de gelegenheid moet(en) stellen opmerkingen te maken en verzoeken te doen. In de derde zin van lid 5 is voorgeschre- ven dat uit het schriftelijk bericht moet blij ken of aan gemeld voorschrift is voldaan. Van dit laatste is in casu geen sprake en het ter zake door Van Erp gerelateerde is door mr. Marggraff ook niet weersproken, weshalve er in hoger beroep van moet worden uitgegaan dat de hiervoor bedoelde wetsbepaling - ten onrechte - niet is nageleefd.&#13;
4. Als niet of onvoldoende weersproken door Van Erp aangevoerd staat voorts ten processe vast, dat partijen na de ontvangst van het hun bij schrijven van 31 januari 1991 toegezonden rapport van de deskundige - na een aanvanke- lijke eerdere aanhouding van de zaak daartoe tot 8 maart 1991 - slechts tot (op) 8 februari 1991 in de gelegenheid zijn gesteld zich over dat rapport uit te laten. Die termijn moet op zichzelf al als te kort worden aangemerkt en dit klemt in casu te meer, nu de raadsman van Van Erp, zoals hij gemotiveerd heeft aangege- ven, in verband met verplichtingen elders niet in de gelegenheid was ter zitting van de pacht kamer van het kantongerecht van 8 februari 1991 te verschijnen. Bedoelde pachtkamer heeft hem, gelet op zijn uitdrukkelijk bij brief van 6 februari 1991 gedaan verzoek om aan houding, ten onrechte en in strijd met de regels van een behoorlijke procesorde niet meer de gelegenheid geboden zich over het deskundigerapport uit te laten. De eventuele omstandigheden dat Van Erp zelf wel in de gelegenheid is geweest om op 8 februari 1991 ter zitting van de pachtkamer van het kanton gerecht te verschijnen, doet daaraan niet af.&#13;
5. Voorzover Van Erp in hoger beroep ook bedoeld erover te klagen dat hem door de pachtkamer van het kantongerecht ten onrechte niet de mogelijkheid is gegeven tot het laten verrichten van een tegenonderzoek, kan het hof hem daarin niet volgen. Immers, ook Van Erp is in prima desgevraagd uitdrukkelijk akkoord gegaan met de benoeming van één deskundige in de persoon van drs. LJ. Bijl en het staat hem niet vrij bij wege van een ver zoek om een contra-expertise daarop later terug te komen omdat de inhoud van het door de deskundige uitgebrachte rapport hem niet bevredigt.&#13;
Overigens concludeert het hof uit de door Van Erp op 30 maart 1992 genomen akte dat hij dat standpunt niet (meer) inneemt.&#13;
6. De gegrondheid van grief I als hiervoor overwogen brengt op zichzelf nog niet mede dat daarom het vonnis, waarvan beroep, niet in stand kan blijven. Van Erp heeft immers in hoger beroep alsnog voldoende gelegenheid gekregen zijn gevoelen omtrent de inhoud van het deskundigerapport kenbaar te maken. Het hof komt mitsdien toe aan een behandeling van de overige grieven.&#13;
7. Uit het door de deskundige uitgebrachte rapport van 29 januari 1991 blijkt dat hij zich beperkt heeft tot een visueel onderzoek van de overeenkomst van 11 november 1988. Bij zijn (door Van Erp in hoger beroep in het geding gebrachte) brief van 20 december 1991 deelt de deskundige mede dat het middels elektronenmicroscopisch onderzoek soms mo- gelijk is om een redelijk sterke waarschijnlijk- heidsuitspraak te doen omtrent de volgorde van inktlijnen op papier. De consequentie van zo'n onderzoek is, aldus de deskundige, dat het document in zoverre wordt beschadigd dat gerekend moet worden met de volledige verwijdering van de 'inktkruising'. Hij ver klaart zich bereid dat onderzoek te verrichten en begroot de kosten daarvan op ongeveer ƒ1000,-.&#13;
8. Gelet op het vorenstaande, is het hof van oordeel dat het onderzoek door de deskundige niet volledig is geweest en dat er gronden aan- wezig zijn voor de opdracht tot een aanvul- lend onderzoek als door de deskundige in zijn brief van 20 december 1991 bedoeld, nu het reeds verrichte onderzoek slechts tot een zeer&#13;
vage conclusie heeft kunnen leiden zo al van een conclusie kan worden gesproken. Hieraan staat niet in de weg dat zulk een aanvullend onderzoek enige beschadiging van het papier van de litigieuze overeenkomst zal meebrengen. Die beschadiging zal immers uiterst miniem van aard en omvang zijn en de bruikbaarheid ervan als stuk, dat het - eventueel - tussen partijen overeengekomene weergeeft, geens-zins aantasten.&#13;
Mr. Marggraff verzet zich tegen zulk een aan-vullend onderzoek omdat door de hiervoor bedoelde beschadiging van het papier aan hem wellicht de mogelijkheid van een contra-exper-tise zal worden ontnomen. Het hof gaat even-wel aan dat bezwaar voorbij. Ook mr. Marg-graff is akkoord gegaan met de aanwijzing van één deskundige in de persoon van drs. L.J. Bijl, weshalve voor een door een andere des-kundige te verrichten contra-expertise geen plaats is.&#13;
9. Alvorens de aangevoerde grieven verder te bespreken, zal het hof overgaan tot de benoe-ming van drs. L.J. Bijl voornoemd als deskun-dige met de opdracht omtrent het schriftelijk stuk van 11 november 1988 als hierboven nader aangegeven een aanvullend onderzoek in te stellen en daarover rapport uit te brengen. Mr. Marggraff dient vóór een hierna te bepalen datum het origineel van dat schriftelijk stuk ter griffie van de pachtkamer van dit hof te (doen) deponeren. Van Erp zal als voorschot voor de voldoening van de kosten van het aanvullend deskundigerapport vóór diezelfde datum een bedrag van ƒ 1000,- dienen te stor-ten ter griffie van dit hof.&#13;
Beslissing&#13;
Het hof, rechtdoende in hoger beroep: alvorens verder te beslissen: beveelt een aanvullend onderzoek door één deskundige inzake de vraag of op het schriftelijke stuk van 11 november 1988 de onder de tekst '11 november 1988' staande handtekening eerder of later dan de getypte tekst is geplaatst;&#13;
benoemt als deskundige drs. L.J. Bijl, gerech-telijk deskundige van het Gerechtelijk Labo-ratorium van het Ministerie van Justitie te Rijswijk (Z.H.); bepaalt dat de deskundige bij zijn onderzoek&#13;
partijen in de gelegenheid zal stellen opmer-kingen te maken en verzoeken te doen en daarvan in zijn rapport melding zal maken; beveelt partijen om aan de deskundige alle door deze gewenste inlichtingen te verstrek-ken; bepaalt dat vóór 15 maart 1993:&#13;
a. Van Erp bij wege van voorschot voor de voldoening van de kosten van het aanvullend onderzoek een bedrag van f 1000,- (ééndui zend gulden) zal storten ter griffie van dit hof;&#13;
b. mr. Marggraff het origineel van het hier voor bedoelde schriftelijke stuk ter griffie van de pachtkamer van dit hof zal (doen) depo neren;&#13;
verstaat dat de griffie van de pachtkamer van dit hof aan de deskundige zal toezenden het origineel van het hiervoor bedoelde schrifte-lijke stuk, alsmede een fotokopie van alle stukken van het geding;&#13;
bepaalt dat de deskundige het onderzoek eerst zal aanvangen als de hiervoor bedoelde stor-ting van het voorschot en deponering van het originele schriftelijke stuk hebben plaatsgehad; bepaalt dat de deskundige het door hem uit te brengen rapport ter griffie van de pachtkamer van dit hof zal deponeren vóór 1 juni 1993, met verzending van een afschrift daarvan aan partijen;&#13;
verwijst de zaak naar de rol van de pachtka-mer van dit hof van 9 augustus 1993 voor conclusie na aanvullend deskundigerapport van de zijde van Van Erp; houdt iedere verdere beslissing aan.&#13;
Arrest van 15 november 1994 In de zaak van:&#13;
Johannes Martinus van Erp,&#13;
wonende te Maren-Kessel (gemeente Lith),&#13;
appellant, procureur: mr. K. van der Meulen.&#13;
tegen&#13;
mr. Willem Frederik Ewald Marggraff, wonende te Vught, geïntimeerde, procureur: mr. P.F.M.L. Hautvast.&#13;
Het geding in hoger beroep Het hof heeft in deze zaak op 22 februari 1993 een tussenarrest gewezen, naar de inhoud waarvan wordt verwezen.&#13;
Ter uitvoering van dat tussenarrest heeft mr. Marggraff bij akte van depot van 3 mei 1993 het in dat arrest bedoelde schriftelijke stuk ter griffie van het hof doen deponeren, waarna de door het hof benoemde deskundige het bevo-len nader onderzoek heeft uitgevoerd en op 28 januari 1994 over het resultaat daarvan rap-port heeft uitgebracht.&#13;
Partijen hebben vervolgens een memorie na deskundigenbericht en een antwoord-memorie na deskundigenbericht gewisseld, waarna zij andermaal de stukken aan het hof hebben overgelegd ter fine van arrest.&#13;
Voortzetting van de behandeling van het geschil in hoger beroep&#13;
1. Het hof neemt hier over hetgeen in zijn hierboven genoemd tussenarrest onder 'De vaststaande feiten' en 'Beoordeling van het geschil in hoger beroep' is overwogen en beslist.&#13;
2. Aan de deskundige is door het hof onder zoek opgedragen inzake de vraag of op het schriftelijke stuk van 11 november 1988 de onder de tekst '11 november 1988' staande handtekening (van Van Erp) eerder of later dan de getypte tekst is geplaatst. Na een (elec- tronenmicroscopisch) onderzoek is de des kundige tot de conclusie gekomen dat de gevraagde onderlinge volgorde van de datum en de handtekening niet kon worden vastge- steld. Bij het onderzoek, aldus de deskundige, kon, mede omdat de schrijfinkt te veel in het papier is geabsorbeerd, geen uitsluitsel worden verkregen.&#13;
3. Ook in het kader van het geding in eerste aanleg is door de deskundige, zulks op grond van zijn benoeming als zodanig bij vonnis van de pachtkamer van het kantongerecht van 21 september 1990, reeds een onderzoek ver richt naar de volgorde van datum en hand tekening. Dat onderzoek leidde toen tot zijn conclusie dat het iets meer aannemelijk is dat eerst werd getypt en daarna werd ondertekend, maar dat zekerheid er in het geheel niet is.&#13;
4. Uit het vorenstaande volgt dat langs de weg van het onderzoek door de deskundige ten processe niet is komen vast te staan of de handtekening door Van Erp vóór of na het typen van de datum is geplaatst.&#13;
Bij memorie na deskundigenbericht voert Van Erp weliswaar nog aan dat uit het feit dat de&#13;
schrijfinkt door het papier is geabsorbeerd, reeds het vermoeden ontstaat dat de schrijf-inkt onderop lag. Het hof kan hem in deze redenering evenwel niet volgen, omdat het ervoor gehouden moet worden dat de des-kundige bij zijn onderzoek met een mogelijk-heid als door Van Erp aangevoerd rekening heeft gehouden en de omstandigheid dat ter zake niets in zijn rapport is vermeld derhalve medebrengt dat voor bedoeld vermoeden geen plaats is.&#13;
5. Met de pachtkamer van het kantongerecht is het hof voorts van oordeel dat het niet aan-nemelijk is dat een ervaren ondernemer als Van Erp zijn handtekening plaatst onder een blanco papier, daarbij - ook buiten het even-tuele geval van misbruik en/of bedrog -bewust het risico lopend dat in de vervolgens door de andere partij op dat papier te plaatsen tekst bewoordingen komen te staan die in meer of mindere mate te zijnen nadele afwij-ken van wat hij bedoelde te ondertekenen. Deze omstandigheid tesamen met de uitslag van het door de deskundige verrichte onder-zoek brengen naar het oordeel van het hof mede dat het er behoudens tegenbewijs voor gehouden moet worden dat Van Erp het litigi-euze stuk heeft ondertekend nadat de getypte tekst daarop reeds was geplaatst. Van Erp heeft tegenbewijs als bedoeld (zulks door het doen van horen van getuigen) aangeboden en het hof zal hem tot het leveren daarvan in de gelegenheid stellen.&#13;
Beslissing&#13;
Het hof, rechtdoende in hoger beroep: Laat Van Erp toe om door getuigen te bewijzen dat de door hem onder het schriftelijk stuk van 11 november 1988 geplaatste handte-kening is gezet voordat de daarboven staande tekst op dat stuk is getypt. Bepaalt dat het verhoor van die getuigen zal plaats vinden voor het lid van dit hof mr. Kok, die hierbij tot raadsheer-commissaris wordt benoemd, en de plaatsvervangende raad mr. ing. Jansens van Gellicum, die daartoe zitting zullen houden in het Paleis van Justitie, Walburgstraat 2 te Arnhem.&#13;
Bepaalt dat partijen in persoon bij het getui-genverhoor aanwezig zullen zijn. Verzoekt Van Erp om uiterlijk veertien dagen&#13;
vóór de datum van het getuigenverhoor schrif-telijk opgave te doen aan het hof van de te horen getuigen, zulks met afschrift daarvan aan de wederpartij.&#13;
Verwijst de zaak naar de rolzitting van 29 november 1994, ambtshalve peremptoir, voor het opgeven van de verhinderdata van partijen en hun raadslieden, aan de hand waarvan dag en uur van het getuigenverhoor zullen worden bepaald door de raadsheer-commissaris (ook indien voormelde opgave van één of van beide partijen ontbreekt) en in beginsel geen uitstel in verband met verhinde-ringen zal worden verleend. Houdt iedere verdere beslissing aan.&#13;
Arrest van 16 januari 1996&#13;
In de zaak van:&#13;
Johannes Martinus van Erp,&#13;
wonende te Maren-Kessel (gemeente Lith),&#13;
appellant, procureur: mr. K. van der Meulen,&#13;
tegen&#13;
mr. Willem Frederik Ewald Marggraff, wonende te Vught, geïntimeerde, procureur: mr. F.J. van den Bosch.&#13;
Het geding in hoger beroep&#13;
Het hof heeft in deze zaak op 15 november 1994 een tussenarrest gewezen, naar de inhoud waarvan wordt verwezen. Ter uitvoering van dat tussenarrest heeft op 15 februari 1995 een getuigenverhoor aan de zijde van Van Erp plaats gevonden, waarbij twee getuigen zijn gehoord. Op 26 april 1995 heeft een contra-enquête plaats gehad, waarbij één getuige is gehoord.&#13;
Partijen hebben vervolgens een memorie na enquête alsmede een antwoord-memorie na enquête gewisseld, waarna zij andermaal de stukken aan het hof hebben overgelegd ter fine van arrest.&#13;
Voortzetting van de behandeling van het geschil in hoger beroep&#13;
1. Het hof neemt hier over hetgeen in zijn hierboven genoemd tussenarrest onder 'Voort zetting van de behandeling van het geschil in hoger beroep' is overwogen en beslist.&#13;
2. Bij bedoeld tussenarrest is Van Erp toegela-&#13;
ten om door getuigen te bewijzen dat de door hem onder het schriftelijk stuk van 11 novem-ber 1988 geplaatste handtekening is gezet voordat de daarboven staande tekst op dat stuk is getypt.&#13;
3. Van Erp heeft als partij-getuige verklaard een blanco papier te hebben ondertekend. Zijn echtgenote heeft slechts kunnen verkla- ren van haar man te hebben vernomen dat hij zulks had gedaan; niet gebleken is dat haar uit eigen waarneming bekend is of het door Van Erp ondertekende stuk ten tijde van die onder tekening nog blanco was of dat daarop toen reeds de getypte tekst aanwezig was als weer gegeven op het van de zijde van mr. Marggraff in het geding gebrachte - op 3 mei 1993 ter griffie van het hof gedeponeerde - schriftelijk stuk van 11 november 1988.&#13;
4. Tegenover het vorenstaande staat de gemo tiveerde, door mr. Marggraff als partij-getuige afgelegde verklaring dat Van Erp het betref fende stuk eerst heeft ondertekend toen de betreffende tekst al daarop was getypt, alsmede dat de inhoud ervan overeenstemde met het geen Van Erp als zijn wil te kennen had gegeven.&#13;
5. Vorengenoemde verklaringen tegen elkaar afwegend, komt het hof, mede in aanmerking genomen dat ingevolge artikel 205, lid 4, juncto- artikel 213, lid 1, van het Wetboek van Bur- gerlijke Rechtsvordering een verklaring om trent door haar te bewijzen feiten geen bewijs kan opleveren ten voordele van de partij die haar aflegde tenzij de verklaring strekt ter aanvulling van onvolledig bewijs - van dit laatste is in casu evenwel geen sprake - en gelet op het feit dat de echtgenote van Van Erp ten aanzien van het probandum niets heeft kunnen verklaren dat haar uit eigen waarneming bekend is, tot de conclusie dat Van Erp het hem opgedragen bewijs niet heeft geleverd.&#13;
6. Aan het vorenstaande doet niet, althans onvoldoende af het enkele feit dat het vreemd voorkomt dat een pachter afstand doet van grond zonder dat daar iets tegenover staat. Hij kan daartoe immers redenen hebben die voor hem zwaarder wegen dan het - even tuele - nadeel dat het verlies van de grond voor hem medebrengt.&#13;
Waarom de getuigeverklaring van mr. Marg-&#13;
graf f innerlijk tegenstrijdig zou zijn, zoals van de zijde van Van Erp betoogd, vermag het hof niet in te zien. De omstandigheid dat mr. Marggraff het litigieuze stuk niet ook op 11 november 1988 doch eerst veel later heeft ondertekend, moge merkwaardig zijn doch brengt op zichzelf nog niet mede dat sprake is van onjuistheid van of tegenstrijdigheid in zijn verklaring.&#13;
7. Uit het in het tussenarrest van 15 november 1994 en het hiervoor overwogene volgt dat de grieven II, III en IV alle ongegrond zijn.&#13;
Slotsom&#13;
Nu, zoals al eerder door het hof beslist, de gegrondheid van grief I niet medebrengt dat het vonnis, waarvan beroep, niet in stand kan blijven en de overige tegen dat vonnis opge-worpen grieven falen, moet bedoeld vonnis worden bekrachtigd. Van Erp dient als de ook in hoger beroep in het ongelijk gestelde partij te worden veroordeeld in de kosten van dat hoger beroep.&#13;
Beslissing&#13;
Het hof, rechtdoende in hoger beroep: Bekrachtigt het door de pachtkamer van het kantongerecht te 's-Hertogenbosch onder rol-nummer 2/90 tussen partijen gewezen vonnis van 8 maart 1991, waarvan beroep. Veroordeelt Van Erp in de in hoger beroep tussen partijen gevallen proceskosten, aan de zijde van mr. Marggraff tot heden begroot op ƒ 300,- voor verschotten en op ƒ 4200,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1997-02-01 00:00:00</published><modified>1993-02-22 00:00:00</modified><editiondate>1997-02-01</editiondate><htmlpath>https://denhollander.info/artikel/4881</htmlpath></article>
</articles></edition>
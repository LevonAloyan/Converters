<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1991</searchword><id>7042</id><udhid>UDH:TvAR/7042</udhid><titel>'1. Klaasje Grootes-Dekker 2. Greetje Marijke Kraakdam-Grootes, 3. Simon Grootes, 4. Dirk Meiert Grootes, 5. Martina Klazina Grootes / Nellie Greetha Fijkes-Grootes' (TvAR 1991/4513)</titel><searchwords><searchword>TvAR 11/1991</searchword><searchword>TvAR 1991/4513</searchword><searchword>UDH:TvAR/7042</searchword></searchwords><attachments><attachment><name>1991_nr 11_Rechtspraak_4513.pdf</name><extention>pdf</extention><url>https://denhollander.info/download/6652/ci</url></attachment></attachments><inleiding>Pachtwet, art. 5, 6, 10, 13, 57,&#13;
BW, art. 1374, 1375, 1395&#13;
Zolang de mondelinge pachtwijzigingsovereenkomst&#13;
(van 1976) tussen de overleden&#13;
pachter en de verpachtster, waarbij de pachtprijs&#13;
werd verhoogd, niet schriftelijk is vastgelegd&#13;
en niet door de grondkamer is getoetst,&#13;
staat niet vast of deze pachtprijsverhoging&#13;
zonder rechtsgrond - onverschuldigd&#13;
- aan verpachtster is betaald. Terugvordering&#13;
door erfgenamen van overledenpachter&#13;
van door hen en laatstgenoemde (sinds&#13;
1970) in strijd met art. 6-2 Pw verrichte&#13;
pachtbetalingen aan verpachtster. Omstandigheden&#13;
waaronder het geval van rechtsverwerking&#13;
zich hier voordoet ondanks de&#13;
daaraan wegens de door de Pachtwet gewaarborgde&#13;
belangen te stellen zware eisen. </inleiding><content>Pachtkamer Gerechtshof Arnhem, arrest&#13;
van 15 april 1991&#13;
(Mr. Spoor, mr. Kok, mr. Bierman, baron de&#13;
Weichs de Wenne en De Wolf)&#13;
In de zaak van:&#13;
1. Klaasje Grootes-Dekker, wonende te&#13;
Ilpendam,&#13;
2. Greetje Marijke Kraakdam-Grootes, wo&#13;
nende te Avenhorn,&#13;
3. Simon Grootes, wonende te Purmerend,&#13;
4. Dirk Meiert Grootes, wonende te&#13;
Ilpendam,&#13;
5. Martina Klazina Grootes, wonende te&#13;
Ilpendam, appellanten, procureur: mr.&#13;
B.A.J.M. Peek,&#13;
tegen&#13;
Nellie Greetha Fijkes-Grootes, wonende te&#13;
Heiloo, geïntimeerde, procureur: mr. D.&#13;
Knottenbelt.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Hoorn op 4 mei 1990 tussen appellanten&#13;
als eisers en geïntimeerde als gedaagde&#13;
gewezen vonnis, dat in fotocopie aan&#13;
dit arrest is gehecht;&#13;
Overwegende:&#13;
Appellanten zijn bij exploit van 1 juni 1990&#13;
in hoger beroep gekomen van voormeld vonnis,&#13;
met gelijktijdige dagvaarding van geïntimeerde&#13;
voor dit hof. Bij memorie van grieven zijn na te melden&#13;
grieven aangevoerd met conclusie dat het&#13;
hof het vonnis, waarvan beroep, zal vernietigen&#13;
en, opnieuw rechtdoende, geïntimeerde&#13;
alsnog zal veroordelen tot betaling van&#13;
ƒ41420,- met de wettelijke rente vanaf&#13;
23 maart 1989 tot aan de dag der algehele&#13;
voldoening en met haar veroordeling in de&#13;
kosten van het geding in beide instanties.&#13;
Geïntimeerde heeft bij memorie van antwoord&#13;
de aangevoerde grieven met uitzondering&#13;
van grief VI bestreden, met conclusie tot&#13;
bekrachtiging van het vonnis waarvan beroep,&#13;
voor zover nodig onder verbetering van&#13;
gronden.&#13;
Partijen hebben de zaak op 4 april 1991&#13;
doen bepleiten, appellanten door mr. J. van&#13;
der Steenhoven, advocaat te Amsterdam, geintimeerde&#13;
door mr. M.R.J. Baneke, advocaat&#13;
te Arnhem.&#13;
Ten slotte hebben partijen de stukken doen&#13;
overleggen voor het wijzen van arrest.&#13;
De grieven&#13;
De door appellanten aangevoerde grieven&#13;
luiden als volgt:&#13;
I. Ten onrechte neemt de pachtkamer van het&#13;
kantongerecht te Hoorn (hierna te noemen:&#13;
de kantonrechter) op pagina 3 sub 1 aan dat&#13;
de erflater Grootes omstreeks 1955 van zijn&#13;
ouders in pacht heeft gekregen ongeveer&#13;
10 ha weiland en een dijk.&#13;
II. Ten onrechte overweegt de kantonrechter&#13;
op pagina 3 sub 2 dat de betrokken percelen&#13;
aan geïntimeerde na het overlijden van de&#13;
ouders van de erflater Grootes en geïntimeerde&#13;
zijn toegescheiden.&#13;
III. Ten onrechte overweegt de kantonrechter&#13;
dat bij het vastleggen van de pachtovereenkomst&#13;
van 25 december 1967 de pachtprijs is&#13;
bepaald op ƒ 225,- per hectare ofwel&#13;
ƒ2 128,50 per jaar.&#13;
IV. Ten onrechte heeft de kantonrechter overwogen&#13;
als omschreven op de pagina's 3 sub&#13;
4 en pagina 4 sub 5, voor zover die overweging&#13;
afwijkt van het hiervoor in de toelichting&#13;
op grief III gestelde.&#13;
V. Ten onrechte neemt de kantonrechter op&#13;
pagina 4 sub 6 als vaststaand aan dat de grond&#13;
vanaf 1970 met uitzondering van 1974 en&#13;
1975 steeds onderverpacht is. De onderverpachting&#13;
heeft slechts plaatsgevonden in&#13;
1970,1972,1973,1981,1982,1983,1984 en&#13;
1985. De onderverpachting heeft derhalve&#13;
beslist niet plaatsgevonden in 1986,1987 en&#13;
1988.&#13;
VI. Ten onrechte overweegt de kantonrechter&#13;
dat appellanten over 1986, 1987 en 1988,&#13;
ondanks dat zij op de hoogte waren van de&#13;
beslissing van de grondkamer van 4 juni&#13;
1968, vanaf juni 1986 toch over de jaren&#13;
1986 t/m 1988 éénderde van de onderpachtsom&#13;
aan Fijkes voldaan hebben.&#13;
VII. Ten onrechte overweegt de kantonrechter&#13;
op pagina 5 van het vonnis:&#13;
'De pachtkamer acht deze vordering, gezien&#13;
voormelde gedragingen van de pachters&#13;
en de feitelijk tussen partijen gegroeide situatie,&#13;
in strijd met de goede trouw en verwijst&#13;
in deze kortheidshalve naar de lijn,&#13;
zoals door de Hoge Raad uitgezet in HR&#13;
13 mei 1978 (NJ 1978, 154 Ziekenfonds/&#13;
Brilmij) HR 5 november 1982 (NJ1984,125&#13;
Ziekenfonds/Klijsen) en HR 10 november&#13;
1989 (Rechtspraak van de Week 1989, 249,&#13;
Azivo/GGD), welke lijn ook is terug te vinden&#13;
in Nieuw BW, artikel 3.2.7. De vordering&#13;
moet derhalve worden afgewezen en eisers&#13;
dienen de kosten van deze procedure te dragen'.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten&#13;
processe het navolgende vast:&#13;
- Sinds 1955 of 1956 tot aan zijn overlijden in&#13;
1984 heeft er een pachtverhouding bestaan&#13;
tussen Meiert Dirk Grootes als pachter en&#13;
geïntimeerde, zijn zuster, als verpachtster,&#13;
met betrekking tot vier percelen weiland en&#13;
een perceel dijk, samen groot ongeveer&#13;
10 ha, gelegen in Wogmeer, gemeente&#13;
Obdam;&#13;
- Deze pachtovereenkomst is na het overlijden&#13;
van Meiert Dirk Grootes door zijn erfgenamen,&#13;
appellanten, voortgezet en vervol&#13;
gens bij vonnis van de pachtkamer van het&#13;
kantongerecht te Hoorn van 3 oktober 1986&#13;
op grond van wanprestatie van de pachters&#13;
ontbonden. Dit vonnis is bij arrest van de&#13;
pachtkamer van dit hof van 12 december&#13;
1988 bekrachtigd met dien verstande dat de&#13;
datum van ingang van de ontbinding van de&#13;
pachtovereenkomst nader is bepaald op&#13;
25 december 1988;&#13;
- Op 3 april 1968 heeft de grondkamer voor&#13;
Noord-Holland een namens Meiert Dirk Grootes ter goedkeuring toegezonden wijzigingsovereenkomst&#13;
van januari 1968,aangegaan&#13;
tussen geïntimeerde als verpachtster&#13;
en Meiert Dirk Grootes als pachter, ontvangen,&#13;
waarbij de pachtprijs van bovenbedoelde&#13;
pachtovereenkomst met ingang&#13;
van 25 december 1967 werd verhoogd tot&#13;
ƒ2 128,50 per jaar en waarbij voorts het&#13;
navolgende werd overeengekomen:&#13;
a. 'De verpachtster verleent bij deze aan de&#13;
pachter de bevoegdheid het pachtobject aan&#13;
derden onder te verpachten, doch uitsluitend&#13;
voor bloembollencultuur.&#13;
b. Gaat de pachter daartoe over, dan heeft de&#13;
verpachtster aanspraak op éénderde en pachter&#13;
op tweederde van de door de onderpachter&#13;
verschuldigde pachtprijs';&#13;
- Bij beschikking van 4 juni 1968 heeft de&#13;
grondkamer voor Noord-Holland deze wijzigingsovereenkomst&#13;
goedgekeurd met uit&#13;
zondering van de alinea sub b. Overwogen&#13;
werd dat de in die alinea vervatte afspraak in&#13;
strijd is met artikel 5 van de Pachtwet en dat&#13;
die clausule dient te worden geschrapt;&#13;
- Ondanks de niet-goedkeuring van die laat&#13;
ste pachtprijsafspraak heeft Meiert Dirk&#13;
Grootes in de jaren 1970, 1972, 1973, 1981,&#13;
1982 en 1983 en hebben appellanten in 1984&#13;
en 1985 wegens onderverpachting (voor&#13;
bloembollencultuur en één jaar sjalotten)&#13;
toch gelden tot in totaal ƒ 20 130,50 boven de&#13;
(jaarlijkse) pachtprijs aan geïntimeerde betaald;&#13;
- Bovendien is Meiert Dirk Grootes volgens&#13;
mondelinge afspraak, gemaakt in 1976, sedertdien&#13;
ƒ 3 750,- in plaats van ƒ 2 128,50&#13;
pacht aan geïntimeerde gaan betalen. Appel&#13;
lanten hebben dat in de jaren 1984 t/m 1988&#13;
voortgezet. Aan jaarlijkse pacht is aldus in&#13;
totaal ƒ 21 079,50 extra betaald.&#13;
De beoordeling van het geschil in hoger&#13;
beroep&#13;
1, Blijkens de vaststaande feiten zijn de grie&#13;
ven III, V en VI op zichzelf genomen ge&#13;
grond.&#13;
2. Appellanten stellen zich op het standpunt&#13;
dat de navolgende betalingen door Meiert&#13;
Dirk Grootes en appellanten als pachter(s)&#13;
onverschuldigd aan geïntimeerde als ver&#13;
pachtster zijn gedaan:&#13;
A. De wegens de in 1976 tussen Meiert Dirk&#13;
Grootes en geïntimeerde mondeling - en dus&#13;
zonder goedkeuring van de grondkamer -&#13;
gemaakte afspraak, aan geïntimeerde sedertdien&#13;
jaarlijks betaalde pachtverhoging&#13;
van ƒ 1 621,50 per jaar, in feite in totaal&#13;
ƒ 21 079,50;&#13;
B. De ondanks de weigering van de grondkamer&#13;
voor Noord-Holland van de goedkeuring&#13;
van de pachtprijsafspraak tussen Meiert&#13;
Dirk Grootes en geïntimeerde voor het geval&#13;
van onderverpachting, aan geïntimeerde&#13;
voor het geval van onderverpachting, aan&#13;
geïntimeerde voor het geval van onderverpachting&#13;
extra gedane pachtbetalingen, in&#13;
feite in totaal ƒ 20 130,50.&#13;
Appellanten vorderen het volgens hen&#13;
onverschuldigd betaalde op de voet van artikel&#13;
1395, lid 1, Boek 4 Burgerlijk Wetboek&#13;
terug.&#13;
De grieven V, VI en VII hebben betrekking&#13;
op het onderdeel B van de vordering, de grief&#13;
VII ook op het onderdeel A.&#13;
3. Voor wat betreft het onderdeel A van de&#13;
vordering wordt het navolgende overwogen.&#13;
De mondelinge afspraak van 1976, waarbij&#13;
de jaarlijkse tegenprestatie werd verhoogd&#13;
van ƒ 2 128,50 tot/3 750,-betreft een&#13;
mondelinge wijzigingsovereenkomst. Volgens&#13;
art. 10, lid 1, van de Pachtwet zijn&#13;
partijen daaraan in zoverre gebonden dat zij&#13;
niet eenzijdig kunnen terugtreden.&#13;
Zolang deze wijzigingsovereenkomst,&#13;
welke appellanten niet eenzijdig naast zich&#13;
neer kunnen leggen, nog niet schriftelijk is&#13;
vastgelegd en vervolgens niet door de grondkamer&#13;
voor Noord-Holland is getoetst, staat&#13;
niet vast of, en dan in hoeverre, de pachtprijsverhoging&#13;
jaarlijks geheel of gedeeltelijk&#13;
zonder rechtsgrond, derhalve onverschuldigd,&#13;
is betaald, zulks gelet op de&#13;
pachtprijs sinds 1976 ad ongeveer ƒ375,- per&#13;
ha per jaar voor de grond in geschil. Hieraan&#13;
doet niet af dat geïntimeerde, blijkens art. 10,&#13;
lid 1, van de Pachtwet, geen aanspraak kon&#13;
maken op uitvoering van de wijzigingsovereenkomst&#13;
van 1976, zoals die vanwege&#13;
de pachter(s) blijkens de betalingen heeft&#13;
plaatsgevonden.&#13;
De grief VII treft in zoverre geen doel.&#13;
4. Voor wat betreft het onderdeel B over&#13;
weegt het hof het volgende.&#13;
Bij haar onherroepelijke beschikking heeft&#13;
de grondkamer voor Noord-Holland de&#13;
wijzigingsovereenkomst van 1968 gewijzigd&#13;
door de bijzondere bepaling van alinea&#13;
b (zie boven onder de vaststaande feiten) van deze wijzigingsovereenkomst te schrappen.&#13;
De aldus door de grondkamer gewijzigde&#13;
overeenkomst geldt ingevolge art. 6, lid 2,&#13;
van de Pachtwet als de tussen partijen aangegane&#13;
en goedgekeurde overeenkomst. De,&#13;
blijkens de in 1970, 1972, 1973, 1981, 1982&#13;
en 1983 door Meiert Dirk Grootes aan geïntimeerde&#13;
wegens onderverpachting gedane&#13;
pachtbetalingen, tussen hen - mogelijk stilzwijgend&#13;
- getroffen regeling de bijzondere&#13;
bepaling (b) toch uit te voeren, is derhalve&#13;
ongeldig. Volgens art. 57 van de Pachtwet&#13;
kan van art. 6, lid 2, van die wet niet bij&#13;
overeenkomst worden afgeweken.&#13;
5. Appellanten hebben met de grief VII, zoals&#13;
toegelicht, bestreden het oordeel van de&#13;
pachtkamer van het kantongerecht dat hun&#13;
terugvordering van de in de rechtsoverweging&#13;
4 bedoelde bedragen wegens onver&#13;
schuldigde betaling daarvan, in strijd is met&#13;
de jegens geïntimeerde in acht te nemen&#13;
goede trouw. Volgens appellanten hebben zij&#13;
hun recht niet verwerkt deze onverschuldigd&#13;
betaalde bedragen terug te vorderen. Geïntimeerde&#13;
acht dat laatste wel het geval.&#13;
6. Een tussen partijen krachtens wet gel&#13;
dende regel is niet van toepassing, voor zover&#13;
dit in de gegeven omstandigheden naar maat&#13;
staven van redelijkheid en billijkheid onaanvaardbaar&#13;
is. Dit aldus in art. 2, Boek 6,&#13;
Nieuw Burgerlijk Wetboek neergelegde beginsel&#13;
is reeds thans geldend recht wegens de&#13;
uitleg die aan de art. 1374 en 1375, vierde&#13;
Boek, van het Burgerlijk Wetboek wordt&#13;
gegeven. De bepaling van art. 1395, lid 2,&#13;
vierde Boek, Burgerlijk Wetboek, dat het&#13;
geen onverschuldigd is betaald, kan worden&#13;
teruggevorderd, is daarom niet van toepas&#13;
sing indien dit in de gegeven omstandigheden&#13;
in strijd is met de door partijen bij de&#13;
uitvoering van de overeenkomst tegenover&#13;
elkaar in acht te nemen goede trouw. Dit&#13;
laatste doet zich voor indien aan de eisen van&#13;
rechtsverwerking is voldaan. Hieraan moe&#13;
ten in een geval als het onderhavige, waarbij&#13;
de door de Pachtwet gewaarborgde belangen&#13;
- in casu de pachtprijsbeheersing - in het&#13;
geding zijn, zware eisen worden gesteld.&#13;
7. Naar het oordeel van het hof doet het geval&#13;
van rechtsverwerking zich hier desondanks&#13;
voor. Daarbij heeft het hof acht geslagen op&#13;
de navolgende omstandigheden:&#13;
A. Wegens de schrapping in plaats van wijziging&#13;
door de grondkamer voor Noord-Holland&#13;
van het pachtprijsbeding (b) dat op&#13;
zichzelf in strijd is met art. 5, lid 1 aanhef en&#13;
onder/, jo. art. 13, lid 2 van de Pachtwet, met&#13;
instandhouding van het beding houdende&#13;
bevoegdheid tot onderverpachting (a) ontstond&#13;
de onbevredigende situatie dat Meiert&#13;
Dirk Grootes als pachter enerzijds wel tot&#13;
lucratieve onderverpachting voor de bollenteelt&#13;
kon overgaan maar anderzijds geïntimeerde&#13;
als verpachtster in het voordeel daarvan&#13;
niet deelde in de vorm van een hogere&#13;
pachtprijs ingeval van die onderverpachting.&#13;
Ook Meiert Dirk Grootes vond die situatie&#13;
kennelijk zo onbevredigend dat hij in overeenstemming&#13;
met het ongeldige pachtprijsbeding&#13;
(b) wegens onderverpachting (voor&#13;
de bloembollenteelt) jarenlang gelden aan&#13;
appellanten is gaan afdragen. Daartegenover&#13;
genoot hij het aanmerkelijke voordeel van de&#13;
extra opbrengsten van die onderverpachting.&#13;
Appellanten hebben deze betalingen in 1984&#13;
en 1985 op dezelfde wijze voortgezet. Het&#13;
voordeel aan pachterszijde heeft na aftrek&#13;
van de betalingen aan geïntimeerde ruim ƒ&#13;
40 000,- bedragen.&#13;
B. Bij honorering van de terugvordering door&#13;
appellanten van hetgeen aldus aan geïntimeerde&#13;
in strijd met de Pachtwet is betaald,&#13;
zal geïntimeerde zeker nadeel hebben. Naar&#13;
het hof bekend is, wordt land indien daarop&#13;
gedurende meerdere jaren zoals in dit geval&#13;
boilenteelt plaatsvindt, in die mate aanmerkelijk&#13;
intensiever gebruikt dat de kwaliteit&#13;
(het opbrengend vermogen) en dus de waar&#13;
de daarvan, wordt verminderd. Deze waarde&#13;
vermindering wordt dan op geen enkele&#13;
wijze gecompenseerd.&#13;
C. Alhoewel appellanten in ieder geval medio&#13;
1986 bekend waren met de beschikking&#13;
van de grondkamer voor Noord-Holland d.d.&#13;
12 juni 1986 hebben zij de vordering tot&#13;
terugbetaling als hier bedoeld eerst op 22 mei&#13;
1989 ingesteld nadat zij geïntimeerde eerst&#13;
bij brief van 13 maart 1989 in gebreke had&#13;
den gesteld.&#13;
De grief VII is in zoverre ongegrond en de&#13;
grieven V en VI, alhoewel gegrond, treffen&#13;
geen doel.&#13;
Slotsom&#13;
8. De grieven I, II en IV kunnen als voor deze&#13;
zaak irrelevant in het midden blijven. De&#13;
grief III, alhoewel gegrond, treft geen doel.&#13;
Het vonnis, waarvan beroep, dient onder aanvulling van de gronden te worden bekrachtigd&#13;
nu geen der grieven tot vernietiging&#13;
daarvan aanleiding geeft. Appellanten&#13;
behoren de kosten van het hoger beroep te&#13;
dragen als de daarin in het ongelijk gestelde&#13;
partij.&#13;
Rechtdoende in hoger beroep:&#13;
Bekrachtigt het vonnis van de pachtkamer&#13;
van het kantongerecht te Hoorn d.d. 4 mei&#13;
1990, waarvan beroep, onder aanvulling van&#13;
de gronden.&#13;
Veroordeelt appellanten in de kosten van&#13;
het hoger beroep, aan de zijde van geïntimeerde&#13;
tot heden begroot op ƒ 5 620,-.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman, baron de&#13;
Weichs de Wenne en De Wolf</auteurs><published>1991-11-01 00:00:00</published><modified>1991-11-01 00:00:00</modified><editiondate>1991-11-01</editiondate><htmlpath>https://denhollander.info/artikel/7042</htmlpath></article>
</articles></edition>
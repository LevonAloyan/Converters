<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2008</searchword><id>7615</id><udhid>UDH:TvAR/7615</udhid><titel>Tuchtgerecht akkerbouwproductschappen (TvAR 2008/5493)</titel><searchwords><searchword>TvAR 12/2008</searchword><searchword>TvAR 2008/5493</searchword><searchword>UDH:TvAR/7615</searchword></searchwords><attachments><attachment><name>TAR2008_12Rechtspraak_5493.pdf</name><extention>pdf</extention><url>https://denhollander.info/download/7096/ci</url></attachment></attachments><inleiding>Overtreding van art. 4 van de Verordening HPA bestrijding&#13;
phytophthora infestans bij aardappelen 2003, door de aanwezigheid&#13;
van een aantasting Phytophthora infestans in een&#13;
perceel grond waarop gewas geteeld wordt. Hoeveelheid gevallen&#13;
regen bemoeilijkt bestrijdingswerkzaamheden. Betrokkene&#13;
heeft geen bestrijdingsmaatregelen getroffen.</inleiding><content>1. De procedure&#13;
Op 21 november 2007 heeft het Tuchtgerecht een schriftelijke&#13;
verklaring ontvangen van de voorzitter van het Hoofdproductschap&#13;
Akkerbouw met nummer PH 07-25 en een&#13;
bijgevoegd berechtingsrapport waarmee de zaak bij het&#13;
Tuchtgerecht aanhangig is gemaakt.&#13;
Op 11 december 2007 heeft het onderzoek ter zitting&#13;
plaatsgevonden. Betrokkene heeft met een brief, bij het&#13;
Tuchtgerecht ontvangen op 28 november 2007, naast een&#13;
inhoudelijk verweer tevens laten weten dat hij niet op de&#13;
zitting aanwezig zou zijn. Tegen betrokkene is verstek verleend.&#13;
Namens de voorzitter van het Hoofdproductschap&#13;
Akkerbouw heeft mevrouw mr. O.D. van der Vliet de zaak&#13;
nader toegelicht.&#13;
2. De schriftelijke verklaring en het berechtingsrapport&#13;
Betrokkene wordt ten laste gelegd:&#13;
Overtreding van art. 4 van de Verordening HPA bestrijding&#13;
phytophthora infestans bij aardappelen 2003. Daarin is opgenomen&#13;
het verbod om in een perceel waarop een gewas&#13;
geteeld wordt (i.c. aardappelen) een aantasting van Phytophthora&#13;
infestans van een bepaalde omvang te hebben.&#13;
Het berechtingsrapport is 17 september 2007 opgemaakt&#13;
door C.C.A. Boons, toezichthouder HPA. Het berechtingsrapport&#13;
bevat een verklaring van betrokkene, een kopie vande verstrekte gele kaart van 19 juli 2007, een kopie van de&#13;
verstrekte rode kaart van 24 juli 2007 alsmede een kopie&#13;
van de situatieschets.&#13;
3. De betrokken regelgeving&#13;
Het Hoofdproductschap Akkerbouw heeft de Verordening&#13;
HPA bestrijding phytophthora infestans bij aardappelen&#13;
2003 vastgesteld. Doelstelling is de beheersing van de&#13;
schimmelziekte Phytophthora infestans, die grote schade&#13;
kan toebrengen aan de aardappelteelt. De verordening bevat&#13;
regels ter voorkoming van bronnen voor een verdere verspreiding.&#13;
Op overtreding van het bepaalde bij of krachtens&#13;
de Verordening worden tuchtrechtelijke maatregelen gesteld.&#13;
4. De vaststaande feiten&#13;
Op grond van de stukken en het onderzoek ter zitting zijn&#13;
in deze zaak de volgende feiten en omstandigheden voor&#13;
het Tuchtgerecht vast komen te staan:&#13;
– op 19 juli 2007 is door een medewerker van NAK&#13;
AGRO een strafbare Phytophthora-aantasting aangetroffen&#13;
in perceel 2374-5388 en is een gele kaart vertrekt;&#13;
– op 24 juli 2007 is door een medewerker van NAK&#13;
AGRO geconstateerd dat de omvang van de aantasting&#13;
nog steeds boven de norm lag zodat een rode&#13;
kaart is verstrekt.&#13;
5. Standpunt betrokkene&#13;
Betrokkene geeft aan dat in verband met de overvloedige&#13;
regenval het niet mogelijk was met de spuitmachine het&#13;
perceel in te gaan. Ook de oplevering van het perceel liet&#13;
wensen over, een en ander is het gevolg van het niet goed&#13;
afwerken van de ruilverkaveling.6. Standpunt Hoofdproductschap Akkerbouw&#13;
Aangezien phytophthora-aantastingen in het veld een gevaarlijke&#13;
verspreidingsbron vormen, is het van groot belang&#13;
dat akkerbouwers maatregelen nemen (spuiten of branden)&#13;
om de bron onschadelijk te maken. Betrokkene heeft nagelaten&#13;
om aan voornoemde verplichting te voldoen en vormt&#13;
op deze manier een bedreiging voor andere akkerbouwers in&#13;
de omgeving in verband met het gevaar voor verspreiding&#13;
van phytophthora. Het Hoofdproductschap Akkerbouw&#13;
verzoekt het Tuchtgerecht aan betrokkene een geldboete op&#13;
te leggen.&#13;
7. De beoordeling&#13;
Het Tuchtgerecht stelt vast dat op het perceel van betrokkene&#13;
een phytophthora-aantasting is aangetroffen. Het&#13;
Tuchtgerecht acht het ten laste gelegde bewezen en stelt&#13;
daarmee de overtreding van art. 4 van de Verordening HPA&#13;
bestrijding phytophthora infestans bij aardappelen 2003&#13;
vast. Het is het Tuchtgerecht bekend dat er in de betreffende&#13;
periode veel regen is gevallen wat de bestrijdingswerkzaamheden&#13;
bemoeilijkt.&#13;
8. De beslissing&#13;
Het Tuchtgerecht legt, gelet op de ernst van het feit en de&#13;
omstandigheden van de zaak aan betrokkene een geldboete&#13;
op van € 450,-.</content><legacyfootnotes/><footnotes><footnote/></footnotes><auteurs/><published>2008-12-01 00:00:00</published><modified>2008-12-01 00:00:00</modified><editiondate>2008-12-01</editiondate><htmlpath>https://denhollander.info/artikel/7615</htmlpath></article>
</articles></edition>
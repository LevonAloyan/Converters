<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2001</searchword><id>4707</id><udhid>UDH:TvAR/4707</udhid><titel>Kok / Kips (TvAR 2001/5067)</titel><searchwords><searchword>TvAR 6/2001</searchword><searchword>TvAR 2001/5067</searchword><searchword>UDH:TvAR/4707</searchword></searchwords><attachments><attachment><name>2001_nr 6_Rechtspraak_5067.pdf</name><extention>pdf</extention><url>https://denhollander.info/download/4649/ci</url></attachment></attachments><inleiding>[Pachtwet art. 11]&#13;
&#13;
Geen aanleiding tot niet-ontvankelijkheidsverklaring&#13;
omdat in vordering geen overeengekomen&#13;
duur en pachtprijs zijn&#13;
genoemd. Wel dienen door de eisende partij&#13;
(voldoende duidelijke aanknopingspunten&#13;
voor) de essentialia van de gestelde overeenkomst&#13;
te worden gesteld. Pachtkamer in&#13;
eerste aanleg heeft ten onrechte vastlegging&#13;
van een aantal voor toetsing benodigde&#13;
gegevens achterwege gelaten. Voldoende&#13;
duidelijke aanwijzingen dat partijen jaarlijks&#13;
een nieuwe pachtovereenkomst hebben&#13;
gesloten ontbreken, zodat wordt vastgelegd&#13;
voor de wettelijke duur. Bewijs van&#13;
afstand van pachtrechten door pachter,&#13;
gevolgd door feitelijke ontruiming, onder de&#13;
omstandigheden genoemd in arrest niet&#13;
geleverd geacht.</inleiding><content>ARREST IN DE ZAAK VAN:&#13;
Sjoerd Jan Kok te Hierden, gemeente Harderwijk,&#13;
appellant, incidenteel geïntimeerde,&#13;
procureur: mr. B. Peek,&#13;
tegen&#13;
Willem Frederik Kips te Lelystad,&#13;
geïntimeerde, incidenteel appellant,&#13;
procureur: mr. J.H. van Vliet.&#13;
1 Het geding in eerste aanleg&#13;
De pachtkamer van het kantongerecht te&#13;
Lelystad heeft op 13 november 1996, 7 mei&#13;
1997, 10 december 1997 en 10 juni 1998 tussen&#13;
partijen vonnissen gewezen. Genoemde&#13;
vonnissen zijn in fotocopie aan dit arrest&#13;
gehecht. Voor de rechtsgang in eerste aanleg&#13;
en voor de motivering van de gegeven beslissing&#13;
wordt daarnaar verwezen.&#13;
2 Het geding in hoger beroep&#13;
2.1 Bij exploot van 25 juni 1998 is appellant&#13;
– verder aan te duiden als Kok – in hoger&#13;
beroep gekomen van genoemde vonnissen&#13;
(daarbij abusievelijk sprekend over een vonnis&#13;
van 4 mei 1997 in plaats van 7 mei 1997) met&#13;
dagvaarding van geïntimeerde – verder te noemen:&#13;
Kips – voor dit hof.&#13;
2.2 Bij memorie van grieven heeft Kok tegen&#13;
het vonnis vier grieven aangevoerd en toegelicht,&#13;
bewijs aangeboden en geconcludeerd dat&#13;
het hof de vonnissen zal vernietigen en, opnieuw&#13;
rechtdoende, Kips alsnog niet-ontvankelijk&#13;
zal verklaren in zijn vorderingen,&#13;
althans hem deze zal ontzeggen, een en ander&#13;
onder zijn veroordeling in de kosten van&#13;
beide instanties.&#13;
2.3 Kips heeft bij memorie van antwoord verweer&#13;
gevoerd, zijn eis gewijzigd en onder aanvoering&#13;
van één grief tegen het eindvonnis&#13;
incidenteel geappelleerd met conclusie dat het&#13;
hof in het principaal appèl de bestreden vonnissen&#13;
zal bekrachtigen met uitzondering van&#13;
het vonnis van 10 juni 1998 en dat vonnis weliswaar&#13;
zal bekrachtigen doch met verbetering&#13;
van gronden en dictum, en in het incidenteel&#13;
appèl het eindvonnis zal vernietigen en opnieuw&#13;
rechtdoende de in prima ingestelde&#13;
vordering in appèl gewijzigd, alsnog en geheel&#13;
zal toewijzen, een en ander met veroordeling&#13;
van Kok in de kosten van beide instanties.&#13;
2.4 Partijen hebben hun zaak doen bepleiten,&#13;
Kok door mr H.J. Schaatsbergen, advocaat te&#13;
Zwolle, en Kips door mr J.H. van Vliet, advocaat&#13;
te Wageningen. Van beide zijden zijn&#13;
pleitnotities overgelegd, waarna partijen de&#13;
stukken aan het hof hebben overgelegd voor&#13;
het wijzen van arrest.&#13;
3 De grieven&#13;
De grieven in principaal appèl luiden:&#13;
I. Ten onrechte heeft de pachtkamer van het&#13;
kantongerecht vastgelegd dat tussen partijen&#13;
een pachtovereenkomst bestaat met betrekking&#13;
tot de daarbij aangegeven percelen landbouwgrond.&#13;
II. Ten onrechte heeft de pachtkamer van het&#13;
kantongerecht in het tussenvonnis van 7 mei&#13;
1997 overwogen en beslist, kort gezegd, dat&#13;
uit de overgelegde brieven blijkt dat Bionova&#13;
B.V. zich duidelijk in een contractuele verhouding&#13;
met Kips heeft geacht; dat Kips blijkens&#13;
het overgelegde uittreksel uit het Handelsregister&#13;
optreedt als éénmanszaak “Terra&#13;
Nova” en dat een eventuele maatschap met&#13;
zijn echtgenote geen rol speelt.&#13;
III. Ten onrechte heeft de pachtkamer van het&#13;
kantongerecht nagelaten vast te leggen de&#13;
pachtovereenkomst tussen Bionova B.V. en&#13;
Terra Nova voor het seizoen respectievelijk&#13;
jaar 1993 met betrekking tot de kadastrale&#13;
percelen Lelystad F 95 ged. en F 589 ter totale&#13;
grootte van 4.04.50 ha tegen een pachtsom&#13;
van ƒ 2.500,– per ha.&#13;
IV. Ten onrechte heeft de pachtkamer van het&#13;
kantongerecht niet eveneens vastgelegd dat de&#13;
desbetreffende pachtovereenkomst per 1 november&#13;
1993 was geëindigd doordat Kips&#13;
afstand per die datum van zijn eventuele&#13;
pachtrechten had gedaan respectievelijk door&#13;
feitelijke beëindiging van de pacht begin 1994&#13;
als bedoeld in art. 10, lid 1 Pachtwet.&#13;
De grief in incidenteel appèl houdt in, dat de&#13;
pachtkamer van het kantongerecht ten onrechte&#13;
achterwege heeft gelaten de duur van&#13;
de overeenkomst en de overeengekomen&#13;
tegenprestatie vast te leggen.&#13;
4 De ontvankelijkheid van het hoger&#13;
beroep&#13;
Kok heeft tegen het vonnis van 13 november&#13;
1996 geen grieven gericht. Hij zal derhalve in&#13;
zijn hoger beroep tegen dat vonnis niet-ontvankelijk&#13;
worden verklaard.&#13;
5 De vaststaande feiten&#13;
5.1 Het hof zal uitgaan van de volgende feiten,&#13;
welke enerzijds zijn gesteld en anderzijds niet&#13;
(voldoende) zijn betwist en mede blijken uit&#13;
de niet weersproken inhoud van overgelegde&#13;
producties.&#13;
5.2 De gemeente Lelystad heeft van Domeinen&#13;
een recht van erfpacht verkregen ter zake&#13;
van de percelen landbouwgrond, kadastraal&#13;
bekend gemeente Lelystad, sectie F, nr. 590 ged.&#13;
en 589 met totale oppervlakte van 4.04.50 ha.&#13;
5.3 Kok heeft bij akte van 7 april 1993 het&#13;
recht van ondererfpacht ter zake van genoemde&#13;
percelen verkregen van Bionova Nederland&#13;
B.V. In de akte is onder artikel 2 sub 3 bepaald:&#13;
“Het verkochte wordt aanvaard in de feitelijke&#13;
staat, waarin het zich ten tijde van het sluiten&#13;
van de koopovereenkomst bevond. Het is&#13;
de koper bekend dat het land ten tijde van de&#13;
verkoop in gebruik is bij de heer W.F. Kips&#13;
(...) Koper heeft met deze gebruiker voorts&#13;
afspraken gemaakt over tijdelijk voortgezet&#13;
gebruik, alsmede met betrekking tot de betaling&#13;
aan hem van de erfpachtcanon en de&#13;
waterschapslasten ingaande een november&#13;
negentienhonderd tweeënnegentig. Het voortgezet&#13;
gebruik door of vanwege verkoper als&#13;
zorgvuldig schuldenaar na het tot stand&#13;
komen van de koopovereenkomst tot aan het&#13;
tijdstip van aflevering wordt geacht geen wijziging&#13;
te hebben gebracht in de staat van het&#13;
verkochte.”&#13;
6 Beoordeling van het geschil in&#13;
hoger beroep&#13;
6.1 De pachtkamer van het kantongerecht&#13;
heeft na bewijslevering de vordering van Kips&#13;
tegen Kok tot vastlegging van een pachtovereenkomst&#13;
toegewezen. Kok heeft dit oordeel&#13;
bestreden met diverse klachten.&#13;
6.2 In de toelichting op grief I betoogt Kok,&#13;
dat de vordering van Kips aldus moet worden&#13;
begrepen, dat hij vastlegging heeft gevorderd&#13;
van de tussen hemzelf en Bionova B.V. mondeling&#13;
gesloten pachtovereenkomst. Het hof&#13;
verstaat de vordering van Kips echter zo, dat&#13;
hij – omdat hij rechten tegen Kok geldend wil&#13;
maken – vastlegging vordert van een op het&#13;
moment van het aanhangig maken van zijn&#13;
vordering nog bestaande pachtovereenkomst&#13;
met hem zelf als pachter en Kok als verpachter.&#13;
Daarbij heeft Kips – uiteindelijk – gesteld&#13;
dat zijn wederpartij bij de overeenkomst op&#13;
het moment van haar sluiting in 1988 Gaiapolis&#13;
heette en vervolgens Bionova de verpachtster&#13;
is geweest (waarbij niet volledig duidelijk&#13;
is geworden of er sprake is geweest van een&#13;
naamswijziging of van een overgang van het&#13;
ondererfpachtrecht op de zaak) en dat in 1993&#13;
de zaak is verkregen door Kok. Kips heeft&#13;
niet gesteld dat na de verpachting in 1988 op&#13;
enig moment sprake is geweest van het sluiten&#13;
van een nieuwe pachtovereenkomst, zodat het&#13;
hof diens vordering bezwaarlijk anders kan&#13;
verstaan dan dat hij vastlegging vordert van de&#13;
in 1988 met Gaiapolis gesloten overeenkomst&#13;
die – naar hij stelt – nog steeds voortduurt.&#13;
6.3 Voor zover Kok wil betogen dat Kips in&#13;
eerste aanleg niet-ontvankelijk had moeten&#13;
worden verklaard omdat hij, door geen duur&#13;
of pachtprijs te noemen, niet daadwerkelijk de&#13;
vastlegging van een concrete pachtovereenkomst&#13;
heeft gevorderd, maar veeleer een verklaring&#13;
voor recht dat er een pachtovereenkomst&#13;
bestaat, overweegt het hof als volgt. In&#13;
het onderhavige geval kon er bij Kok in redelijkheid&#13;
geen misverstand bestaan ter zake van&#13;
de vraag, op welke pachtovereenkomst Kips’&#13;
vordering was gericht, terwijl in die vordering&#13;
ondubbelzinnig was verwoord dat deze vastlegging&#13;
van die overeenkomst wenste. Onder&#13;
die omstandigheden is er voor een niet-ontvankelijkverklaring&#13;
geen plaats. Wel dienen in&#13;
een dergelijk geval in de loop van de procedure&#13;
door de eisende partij (voldoende duidelijke&#13;
aanknopingspunten voor) de – voor&#13;
toetsing door de grondkamer benodigde –&#13;
essentialia van de gestelde overeenkomst te&#13;
worden gesteld; naar het oordeel van het hof&#13;
is dit in het onderhavige geval in voldoende&#13;
mate geschied.&#13;
6.4 Afgezien van het bovenstaande zal in ieder&#13;
geval de door de rechter vastgelegde pachtovereenkomst&#13;
de voor toetsing door de&#13;
grondkamer benodigde gegevens (aanvangstijdstip,&#13;
overeengekomen duur, prijs) duidelijk&#13;
dienen te vermelden. Zonodig zal de rechter&#13;
ambtshalve navraag kunnen doen indien&#13;
deze gegevens door de eisende partij onvoldoende&#13;
duidelijk zijn gesteld. Zowel in principaal&#13;
appèl als in incidenteel appèl wordt de&#13;
pachtkamer van het kantongerecht in dat verband&#13;
terecht verweten dat zij vastlegging van&#13;
een aantal voor toetsing benodigde gegevens&#13;
achterwege heeft gelaten.&#13;
6.5 De pachtkamer van het kantongerecht&#13;
heeft Kips toegelaten te bewijzen “dat hij&#13;
voorafgaande aan het voorjaar van 1994 tegen&#13;
betaling van Bionova Nederland N.V. landbouwgrond&#13;
ten behoeve van de landbouw in&#13;
gebruik heeft gekregen.” Anders dan Kok&#13;
betoogt, heeft de pachtkamer hiermee niet&#13;
noodzakelijkerwijze aan Kips bewijs opgedragen&#13;
van een met Bionova gesloten overeenkomst.&#13;
De bewijsopdracht en het in het vonnis&#13;
van 10 december 1997 gegeven oordeel dat&#13;
Kips in de bewijslevering is geslaagd laten&#13;
voldoende ruimte voor de mogelijkheid dat de&#13;
pachtkamer (wellicht: mede) bewijs van een&#13;
(met Gaiapolis gesloten en vervolgens) onder&#13;
Bionova voortgezette pachtovereenkomst op&#13;
het oog heeft gehad. De bewijsopdracht was&#13;
overigens toegespitst op de rechtsstrijd tussen&#13;
partijen op dat moment, waarin Kok betwistte&#13;
dat er eind 1993 (nog) een pachtovereenkomst&#13;
tussen Bionova en Kips bestond. Het&#13;
hof zal in het onderstaande nog terugkomen&#13;
op de vraag, of ter zake van de concrete bedingen&#13;
van de vast te leggen pachtovereenkomst&#13;
nog aanvullend bewijs noodzakelijk is.&#13;
6.6 Uit het voorgaande blijkt dat het hof van&#13;
oordeel is dat noch de vordering van Kips,&#13;
noch de procedure in eerste aanleg is toegespitst&#13;
geweest op een met Bionova gesloten&#13;
pachtovereenkomst.&#13;
6.7 Thans dient nog te worden ingegaan op de&#13;
stelling van Kok, dat in werkelijkheid sprake&#13;
is geweest van pacht van jaar tot jaar, althans&#13;
dat een eerder bestaande pachtovereenkomst&#13;
in ieder geval is geëindigd bij de aanvang van&#13;
het seizoen/jaar 1993, toen tussen Kips (Terra&#13;
Nova) en Bionova een overeenkomst met de&#13;
duur van één seizoen/jaar is gesloten.&#13;
6.8 Uit de getuigenverklaringen van Van Ruiten&#13;
en Kips blijkt, dat Kips de grond in&#13;
gebruik had toen Bionova die verkreeg en dat&#13;
Kips naar de stilzwijgende bedoeling van partijen&#13;
die grond ook doorlopend en voor een&#13;
onbepaalde duur van Bionova in gebruik heeft&#13;
gehad. Het hof leidt dit af uit de verklaring&#13;
van Kips in samenhang met de volgende passages&#13;
uit de verklaring van Van Ruiten, de&#13;
toenmalige directeur van Bionova:&#13;
– “(...) In mijn beleving was de verhuur een&#13;
doorlopende zaak. Kips huurde al van Gaiapolis&#13;
(...)”;&#13;
– “(...) Ik kan mij niet herinneren of ik Kips&#13;
heb gevraagd een afstandverklaring te ondertekenen&#13;
m.b.t. de grondgebruikers rechten. Ik&#13;
geloof wel dat daarover gesproken is maar de&#13;
inhoud daarvan weet ik niet meer (...)”;&#13;
– “(...) Ik weet niet of wij ieder jaar een schriftelijk&#13;
contract met Kips sloten; volgens mij&#13;
werd er steeds gewoon een nota gestuurd.&#13;
(...)”;&#13;
– “(...) Naar ik mij meen te herinneren is er&#13;
niet ieder jaar een officiële bevestiging van de&#13;
voortzetting van de huur aan Kips gestuurd;&#13;
ik ging er eigenlijk van uit dat dit vanzelf wel&#13;
door liep. (...)”.&#13;
Kok heeft bij pleidooi (pleitnota, nr. 15 e.v.)&#13;
gewezen op een aantal andere passages uit de&#13;
getuigenverklaring van Van Ruiten, zulks in&#13;
samenhang met de bij conclusie van repliek&#13;
overgelegde brief van 15 januari 1993 (“In&#13;
principe bent u ook bereid om voor het&#13;
komende seizoen wederom 4 ha land te&#13;
huren.”) Het hof acht – gezien de boven gegeven&#13;
citaten – in die passages en stukken echter&#13;
onvoldoende aanwijzing gelegen, dat partijen&#13;
hebben beoogd in 1993 een nieuwe overeenkomst&#13;
te sluiten. Het is met een doorlopende&#13;
overeenkomst – zeker indien niets op schrift&#13;
is gesteld – niet onverenigbaar dat jaarlijks&#13;
contact wordt opgenomen over haar voortduren&#13;
en dat geldt zeker voor het jaar 1993, toen&#13;
– naar uit de overgelegde brief van 15 januari&#13;
1993 blijkt – tussen partijen problemen waren&#13;
gerezen in verband met wateroverlast op het&#13;
gepachte, waardoor er wellicht bij Bionova&#13;
twijfels konden rijzen omtrent Kips’ bereidheid&#13;
tot voortzetting van de pacht. Voldoende&#13;
duidelijke aanwijzingen dat partijen jaarlijks&#13;
een nieuwe pachtovereenkomst hebben gesloten&#13;
– of dat voor alleen het jaar 1993 een nieuwe&#13;
overeenkomst is tot stand gekomen – ontbreken.&#13;
Uitgegaan zal dus worden van een&#13;
voor onbepaalde tijd gesloten overeenkomst.&#13;
In verband met het bepaalde in de artikelen&#13;
11, lid 2 en 12, lid 1 van de Pachtwet zal voor&#13;
de vastlegging worden uitgegaan van een&#13;
overeenkomst aangegaan voor de wettelijke&#13;
duur van zes jaren.&#13;
6.9 Kok betoogt dat Bionova niet met Kips,&#13;
maar met Terra Nova heeft gecontracteerd.&#13;
Kok doet dit betoog steunen op door Kips bij&#13;
conclusie van repliek overgelegde brieven.&#13;
Kok heeft bij pleidooi gesteld dat hij aan zijn&#13;
betoog niet langer de conclusie van niet-ontvankelijkheid&#13;
van Kips wil verbinden. Aangezien&#13;
echter bij een vastlegging ook de partijen&#13;
bij de pachtovereenkomst moeten worden&#13;
vermeld, zal het hof toch inhoudelijk op zijn&#13;
betoog ingaan. Het hof verwerpt dit betoog.&#13;
Uitgaande van het bovenstaande zou in beginsel&#13;
dienen te worden uitgegaan van de situatie&#13;
in 1988, ten tijde van het sluiten van de pachtovereenkomst.&#13;
Uit het door Kips ingebrachte&#13;
uittreksel van de Kamer van Koophandel&#13;
(prod. bij akte 4 december 1996) blijkt dat&#13;
Terra Nova in 1996 was ingeschreven als een&#13;
éénmanszaak van Kips, welke zaak was opgericht&#13;
in 1986 en waarvoor Kips’ echtgenote in&#13;
1989 vertegenwoordigingsbevoegdheid – kennelijk&#13;
zonder dat zij als ondernemer had te&#13;
gelden – had verkregen. Nergens uit blijkt dat&#13;
aan Terra Nova als onderneming is verpacht.&#13;
Overigens merkt het hof op, dat de door de&#13;
rechtbank aan Kips gegeven bewijsopdracht&#13;
ook op dit punt betrekking had. Uit de getuigenverklaringen&#13;
– meer in het bijzonder die&#13;
van Jacobus Franciscus van Ruiten – blijkt&#13;
niet dat op enig moment aan een ander dan&#13;
aan (alleen) Kips verpacht is geweest. De brieven&#13;
waarop Kok wijst, zijn weliswaar gesteld&#13;
op briefpapier van Terra Nova, maar wijzen&#13;
inhoudelijk nog niet zonder meer op een&#13;
positie van Terra Nova als pachter (in de brief&#13;
van 5 oktober 1992 – prod. 1b – bijvoorbeeld&#13;
schrijft Kips over “de door Bionova aan mij&#13;
verhuurde grond”).&#13;
Al met al is het hof van oordeel dat er onvoldoende&#13;
aanknopingspunten zijn voor het oordeel&#13;
dat (ooit) aan een ander dan alleen Kips is&#13;
verpacht.&#13;
6.10 Kok heeft zich beroepen op afstand door&#13;
Kips van diens pachtrechten, gevolgd door&#13;
feitelijke ontruiming van het gepachte door&#13;
Kips. In appèl klaagt Kok erover, dat de&#13;
pachtkamer van het kantongerecht hem niet&#13;
geslaagd heeft geacht in de bewijslevering ter&#13;
zake. Het hof zal het geleverde bewijs&#13;
opnieuw wegen. Daartoe zullen hieronder&#13;
eerst de relevante passages uit de diverse&#13;
getuigenverklaringen worden vermeld.&#13;
Getuige Jan Willem Buning heeft op dit punt&#13;
onder meer verklaard: “Ik trad voor Bionova&#13;
als rentmeester/bemiddelaar op (...). Desgevraagd&#13;
vertelde Van Ruiten dat er op die&#13;
grond een gebruiker zat, de heer Kips. (...) Ik&#13;
heb aan Van Ruiten gevraagd of hij met Kips&#13;
contact op wilde nemen ter vastlegging dat&#13;
dat gebruik op enigerlei wijze tot een eind&#13;
zou komen en dat het ondererfpachtrecht&#13;
Kips zou worden aangeboden. (...) Van Van&#13;
Ruiten heb ik vervolgens gehoord dat Kips&#13;
graag grondgebruiker wilde blijven doch geen&#13;
interesse had in aankoop van het ondererfpachtrecht.&#13;
Vervolgens heeft op 19 maart 1993&#13;
op het kantoor van Bionova een gesprek&#13;
plaatsgevonden waarbij aanwezig waren: Van&#13;
Ruiten, Kips, diens gemachtigde en ikzelf.&#13;
Ook in dat gesprek gaf Kips aan dat hij geen&#13;
interesse had in de aankoop. Kips gaf bij Van&#13;
Ruiten aan dat deze toch al zou hebben toegezegd&#13;
dat hij de grond voor 93 mocht blijven&#13;
gebruiken en dat hij daarop al een vorm van&#13;
bemesting had gepleegd. Van Ruiten zei daarop&#13;
dat hij in ieder geval tot november 1993&#13;
tegen betaling van de huurprijs het land kon&#13;
blijven gebruiken. Toen Kips naar de situatie&#13;
daarna vroeg zei Van Ruiten dat indien het&#13;
ondererfpachtrecht voor die tijd verkocht&#13;
was, dat aan de nieuwe eigenaar zou zijn om&#13;
te beslissen. (...) Op dezelfde dag als het hiervoor&#13;
beschreven gesprek is er ook een gesprek&#13;
geweest in een schuur van Kok. Bij dat&#13;
gesprek waren aanwezig: Kok, Kips, diens&#13;
gemachtigde en ikzelf. Ik had behoefte aan&#13;
duidelijkheid en ook Kips gaf aan dat hij wel&#13;
op de grond wilde blijven maar dat hij geen&#13;
procedure wilde. Hij wilde onderlinge afspraken&#13;
maken. Ik heb toen eerst verteld wat er&#13;
tevoren bij Van Ruiten was besproken en ik&#13;
heb gezegd dat er per 1 november 1993 bij&#13;
verkoop een nieuwe situatie zou ontstaan.&#13;
Kok vertelde toen van zijn plannen. Hij vertelde&#13;
dat hij voor zijn kippenbedrijf meer&#13;
grond nodig had vanwege het mestquotum.&#13;
Hij wilde op termijn ook wel wat kippenhokken&#13;
bijbouwen. Met op termijn bedoelde hij&#13;
naar ik begreep meerdere jaren. In de tussen-&#13;
tijd zou Kips dan de grond kunnen blijven&#13;
gebruiken in de vorm van een loonwerkersovereenkomst.&#13;
Kok kon dan op de bedoelde&#13;
grond de mest uitrijden die hij op zijn eigen&#13;
grond niet kwijt kon en er zou een afspraak&#13;
gemaakt worden over het telen van maïs voor&#13;
de kippen van Kok. Ook gaf Kok aan dat hij&#13;
dat wilde omdat hij wist dat onderverpachting&#13;
niet was toegestaan. Ik heb toen niet gehoord&#13;
dat Kips zich tegen die plannen van Kok verzette.&#13;
Ik hoorde hem nog zeggen dat zij het&#13;
over de juiste invulling nog maar eens eens&#13;
moesten gaan worden. Naar ik begreep was&#13;
dat t.a.v. welk gewas en welke vergoeding.&#13;
Kips heeft toen in ieder geval niet gezegd dat&#13;
hij die plannen van Kok niet wilde. Mijn conclusie&#13;
uit dat gesprek was dat het ondererfpachtrecht&#13;
vrij van onderverpachting per&#13;
1 november 1993 verkocht kon worden. In&#13;
mijn optiek is dat ook gebeurd. In de akte tussen&#13;
Bionova en Kok staat het ook als zodanig&#13;
vermeld. Ik heb in dat gesprek bij Kok beleefd&#13;
dat partijen tot overeenstemming waren gekomen&#13;
middels een loonwerkersconstructie over&#13;
en weer voor een stuk of voor de gehele&#13;
grond maïs te telen met daarnaast een stuk&#13;
vrije teelt waarbij Kok de grond zou bemesten”.&#13;
Getuige Van Ruiten heeft onder meer verklaard:&#13;
“Ik kan mij een gesprek op 19 maart&#13;
1993 herinneren waarbij volgens mij aanwezig&#13;
waren: de heer Kips, diens gemachtigde, de&#13;
heer Buning en ik. Ik ben er niet zeker van,&#13;
maar ik dacht dat Kok daarbij aanwezig was.&#13;
Dat gesprek ging over de verkoop van het&#13;
onder-erfpacht recht, maar de inhoud kan ik&#13;
mij thans niet meer herinneren. Ik heb met&#13;
Kok weinig gesproken; hij heeft mij een aantal&#13;
keren gebeld over diverse afgesproken zaken;&#13;
de positie van Kips is daarbij niet ter sprake&#13;
geweest. (...) ik meen mij te herinneren dat ik&#13;
Kips in die periode gevraagd heb of hij er nog&#13;
mee doorging of dat Kok het land zelf zou&#13;
gaan bewerken en naar ik mij meen te herinneren&#13;
heeft hij toen iets gezegd dat Kok op de&#13;
percelen kippenmest wilde uitrijden en dat&#13;
hij, Kips, daarna de percelen zou kunnen&#13;
gebruiken voor het telen van gewassen.”&#13;
Kips heeft als getuige onder meer verklaard:&#13;
“Volgens mij was Kok niet aanwezig bij de&#13;
bespreking op 19 maart 1993 op het kantoor&#13;
van Bionova. Het kan zijn dat Buning daarbij&#13;
wel aanwezig was. Daarna en dat was op&#13;
dezelfde dag heeft een tweede gesprek plaatsgevonden&#13;
op het bedrijf van Kok. Ik ontken&#13;
dat ik in dat gesprek afstand gedaan zou hebben&#13;
van een gebruiksrecht. Ik heb gezegd dat&#13;
ik gebruik wilde blijven maken van de al door&#13;
mij gebruikte grond en dat de koop door Kok&#13;
niets zou veranderen aan mijn rechtspositie.”&#13;
Kok heeft als getuige onder meer verklaard:&#13;
“Buning zei mij dat er geen sprake was van&#13;
pacht. Ik ben niet aanwezig geweest bij het&#13;
gesprek dat op 19 maart 1993 op het kantoor&#13;
van Bionova zou hebben plaatsgevonden. Er&#13;
heeft wel een gesprek in mijn aanwezigheid&#13;
op die dag plaatsgevonden in mijn schuur.&#13;
Daarbij waren aanwezig: Buning, Van Vliet,&#13;
Kips en ikzelf. Buning had mij gebeld met de&#13;
mededeling dat er iemand op de grond zat en&#13;
dat er een afspraak zou zijn over het gebruik&#13;
door die betrokkene over 1993. Of Kips in&#13;
dat gesprek het woord pacht in de mond heeft&#13;
genomen, weet ik niet. (...) Er is ook nog&#13;
gesproken over na november 1993. Kips heeft&#13;
aangegeven dat hij ook na november 1993 de&#13;
grond wenste te gebruiken. Ik heb daarop&#13;
gezegd wat mijn bedoeling met die grond was&#13;
en dat ik de grond voor mijzelf wilde gebruiken.&#13;
Ik heb ook uitdrukkelijk gezegd dat voor&#13;
zowel 1993 als daarna ik niet wilde verpachten.&#13;
De reactie van Kips daarop was dat hij&#13;
zich zou beraden. (...) Ik heb na 1 mei 1993&#13;
Kips benaderd (...) In dat gesprek hebben wij&#13;
ook het nog gehad over voortgezet gebruik&#13;
door Kips. Er zijn toen geen concrete afspraken&#13;
gemaakt. Ik heb toen aangegeven dat ik&#13;
het niet wilde op basis van pacht; ik wilde&#13;
maïs gaan verbouwen en Kips zou dat in het&#13;
kader van loonwerk voor mij kunnen gaan&#13;
doen. Kips reageerde daarop met dat dit niet&#13;
direct aan de orde was maar dat hij er t.z.t. op&#13;
terug zou komen. Dat is in het vroege voorjaar&#13;
van 1994 ook gebeurd. Tussen Kips en&#13;
mijzelf is toen afgesproken dat hij 4 hectare&#13;
zou gaan verbouwen. Ik heb toen uitdrukkelijk&#13;
gezegd dat dit in een loonwerkconstructie&#13;
zou zijn en dat ik geen pacht wilde. Kips zei&#13;
dat dat goed was. (...)”&#13;
6.11 Het hof is met de pachtkamer van het&#13;
kantongerecht van oordeel dat niet is bewezen&#13;
dat Kips in het gesprek van 19 maart 1993 op&#13;
het bedrijf van Kok afstand heeft gedaan van&#13;
zijn pachtrecht. Het hof wijst daarbij in het&#13;
bijzonder op het feit dat Kok zelf – die zich in&#13;
deze procedure heeft beroepen op die afstand&#13;
– als getuige heeft verklaard dat Kips op die&#13;
dag uiteindelijk slechts heeft gezegd dat hij&#13;
zich zou beraden. Daarin is geen afstand van&#13;
het pachtrecht gelegen. Kok heeft ook verklaard&#13;
dat de kwestie opnieuw aan de orde is&#13;
geweest na 1 mei 1994, maar dat toen over het&#13;
voortgezet gebruik door Kips geen concrete&#13;
afspraken zijn gemaakt. Ook dit wijst erop,&#13;
dat partijen – ook Kok – er niet van uitgingen&#13;
dat op 19 maart 1993 op dit punt overeenstemming&#13;
was bereikt.&#13;
Kips heeft als getuige met stelligheid verklaard&#13;
dat hij geen afstand van zijn pachtrecht heeft&#13;
gedaan, hetgeen geheel overeenstemt met het&#13;
standpunt dat mr Van Vliet – die blijkens de&#13;
verklaringen van alle getuigen ook bij het&#13;
gesprek aanwezig is geweest – bij brief van&#13;
12 maart 1993 (productie 2 bij repliek) naar&#13;
Bionova toe had verwoord. Ook uit de na dit&#13;
gesprek geschreven brief van Kips aan Bionova&#13;
van 25 maart 1993 (productie 3 bij repliek)&#13;
blijkt niets van een (mogelijke) afstand van&#13;
het pachtrecht op een eerder moment of van&#13;
enige discussie daarover.&#13;
Alleen getuige Buning heeft verklaard te hebben&#13;
begrepen dat Kips afstand heeft gedaan,&#13;
maar deze mening kan – voor zover uit de&#13;
getuigenverklaring van Buning blijkt – slechts&#13;
zijn gebaseerd op Kips’ stilzwijgen op een&#13;
aantal uitlatingen van Kok en op Kips’ eigen&#13;
woorden “dat zij het over de juiste invulling&#13;
nog maar eens eens moesten gaan worden”.&#13;
Niet valt uit te sluiten dat dit dezelfde uitlating&#13;
is die door Kok aldus is verwoord, dat&#13;
Kips zich “zou beraden” en door Kok zelf –&#13;
degene ten behoeve van wie afstand zou zijn&#13;
gedaan – anders is opgevat dan door Buning.&#13;
Wat van de verklaring van Buning verder zij,&#13;
uit de verklaringen van Kok en Kips blijkt&#13;
afdoende, dat de betrokkenen zelf er niet van&#13;
zijn uitgegaan, dat op 19 maart 1993 afstand&#13;
van het pachtrecht is gedaan. Dan kan die&#13;
afstand ook niet als bewezen worden beschouwd.&#13;
Kok heeft zich nog beroepen op art. 2 sub 3&#13;
van de akte van levering van het ondererfpachtrecht&#13;
(zie boven onder 5.3). De inhoud&#13;
van deze akte kan Kok reeds hierom niet&#13;
baten omdat deze niet kan worden ingeroepen&#13;
tegen Kips, die bij de overdracht van het&#13;
ondererfpachtrecht geen partij is geweest en&#13;
de akte ook niet voor accoord heeft medeondertekend.&#13;
Daar komt nog bij, dat uit de&#13;
tekst van genoemd artikel niet ondubbelzinnig&#13;
blijkt, dat Kips afstand heeft gedaan van&#13;
zijn gebruiksrecht (vermeld is slechts, dat er&#13;
afspraken zijn gemaakt over tijdelijk voortgezet&#13;
gebruik). In dit verband verdient nog vermelding&#13;
dat de akte – waarvan de inhoud,&#13;
voor zover hier van belang, kennelijk van&#13;
Buning afkomstig is – dateert van 7 april 1993,&#13;
terwijl Kips kort tevoren, op 25 maart 1993,&#13;
aan Bionova – met afschrift aan Buning – had&#13;
geschreven dat hem in het gesprek van&#13;
19 maart 1993 was gebleken, dat Kok het&#13;
gebruik door Kips zou aanvaarden onder&#13;
dezelfde voorwaarden als die waaronder door&#13;
Bionova was verpacht (productie 3 bij repliek).&#13;
Dit roept de vraag op, of art. 2 sub 3 van de&#13;
akte wel zo moet worden uitgelegd als door&#13;
Kok voorgestaan.&#13;
6.12 Kok heeft als getuige nog verklaard dat&#13;
hij op een later tijdstip – in het vroege voorjaar&#13;
van 1994 – aan Kips “een loonwerkconstructie”&#13;
heeft voorgesteld onder mededeling&#13;
dat hij, Kok “geen pacht wilde” en dat Kips&#13;
toen heeft gezegd “dat dat goed was”. Voor&#13;
zover hieruit al een voldoende ondubbelzinnige&#13;
afstand van het pachtrecht zou kunnen&#13;
worden afgeleid, kan niet op grond van alleen&#13;
de verklaring van Kok – de partij aan wie&#13;
bewijs was opgedragen – het bewijs geleverd&#13;
worden geacht (art. 213, lid 1 van het Wetboek&#13;
van Burgerlijke Rechtsvordering).&#13;
Kok heeft in dit verband nog gewezen op de&#13;
feitelijke gang van zaken in 1994, waarin hij&#13;
het land heeft bemest en de op het land geteelde&#13;
maïs heeft geoogst. Dit betoog kan hem&#13;
reeds hierom niet baten omdat Kips zich op&#13;
het standpunt heeft gesteld dat in dat jaar aan&#13;
Kok maïs op stam is verkocht waarbij Kok&#13;
ook de gelegenheid heeft gekregen overtollige&#13;
mest uit te rijden, terwijl vaststaat, dat ook&#13;
Kips wezenlijke teeltwerkzaamheden heeft&#13;
verricht. Kok zelf heeft als getuige verklaard&#13;
dat Kips “de verdere bewerkingen, zoals ploegen,&#13;
zaaien, eggen en weiden” heeft gedaan.&#13;
Ook indien de feitelijke gang van zaken&#13;
wordt bezien in samenhang met de getuigenverklaring&#13;
door Kips, kan daaruit geen voldoende&#13;
bewijs worden geput van afstand door&#13;
Kips van diens pachtrecht en/of van feitelijke&#13;
ontruiming van het gepachte door Kips. Hieraan&#13;
doet niet, althans onvoldoende, af dat&#13;
Kok – en niet Kips – een subsidie krachtens&#13;
de EG-regeling steunverlening akkerbouwgewassen&#13;
(“Mac Sharry-regeling”) heeft aangevraagd&#13;
en verkregen.&#13;
6.13 Kok heeft bij de pleidooien nog gesteld&#13;
dat hij Kips kosteloos gebruik van de grond&#13;
heeft laten maken, omdat hij Kips slechts&#13;
schadeloosstelling in de vorm van de erfpachtcanon&#13;
en de waterschapslasten heeft laten&#13;
betalen. Wat er zij van de conclusies die aan&#13;
kosteloos gebruik zouden moeten worden&#13;
verbonden, van een dergelijk kosteloos gebruik&#13;
is in dit geval geen sprake geweest.&#13;
Reeds het vergoeden van de erfpachtcanon is&#13;
een substantiële tegenprestatie, die in ieder&#13;
geval is aan te merken als een tegenprestatie in&#13;
de zin van art. 1, lid 1 onder “d” van de&#13;
Pachtwet.&#13;
6.14 Uit het eerder overwogene vloeit voort,&#13;
dat er voor het vervolg van uit moet worden&#13;
gedaan, dat:&#13;
a) Kips in 1988 met Gaiapolis een pachtovereenkomst&#13;
voor onbepaalde duur heeft gesloten,&#13;
in welke pachtovereenkomst achtereenvolgens&#13;
Bionova en Kok als verpachter zijn&#13;
opgevolgd;&#13;
b) deze pachtovereenkomst niet op enig&#13;
moment door een andere is vervangen;&#13;
c) deze pachtovereenkomst tussen Kok en&#13;
Kips kan worden vastgelegd;&#13;
d) Kips geen afstand van zijn pachtrecht heeft&#13;
gedaan.&#13;
Het in diverse grieven verwoorde andersluidende&#13;
standpunt van Kok wordt verworpen,&#13;
zodat die grieven in zoverre tevergeefs zijn&#13;
voorgesteld.&#13;
6.15 In incidenteel appèl en (indirect) in principaal&#13;
appèl is terecht aan de orde gesteld dat&#13;
de duur van de overeenkomst, de ingangsdatum&#13;
en de tegenprestatie in het dictum&#13;
moeten worden opgenomen. Kips heeft bij&#13;
wege van wijziging van eis gevorderd dat&#13;
moet worden vastgelegd een overeenkomst&#13;
voor de wettelijke duur, ingaande voorjaar&#13;
1988, tegen een pachtprijs van ƒ 8.000,– per&#13;
jaar. Hoewel uit de antwoorden van Kips op&#13;
vragen bij de pleidooien is af te leiden dat de&#13;
percelen grond niet gelijktijdig in gebruik zijn&#13;
genomen en uit de stukken ook wel steun is te&#13;
vinden voor een andere (hogere) pachtprijs,&#13;
heeft Kok op dit specifieke punt geen verweer&#13;
gevoerd. Mede omdat de (vastleggings)uitspraak&#13;
in dit geding tussen alleen Kok en Kips&#13;
geldt, zal het hof uitgaan van het door Kips&#13;
gestelde. Daarbij zal, conform hetgeen door&#13;
Kips ter zitting is gesteld, de ingangsdatum&#13;
van de pacht worden gesteld op 1 maart 1988.&#13;
6.16 De grieven in principaal appèl kunnen&#13;
Kok niet baten, terwijl de grief in incidenteel&#13;
appèl gegrond is. Dit brengt met zich mee, dat&#13;
de vonnissen van 7 mei 1997, 10 december&#13;
1997 en 10 juni 1998 zullen worden bekrachtigd;&#13;
daarbij zal het dictum van het eindvonnis&#13;
worden aangevuld als hieronder te vermelden.&#13;
Kok zal worden veroordeeld in de kosten van&#13;
het hoger beroep.&#13;
6 Beslissing&#13;
Het hof, rechtdoende in hoger beroep,&#13;
verklaart Kok niet-ontvankelijk in zijn hoger&#13;
beroep tegen het vonnis van de pachtkamer&#13;
van het kantongerecht te Lelystad van 13 november&#13;
1996;&#13;
bekrachtigt de tussen partijen gewezen vonnissen&#13;
van die pachtkamer van 7 mei 1997,&#13;
10 december 1997 en 10 juni 1998, met dien&#13;
verstande dat het dictum in het laatstgenoemde&#13;
vonnis voor wat betreft de vastlegging&#13;
komt te luiden als volgt:&#13;
“legt schriftelijk vast een tussen Kips als pachter&#13;
en Gaiapolis als verpachter gesloten (en&#13;
sinds 7 april 1993 tussen Kips als pachter en&#13;
Kok als verpachter voortdurende) pachtovereenkomst&#13;
met betrekking tot de percelen&#13;
landbouwgrond, kadastraal bekend gemeente&#13;
Lelystad, sectie F, nr. 590 (gedeeltelijk) ter&#13;
grootte van 2.17.00 hectare en sectie F, nr. 589&#13;
ter grootte van 1.87.50 hectare, totaal derhalve&#13;
4.04.50 ha, aangegaan voor de duur van zes&#13;
jaren met ingang van 1 maart 1988 tegen een&#13;
bij achterafbetaling te betalen pachtprijs van&#13;
in totaal ƒ 8.000,– per jaar, een en ander&#13;
onverminderd de werking van art. 9, lid 1 van&#13;
de Pachtwet en de mogelijke toepassing van&#13;
art. 9, lid 2 van die wet.”&#13;
veroordeelt Kok in de kosten van het hoger&#13;
beroep, aan de zijde van Kips tot op heden&#13;
begroot op ƒ 440,– wegens verschotten en op&#13;
ƒ 5.100,– wegens salaris.</content><legacyfootnotes/><footnotes><footnote/></footnotes><auteurs/><published>2001-06-01 00:00:00</published><modified>1999-07-06 00:00:00</modified><editiondate>2001-06-01</editiondate><htmlpath>https://denhollander.info/artikel/4707</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2007</searchword><id>3914</id><udhid>UDH:TvAR/3914</udhid><titel>BBL / Van Schie (TvAR 2007/5396)</titel><searchwords><searchword>TvAR 5/2007</searchword><searchword>TvAR 2007/5396</searchword><searchword>UDH:TvAR/3914</searchword></searchwords><attachments><attachment><name>TvAR_2007_5-jurisprudentie.pdf</name><extention>pdf</extention><url>https://denhollander.info/download/3902/ci</url></attachment></attachments><inleiding>&lt;p&gt;[Pw, art. 39] Aanspraken op het melkquotum zijn niet verloren gegaan door het sluiten van een nieuwe pachtovereenkomst. Pachter mocht het stilzwijgen van verpachter hieromtrent niet opvatten als een afstand van de aanspraken op het melkquotum. Dat verpachter geen producent is in de zin van verordening (EEG) 3920/92, brengt niet mee dat hij geen belang heeft bij het melkquotum. Artikel 7 lid 2 van de verordening sluit niet uit dat de verpachter de grond met het melkquotum door huur of verkoop overdraagt aan een derde, die wel de hoedanigheid van producent in de zin van de verordening bezit. Verkoop van met het gepachte samenhangend melkquotum tijdens de loop van de pachtovereenkomst zonder instemming van de verpachter brengt met zich mee dat de bedrijfsvoering van de pachter niet is geweest zoals een goed pachter betaamt in de zin van artikel 39 Pachtwet. Behoud van een deel van het met het gepachte perceel samenhangende melkquotum is evenmin in overeenstemming met hetgeen een goed pachter betaamt. Pachter heeft onvoldoende onderbouwd dat hij toestemming van de verpachter had melkquotum te vervreemden.&lt;/p&gt;</inleiding><content>&lt;p&gt;Beschikking in de zaak van: de publiekrechtelijke rechtspersoon Bureau Beheer Landbouwgronden, gevestigd te Haarlem, appellant, procureur: mr. J.M. Bosnak, tegen Wilhelmus Hendricus van Schie, wonende te Halfweg, gemeente Haarlemmerliede en Spaarnwoude, ge&amp;iuml;ntimeerde, procureur: mr. J.M.J. Huver. 1. Het geding in eerste aanleg De pachtkamer van de rechtbank te Haarlem, sector kanton, locatie Haarlem, heeft op 14 mei 2004 een beschikking gegeven tussen appellant (verder te noemen: BBL) als verweerder en ge&amp;iuml;ntimeerde (verder te noemen: Van Schie) als verzoeker. Van deze beschikking is een kopie aangehecht. 2. Het geding in hoger beroep 2.1. BBL is bij op 25 juni 2004 per fax en op 28 juni 2004 per gewone post van het hof ingekomen beroepschrift in hoger beroep gekomen van voornoemde beschikking van 14 mei 2004. BBL heeft daarbij de beschikking bestreden, producties overgelegd en het hof verzocht de beschikking van de pachtkamer van de rechtbank te vernietigen en opnieuw beschikkende, het verlengingsverzoek van Van Schie af te wijzen met veroordeling van hem in de kosten van beide procedures. 2.2. Bij op 27 juli 2004 per fax en op 29 juli 2004 per gewone post ter griffie van het hof ingekomen verweerschrift heeft Van Schie verweer gevoerd tegen het door BBL in het beroepschrift aangevoerde, heeft hij bewijs aangeboden, producties in het geding gebracht en heeft hij het hof verzocht de verlenging te handhaven en BBL te veroordelen in de kosten van deze procedure in beide instanties. 2.3. Op 3 oktober 2005 heeft de mondelinge behandeling plaatsgevonden. Namens BBL is verschenen G.J. Westerveld, technisch medewerker grondzaken, bijgestaan door mr. A.P.W. Esmeijer, advocaat te Utrecht. Van Schie is verschenen in persoon, vergezeld van zijn echtgenote en bijgestaan door mr. P.F.P. Nabben, advocaat te Haarlem. Bij die gelegenheid hebben partijen aan het hof inlichtingen verstrekt en hebben de advocaten de wederzijdse standpunten toegelicht, mr. Esmeijer mede aan de hand van een pleitnota. 2.4. Vervolgens is een datum voor beschikking bepaald. 3. De vaststaande feiten 3.1. Tussen partijen staat op grond van hetgeen enerzijds is gesteld en anderzijds niet is betwist alsmede op grond van de niet betwiste inhoud van de overgelegde stukken het navolgende vast. 3.2. De rechtsvoorgangster van BBL (de Stichting Beheer Landbouwgronden) heeft met ingang van 16 december 1971 aan Van Schie gronden verpacht, ter grootte van (in 1983) totaal 20.99.19 ha. 3.3. Bij overeenkomst van 3 november 1987 zijn BBL en Van Schie overeengekomen dat de onder 3.2 genoemde pachtovereenkomst wordt geacht te zijn be&amp;euml;indigd met ingang van 1 november 1987, alsmede dat een nieuwe pachtovereenkomst wordt aangegaan, ingaande 1 november 1987 (eindigende op 1 november 1993), met betrekking tot percelen grasland, kadastraal bekend gemeente Haarlemmerliede en Spaarnwoude, sectie B, nummers 21, 22, 23, 24, 34, 35, 36, 38, 41, 43, 145, 87, 149 en 152 en sectie I, nummer 6, ter grootte van totaal 23.41.29 ha. 3.4. De onder 3.3 bedoelde pachtovereenkomst is op 17 november 1987 door de grondkamer voor Noord- Holland goedgekeurd. 3.5. Bij aangetekend verzonden brief van 25 maart 2003 heeft BBL aan Van Schie te ken-nen gegeven geen verdere verlenging van de pachtovereenkomst te wensen. 4. De mondelinge behandeling Ter zitting van het hof is, zakelijk weergegeven en voor zover van belang, het volgende verklaard: Door Van Schie: Ik ben 60 jaar oud, gehuwd en heb twee kinderen. Ik heb sinds 2003 samen met mijn dochter van 31 jaar oud een maatschap. Ik ben in 1971 voor mijzelf begonnen en gebruikte in die tijd bepaalde gronden samen met mijn vader. In 1983 had ik naast de onderhavige pachtgrond (die toen circa 21 ha omvatte) 0.42 ha in eigendom en gebruikte ik 2 ha die eigendom waren van mijn vader, alsmede 13 ha grond die mijn vader in pacht had van de gemeentes Haarlem en Haarlemmerliede. Ik had een mondelinge afspraak met mijn vader dat wij de 2 ha samen zouden gebruiken. Ik heb deze grond van mijn vader gebruikt van 1971 tot en met ongeveer 1982/&amp;rsquo;83 of 1985. Van de 13 ha die mijn vader van de gemeentes Haarlem en Haarlemmerliede had gepacht is op een gegeven moment 2 ha verkocht en is de rest door de gemeente gebruikt voor stadsuitbreiding. In 1987 heb ik, dan wel mijn vader, voor het verlies van deze gepachte grond 5 ha teruggekregen. In 2000 is hier weer 1.1 ha van afgegaan, zodat nu nog 3.9 ha resteert. De totale oppervlakte van mijn bedrijf bedraagt thans circa 35 ha (grasland). Hiervan is 1.12 ha eigendom, 3.9 ha gepacht van de gemeente Haarlem, 5 ha gepacht van de gemeente Haarlemmerliede en Spaarnwoude, 23.41.29 ha gepacht van BBL en 3 ha heb ik in bruikleen van het recreatieschap Spaarnwoude. Ik bezit momenteel 45 zoogkoeien en 45 stuks jongvee. Daarnaast heb ik 40 schapen. Ik had 27 paarden, maar daar zijn er nu nog maar 7 van over, de rest is verkocht. Ik verhuur alleen boxen en daarnaast is er de mogelijkheid voor de paarden om in de paardenbak te lopen. De verzorging moeten de eigenaren zelf doen. Ik heb momenteel geen melkquotum meer over, alles is verkocht. Het eerste deel van mijn melkquotum heb ik in 2000 of 2001 verkocht. Ik heb dit melkquotum verkocht door middel van tijdelijke pacht. Hiervoor is de pachtgrond van BBL gebruikt. Ik heb hier destijds over gebeld met Gijsbertse van BBL. Hij heeft toen zijn hulp aangeboden bij de totstandkoming van de tijdelijke pacht. Ik had een makelaar ingeschakeld, dus ik had zijn hulp niet nodig. Deze makelaar heeft geregeld dat het melkquotum werd verkocht, waarbij BBL-grond &amp;eacute;&amp;eacute;njarig werd verpacht terwijl de grond bij mij bleef. Ik heb geen schriftelijke stukken van het overleg met Gijsbertse van BBL. Ik ging ervan uit dat ik mijn deel van het melkquotum verkocht en dat het niet ging om een deel dat op het BBL-land zou kunnen rusten. Gijsbertse wist niet hoeveel melkquotum ik wilde verkopen, dat heb ik hem niet verteld. Hij wist denk ik wel hoe groot mijn bedrijf was. Wij hebben slechts in het algemeen gesproken over de verkoop van melkquotum, daarbij is niet ter sprake gekomen of het melkquotum was dat samenhing met BBL-grond. Het restant van het melkquotum heb ik onlangs in overleg met BBL verkocht. De opbrengst staat nog op mijn bankrekening. Op de in het geding gebrachte tekening is de paardenbak weergegeven als het donkere stuk achter het bedrijf. De bak is zo&amp;rsquo;n 20 bij 40 meter. De tekening is gemaakt in het kader van overleg met het recreatieschap Spaarnwoude. Iemand van het recreatieschap heeft alles ingetekend. Er zijn toen afspraken gemaakt, met in het achterhoofd het idee dat de pachtgrond naar het recreatieschap Spaarnwoude zou gaan. De tekening is, zoals u terecht vaststelt, gemaakt ongeveer twee jaar nadat ik de brieven waarin ik aan het bestuur van het recreatieschap en aan BBL toestemming vroeg om een paardenbak te mogen aanleggen, heb verstuurd. Ik ging er niet vanuit dat ik voor de aanleg van de paardenbak toestemming moest hebben. Ik heb de brieven gestuurd omdat ik meer duidelijkheid wilde. Ik kreeg echter nooit antwoord op mijn vragen. Namens BBL door Westerveld: Er is mij niets van bekend dat door Van Schie met Gijsbertse is gesproken over verkoop van het melkquotum. Ik heb dit echter ook niet nagevraagd. Gijsbertse werkt inmiddels niet meer bij BBL. Ik heb in de stukken wel het antwoord van het recreatieschap op de vraag van Van Schie over de buitenbak voor de paarden gezien, maar heb geen reactie van BBL gevonden in de stukken. Ik weet alleen dat er is doorverwezen naar het recreatieschap, dat heb ik uit de stukken gehaald. Bouman, aan wie het verzoek om toestemming is gefaxt, werkt inmiddels ook niet meer bij BBL. 5. De beoordeling van het geschil in hoger beroep 5.1. Het hoger beroep is tijdig ingesteld. De griffier van de pachtkamer in eerste aanleg heeft op 26 mei 2004 bij brief een afschrift van de beschikking van 14 mei 2004 verzonden. BBL heeft vervolgens op 25 juni 2004 en dus binnen een maand na de dag van verzending van het afschrift hoger beroep ingesteld (artikel 151 lid 1 juncto artikel 149 lid 2 Pachtwet). 5.2. BBL heeft zich op het standpunt gesteld dat het verlengingsverzoek van Van Schie dient te worden afgewezen op grond van artikel 39 van de Pachtwet. BBL heeft hiertoe aangevoerd dat er sprake is van wanprestatie aan de zijde van Van Schie doordat hij zonder toestemming van BBL een verhard pad heeft aange- legd (dat asbesthoudende materialen bevat), zonder toestemming van BBL een paardenbak en erfverharding heeft aangelegd, zonder toestemming van BBL sloten en watergangen heeft gedempt en dammen heeft verlegd en zonder toestemming van BBL melkquotum dat op het gepachte rustte heeft vervreemd. 5.3. Met betrekking tot het vervreemden van het melkquotum overweegt het hof als volgt. Van Schie heeft zich primair op het standpunt gesteld dat BBL geen rechten toekomt met betrekking tot het destijds aan Van Schie toegekende melkquotum. De oorspronkelijke pachtovereenkomst is op 1 november 1987 ontbonden en BBL heeft destijds geen vergoeding gevraagd. Volgens Van Schie is derhalve de vordering van BBL met betrekking tot het melkquotum op grond van artikel 3:307 lid 1 BW verjaard. Hieraan doet volgens Van Schie niet af dat partijen voor een deel van het land vervolgens een nieuwe pachtovereenkomst hebben gesloten. Daarnaast is in de nieuwe overeenkomst geen voorziening opgenomen voor het melkquotum, zodat Van Schie ervan uitging dat het quotum niet meer verdeeld hoefde te worden. Het hof kan Van Schie niet volgen in dit betoog. Gesteld noch gebleken is dat BBL iets heeft gedaan of nagelaten waaruit Van Schie in redelijkheid heeft kunnen afleiden dat BBL haar aanspraken op het met de 20.99.19 ha samenhangende melkquotum prijsgaf. Aangezien aansluitend &amp;ndash; en kennelijk bedoeld ter vervanging van de be&amp;euml;indigde pachtovereenkomst &amp;ndash; in 1987 een nieuwe pachtovereenkomst ter zake van deels een nieuw pachtobject en deels het oude pachtobject is gesloten, wijst het feit dat partijen het melkquotum zonder meer bij Van Schie hebben gelaten er veeleer op dat zij er van weerskanten stilzwijgend van zijn uitgegaan dat de aanspraak van BBL op het aan haar toekomende melkquotum gehandhaafd bleef als voorheen. Het voorgaande moet aldus worden begrepen dat de aanspraken van BBL eerst opeisbaar zouden zijn op het moment waarop de vervangende pachtovereenkomst uit 1987 zou zijn ge&amp;euml;indigd, waarna dat quotum met de 23.41.29 ha (deels) vervangende pachtgrond &amp;ndash; ook al had deze ten dele niet bijgedragen tot de toekenning van het melkquotum &amp;ndash; zou kunnen overgaan op BBL. Het zou ongetwijfeld door Van Schie als zeer onredelijk zijn ervaren indien BBL in 1987 aanspraken op het melkquotum geldend zou hebben willen maken, terwijl haar verhouding met Van Schie alleen in zoverre was gewijzigd, dat sprake was van een (gedeeltelijk) nieuw pachtobject. Het ligt dan ook niet voor de hand dat Van Schie het stilzwijgen van BBL op dit punt heeft mogen opvatten als een afstand van de aanspraken op het melkquotum, temeer daar dat een aanzienlijke waarde vertegenwoordigt. In ieder geval heeft Van Schie daarop niet in redelijkheid kunnen vertrouwen, ook niet in het licht van het feit dat BBL zich in de nieuwe pachtovereenkomst niet uitdrukkelijk rechten op het melkquotum heeft voorbehouden. 5.4. Voor zover Van Schie heeft betwist dat de later toegekende 88.000 kg melkquotum (geheel) moet meetellen, gaat dit betoog niet op. Toekenning van dit aanvullende gedeelte van het melkquotum is te danken geweest aan het feit dat in het bedrijf van Van Schie melkproductie is gerealiseerd en voortgezet, hetgeen mede met behulp van de van BBL gepachte grond is geschied. 5.5. Van Schie heeft voorts aangevoerd dat BBL op zichzelf geen belang had en heeft bij instandhouding van het volledige melkquotum, omdat BBL met de aankoop van het gepachte nooit de bedoeling heeft gehad het land dienstbaar te maken aan een melkveehouderij en BBL geen producent is in de zin van verordening (EEG) 3950/92. Het hof kan Van Schie niet volgen in zijn betoog. Het enkele feit dat BBL geen veehouder is, brengt niet mee dat BBL geen belang heeft bij het melkquotum, aangezien BBL het melkquotum kan doen overschrijven op naam van een derde die wel veehouder is. Artikel 7 lid 2 van de verordening (EEG) 3950/92 sluit namelijk niet uit dat de verpachter de grond met het (gehele of gedeeltelijke) melkquotum door huur of verkoop overdraagt aan een derde, die wel de hoedanigheid van producent in de zin van de verordening bezit. Dat BBL nooit de bedoeling heeft gehad het melkquotum over te doen schrijven op naam van een derde die wel producent in de zin van de genoemde verordening is, is door Van Schie onvoldoende gemotiveerd gesteld. 5.6. Van Schie heeft naar het oordeel van het hof zijn stelling dat hij (impliciet) toestemming heeft verkregen om het melkquotum te vervreemden &amp;ndash; nu hij hierover heeft gesproken met Gijsbertse van BBL en deze in plaats van bezwaren te uiten zijn hulp bij de totstandkoming van onderpacht heeft aangeboden &amp;ndash; onvoldoende onderbouwd. Ter zitting bij het hof heeft Van Schie verklaard dat hij er zelf van uitging dat hij zijn deel van het melkquotum verkocht en dat het niet ging om een deel dat op het gepachte zou kunnen rusten. In het gesprek met Gijsbertse heeft hij voorts niet verteld hoeveel melkquotum hij van plan was te doen overgaan en heeft hij slechts in het algemeen met Gijsbertse gesproken over de verkoop van melkquotum. Hieruit volgt niet dat Gijsbertse (of BBL) wist of kon weten dat Van Schie (mede) refereerde aan het melkquotum dat met de pachtgrond samenhing, dan wel dat Gijsbertse had moeten begrijpen dat Van Schie (impliciet) om toestemming vroeg het met de pachtgrond samenhangende melkquotum te mogen verkopen. Nu Van Schie niet heeft voldaan aan zijn stelplicht, komt het hof niet toe aan een bewijsopdracht. 5.7. Voorzover Van Schie nog heeft aangevoerd dat BBL op grond van de gedeeltelijke verkoop in redelijkheid niet de verlenging kan tegenhouden, nu Van Schie nog ruim voldoende melkquotum overhad om uit de opbrengst daarvan met BBL af te rekenen, overweegt het hof als volgt. Vooropgesteld dient te worden dat verkoop van met het gepachte samenhangend melkquotum tijdens de loop van de pachtovereenkomst zonder instemming van de verpachter met zich brengt dat de bedrijfsvoering van de pachter niet is geweest zoals een goed pachter betaamt in de zin van artikel 39 Pachtwet. Van Schie mocht er &amp;ndash; gelet op deze vaste rechtspraak van de pachtkamer van dit hof &amp;ndash; derhalve ook niet van uitgaan dat het behouden van slechts een deel van het met het gepachte perceel samenhangende melkquotum in overeenstemming zou kunnen zijn met hetgeen Van Schie als goede pachter jegens BBL als zijn verpachter in zijn bedrijfsvoering betaamt. Bovendien acht het hof onvoldoende onderbouwd dat Van Schie nog ruim voldoende melkquotum overhad om uit de opbrengst daarvan met BBL af te rekenen. Een deel van het melkquotum hing immers samen met van de gemeentes Haarlem en Haarlemmerliede gepachte grond, zodat met het resterende melkquotum aan de aanspraken van deze gemeentes zouden moeten worden voldaan. 5.8. Gelet op het voorgaande is het hof van oordeel dat de bedrijfsvoering van Van Schie niet is geweest zoals het een goed pachter betaamt. Het verlengingsverzoek van Van Schie dient derhalve te worden afgewezen. De overige gronden, die volgens BBL eveneens moeten leiden tot de afwijzing van het verlengingsverzoek behoeven geen bespreking. De beschikking waarvan beroep zal worden vernietigd. Van Schie zal als de in het ongelijk gestelde partij worden veroordeeld in de kosten van beide instanties. 6. De beslissing Het hof, beschikkende in hoger beroep: vernietigt de tussen partijen gegeven beschikking van de pachtkamer van de rechtbank te Haarlem, sector kanton, locatie Haarlem van 14 mei 2004, en opnieuw beschikkende: wijst het verlengingsverzoek van Van Schie af; veroordeelt Van Schie in de kosten van beide instanties, aan de zijde van BBL begroot op &amp;euro; 780,- voor de eerste aanleg en voor het hoger beroep op &amp;euro; 1.788,- voor salaris van de procureur en op &amp;euro; 241,- voor griffierecht.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-05-01 00:00:00</published><modified>2017-06-08 16:31:57</modified><editiondate>2007-05-01</editiondate><htmlpath>https://denhollander.info/artikel/3914</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2016</searchword><id>13479</id><udhid>UDH:TvAR/13479</udhid><titel>Subsidieregelingen jonge landbouwers</titel><searchwords><searchword>TvAR 9/2016</searchword><searchword>UDH:TvAR/13479</searchword></searchwords><attachments><attachment><name>18468.pdf</name><extention>pdf</extention><url>https://denhollander.info/download/18468/ci</url></attachment></attachments><inleiding>&lt;p&gt;De landbouwsector is van groot belang voor Europa. Reden voor de Europese Commissie om in een aantal financiële steunmaatregelen voor jonge landbouwers te voorzien binnen het Gemeenschappelijk Landbouwbeleid. &lt;br/&gt;Met deze maatregelen wil de Commissie de positie van jonge landbouwers versterken. Dit geldt voor hun eerste vestiging als landbouwer en de daaropvolgende structurele aanpassing van het bedrijf. Denk hierbij aan investeringen in gebouwen, grond, machines en verplaatsbare installaties. Zo kunnen jonge landbouwers beter inspelen op marktontwikkelingen en wensen van de samenleving. &lt;br/&gt;De steun ziet op de beginperiode van de ‘carrièré’ van de jonge landbouwer. De steunmaatregelen mogen immers niet uitmonden in exploitatiesteun (ongeoorloofde staatssteun).&lt;/p&gt;</inleiding><content>&lt;p&gt;Het Gemeenschappelijk Landbouwbeleid kent twee pijlers.&lt;/p&gt;&lt;p&gt;De eerste pijler omvat het beleid omtrent directe steunbetalingen aan landbouwers en marktmaatregelen. &lt;/p&gt;&lt;p&gt;De tweede pijler is gericht op plattelandsontwikkeling. &lt;/p&gt;&lt;p&gt;Binnen beide pijlers zijn steunmaatregelen voor jonge landbouwers opgenomen. Deze voorzieningen worden in dit artikel besproken waarbij tevens wordt ingegaan op een aantal in de praktijk gesignaleerde knelpunten. We starten in deze bijdrage met een omschrijving van de subsidiemogelijkheden voor jonge landbouwers in de Tweede Pijler. Dit vanwege het feit dat de subsidie voor jonge landbouwers in de Tweede Pijler geen vreemde eend in de bijt is. Het is als het ware een voortzetting van de zogenoemde jonge landbouwersubsidie zoals wij deze in het verleden kenden op basis van de Regeling LNV subsidies.[2]&lt;/p&gt;&lt;p&gt;Vervolgens gaan wij in op de subsidiemogelijkheden voor jonge landbouwers binnen de Eerste Pijler.&lt;/p&gt;&lt;h3&gt;1. Jonge landbouwers in de Tweede Pijler&lt;/h3&gt;&lt;p&gt;Van 1 maart 2016 tot en met 15 april 2016 waren jonge landbouwers op basis van Provinciale openstellingsbesluiten[3] in de gelegenheid om een steunaanvraag te doen voor bepaalde investeringen in hun landbouwonderneming. Dit betreft een inves-&lt;/p&gt;&lt;p&gt;teringssteun op basis van het Europese plattelandsontwikkelingsprogramma 2014-2020 uit de Tweede Pijler van het GLB. In Nederland is het beleid opgenomen in het zogenoemde Plattelandsontwikkelingsprogramma (hierna: POP). Inmiddels is binnen Nederland sprake van het derde programma: 'POP3’. De steunregeling voor jonge landbouwers is vervolgens opgenomen en uitgewerkt in de Provinciale plattelandsprogramma’s die in het kader van de doelstelling van gemeenschappelijk landbouwbeleid van de Europese Unie hieromtrent zijn ontwikkeld. &lt;/p&gt;&lt;p&gt;Iedere provincie heeft in haar Provinciale Plattelandsprogramma (=verordening) een regeling over deze investeringssteun voor jonge landbouwers opgenomen. &lt;/p&gt;&lt;p&gt;De basis voor de steunmaatregel voor jonge landbouwers is te vinden in de Verordeningen (EU) nr. 702/2014[4] en nr. 1305/2013.[5]&lt;/p&gt;&lt;p&gt;Bij de implementatie van de investeringssteunregeling voor jonge landbouwers kunnen in de praktijk in het bijzonder knelpunten ontstaan bij het vaststellen van de aanwezigheid van ‘zeggenschap’ van de jonge landbouwer als deze de onderneming exploiteert in het kader van een samenwerkingsverband met andere landbouwers. De mate van zeggenschap binnen het samenwerkingsverband is dan van belang voor de vraag of hij of zij aangemerkt kan worden als jonge landbouwer én voor het bepalen van het moment dat de jonge landbouwer zich voor het eerst gevestigd heeft en dus voor de vraag vanaf welk moment de jonge landbouwer in aanmerking komt voor de investeringssteun. In Nederland hebben we veel te maken met samenwerkingsverbanden in de landbouw, bijvoorbeeld in de vorm van een personenvennootschap (maatschap, vennootschap onder firma of commanditaire vennootschap). Ook is het mogelijk dat een bedrijf wordt gevoerd ‘via’ een rechtspersoon (besloten vennootschap, een naamloze vennootschap of een vereniging) waarbij sprake is van meerdere bestuurders en/of aandeelhouders.&lt;/p&gt;&lt;p&gt;In deze bijdrage wordt met name stilgestaan bij de voorwaarden die gelden om de zeggenschap te bepalen van de jonge landbouwers die participeren in dergelijke samenwerkingsverbanden. &lt;/p&gt;&lt;h3&gt;2. Doelstelling&lt;/h3&gt;&lt;p&gt;In de tekst van Verordening (EU) nr. 1305/2013 zijn verschillende doelstellingen van het gemeenschappelijk landbouwbeleid van de Europese Unie opgenomen. Eén van die doelstellingen is verwoord in art. 5 lid 2 van deze verordening: &lt;span class="italic"&gt;‘het versterken van de levensvatbaarheid van het landbouwbedrijf en het concurrentievermogen van alle landbouwtypen in alle regio's en het bevorderen van innovatieve landbouwtechnologieën en het duurzaam bosbeheer, met bijzondere aandacht voor: a)het verbeteren van de economische prestaties van alle landbouwbedrijven en het faciliteren van de herstructurering en modernisering van landbouwbedrijven, met name met het doel de marktdeelname en –gerichtheid alsmede de landbouwdiversificatie te vergroten.’ &lt;/span&gt;&lt;/p&gt;&lt;p&gt;De lidstaten kunnen de in deze verordening genoemde doelstellingen opnemen in nationale plattelandsontwikkelingsprogramma’s, onderverdeeld in thematische subprogramma’s, waarbij de jonge landbouwers als één van de beoogde ontvangers van steun in de subprogramma’s worden genoemd. Daarbij wordt verwezen naar art. 17 van de Verordening (EU) nr. 1305/2013: &lt;span class="italic"&gt;‘ investeringssteun in materiële activa’&lt;/span&gt;. Dit artikel is de basis voor de investeringssteun voor jonge landbouwers. &lt;/p&gt;&lt;p&gt;In art. 17 van de Verordening (EU) nr. 1305/2013 is bepaald dat in het kader van de investeringen in materiële activa het dient te gaan om investeringen die de algehele prestatie én duurzaamheid van het landbouwbedrijf verbeteren. In lid 5 van dit artikel is hieromtrent het volgende opgenomen: ‘&lt;span class="italic"&gt;aan jonge landbouwers die zich voor het eerst als bedrijfshoofd op een landbouwbedrijf vestigen, mag steun worden verleend voor investeringen om te voldoen aan de normen van de Unie voor de landbouwproductie, waaronder arbeidsveiligheidsnormen. Deze steun mag worden verleend tot uiterlijk 24 maanden na de datum waarop de betrokken landbouwer zich als bedrijfshoofd heeft gevestigd.&lt;/span&gt;’&lt;/p&gt;&lt;p&gt;In art. 19 van Verordening (EU) nr. 1305/2013 is vervolgens opgenomen dat in het kader van deze maatregel steun wordt verleend voor&lt;span class="italic"&gt;: ‘a, aanloopsteun ten bate van (...) i) jonge landbouwers. &lt;/span&gt;&lt;/p&gt;&lt;p&gt;De toekenning van specifieke voordelen aan jonge landbouwers moet zowel hun eerste vestiging als de daaropvolgende structurele aanpassing van hun bedrijf vereenvoudigen.’&lt;/p&gt;&lt;p&gt;In art. 8 onderdeel c sub v) van de Verordening (EU) nr. 1305/2013 is verwoord dat bij de verwezenlijking van de prioriteiten een passende benadering door de lidstaten dient te worden gezocht ten aanzien van de innovatie en het milieu.[6]&lt;/p&gt;&lt;p&gt;Nederland heeft de uitvoering van deze Europese Verordening, zoals reeds vermeld, gedelegeerd aan iedere provincie afzonderlijk. De provincies hebben het plattelandsprogramma geïmplementeerd in provinciale verordeningen waarin de regeling omtrent de investeringssteun voor jonge landbouwers is opgenomen; de Provinciale Plattelandsprogramma’s. Van belang is om te beoordelen of door de provincies bij hun uitwerking van de regeling wordt getreden buiten de door de verordening nagestreefde doelstellingen en kaders.[7]&lt;/p&gt;&lt;h3&gt;3. Juridisch kader&lt;/h3&gt;&lt;p&gt;Om in aanmerking te komen voor de investeringssteun voor jonge landbouwers uit de Tweede Pijler moet de aanvrager onder andere voldoen aan de zogenoemde vestigingseis. &lt;/p&gt;&lt;p&gt;In art. 2 van de Verordening (EU) nr. 1305/2013 staat hieromtrent het volgende opgenomen : &lt;span class="italic"&gt;‘n) ‘Jonge landbouwer’: een persoon die bij het indienen van de aanvraag niet ouder is dan 40 jaar, beschikt over adequate vakbekwaamheid en deskundigheid en zich voor het eerst als bedrijfshoofd op het landbouwbedrijf vestigt.’&lt;/span&gt;&lt;/p&gt;&lt;p&gt;Om te voorkomen dat sprake is van een meldingsverplichting in het kader van het verbod op staatssteun[8] is in de Verordening (EU) nr. 702/2014 in overweging 50 het volgende bepaald: &lt;span class="italic"&gt;‘Om de eerste vestiging van jonge landbouwers en de ontwikkeling van kleine landbouwbedrijven die economisch rendabel kunnen zijn, aan te moedigen en te vergemakkelijken, moet aanloopsteun worden vrijgesteld van de aanmeldingsverplichting van artikel 108, lid 3, van het Verdrag. Om de levensvatbaarheid van de pas opgezette landbouwactiviteiten te garanderen, moet de steun afhankelijk worden gesteld van de indiening van een bedrijfsplan. Aanloopsteun mag slechts voor de eerste fase van het bestaan van de onderneming worden verleend en mag niet de vorm van exploitatiesteun aannemen. &lt;/span&gt;&lt;/p&gt;&lt;p&gt;In art. 14 lid 9 van Verordening (EU) nr. 702/2014 is vervolgens opgenomen: ‘&lt;span class="italic"&gt;Er mag geen steun worden toegekend in verband met: a) de aankoop van productierechten, betalingsrechten en eenjarige gewassen; b) de aanplant van eenjarige gewassen; c) afwateringswerkzaamheden; d) investeringen om aan de geldende Unienormen te voldoen, met uitzondering van steun voor jonge landbouwers gedurende ten hoogste 24 maanden na de datum van vestiging;’&lt;/span&gt;&lt;/p&gt;&lt;p&gt;In dit kader wordt nog vermeld dat in art. 2 van Verordening (EU) nr. 807/2014[9] een gelijkheidsbeginsel is geformuleerd om te waarborgen dat jonge landbouwers die tezamen met andere landbouwers het landbouwbedrijf in het kader van een samenwerkingsverband exploiteren niet ongelijk worden behandeld ten opzichte van jonge landbouwers die de onderneming alleen exploiteren (eenmanszaak). Als sprake is van een samenwerkingsverband (in dit kader wordt bedoeld de rechtsvormen rechtspersoon of personenvennootschap), dient de jonge landbouwer gelijk te worden behandeld ten opzichte van de jonge landbouwer die zich als enig bedrijfshoofd vestigt, mits de jonge landbouwer binnen een samenwerkingsverband de &lt;span class="italic"&gt;zeggenschap&lt;/span&gt; behoudt.[10]&lt;/p&gt;&lt;p&gt;Er gelden nog aanvullende c.q. specifieke voorwaarden als het gaat om een jonge landbouwer die een landbouwbedrijf ‘via’ een rechtspersoon exploiteert.[11]&lt;span class="superscript"&gt;,[12]&lt;/span&gt;&lt;/p&gt;&lt;p&gt;Gezien de teksten van de hiervoor genoemde Europese Verordeningen lijkt het erop dat, naast de maximale leeftijd van 40 jaren en het verwerven van vakbekwaamheid, ook nog een maximale termijn geldt waarbinnen een jonge landbouwer zich voor het eerst gevestigd moet hebben om aanspraak te kunnen maken op de steunmaatregel. Immers zowel in de Verordening (EU) nr. 1305/2013 als in de Verordening (EU) nr. 702/2014 staat een termijn van 24 maanden genoemd en is vermeld dat het moet gaan om een steunaanvraag in de eerste fase na de vestiging. Bovendien zien wij een zogenoemde gratieperiode terug van maximaal 36 maanden voor het verwerven van vakbekwaamheid als de jonge landbouwer geen vakopleiding heeft afgerond.[13] Als het gaat om een jonge landbouwer die zich alleen en zelfstandig vestigt (eenmanszaak), zal de vraag op welk tijdstip de jonge landbouwer zich voor het eerst heeft gevestigd, eenvoudig te beantwoorden zijn. Als een jonge landbouwer een landbouwbedrijf niet alleen exploiteert, maar in samenwerking met andere landbouwers, wordt als (aanvullende) voorwaarde gesteld dat deze jonge landbouwer over (voldoende) ‘zeggenschap’ moet beschikken.&lt;/p&gt;&lt;p&gt;Dit is een bijzonder belangrijk aspect, omdat jonge landbouwers vrijwel altijd eerst een periode samenwerken met degene die het bedrijf aan hen gaat overdragen. Een bedrijfsovername wordt meestal vooraf gegaan door een periode van samenwerking in het kader van een personenvennootschap. Deze termijn van samenwerking is meestal langer dan 36 maanden. Als de termijn waarbinnen de vestiging mag plaatsvinden niet langer dan 24 maanden geleden mag zijn, zouden in dat geval dus de meeste aanvragers alleen in aanmerking komen voor de investeringssteun tijdens de duur van het samenwerkingsverband. Het bepalen van het moment van eerste vestiging - en dus in geval van samenwerkingsverbanden waarin jonge landbouwers participeren van het moment waarop sprake is van zeggenschap - is in de praktijk daarom van groot belang. &lt;/p&gt;&lt;p&gt;In de Provinciale verordeningen zien wij omtrent de vestigingseis overwegend de volgende tekst terug. &lt;/p&gt;&lt;p&gt;&lt;span class="italic"&gt;‘1. Subsidie wordt verstrekt aan jonge landbouwers. &lt;/span&gt;&lt;/p&gt;&lt;p&gt;&lt;span class="italic"&gt;2. Een jonge landbouwer is een persoon die bij het indienen van de aanvraag niet ouder is dan 40 jaar, een erkende landbouwkundige opleiding of een gelijkwaardige opleiding afgerond heeft of over ten minste 3 jaar werkervaring op een landbouwonderneming beschikt en die:&lt;/span&gt;&lt;/p&gt;&lt;p&gt;&lt;span class="italic"&gt; a. zich voor het eerst als bedrijfshoofd op een landbouwbedrijf vestigt:&lt;/span&gt;&lt;/p&gt;&lt;p&gt;&lt;span class="italic"&gt;b. hetzij alleen hetzij gezamenlijk met andere landbouwers daadwerkelijke, langdurige zeggenschap over het landbouwbedrijf heeft wat betreft de beslissingen die op het gebied van het beheer, de voordelen en de financiële risico’s worden genomen. &lt;/span&gt;&lt;/p&gt;&lt;p&gt;&lt;span class="italic"&gt;3. Van daadwerkelijke, langdurige zeggenschap als bedoeld in het tweede lid, onderdeel b, is sprake als de jonge landbouwer:&lt;/span&gt;&lt;/p&gt;&lt;p&gt;&lt;span class="italic"&gt;a. Op basis van de statuten of een schriftelijke door alle maten of vennoten ondertekende overeenkomst tenminste een blokkerende zeggenschap heeft ter zake van ondernemingsbeslissingen met een financieel belang van meer dan &lt;br/&gt;€ 25.000,-, en&lt;/span&gt;&lt;/p&gt;&lt;p&gt;&lt;span class="italic"&gt;b. ten minste mede belast is met de dagelijkse bedrijfsvoering.&lt;/span&gt;&lt;/p&gt;&lt;p&gt;&lt;span class="italic"&gt;4. Van daadwerkelijke, langdurige zeggenschap als bedoeld in het tweede lid, onderdeel b, is geen sprake indien:&lt;/span&gt;&lt;/p&gt;&lt;p&gt;&lt;span class="italic"&gt;a. De jonge landbouwer een commanditaire vennoot van het betreffende landbouwbedrijf is; &lt;/span&gt;&lt;/p&gt;&lt;p&gt;&lt;span class="italic"&gt;b. De schriftelijke overeenkomst als bedoeld in het derde lid, onderdeel a, door elk der partijen eenzijdig kan worden opgezegd.’.[14]&lt;/span&gt;&lt;/p&gt;&lt;p&gt;Daarnaast is van belang dat bij de provinciale uitwerking de hoogte van de subsidie afhankelijk is van de inbreng van kapitaal door de andere deelnemers in het samenwerkingsverband. Uit de Provinciale verordening blijkt niet altijd wanneer de periode van eerste vestiging is verlopen of dat er een maximale termijn geldt van 24 maanden. De Nederlandse overheid is namelijk van mening dat de hiervoor genoemde termijn van 24 maanden niet van toepassing is voor investeringssteun die wordt verstrekt voor investeringen die in de Provinciale openstellingsbesluiten zijn opgenomen.&lt;/p&gt;&lt;h3&gt;4. Zeggenschap&lt;/h3&gt;&lt;p&gt;Het vaststellen van ‘zeggenschap’ is, zoals reeds vermeld, van belang als het gaat om een jonge landbouwer die het landbouwbedrijf exploiteert tezamen met andere landbouwers. Als de jonge landbouwer de onderneming alleen exploiteert wordt aangenomen dat hij zeggenschap heeft.&lt;/p&gt;&lt;p&gt;In de Verordening (EU) nr. 1305/2013 is hieromtrent bepaald dat sprake is van zeggenschap als de jonge landbouwer langdurige zeggenschap heeft over het landbouwbedrijf wat betreft de beslissingen die op het gebied van het beheer, de voordelen en de financiële risico’s wordt genomen.[15]&lt;/p&gt;&lt;p&gt;In de Provinciale verordeningen is in dit kader bepaald dat gekeken moet worden of de jonge landbouwer is belast met de dagelijkse bedrijfsvoering én of binnen het samenwerkingsverband de jonge landbouwer blokkerende zeggenschap heeft bij het nemen van beslissingen met een financieel belang van meer dan € 25.000 jegens de samenwerkingspartners (zie hiervoor). &lt;/p&gt;&lt;p&gt;Handelingen in het kader van de dagelijkse exploitatie, zijnde zogenoemde beheerhandelingen, gaan het bedrag van € 25.000 in de praktijk meestal niet te boven, hetgeen impliceert dat de samenwerkingspartners krachtens de provinciale regelingen ieder afzonderlijk dus alleen beslissingsbevoegd mogen zijn ten aanzien van het beheer van de landbouwonderneming. Volgens de tekst van de Europese verordening gaat het juist om de voorwaarde dat de jonge landbouwer binnen het samenwerkingsverband zeggenschap heeft over deze beheerhandelingen. Het gaat er dus niet om dat de jonge landbouwer blokkerende zeggenschap heeft jegens zijn partners, maar dat de andere partners geen blokkerende zeggenschap kunnen uitoefenen op beheerhandelingen die de jonge landbouwer verricht binnen de landbouwonderneming. &lt;/p&gt;&lt;p&gt;Daarnaast kan het noemen van een minimumbedrag in dit kader leiden tot ongelijke behandeling van jonge landbouwers. Voor een kleine onderneming zullen beheerhandelingen vaak niet een bedrag van € 25.000 te boven gaan. Bij een grotere onderneming kan hiervan echter wel vaker sprake zijn. &lt;/p&gt;&lt;p&gt;In de Verordening (EU) nr. 1305/2013 is in het kader van het vaststellen van aanwezigheid van ‘zeggenschap’ vervolgens bepaald dat het moet gaan om &lt;span class="italic"&gt;langdurige of voortdurende zeggenschap&lt;/span&gt;.[16] In de Provinciale verordeningen is deze voorwaarde vertaald in de eis dat de overeenkomst van de samenwerking niet eenzijdig mag worden opgezegd. &lt;/p&gt;&lt;p&gt;Uit de praktijk blijkt dat bijna elke overeenkomst van samenwerking, meestal gesloten voor onbepaalde tijd, eenzijdig opgezegd kan worden door één of meer partijen.[17] Vanwege het feit dat meestal alle partijen deze opzeggingsbevoegdheid hebben, zou in dat geval geen der partijen zeggenschap hebben binnen de landbouwonderneming en kan er nimmer sprake zijn van een zogenoemde jonge landbouwer. &lt;/p&gt;&lt;p&gt;In de situatie dat in geval van beëindiging van de samenwerkingsovereenkomst door opzegging uitsluitend de andere partijen een beroep kunnen doen op een voortzettingsrecht, kan inderdaad afgevraagd worden of de jonge landbouwer alsdan voortdurende en daadwerkelijke zeggenschap heeft verkregen bij het aangaan van of toetreden tot een samenwerkingsverband. Dit is dan minder aannemelijk, omdat bij een conflict inzake een te nemen bedrijfsbeslissing, de andere partners een beslissende stem kunnen uitoefenen. Zij kunnen immers de overeenkomst opzeggen, wetende dat de jonge landbouwer geen voortzettingsrecht heeft en zij wel over dat recht beschikken. Er kan derhalve terecht gesteld worden dat als de jonge landbouwer geen voortzettingsrecht heeft en de andere partners wel, de jonge landbouwer minder makkelijk zijn zeggenschap &lt;span class="italic"&gt;daadwerkelijk&lt;/span&gt; kan uitoefenen. Echter, het feit dat de jonge landbouwer een beroep moet kunnen doen op een voortzettingsrecht in geval van opzegging door een andere partner, staat niet als expliciete voorwaarde opgenomen in de Provinciale verordeningen. &lt;/p&gt;&lt;p&gt;Hierbij willen wij kort vermelden dat in de Provinciale verordeningen slechts zeer summier onderscheid gemaakt wordt tussen jonge landbouwers die een bedrijf (mede) exploiteren in het kader van een personenvennootschap enerzijds en jonge landbouwers anderzijds die dat doen via een rechtspersoon. Naar onze mening onterecht aangezien een rechtspersoon in vergelijking met een personenvennootschap een geheel andere juridische entiteit is met haar eigen spelregels uit boek 2 van het Burgerlijk Wetboek. Ook hier speelt het verschil in de terminologie van beheerhandelingen (wie heeft binnen de rechtspersoon de zeggenschap over de dagelijkse leiding over het bedrijf, wie heeft de zeggenschap over de voordelen die worden behaald binnen de onderneming en wie heeft de zeggenschap over de te nemen financiële risico’s) en de beschikkingshandelingen, waarbij de aandeelhouders en hun stemrechten wellicht een rol (kunnen) spelen. Hierop wordt in dit kader echter niet nader ingegaan.&lt;/p&gt;&lt;h3&gt;5. Aanloopsteun&lt;/h3&gt;&lt;p&gt;Als in de provinciale uitvoering de maximale termijn van 24 maanden dat een jonge landbouwer zeggenschap mag hebben gehad binnen het landbouwbedrijf, niet is opgenomen, kan de vraag worden gesteld of de regeling voldoet aan de voorwaarde dat het moet gaan om aanloopsteun bij de ‘eerste’ vestiging. Mogelijk kan dan toch een verplichting ontstaan de steunverlening te melden als zijnde ‘staatssteun’, iets wat zowel de Europese als de Nederlandse wetgever juist hebben willen voorkomen.[18] Als de overheid van mening blijft dat de maximale termijn van 24 maanden niet van toepassing is op de investeringen die zijn opgenomen in de Provinciale openstellingsbesluiten, blijft het van belang dat het moet gaan om investeringssteun aan de jonge landbouwer die zich voor het eerst vestigt. Omdat de investeringssteun niet de vorm van exploitatiesteun mag aannemen, is in de Verordening (EU) nr. 702/2014 in overweging 50 opgenomen dat het moet gaan om aanloopsteun die slechts voor de eerste fase van het bestaan van de onderneming mag worden verleend. Als door de overheid alleen de grens van de 40-jarige leeftijd wordt gehanteerd, is het de vraag of aan dit vereiste wordt voldaan door Nederland.&lt;/p&gt;&lt;h3&gt;6. Inbreng kapitaal samenwerkingsverband en korting &lt;br/&gt;op steun&lt;/h3&gt;&lt;p&gt;Als sprake is van een jonge landbouwer die zijn landbouwbedrijf exploiteert in het kader van een samenwerkingsverband is in de provinciale uitvoering van de steunregeling bepaald dat de hoogte van de aanspraak op subsidie wordt gekoppeld aan de omvang van de kapitaalsinbreng van de andere partijen binnen dat samenwerkingsverband, mits deze andere partij als ‘bedrijfshoofd’ kan worden aangemerkt. Hoe het begrip bedrijfshoofd dient te worden uitgelegd, is niet bekend. Het begrip wordt niet gedefinieerd. Het is denkbaar dat deze handelswijze van de provincies in strijd is met in de eerste plaats het non-discriminatiebeginsel van art. 40 lid 2 van het Verdrag betreffende de Werking van de Europese Unie.[19] In de tweede plaats kan deze werkwijze van de provincies in strijd zijn met de doelstelling van de Verordening (EU) nr. 1305/2013. Tot slot is mogelijk sprake van strijdigheid met het gelijkheidsbeginsel.[20]&lt;/p&gt;&lt;p&gt;De omvang van de kapitaalsinbreng van derden heeft naar onze mening geen invloed op de mate van zeggenschap binnen de landbouwonderneming. De mate waarin een landbouwer zeggenschap heeft binnen een samenwerkingsverband is in de praktijk meestal vastgelegd in een samenwerkingsovereenkomst. Is dit niet expliciet vastgelegd in een samenwerkingsovereenkomst en betreft het een overeenkomst van personenvennootschap, bepaalt de toepasselijke wetgeving dat alle vennoten gelijke zeggenschap hebben.[21] Bij een rechtspersoon blijkt zeggenschap van de jonge landbouwer uit de statuten en kan een ‘kapitaalverschaffer’ (aandeelhouder) van de rechtspersoon geen bedrijfshoofd zijn als dit niet is voorzien in de statuten. Bij zowel de personenvennootschap als een rechtspersoon is kapitaalsinbreng dus niet relevant voor de mate van zeggenschap over beheershandelingen. Wel kan een rol spelen, en wellicht heeft de wetgever dit beoogd, dat de steun bij een samenwerkingsverband afhankelijk dient te zijn van zijn mate van deelgerechtigdheid in de betreffende investering. Het is immers bedoeld om de vestiging van de jonge landbouwer te vergemakkelijken, en niet die van de partners die met de jonge landbouwer samenwerken[22]. Echter, de deelgerechtigdheid van de jonge landbouwer in de beoogde investering is niet afhankelijk van de mate van kapitaalsinbreng van de andere vennoten. Die is afhankelijk van de contractuele afspraak tussen partijen omtrent ieders deelgerechtigdheid in de activa van het samenwerkingsverband, waaronder de investering die de jonge landbouwer wil doen en waarvoor de jonge landbouwer een steunaanvraag heeft ingediend. Als partners in een personenvennootschap op geen enkele wijze participeren in de investering van de jonge landbouwer, is het voor ons de vraag waarom alsdan de steun moet worden gekort. &lt;/p&gt;&lt;p&gt;Daarnaast kunnen door deze werkwijze jonge landbouwers, die over vergelijkbaar vermogen beschikken, toch verschillend worden behandeld. Blijkbaar is een en ander dan afhankelijk van de omvang van het ingebrachte kapitaal door de partners waarmee men samenwerkt. Jonge landbouwers die een grote kapitaalsbehoefte of een laag startkapitaal hebben, kunnen hierdoor worden benadeeld. Als zij deze kapitaalsbehoefte invullen door kapitaalsinbreng van een samenwerkingspartner, ontvangen zij minder steun dan wanneer zij deze kapitaalsbehoefte invullen door middel van het sluiten van een overeenkomst met een ‘externe’ financier. Laat staan dat sprake is van een rechtspersoon, waarbij ‘kapitaal’ en ‘zeggenschap’ over de exploitatie of het zijn van een bedrijfshoofd formeel wordt gescheiden krachtens de statuten. Een aandeelhouder is geen bedrijfshoofd, tenzij hieromtrent in de statuten een regeling is getroffen.&lt;/p&gt;&lt;p&gt;Ook achten wij het voorstelbaar dat de keuze van de provincies om een korting toe te passen op de uit te betalen steun bij samenwerkingsverbanden in strijd is met de doelstelling van Verordening (EU) nr. 1305/2013 waarin juist is bepaald dat de investeringssteun bedoeld is om de vestiging en de structurele aanpassing van het bedrijf te vergemakkelijken. Juist de jonge landbouwers die over weinig kapitaal beschikken en een grote kapitaalsbehoefte hebben, hebben dit steuntje in de rug hard nodig. Deze jonge landbouwers ontvangen door de provinciale regelingen minder steun.&lt;/p&gt;&lt;p&gt;De door de provincies toegepaste kortingssystematiek lijkt tot slot ook in strijd te zijn met de doelstelling zoals opgenomen in de Verordening (EU) nr. 807/2014 onder (2). Er dient immers sprake te zijn van een gelijke behandeling van jonge landbouwers die de onderneming exploiteren tezamen met andere landbouwers én jonge landbouwers die de onderneming alleen exploiteren.[23]&lt;/p&gt;&lt;p&gt;Een jonge landbouwer die het landbouwbedrijf in de vorm van een eenmanszaak drijft, krijgt 100% van de investeringssteun en de jonge landbouwer die het landbouwbedrijf in de vorm van een samenwerkingsverband exploiteert, ontvangt altijd een geringer bedrag aan investeringssteun. Van gelijke behandeling van een jonge landbouwer die de onderneming alleen exploiteert en de jonge landbouwer die dit doet samen met andere landbouwers is aldus geen sprake.&lt;/p&gt;&lt;h3&gt;7. Inleiding Jonge landbouwers in de Eerste Pijler&lt;/h3&gt;&lt;p&gt;De betaling voor jonge landbouwers is binnen de Eerste Pijler geregeld via het zogenoemde stelsel van betalingsrechten[24]. Als een jonge landbouwer jaarlijks aanspraak kan maken op een betaling in de zin van de basisbetalingsregeling, kan hij onder voorwaarden ook aanspraak maken op een jaarlijkse ‘extra’ betaling; de ‘betaling voor jonge landbouwers’.[25]&lt;/p&gt;&lt;p&gt;Onder ‘jonge landbouwers’ worden in het kader van de Tweede Pijler verstaan natuurlijke personen die voor het eerst als bedrijfshoofd een landbouwbedrijf oprichten of die al zo’n bedrijf opgericht hebben in de periode van vijf jaar voorafgaande aan de eerste indiening van een aanvraag in het kader van de basisbetalingsregeling[26]. Daarnaast mag hij/zij niet ouder zijn dan veertig jaar in het jaar van indiening van hiervoor bedoelde aanvraag. De definitie is niet geheel gelijk aan de definitie zoals deze van het begrip jonge landbouwer wordt gehanteerd in de Tweede Pijler, maar heeft een aantal overeenkomsten. Reden voor ons te beperken tot een aantal opmerkingen over deze steunmaatregel.&lt;/p&gt;&lt;p&gt; &lt;/p&gt;&lt;p&gt;Lidstaten kunnen overigens nadere objectieve en niet-discriminerende subsidiabiliteitscriteria inzake passende vaardigheden en/of opleidingsvereisten vaststellen voor landbouwers die de betaling voor jonge landbouwers aanvragen. &lt;/p&gt;&lt;p&gt;De betaling voor jonge landbouwers uit de Eerste Pijler wordt per landbouwer gedurende een periode van ten hoogst vijf jaren toegekend. Deze periode wordt verminderd met het aantal jaren dat is verstreken tussen de eerste vestiging van de jonge landbouwer als landbouwer en de eerste indiening van de aanvraag van betaling voor jonge landbouwers. &lt;/p&gt;&lt;p&gt;De Nederlandse overheid heeft bepaald dat voor maximaal 90 betalingsrechten betaling van de jonge landbouwersubsidie kan worden aangevraagd. Het bedrag wordt jaarlijks door de minister van Economische Zaken vastgesteld. In 2015 was sprake van een bedrag van € 52,96 per recht.&lt;/p&gt;&lt;h3&gt;8. Rechtspersoon of groep van personen?&lt;/h3&gt;&lt;p&gt;Het is binnen de agrarische sector niet ongebruikelijk dat een landbouwbedrijf wordt gedreven door een besloten vennootschap met beperkte aansprakelijkheid. De Europese Commissie heeft hiermee rekening gehouden, net als in de Tweede Pijler. De betaling jonge landbouwers kan ook worden aangevraagd en toegekend aan een rechtspersoon, mits wordt voldaan aan een aantal voorwaarden.[27]&lt;/p&gt;&lt;p&gt;Eén van de voorwaarden is dat een natuurlijk persoon die voldoet aan de voorwaarden voor het kwalificeren als ‘jonge landbouwer’ daadwerkelijke, langdurige zeggenschap heeft over de rechtspersoon wat betreft de beslissingen die op het gebied van het beheer, de voordelen en de financiële risico’s worden genomen, in het eerste jaar van de door de rechtspersoon ingediende aanvraag voor de betaling in het kader van de regeling voor jonge landbouwers. Indien meerdere natuurlijke personen, in het kapitaal of het beheer van de rechtspersoon deelnemen, moet de jonge landbouwer hetzij alleen hetzij gezamenlijk met andere landbouwers een dergelijke daadwerkelijke, langdurige zeggenschap kunnen uitoefenen. Als sprake is van een holdingstructuur is een beroep op de jonge landbouwersubsidie ook mogelijk, mits de bestuurder (natuurlijk persoon) van de holding aangemerkt kan worden als jonge landbouwer. &lt;/p&gt;&lt;p&gt;Wat nog vaker in de praktijk voorkomt, is het exploiteren van een agrarisch bedrijf in het kader van een personenvennootschap (maatschap, vennootschap onder firma of commanditaire vennootschap). &lt;/p&gt;&lt;p&gt;Hieromtrent is bepaald dat hetgeen is bepaald omtrent een rechtspersoon van overeenkomstige toepassing is op een ‘groep van natuurlijke personen’.[28]&lt;/p&gt;&lt;h3&gt;9. Zeggenschap&lt;/h3&gt;&lt;p&gt;Ook in het kader van de subsidieregeling in de Eerste Pijlers speelt het onderwerp ‘zeggenschap’ derhalve een belangrijke rol. Hiermee krijgen jonge landbouwers te maken als zij een landbouwbedrijf niet alleen exploiteren (eenmanszaak), maar in het kader van een samenwerkingsverband . Zoals hiervoor vermeld is één van de voorwaarden dat een jonge landbouwer dan ‘zeggenschap’ moet hebben. In het kader van de uitvoering van de regeling in de Eerste Pijler heeft de Nederlandse overheid in beleidsregels weergegeven wanneer hiervan sprake is.[29]&lt;/p&gt;&lt;p&gt;Van daadwerkelijke en langdurige zeggenschap is sprake als de jonge landbouwer ten minste blokkerende zeggenschap heeft ter zake van ondernemingsbeslissingen met een financieel belang van meer dan € 25.000. Dit moet blijken uit de statuten van de rechtspersoon of een akte van overeenkomst tussen vennoten. Als alle vennoten onbeperkt bevoegd zijn, is nimmer sprake van een vennoot die als jonge landbouwer kan worden aangemerkt. &lt;/p&gt;&lt;p&gt;In dit kader is ook bepaald dat een commandiet geacht wordt niet te voldoen aan de eis van het hebben van blokkerende zeggenschap.&lt;/p&gt;&lt;p&gt;Daarnaast is geen sprake van blokkerende zeggenschap als de overeenkomst tussen de diverse vennoten eenzijdig door de andere vennoten kan worden opgezegd[30]. Ook hier moeten we ervan uitgaan dat de minister heeft bedoeld te zeggen dat geen sprake is van blokkerende zeggenschap als een vennoot als het ware uit het samenwerkingsverband kan worden gestoten vanwege het feit dat hij in geval van opzegging door één of meerdere andere vennoten geen voortzettingsrecht heeft. Dit kan immers tussen de vennoten zijn overeengekomen. Kortheidshalve wordt verwezen naar hetgeen hieromtrent is verwoord in deze bijdrage onder punt 4 (Tweede Pijler).&lt;/p&gt;&lt;p&gt;Daarnaast moet de jonge landbouwer ten minste belast zijn met de dagelijkse bedrijfsvoering. Dit is een voorwaarde die we niet verder uitgewerkt zien in de Tweede Pijler. Dit is wel het geval in de Eerste Pijler. Een jonge landbouwer is op basis van de beleidsregel niet belast met de dagelijkse bedrijfsvoering als hij een dagopleiding volgt van meer dan drie dagen per week en/of in een andere onderneming betaalde werkzaamheden verricht gedurende gemiddeld meer dan 24 uur per week.&lt;/p&gt;&lt;p&gt;De invulling van de voorwaarde dat een jonge landbouwer als vennoot belast moet zijn met de dagelijkse bedrijfsvoering achten wij mogelijk in strijd met het gelijkheidsbeginsel c.q. discriminatoir ten opzichte van bijvoorbeeld een jonge landbouwer die zijn bedrijf exploiteert in het kader van een eenmanszaak. Ook deze landbouwer kan immers werkzaam zijn binnen andere ondernemingen of een opleiding volgen van meer dan 24 uur per week, doch dit wordt niet getoetst en is geen enkel probleem voor het ontvangen van de subsidie. Het koppelen van uren aan ‘dagelijkse leiding’ is een invulling die sowieso niet goed past binnen de agrarische sector waarbij een veertigurige werkweek zelden aan de orde is. &lt;/p&gt;&lt;h3&gt;10. Vestigingseis&lt;/h3&gt;&lt;p&gt;Een jonge landbouwer kan alleen een beroep doen op de subsidieregeling als hij of zij voor het eerst als bedrijfshoofd een landbouwbedrijf opricht of al zo’n bedrijf heeft opgericht in de periode van vijf jaar voorafgaande aan de eerste indiening van een aanvraag in het kader van de basisbetalingsregeling. Dit wordt ook wel de vestigingseis genoemd. Een term die we ook kennen uit de steunmaatregel voor jonge landbouwers uit de Tweede Pijler. In de Eerste Pijler wordt de datum gehanteerd waarop de jonge landbouwer als (mede)exploitant van een landbouwbedrijf is ingeschreven in het handelsregister. Dit geldt ook voor hem als bestuurder van een rechtspersoon. &lt;/p&gt;&lt;p&gt;Als sprake is van een jonge landbouwer die een bedrijf exploiteert in het kader van een personenvennootschap (of via een rechtspersoon) kan sprake zijn van een afwijkende datum. Het is immers mogelijk dat een vennoot is toegetreden tot een bestaande personenvennootschap, maar niet direct blokkerende zeggenschap had of niet voldeed aan de voorwaarden die zijn gesteld aan het hebben van de dagelijkse leiding. Als hij of zij dat kan bewijzen, wordt uitgegaan van de datum waarop hij of zij wel zeggenschap had binnen het samenwerkingsverband. &lt;/p&gt;&lt;p&gt;In het handelsregister moet een verkorte omschrijving van de landbouwactiviteit worden opgenomen. In de verkorte omschrijving van de landbouwactiviteit moet de code van de Standaard Bedrijfsindeling (SBI) beginnen met 011, 012, 013, 014, 015 en/of 016[31] als men in aanmerking wil komen voor de subsidieregeling. &lt;/p&gt;&lt;p&gt;De SBI-codes die beginnen met 011 tot en met 015 waren al eerder aangemerkt als landbouwactiviteit. In 2015 werden ondernemingen met SBI-code 016 niet als landbouwactiviteit gezien, maar in 2016 is deze code aan de regeling toegevoegd. &lt;/p&gt;&lt;p&gt;De SBI-code 16 wordt gebruikt door dienstverlenende bedrijven voor de land-, akker- en/of tuinbouw. Uit de praktijk blijkt momenteel dat de jonge landbouwer volgens RVO (mogelijk) niet in aanmerking komt voor subsidie, als deze jonge landbouwer voordat hij of zij is toegetreden tot een samenwerkingsverband waarin een landbouwbedrijf wordt geëxploiteerd, als ondernemer met een eenmanszaak met SBI-code 016 ingeschreven heeft gestaan in het Handelsregister van de Kamer van Koophandel (bijvoorbeeld een zogenoemde klauwbekapper die als ZZP’er heeft gehandeld). De SBI code 016 is, zoals reeds vermeld, pas in 2016 toegevoegd als landbouwactiviteit om de dienstverlenende bedrijven, die ook gewassen telen of dieren houden op landbouwgrond, in aanmerking te laten komen voor de betalingsrechten. De jonge landbouwer die gaat participeren in een samenwerkingsverband dat een landbouwbedrijf exploiteert en een beroep doet op een steunmaatregel, kan een afwijzing ontvangen omdat zijn eenmanszaak wordt gezien als ‘eerste vestiging’. Naar onze mening kan de eerdere vestiging van de aanvrager in dat geval echter niet (altijd) leiden tot afwijzing van de aanvraag tot een steunmaatregel. &lt;/p&gt;&lt;p&gt;In Verordening 1307/2013 is in art. 4 lid 1 sub b een definitie van het begrip ‘bedrijf’ opgenomen. Uit deze definitie blijkt dat sprake moet zijn van zeggenschap ten aanzien van beheerhandelingen over eenheden die voor landbouwactiviteiten worden gebruikt. De dienstverlening bedoeld onder SBI-code 016 betreft in veel gevallen niet beheerhandelingen over eenheden waarop landbouwactiviteiten plaatsvinden. De activiteiten van de jonge landbouwer in het kader van zijn (voormalige) eenmanszaak hebben vaak slechts een dienstverlenend karakter (denk hierbij aan het voorbeeld van de klauwbekapper).&lt;/p&gt;&lt;p&gt;Naar onze mening zou er dan geen sprake moeten zijn van een afwijzing van een aanvraag om subsidie voor jonge landbouwer vanwege het feit dat geen sprake is van een eerste vestiging. &lt;/p&gt;&lt;p&gt;Als een landbouwer zich bijvoorbeeld in 2012 voor het eerst als zodanig gevestigd heeft, kan hij tot en met 2017 de subsidie verkrijgen. Als hij voor 15 mei 2015 was gestart, geldt de subsidiemogelijkheid tot en met 2019. Een landbouwer die zich voor het eerst vestigt na 15 mei 2015 kan tot en met 2020 aanspraak maken op de extra betaling. &lt;/p&gt;&lt;p&gt;Of deze subsidie ook na 2020 nog bestaat, moeten we afwachten. In 2020 breekt immers een nieuwe GLB-periode aan met wellicht wijziging van beleid. &lt;/p&gt;&lt;h3&gt;11. Gevolgen voor de praktijk en conclusies&lt;/h3&gt;&lt;p&gt;Zoals uit het voorgaande blijkt, kunnen er in het bijzonder knelpunten ontstaan bij het vaststellen van de zeggenschap van een jonge landbouwer indien deze de onderneming exploiteert binnen een samenwerkingsverband met andere landbouwers. De mate van zeggenschap binnen het samenwerkingsverband is van belang voor het bepalen van het moment waarop de jonge landbouwer zich voor het eerst gevestigd heeft en dus voor het moment dat de jonge landbouwer in aanmerking komt voor de subsidies uit zowel de Eerste als de Tweede Pijler.&lt;/p&gt;&lt;p&gt;In de toepasselijke regelgeving zijn relevante omstandigheden die de zeggenschap (mede) kunnen bepalen, zoals de vraag aan wie het voortzettingsrecht toekomt bij opzegging binnen het samenwerkingsverband of de omstandigheid dat de jonge landbouwer bevoegd is om beheershandelingen te verrichten, niet expliciet opgenomen; zowel niet in de Eerste als de Tweede Pijler. &lt;/p&gt;&lt;p&gt;Een aantal voorwaarden dat wij wél terugzien in de Provinciale verordening, is niet relevant voor het bepalen van de zeggenschap van deze jonge landbouwers en valt wellicht niet binnen het kader van de nagestreefde doelstellingen van de toepasselijke Europese verordeningen, wederom zowel niet binnen de Eerste als de Tweede Pijler:&lt;/p&gt;&lt;ul&gt;&lt;li class="streepjes"&gt;Nagenoeg alle jonge landbouwers die de landbouwonderneming exploiteren in het kader van een samenwerkingsverband zouden niet in aanmerking komen voor de subsidies voor jonge landbouwers, omdat vrijwel altijd sprake is van een eenzijdige (contractuele) opzeggingsbevoegdheid. &lt;/li&gt;&lt;li class="streepjes"&gt;Dit is echter krachtens de van toepassing zijnde Europese verordeningen niet een relevant criterium om te bepalen of sprake is van zeggenschap van de jonge landbouwer binnen het samenwerkingsverband en dus de datum van eerste vestiging.&lt;/li&gt;&lt;li class="streepjes"&gt;Als de steunaanvraag van een jonge landbouwer, die al langer dan 24 maanden zeggenschap heeft, wordt toegewezen, kan deze steun mogelijk krachtens de van toepassing zijnde Europese verordening als (ongeoorloofde) staatssteun worden aangemerkt indien het niet meer gaat om aanloopsteun voor de eerste fase nadat de onderneming is gestart. &lt;/li&gt;&lt;li class="streepjes"&gt;Jonge landbouwers die de onderneming exploiteren tezamen met andere landbouwers worden door de steunregeling niet gelijk behandeld ten opzichte van jonge landbouwers die de landbouwonderneming alleen exploiteren, omdat zij in het kader van de investeringssubsidie van de Tweede Pijler per definitie niet in aanmerking kunnen komen voor het volledige steunbedrag. &lt;/li&gt;&lt;/ul&gt;&lt;p&gt;In de praktijk betekent vorenstaande dat er een kans is dat steunaanvragen naar onze mening onterecht zijn of worden afgewezen. Ook is het mogelijk dat de aanvraag wordt gehonoreerd, maar niet een bedrag wordt toegekend waarop de jonge landbouwer naar onze mening aanspraak kan maken. &lt;/p&gt;&lt;p&gt;Daarnaast is het mogelijk dat een toegewezen steunaanvraag als ‘staatssteun’ kan worden aangemerkt, indien de jonge landbouwer zich al langer dan 24 maanden heeft gevestigd en de steun geen aanloopsteun meer betreft voor de eerste fase na de start van de onderneming. Op eventuele gevolgen daarvan gaan wij in dit kader niet nader in.&lt;/p&gt;&lt;p&gt;Het is dan ook als adviseur raadzaam om goed na te gaan of een jonge landbouwer in aanmerking komt voor één of meerdere steunmaatregelen. Genomen besluiten dienen kritisch beoordeeld te worden; zeker als sprake is van een landbouwer die een landbouwbedrijf exploiteert in het kader van een samenwerkingsverband. Het indienen van bezwaar en beroep kan naar onze mening in een groot aantal gevallen de moeite waard zijn.&lt;/p&gt;</content><legacyfootnotes/><footnotes><footnote>1 Mr. E. Zonderland-Knijn is werkzaam als senior jurist bij Countus Accountants + Adviseurs te Zwolle en mr. H.A. Verbakel-van Bommel is werkzaam als senior jurist bij Remie FJA te Uden.</footnote><footnote>2 Regeling van de Minister van Landbouw, Natuur en Voedselkwaliteit van 14 februari 2007, nr. TRCJZ/2007/388, houdende regels inzake de verstrekking van subsidies door de Minister van Landbouw, Natuur en Voedselkwaliteit (Regeling LNV-subsidies; vervallen met ingang van 1 januari 2016).</footnote><footnote>3 Openstellingsbesluit Jonge Landbouwers.</footnote><footnote>4 &lt;span class="italic"&gt;Pb&lt;/span&gt; L 193.</footnote><footnote>5 &lt;span class="italic"&gt;Pb&lt;/span&gt; L 347.</footnote><footnote>6 Op basis van art. 60 en 61 van de Verordening (EU) nr. 1305/2013 zien wij geen ruimte om nadere bijzondere voorwaarden aan de steunregeling voor jonge landbouwers te stellen dan de bepalingen met betrekking tot de voorwaarden die uit de Europese verordening zelf blijken.</footnote><footnote>7 Zie hiervoor de kaders waar lidstaten bij de implementatie rekening mee moeten houden, zoals door het Hof van Justitie van de Europese Unie opgenomen in het arrest van 25 oktober 2012, zaak C-592/11, in met name overwegingen 36, 37 en 56.</footnote><footnote>8 Art. 108 Verdrag van de Werking van de Europese Unie.</footnote><footnote>9 &lt;span class="italic"&gt;Pb&lt;/span&gt; L 227.</footnote><footnote>10 ‘&lt;span class="italic"&gt;De lidstaten stellen voor een jonge landbouwer als gedefinieerd in artikel 2 lid 1 onder n), van Verordening (EU) nr. 1305/2013, die zich niet als enig bedrijfshoofd vestigt, specifieke voorwaarden voor diens toegang tot bijstand vast en passen deze toe, ongeacht de rechtsvorm van het desbetreffende bedrijf. Deze voorwaarden zijn gelijkwaardig aan die welke gelden voor een jonge landbouwer die zich als enig bedrijfshoofd vestigt. In alle gevallen behoudt een jonge landbouwer de zeggenschap over het bedrijf’.&lt;/span&gt;</footnote><footnote>11 Art. 18 lid 3 van de Verordening (EU) nr. 702/2014.</footnote><footnote>12 &lt;span class="italic"&gt;‘Wanneer de steun wordt verleend aan een jonge landbouwer die een bedrijf opzet in de vorm van een rechtspersoon, moet de jonge landbouwer daadwerkelijke en voortdurende zeggenschap hebben over de rechtspersoon wat betreft beslissingen op het gebied van beheer, winst en financiële risico's. Als meerdere natuurlijke personen, onder wie personen die geen jonge landbouwer zijn, deelnemen aan het kapitaal of het beheer van de rechtspersoon, is de jonge landbouwer, hetzij alleen, hetzij samen met andere personen, in staat die daadwerkelijke en voortdurende zeggenschap uit te oefenen. Als een rechtspersoon alleen of gezamenlijk onder de zeggenschap van een andere rechtspersoon valt, gelden die voorschriften voor elke natuurlijke persoon die zeggenschap heeft over die andere rechtspersoon.’&lt;/span&gt;</footnote><footnote>13 Art. 2 van Verordening (EU) nr. 807/2014 lid 3 &lt;span class="italic"&gt;‘(...) Voor de verwerving van vakbekwaamheid zoals gespecificeerd in het plattelandsontwikkelingsprogramma, kan evenwel een gratieperiode worden toegestaan van ten hoogste 36 maanden vanaf de datum waarop het individuele besluit tot verlening van bijstand wordt genomen’.&lt;/span&gt;</footnote><footnote>14 In de Provinciale verordening teksten is de nummering van de artikelen niet altijd correct weergegeven. In dit artikel is de nummering gecorrigeerd door de auteur.</footnote><footnote>15 Art. 2 lid 2 Verordening (EU) nr. 807/2014.</footnote><footnote>16 Art. 2 lid 2 Verordening (EU) nr. 807/2014.</footnote><footnote>17 Mogelijk wordt hier bedoeld dat jonge landbouwers die een zogenaamde ‘proefmaatschap’ zijn aangegaan niet voor de steun in aanmerking komen, gelet op de toelichting op de Beleidsregel van de Staatssecretaris van Economische Zaken van 17 mei 2015, nr. WJZ/15049075, houdende regels over de toepassing van art. 4.8. van de Uitvoeringsregeling rechtstreekse betaling GLB die naar analogie kan worden toegepast op de tekst inzake de subsidieregeling jonge landbouwers die de Provinciale verordeningen pogen te regelen.</footnote><footnote>18 In art. 14 lid 9 van Verordening (EU) nr. 702/2014 is vervolgens opgenomen: ‘&lt;span class="italic"&gt;Er mag geen steun worden toegekend in verband met: a) de aankoop van productierechten, betalingsrechten en eenjarige gewassen; b) de aanplant van eenjarige gewassen; c) afwateringswerkzaamheden; d) investeringen om aan de geldende Unienormen te voldoen, met uitzondering van steun voor jonge landbouwers gedurende ten hoogste 24 maanden na de datum van vestiging;’&lt;/span&gt;</footnote><footnote>19 &lt;span class="italic"&gt;Pb&lt;/span&gt; C 326.</footnote><footnote>20 Art. 2 van deze Verordening (EU) nr. 807/2014.</footnote><footnote>21 Zie Asser 7-II* Personenvennootschappen, 29 ‘er moet een overeenkomst tot samenwerking zijn gericht op een gemeenschappelijk doel; in dit vereiste ligt opgesloten de klassieke eis van affectio societatis: de uit de inhoud van de overeenkomst af te leiden wil van de vennoten tot samenwerken vanuit een min of meer gelijkwaardige positie. De vereiste verschaft een criterium om de vennootschap te onderscheiden van o.a. arbeidsovereenkomsten, participtatieovereenkomsten, een fonds voor gemene rekening, geldleningen en pacht.(...)</footnote><footnote>22 In art. 19 van de Europese verordening 1305/2013 staat opgenomen dat in het kader van deze maatregel steun wordt verleend voor&lt;span class="italic"&gt;: ‘a, aanloopsteun ten bate van (...) i) jonge landbouwers. &lt;/span&gt;	De toekenning van specifieke voordelen aan jonge landbouwers moet zowel hun eerste vestiging als de daaropvolgende structurele aanpassing van hun bedrijf vereenvoudigen.’</footnote><footnote>23 &lt;span class="italic"&gt;‘Overwegende hetgeen volgt (...) (2) De lidstaten moeten specifieke voorwaarden vaststellen en toepassen met betrekking tot de toegang van jonge landbouwers tot bijstand, ingeval zij zich niet als enig bedrijfhoofd vestigen. Om een gelijke behandeling van de begunstigden te waarborgen ongeacht de rechtsvorm waarin zij zich op een landbouwbedrijf willen vestigen, moet worden bepaald dat de voorwaarden waaronder een rechtspersoon of een andere vennootschap als een ‘jonge landbouwer’ kan worden aangemerkt, gelijkwaardig zijn aan die welke gelden voor een natuurlijke persoon.’&lt;/span&gt;</footnote><footnote>24 Voor omschrijving stelsel wordt verwezen naar het artikel ‘Inkomensondersteuning in het kader van het Gemeenschappelijk Landbouwbeleid 2014-2020’, &lt;span class="italic"&gt;Agr.r.&lt;/span&gt; 2014, nr. 2.</footnote><footnote>25 Art. 50 e.v. Vo (EU) 1307/2013, &lt;span class="italic"&gt;Pb&lt;/span&gt; L 347/643.</footnote><footnote>26 Art. 50 lid 2 Vo (EU) 1307/2013, &lt;span class="italic"&gt;Pb&lt;/span&gt; L 347/643.</footnote><footnote>27 Art. 49 Vo (EU) nr. 639/2014, &lt;span class="italic"&gt;Pb&lt;/span&gt; L 181/35.</footnote><footnote>28 Art. 50 Vo (EU) nr. 639/2014, &lt;span class="italic"&gt;Pb&lt;/span&gt; L 181/35.</footnote><footnote>29 Beleidsregel van de Staatssecretaris van Economische Zaken van 17 mei 2015, nr. WJZ/15049075, houdende regels over de toepassing van art. 4.8 van de Uitvoeringsregeling rechtstreekse betalingen GLB, &lt;span class="italic"&gt;Stcrt&lt;/span&gt;. 2015, nr. 13313.</footnote><footnote>30 Art. 5 lid 6 voornoemde Beleidsregel.</footnote><footnote>31 Art. 2.3 van de Uitvoeringsregeling rechtstreekse betalingen GLB (actieve landbouwer).</footnote></footnotes><auteurs>mr. E. Zonderland – Knijn en mr. H.A. Verbakel – Van Bommel</auteurs><published>2016-09-27 13:04:45</published><modified>2016-09-27 13:04:45</modified><editiondate>2016-09-27</editiondate><htmlpath>https://denhollander.info/artikel/13479</htmlpath></article>
</articles></edition>
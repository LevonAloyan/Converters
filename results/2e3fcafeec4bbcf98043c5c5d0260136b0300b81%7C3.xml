<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1997</searchword><id>4913</id><udhid>UDH:TvAR/4913</udhid><titel>Parochiële Charitas Instelling / Van Rijsewijk c.s. (TvAR 1997/4897)</titel><searchwords><searchword>TvAR 10/1997</searchword><searchword>TvAR 1997/4897</searchword><searchword>UDH:TvAR/4913</searchword></searchwords><attachments><attachment><name>1997_nr 10_Rechtspraak_4897.pdf</name><extention>pdf</extention><url>https://denhollander.info/download/4855/ci</url></attachment></attachments><inleiding>Pachtwet art. 25 en 55;&#13;
Beschikking superheffing 1988&#13;
&#13;
Melkquotum. Bewijs geleverd dat verpachtster heeft ingestemd met verkoop van het quotum door de pachters. Niet bewezen dat verpachtster ook heeft afgezien van haar vermogensaanspraken inzake het melkquotum. Er is ook geen sprake van rechtsverwerking dienaangaande. De bepalingen in de pachtovereenkomst houden geen afwijking van art. 25 Pachtwet in. Met de grond in geschil hing melkquotum samen. De uit art. 25 Pachtwet met betrekking tot het melkquotum voortvloeiende verplichtingen rusten op de pachter(s) en de eventuele omstandigheid dat de betreffende grond in maatschap samen met (een) ander(en) wordt gebruikt eni'of het quotum niet ten name van de pachter(s) staat, doet daaraan niet af. Gezien enkele eerdere uitspraken van het Hof van Justitie te Luxemburg acht het hof geen gronden aanwezig de door pachters geformuleerde prejudiciële vragen aan genoemd Hof van Justitie voor te leggen. Het verzoek tot verlenging van de pachtovereenkomst is bij afzonderlijke beschikking door het hof al afgewezen, weshalve verpachtster bij haar vordering tot ontbinding van die overeenkomst geen belang meer heeft; overigens zou voor toewijzing van die vordering geen plaats zijn geweest. Volgt veroordeling van pachters tot betaling van schadevergoeding.</inleiding><content>Arrest van 11 juli 1995&#13;
in de zaak van:&#13;
Parochiële Charitas Instelling, zetel houdende te Oisterwijk, appellante,&#13;
tegen&#13;
l.Josephina Martina Johanna Maria van Rijsewijk-van Iersel,&#13;
2. Maria Theodora Maria van Rijsewijk,&#13;
3. Sander Franciscus Adrianus van Rijsewijk, allen wonende te Oisterwijk,&#13;
4. Henricus Adrianus Maria van Rijsewijk, wonende te Berkel-Enschot, geïntimeerden.&#13;
Het geding in eerste aanleg&#13;
De pachtkamer van het kantongerecht te Til-burg heeft op 3 september 1993 tussen partij-en een vonnis gewezen, dat in fotocopie aan dit arrest is gehecht en naar de inhoud waar-van wordt verwezen.&#13;
Het geding in hoger beroep Appellante - hierna ook te noemen: verpachtster&#13;
- is bij exploit van 4 oktober 1993 met gelijk tijdige dagvaarding van geïntimeerden - hierna ook te noemen: pachters - voor dit hof, in hoger beroep gekomen van genoemd vonnis, waarbij&#13;
- met verwerping van het beroep op nietigheid van de inleidende dagvaarding ten aanzien van geïntimeerde sub 2 - is afgewezen de vorde- ring van appellante tot ontbinding van de tus- sen partijen bestaande pachtovereenkomst en tot veroordeling van geïntimeerden om aan appellante een schadevergoeding te betalen.&#13;
Bij memorie van grieven is na te melden grief aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, alsnog de oorspronke-lijke vordering van verpachtster zal toeken-nen, met veroordeling van pachters in de proceskosten van beide instanties. Bij memorie van antwoord is verweer gevoerd met conclusie dat het hof het vonnis, waarvan beroep, zal bekrachtigen, zo nodig onder ver-betering van de gronden, met veroordeling van verpachtster in de proceskosten. (...)&#13;
De grief De grief luidt:&#13;
Ten onrechte heeft de pachtkamer van het kantongerecht de vordering van verpachtster in eerste instantie afgewezen op basis van de overweging verwoord op bladzijde 4 in het vonnis d.d. 3 september 1993, dat omdat het melkquotum eerst is overgedragen na overleg met een bestuurslid van verpachtster zonder dat deze bezwaar heeft gemaakt en omdat verpachtster eerst op 28 januari 1992 aan-spraak maakte op een evenredig deel van het melkquotum, verpachtster geacht moet wor-den te hebben ingestemd met vervreemding van het quotum, dan wel dat het in strijd is met de goede trouw om na drieënhalf jaar stil-zwijgen en stilzitten alsnog de wanprestatie (lees:) aan pachters tegen te werpen.&#13;
De vaststaande feiten&#13;
In hoger beroep kan van de volgende, als erkend of niet (voldoende) betwist, vaststaan-de feiten worden uitgegaan: -bij akte van 3 oktober 1969 zijn door verpachtster (toen onder de naam R.K. Parochi-aal Armbestuur) aan Adrianus Johannes van Rijsewijk verpacht enige percelen bouwland te Berkel Enschot, kadastraal bekend in die gemeente onder sectie C, nrs. 1574,870, 236, 237 en 238, totaal groot 3.81.70 ha, zulks voor de periode van 3 oktober 1969 tot 1 november 1974, mitsdien voor de duur van 5 jaar en ongeveer 1 maand;&#13;
-deze pachtovereenkomst is goedgekeurd door de grondkamer voor Noord-Brabant bij zogenaamde stempelbeschikking van 21 novem-ber 1969;&#13;
-blijkens (eveneens door gemelde grond-kamer goedgekeurde) pachtwijzigingsover-eenkomst van 13 maart 1974 zijn de kadastrale aanduiding en de oppervlakte van het gepachte later gewijzigd in gemeente Berkel Enschot, sectie C, nrs. 235, 236, 237 en 870, totaal groot 3.59.70 ha;&#13;
-van een beschikking van de grondkamer inzake de goedkeuring van de overeengekomen kortere dan de wettelijke duur van de pacht-overeenkomst is niets gesteld noch anderszins gebleken, weshalve er ten processe van moet worden uitgegaan dat daarvan geen sprake is geweest;&#13;
- A.J. van Rijsewijk voornoemd exploiteerde destijds een bedrijf van 15.17.05 ha, te weten 11.57.35 ha met daarop woning en bedrijfs- gebouwen in eigendom en de onderhavige 3.59.70 ha in pacht, zulks sinds omstreeks 1970 in maatschap met ene Denissen en ene Van der Pas, die beiden ook zelf land hadden ingebracht;&#13;
-Denissen is met ingang van 1 mei 1983 uit de maatschap getreden en de maatschap met Van der Pas is vóór 1987 beëindigd, bij welke gelegenheden beide maten het door hen inge-brachte (gebruik van) land weer hebben 'mee-genomen', terwijl aan Van der Pas tevens een gedeelte van het toen ter beschikking van de maatschap staande melkquotum is toegedeeld;&#13;
- A.J. van Rijsewijk voornoemd is op 15 maart&#13;
1987 overleden, als zijn erfgenaam achterla tend de geïntimeerden (zijn echtgenote en drie kinderen);&#13;
- geïntimeerden zijn gezamenlijk wijlen A.J. van Rijsewijk opgevolgd als pachters in de met appellante bestaande pachtovereenkomst;&#13;
- het bleek niet mogelijk om het bedrijf dat A.J. van Rijsewijk bij zijn overlijden achter liet, te blijven exploiteren weshalve medio&#13;
1988 de eigen grond met de daarop staande gebouwen, vee en inventaris, alsmede vrijwel het gehele melkquotum (dat in het melkprijs jaar 1988/1989 215.385 kilogram groot was) is verkocht;&#13;
- geïntimeerde sub 1 heeft nog ongeveer een half jaar in de bij het bedrijf behorende vacan- tiewoning gewoond en is daarna met haar gezin verhuisd naar een burgerwoning in Ois- terwijk;&#13;
- geïntimeerde sub 1 heeft de litigieuze pacht-&#13;
grond aangehouden en gebruikt deze voor de teelt van mais; zij laat alle daarmee verband houdende werkzaamheden verrichten door een loonwerker;&#13;
- verpachtster heeft bij aangetekende brief van 29 september 1992 aan geïntimeerde sub 1 en vervolgens bij aangetekende brieven van 14 oktober 1992 aan ieder van de geïntimeerden doen kennisgeven dat zij geen verdere verlen- ging van de onderhavige pachtovereenkomst wenst;&#13;
-het destijds nog resterende melkquotum (2.270 kilogram) is als gevolg van het gedu-rende langere tijd niet meer produceren van melk inmiddels vervallen.&#13;
Beoordeling van het geschil in hoger beroep&#13;
1. Het hof merkt allereerst op dat de grief de aangevallen overweging van de pachtkamer van het kantongerecht niet geheel juist, althans niet volledig, weergeeft.&#13;
2. Bij beschikking van heden in de eveneens tussen partijen aanhangige zaak met rekest nummer P 38/93 heeft het hof overwogen en beslist dat:&#13;
- bij gebrek van goedkeuring van de kortere dan de wettelijke duur op grond van artikel 9, lid 1, der Pachtwet als duur van de onderha- vige pachtovereenkomst geldt een periode van zes jaar, ingaande 3 oktober 1969;&#13;
- deze duur inmiddels enige keren van rechts wege met zes jaar is verlengd, laatstelijk tot 3 oktober 1993;&#13;
-de onderhavige pachtovereenkomst rechts-geldig en tijdig is opgezegd; -pachters ontvankelijk zijn in het door hen ingediende verlengingsverzoek, doch dat verzoek moet worden afgewezen. Op grond van een en ander heeft het hof de beschikking van de pachtkamer van het kantongerecht in bedoelde zaak bevestigd.&#13;
3. De in artikel 25 der Pachtwet neergelegde verplichting van de pachter om als een goed pachter te handelen en bij het einde van de pachtovereenkomst het gepachte in goede staat aan de verpachter op te leveren, zal in het algemeen medebrengen dat het hem niet vrijstaat bij het einde van de pacht of geduren- de de looptijd daarvan het gepachte aan de verpachter op te leveren zonder deze in de&#13;
gelegenheid te stellen tevens de daarmede samenhangende heffingvrije hoeveelheid melk te verwerven. Dit impliceert, mede gelet op de uit voornoemd wetsartikel voortvloeiende zorgverplichting van de pachter ook geduren-de de looptijd van de pachtovereenkomst, dat het hem in het algemeen ook niet vrijstaat gedurende de looptijd van de pacht de met het gepachte samenhangende heffingvrije hoeveel-heid melk geheel of gedeeltelijk te vervreemden. Zulk een vervreemding zonder toestemming van de verpachter is aan te merken als hande-len in strijd met artikel 25 van de Pachtwet en mitsdien als wanprestatie. 4. Naar aanleiding van de tegen het vonnis, waarvan beroep, opgeworpen grief is in hoger beroep allereerst aan de orde of met betrekking tot de in het onderhavige geding van de zijde van verpachtster gedane aanspraken ten aanzien van het melkquotum al dan niet sprake is van instemming van verpachtster met de verkoop van dat quotum door pachters, zulks al dan niet met afzien door verpachtster van haar vermogensaanspraken ter zake, alsmede of laatstgenoemde haar rechten met betrekking tot (een vergoeding voor) het melkquotum heeft verwerkt.&#13;
Ten aanzien van de hiervoor bedoelde instem-ming van de zijde van verpachtster hebben pachters bewijs - met name door getuigen aangeboden en het hof zal hen tot die bewijs-levering in de gelegenheid stellen. Voorts acht het hof termen aanwezig om dan tegelijkertijd een comparitie van partijen voor het verkrijgen van nadere inlichtingen te doen plaats vinden.&#13;
In verband met een en ander blijven de overige in dit geding aan de orde zijnde vragen voor-lopig onbesproken.&#13;
Beslissing&#13;
Het hof, rechtdoende in hoger beroep: Laat pachters toe om door alle middelen rechtens, doch speciaal door getuigen, te bewijzen feiten en omstandigheden waaruit volgt dat verpachtster heeft ingestemd met de verkoop medio 1988 van de toen met het bedrijf van pachters c.q. van geïntimeerde sub 1 samen-hangende heffingvrije hoeveelheid melk en heeft afgezien van haar vermogensaanspraak ter zake.&#13;
Bepaalt dat het verhoor van de getuigen zal plaats vinden voor het lid van dit hof mr. Kok als raadsheer-commissaris en de raad Wentink, die daartoe zitting zullen houden in een ver-trek van het Paleis van Justitie, Walburgstraat 2 te Arnhem.&#13;
Bepaalt voorts dat partijen - wat appellante betreft vertegenwoordigd door een of meer personen die van de zaak op de hoogte zijn -, vergezeld van hun raadslieden, voor genoemde raadsheer-commissaris en raad op de hiervoor gemelde plaats zullen verschijnen om aan dezen inlichtingen te verstrekken. Bepaalt ten slotte dat partijen hun verhinder-dagen zullen opgeven ter rolle van het hof van 22 augustus 1995, ambtshalve peremptoir, waarna dag en uur van het getuigenverhoor en van de comparitie van partijen door de raadsheer-commissaris (ook indien voormelde opgave van één of van beide partijen ontbreekt) zullen worden vastgesteld en in beginsel geen uitstel in verband met verhinderingen meer zal worden verleend. Houdt iedere verdere beslissing aan.&#13;
Arrest van 8 oktober 1996&#13;
1. Het geding in hoger beroep&#13;
1.1. Het hof heeft in deze zaak op 11 juli 1995 een tussenarrest gewezen, naar de inhoud waarvan wordt verwezen.&#13;
1.2. Ter uitvoering van dat tussenarrest heeft op 1 november 1995 een getuigenverhoor plaats gevonden, waarbij vier getuigen zijn gehoord. Daarna heeft op 7 december 1995 een tegenverhoor plaats gehad waarbij twee getuigen zijn gehoord en is op die datum voorts een comparitie van partijen gehouden. Van een en ander zijn processen-verbaal opge maakt, welke zich thans bij de stukken bevinden.&#13;
1.3 Partijen hebben vervolgens beiden een conclusie na enquête genomen, terwijl pachters bij akte nog een stuk in het geding hebben gebracht.&#13;
1.4 Tenslotte hebben partijen andermaal de stukken aan het hof overgelegd voor het wij zen van arrest.&#13;
2. De vaststaande feiten&#13;
Uit hetgeen niet, althans onvoldoende, weer-sproken ter gelegenheid van het getuigenver-&#13;
hoor op 1 november 1995 door geïntimeerde sub 1 is verklaard, volgt dat - zulks anders dan in voormeld tussenarrest van het hof onder "De vaststaande feiten" is weergegeven - er ten processe van moet worden uitgegaan dat niet Denissen maar Van der Pas in 1983 is uitgetreden uit de toen tussen hen en wijlen A.J. van Rijsewijk bestaande maatschap, als-mede dat bedoelde maatschap in 1987 is beëindigd. Voorts volgt uit de bij de compari-tie van partijen door geïntimeerde sub 1 afge-legde verklaring dat het na de verkoop in 1988 nog resterende melkquotum (2.270 kilogram) niet is vervallen maar in december 1994 door haar aan een derde is verkocht. Voor de in het onderhavige geding aan de orde zijnde geschilpunten maakt een en ander echter geen verschil, met name ook niet voor het feit dat voor het melkprijsjaar 1988/1989 een hoeveelheid heffingvrije melk van 215.382 kilogram ten name van geïntimeerde sub 1 stond.&#13;
3. Voortzetting van de behandeling&#13;
van het geding in hoger beroep&#13;
3.1. Bij 's hofs tussenarrest van 11 juli 1995 zijn pachters toegelaten om te bewijzen feiten en omstandigheden waaruit volgt dat ver- pachtster heeft ingestemd met de verkoop medio 1988 van de toen met het bedrijf van pachters c.q. van geïntimeerde sub 1 samen hangende heffingvrije hoeveelheid melk en heeft afgezien van haar vermogensaanspraken ter zake.&#13;
3.2. Pachters hebben vier getuigen doen horen, die - voor zover te dezen van belang - hebben verklaard:&#13;
de getuige Van Krieken: "Ik heb op 10 mei 1988 met Simons gebeld en hem gevraagd ... naar zijn visie inzake het melkquotum. Simons antwoordde dat verpachtster van oordeel was geen rechten op dat melkquotum te kunnen doen gelden behoudens in geval de pachters gebruik zouden maken van de opkooprege-ling. Die uitspraak impliceert mijns inziens dat hij daarmee tevens te kennen gaf dat ver-pachtster ook geen financiële aanspraken ter zake van het melkquotum pretendeerde. ... Hoewel ik mij na zo lange tijd niet meer pre-cies kan herinneren wat ik gezegd heb, staat het voor mij eigenlijk wel vast dat ik in ons&#13;
telefoongesprek Simons heb gewezen op de 50/50 regeling en tegen de achtergrond daar-van het oordeel van verpachtster daarover heb gevraagd. Het standpunt van het bestuur was volgens Simons: Wij hebben geen recht op de melk."&#13;
geïntimeerde sub 1 als getuige: "Afgesproken werd dat Van Krieken met de heer Simons contact zou opnemen ..."&#13;
de getuige Vugts: "Mevrouw Van Rijsewijk zei dat die aangelegenheid met de verpachtster afgehandeld was en zij bedoelde daarmee, naar ik begreep, dat de verpachtster geen aan-spraak maakte op de melk noch op een finan-ciële vergoeding daarvoor. Zij grondde dat oordeel op contacten ... tussen makelaar Van Krieken en het bestuurslid Simons ... heb ik met Van Krieken contact opgenomen. Deze zei contact met verpachtsters te hebben gehad, dat erin geresulteerd had dat geen aanspraak werd gemaakt op het melkquotum en dat mevrouw Van Rijsewijk vrij was om dat te verkopen. ... Tijdens het gesprek met Simons en Berkelmans heb ik hen geconfronteerd met wat in inzake het melkquotum gehoord had van mevrouw Van Rijsewijk, Van Krieken en Van Esch, er op neerkomend dat verpachtster geen aanspraak maakte op de melk ... . Hun reactie was: we hebben inderdaad eerder geen aanspraak op de melk gemaakt ... Simons heeft later, in september 1992 ... toegegeven dat hij toestemming had verleend voor de ver-koop van de boerderij en dat die toestemming ook de verkoop van het melkquotum betrof."&#13;
de getuige Van Esch'. "... gehoord ... dat... Van Krieken contact had gehad met de heer Simons en dat deze toen had gezegd dat de parochie geen aanspraken maakte op het melkquotum van mevrouw Van Rijsewijk."&#13;
3.3. Verpachters hebben twee getuigen doen horen die - voor zover te dezen van belang -hebben verklaard:&#13;
de getuige Simons: "Het lijkt mij niet mogelijk dat ik in het gesprek met Van Krieken zou hebben gezegd dat de Parochiële Instelling geen aanspraken deed gelden met betrekking&#13;
tot het melkquotum .. later, te weten in janu-ari 1989, heb ik Van Krieken ontmoet. ... Het betreffende gesprek ging over ... beëindiging van de pachtovereenkomst in geschil ... Over de pachtbeëindiging is geen overeenstemming bereikt ... In het bestuur is toen gesproken ... om de pacht ... op te zeggen; we hebben toen tevens gesproken over wat bij beëindiging van de pacht zou moeten worden gedaan ten aan-zien van het melkquotum maar daarover is toen niets beslist. ... Toen ... verlenging is gevraagd van de pachtovereenkomst heb ik eerst in het kader van die procedure gehoord dat het melkquotum verkocht was ... mr. Overwater begon over het melkquotum en wij veronderstelden dat dat inmiddels wel verkocht zou zijn. ... ik kan mij niet herinne-ren of ik ... zou hebben toegegeven dat ik toe-stemming had verleend voor de verkoop van het melkquotum. Ik acht bepaald onwaar-schijnlijk ... dat ik iets dergelijks zou hebben gezegd. Ik heb ook nooit iets gezegd of gedaan op grond waarvan mevrouw Van Rij-sewijk en/of haar vertegenwoordigers in de mening konden verkeren dat de pachtster vrij was om de melk, voor zover samenhangende met het verpachte, te vervreemden.... Ten tijde van het ... telefoongesprek met Van Krieken was mij nog niets bekend over hoe het zat met de aanspraken van pachters en verpachters ten aanzien van het melkquotum ... Ik kan mij niet herinneren dat ik in het telefoongesprek met Van Krieken gezegd heb dat wij geen rechten op het melkquotum meenden te kun-nen doen gelden behalve in geval van het door de pachters gebruik maken van de opkoopre-geling. Ik kan dus niet zeggen of ik dat wel gezegd heb. In de jaren 1988-1990 ben ik een of twee keer bij mevrouw Van Rijsewijk geweest ... wist ik dat ze met haar bedrijf was gestopt maar ik veronderstelde dat met de grond in geschil nog steeds melkquotum samenhing."&#13;
de getuige Berkelmans: "Van de verkoop van de boerderij van mevrouw van Rijsewijk hoorde ik pas nadat die verkoop al was geschied; dat was in ... 1988. In ons bestuur is daar toen niet over gesproken; wij veronder-stelden dat de pachtovereenkomst ... gewoon zou doorlopen ... Wij veronderstelden ... dat ook met de onderhavige grond melk samen-&#13;
hing en gingen er van uit dat dat, zolang de pachtovereenkomst voortduurde, ook het geval zou blijven ... Later, toen inmiddels al een verlengingsprocedure speelde of gespeeld had, ben ik samen met een ander bestuurslid ... naar de heer Vugts ... gegaan, zulks om over de beëindiging van de pacht en de afrekening van het melkquotum te spreken; we wilden weten wat het melkquotum had opgebracht en daarvan dan na aftrek van een bepaalde korting ons deel ontvangen. ... In ons bestuur is er wel vanuit gegaan .. dat op de grond in geschil nog steeds melk zat en na pachtbeëin-diging op zou blijven."&#13;
3.4. Uit het vorenoverwogene (de verschillen de verklaringen tezamen en in onderling ver band bezien) moet naar het oordeel van het hof worden geconcludeerd dat bewezen geacht moet worden dat verpachtster in 1988 heeft ingestemd met de vervreemding van het met het bedrijf van pachters c.q. van geïnti- meerde sub 1 - en mitsdien ook van het met de grond in geschil - samenhangende melk quotum. De getuige Van Krieken verklaart dit met zoveel woorden, terwijl de getuigen Vugts en Van Esch aangeven destijds vernomen te hebben dat verpachtster met bedoelde ver vreemding accoord was gaan. Hierbij komt de verklaring van de getuige Vugts dat de bestuursleden Simons en Berkelmans in 1992 desgevraagd tegenover hem erkenden eerder geen aanspraak op de melk te hebben gemaakt, alsmede dat Simons in september 1992 heeft toegegeven dat hij toestemming had verleend ook voor de verkoop van het melkquotum.&#13;
3.5. Hetgeen overigens door de getuige Simons is verklaard doet aan het vorenover- wogene onvoldoende af nu hij, het telefoon gesprek met Van Krieken in mei 1988 als zodanig erkennend, slechts aangeeft zich het niet te kunnen herinneren respectievelijk het onwaarschijnlijk te achten. Dit klemt te meer, nu hij voorts verklaart dat Berkelmans en hij "veronderstelden" dat het melkquotum "inmiddels wel verkocht zou zijn", terwijl niet gebleken is dat zulks toen van de zijde van verpachtster leidde tot een protest daartegen. Dit laatste volgt ook uit de verklaring van de getuige Berkelmans, wanneer hij weergeeft&#13;
dat hij samen met Simons naar Vugts ging om met deze te spreken over de beëindiging van de pacht en de afrekening van het melkquo-tum en daarbij ook opmerkt dat zij "wilden weten wat het melkquotum had opgebracht". Omtrent het door Simons in mei 1988 al dan niet met Van Krieken afgesprokene verklaart de getuige Berkelmans niets.&#13;
3.6. Vervolgens komt de vraag aan de orde of ook bewezen kan worden geacht dat verpachtster heeft afgezien van haar vermogensaanspraken ter zake van de met de grond in geschil samenhangende heffingvrije hoeveelheid melk.&#13;
3.7. De verklaring van Van Krieken inzake de door hem op 10 mei 1988 met Simons gemaakte afspraak betreft slechts het instem men met de verkoop van het melkquotum. Weliswaar voegt genoemde getuige daaraan toe dat de uitspraak van Simons zijns inziens impliceert dat Simons daarmee tevens te ken nen gaf dat verpachtster ook geen financiële aanspraken ter zake van het melkquotum pretendeerde, maar dat is een conclusie van de getuige die niet tot bewijs van het probandum kan bijdragen.&#13;
De getuige Vugts zegt van geïntimeerde sub 1 te hebben begrepen dat verpachtster evenmin aanspraak maakte op een financiële vergoeding voor het melkquotum maar zulks wordt door de getuigenverklaring van geïntimeerde sub 1 niet ondersteund. Ook overigens bieden de afgelegde getuigenverklaringen geen grond voor de conclusie dat de instemming met de verkoop van het melkquotum ook inhield een afzien van financiële aanspraken ter zake.&#13;
3.8. Bij het vorenstaande komt nog het vol gende:&#13;
- de getuige Van Krieken maakt melding van een door Simons gemaakt voorbehoud, te weten: "behoudens in geval de pachters gebruik zouden maken van de opkooprege-ling": niet onaannemelijk is dat verpachtster (zoals de getuige Simons ook met betrekking tot zichzelf verklaart) destijds nog niet bekend was met de verdergaande rechten van een verpachter in geval van verkoop van het melkquotum, met genoemd voorbehoud be-doelde de eventuele financiële aanspraken van verpachtster veilig te stellen en meende deze dusdoende ook veilig te stellen; -de getuige Simons vermeldt (welke verkla-&#13;
ring door die van Berkelmans wordt onder-steund) al in 1985 met de opkoopregeling te zijn geconfronteerd, bij welke gelegenheid verpachtster een bepaald bedrag had ontvan-gen; het ligt voor de hand dat hij de kans op een eventuele vergoeding in geld niet wilde prijs geven, hetgeen te meer klemt nu hij heeft verklaard destijds al te hebben geweten dat het bij de waarde van het melkquotum ten-minste over enkele tienduizenden guldens ging.&#13;
3.9. Het hiervoor overwogene leidt tot de conclusie dat pachters het hun opgedragen bewijs, voor zover betrekking hebbend op het door verpachtster afzien van haar vermogens aanspraken inzake het met de grond in geschil samenhangende melkquotum, niet hebben geleverd.&#13;
3.10. Vervolgens komt de vraag aan de orde of sprake is van rechts verwerking van de zijde van verpachtster.&#13;
3.11. Met betrekking tot het verweer van ver pachtster dat Simons niet bevoegd was om namens haar in te stemmen met de vervreem- ding van het melkquotum en, naar het hof begrijpt, evenmin gerechtigd was tot medede- lingen en/of gedragingen die zouden (kunnen) leiden tot verlies van aanspraken van ver pachtster, overweegt het hof het volgende. Uit het ten processe aangevoerde, met name ook uit hetgeen - onbestreden - ter zake door de getuige Van Esch is verklaard, volgt dat Simons destijds degene was, die namens ver pachtster de contacten met de pachters onder hield, met hen afspraken maakte en wiens woord werd beschouwd en mocht worden beschouwd als het woord van verpachtster. Dit zo zijnde, mocht ook ten aanzien van de, door het hof bewezen geachte, afspraak inza- ke de vervreemding van het melkquotum door pachters ervan worden uitgegaan dat Simons bevoegd was bedoelde afspraak met hen te maken, nu van enig door betrokkene ter zake gemaakt uitdrukkelijk voorbehoud niets, althans onvoldoende is gesteld of gebleken. Hetzelfde geldt met betrekking tot de overige gedragingen en uitlatingen van Simons in de onderhavige zaak.&#13;
Er is dan ook sprake van gedragingen en uitla-tingen ten aanzien waarvan pachters onder de gegeven omstandigheden redelijkerwijze mochten aannemen dat Simons daartoe be-&#13;
voegd was. Verpachtster kan mitsdien op de eventuele onjuistheid van die veronderstelling geen beroep doen.&#13;
3.12. Het vorenstaande impliceert echter nog niet dat reeds daarom de vraag of sprake is van rechtverwerking, bevestigend moet wor- den beantwoord. Simons heeft immers, naar uit het hierboven overwogene volgt, noch met zoveel woorden, noch impliciet afstand gedaan van de vermogensaanspraken van verpachtster ter zake van het litigieuze melkquotum. Inte- gendeel, hij heeft voor het geval dat pachters gebruik zouden maken van de opkooprege- ling juist een voorbehoud gemaakt en dat wijst eerder in de richting van het willen veilig stellen van eventuele financiële aanspraken van verpachtster dan andersom. Ook anders zins is van uitlatingen of gedragingen van Simons, waaruit in redelijkheid een afstand van die aanspraken kon worden afgeleid, ten processe niet gebleken.&#13;
3.13. Het vorenoverwogene geldt a fortiori voor het (toenmalige) bestuurslid Berkelmans met wie van de zijde van pachters kennelijk voor het eerst contact is geweest ter gelegen heid van het gesprek in januari 1992 tussen hem en Simons enerzijds en Vugts anderzijds. Namens verpachtster verzochten beide eerst- genoemden toen juist wel om een vergoeding voor het melkquotum.&#13;
3.14. Nu ook overigens noch uit het ten pro cesse aangevoerde, noch uit hetgeen daarin verder nog is gebleken of aannemelijk gewor- den, iets volgt inzake uitlatingen of gedragin- gen van de zijde van verpachtster waaruit pachters in de gegeven omstandigheden rede lijkerwijs mochten afleiden c.q. die bij hen het gerechtvaardigde vertrouwen konden wekken, dat verpachtster geen financiële aanspraken met betrekking tot het melkquotum (meer) geldend zou maken, moet het beroep van pachters op rechtsverwerking van de hand worden gewezen. Het enkele tijdsverloop (zijnde ruim V/i jaar tussen de eerste contac- ten tussen partijen inzake het melkquotum en het door verpachtster aanspraak maken op een vergoeding daarvoor) is voor die rechts verwerking immers onvoldoende.&#13;
3.15. Het vorenstaande is niet anders nu in januari 1989 tussen partijen besprekingen hebben plaats gehad over de beëindiging van&#13;
de onderhavige pachtovereenkomst zonder dat toen van de zijde van verpachtster op eni-gerlei wijze aanspraken met betrekking tot (de waarde van) het melkquotum kenbaar zijn gemaakt c.q. harerzijds ter zake een of ander voorbehoud is gemaakt. Immers, zo het toen namens verpachtster gedane voorstel al aange-merkt zou kunnen worden als tevens een finale regeling inzake het melkquotum medebren-gend, dan is deze door pachters bij hun afwij-zing van dat voorstel impliciet van de hand gewezen. Hetzelfde geldt ten aanzien van het een jaar later opnieuw gedaan zijn van dat voorstel, nu het ook toen is afgewezen.&#13;
3.16. Uit het vorenstaande volgt dat de tegen het vonnis, waarvan beroep, aangevoerde grief gegrond is. Het hof komt mitsdien toe aan het bespreken van de overige door pachters opge- worpen verweren.&#13;
3.17. Pachters hebben betoogd dat in de litigi- euze pachtovereenkomst, te weten in de arti- kelen 1 en 4 daarvan, is afgeweken van het bepaalde in artikel 25 der Pachtwet. Het hof kan hen in die redenering evenwel niet volgen. In genoemde artikelen uit de pachtovereen- komst is niet anders bepaald dan dat de pach- ter het gepachte in goede staat van onderhoud heeft ontvangen en dit bij het einde van de pacht in goede staat aan de verpachter moet opleveren respectievelijk dat hij het gepachte als een goed pachter moet gebruiken en zon der schriftelijke toestemming de bestemming, inrichting of gedaante van het gepachte niet mag veranderen noch het gepachte geheel of gedeeltelijk mag onderverpachten of in gebruik afstaan. Niet valt in te zien dat hierdoor de uit artikel 25, lid 2, van de Pachtwet voortvloei- ende verplichting om bij het einde van de pacht het gepachte in goede staat aan de ver pachter op te leveren is beperkt tot opleveren in een goede staat van onderhoud. Genoemd verweer kan dan ook geen doel treffen.&#13;
3.18. Ten aanzien van de op de grond in geschil plaats gehad hebbende ontgrondings- werkzaamheden overweegt het hof dat van de zijde van verpachtster is medegedeeld, dat deze zijn uitgevoerd in de periode 1987-1990, welke mededeling wordt bevestigd door een bij conclusie na enquête overgelegde verkla- ring van het betreffende aannemingsbedrijf. Pachters hebben zulks niet meer bestreden,&#13;
weshalve ook het hof daarvan zal uitgaan. Dit brengt mede dat - in het midden gelaten of bij een uitvoering van de ontgronding in de door pachters genoemde periode een andere con-clusie zou moeten worden getrokken - de grond in geschil in het referentiejaar 1983 geheel ten dienste van het melkveebedrijf van wijlen A.J. van Rijsewijk heeft gestaan en mitsdien ook daarmee naar evenredigheid melkquotum is gaan samenhangen. Het tot een andere conclusie leidende betoog van pachters faalt derhalve.&#13;
3.19. Pachters hebben voorts aangevoerd dat de litigieuze pachtovereenkomst nimmer een onderdeel van de destijds bestaande maat schap heeft uitgemaakt en dat de betreffende heffingvrije hoeveelheid melk ook nimmer ten name van wijlen A.J. van Rijsewijk heeft gestaan.&#13;
Wat daarvan echter ook moge zijn, ten pro-cesse staat - mede in aanmerking genomen het zojuist overwogene - vast dat de in het geding zijnde heffingvrije hoeveelheid melk samen-hing met de grond in geschil, terwijl eveneens vaststaat dat eerst wijlen A.J. van Rijsewijk en na zijn overlijden geïntimeerden de pachter(s) van die grond was/waren. Uit dien hoofde rustte op hem/hen de met betrekking tot het melkquotum uit artikel 25 der Pachtwet voort-vloeiende verplichting als nader omschreven in rechtsoverweging 3 van 's hofs tussenarrest van 11 juli 1995. De eventuele omstandigheid dat de litigieuze grond in maatschap samen met (een) ander(en) werd gebruikt en/of het melkquotum niet ten name van de pachter(s) stond, doet daaraan niets af. Ook dit verweer kan daarom geen doel treffen.&#13;
3.20. Tenslotte hebben pachters verzocht om bij het Hof van Justitie te Luxemburg een tweetal pré-judiciële vragen te stellen omtrent het rechtskarakter van aanspraken van de ver pachter op het melkquotum als nader gefor- muleerd in hun conclusie van dupliek in eer ste aanleg.&#13;
Het hof acht evenwel geen gronden aanwezig om dit verzoek in te willigen. Daarbij verwijst het hof allereerst naar zijn eigen vaste juris-prudentie waaruit volgt dat de aanspraken met betrekking tot met gepachte grond samen-hangend melkquotum gebaseerd zijn op de voor partijen uit de betreffende pachtovereen-&#13;
komst voortvloeiende rechten en verplichtin-gen. Daarnaast zijn de door pachters voor-gestelde vragen al in uitspraken van genoemd Hof van Justitite beantwoord. Wat de eerste vraag betreft, is dit geschied in het arrest van 24 maart 1994 inzake Rostock waarbij is komen vast te staan dat de door dit hof uitgezette lijn&#13;
dat de pachter gehouden is bij het einde van de pachtovereenkomst de met het gepachte samenhangende heffingvrije hoeveelheid melk aan de verpachter over te dragen tegen een vergoeding van - in de regel - de helft van de waarde daarvan, niet in strijd is met het Euro pese recht. De tweede vraag betreft de grond- gebondenheid van het melkquotum en te dien aanzien is al eerder, te weten in het arrest van het Hof van Justitie van 13 juli 1989 inzake Wachauf, beslist - althans impliciet - dat die grondgebondenheid aanwezig is. Uit de jurisprudentie van het Europese Hof kan worden afgeleid dat de door dit hof (gerechtshof te Arnhem) inzake het melkquo- tum ontwikkelde rechtspraak niet in strijd is met de Europese regelgeving. 3.21. Nu bij beschikking van dit hof van 11 juli 1995 de beschikking van de pachtkamer van het kantongerecht van 3 september 1993, waarbij het verzoek tot verlenging van de pachtovereenkomst in geschil is afgewezen, is bevestigd en die pachtovereenkomst mitsdien per 2 oktober 1993 is geëindigd, heeft ver- pachtster bij haar vordering tot ontbinding van die pachtovereenkomst geen belang meer. Overigens zou voor toewijzing van die vorde- ring geen plaats zijn geweest, nu deze erop was gebaseerd dat pachters het met het ge pachte samenhangende melkquotum zonder toestemming van verpachtster hebben ver vreemd terwijl in hoge beroep is komen vast te staan dat verpachtster destijds met die ver vreemding heeft ingestemd. • 3.22. Zoals hierboven reeds overwogen, moet&#13;
er evenwel ten processe van worden uitgegaan dat verpachtster geen afstand heeft gedaan van haar financiële aanspraken met betrekking tot het melkquotum in geschil. Op grond van de vaste rechtspraak van dit hof brengen die aan-spraken - behoudens bijzondere omstandig-heden waarvan te dezen niets is gebleken - in casu mede het recht op vergoeding van de helft van de waarde van het melkquotum,&#13;
gerekend naar het tijdstip van de vervreem-ding daarvan. In aanmerking nemende het-geen blijkt uit de door de Minister van Land-bouw en Visserij aan de voorzitter van de Tweede Kamer verstrekte gegevens inzake de gemiddelde prijzen voor melkquota in de betreffende periode in het zandgebied van Noord-Brabant en lettend op hetgeen te dien aanzien het hof uit eigen wetenschap bekend is, dient de waarde van het onderhavige melk-quotum per medio 1988 te worden gesteld op ƒ 2,75 per kilogram.&#13;
3.23. Uitgaande van een totale bedrijfsopper-vlakte van 15.17.05 ha, waarmee toen een melkquotum van 215.385 kg samenhing (zoals ten processe vaststaat), was sprake van (af-gerond) 14.200 kg per ha. Gerekend over 3.59.70 ha hing derhalve met de grond in geschil een melkquotum samen van (afge-rond) 51.077 kg. Pachters dienen mitsdien aan verpachtster een vergoeding te betalen van 1/2 x 51.077 x ƒ 2,75 = ƒ 70.230,- (afgerond).&#13;
4. Slotsom&#13;
Het vonnis, waarvan beroep, moet worden bekrachtigd voor zover daarbij het beroep op nietigheid van de dagvaarding is verworpen en de vordering tot ontbinding van de pacht-overeenkomst in geschil is afgewezen, met vernietiging van dat vonnis voor het overige en toewijzing van de vordering van verpacht-ster tot betaling van een schadevergoeding als na te melden.&#13;
Pachters moeten als de hoofdzakelijk in het ongelijk gestelde partij worden veroordeeld in de kosten van het geding in beide instanties.&#13;
Beslissing&#13;
Het hof, rechtdoende in hoger beroep: Bekrachtigt het door de pachtkamer van het kantongerecht te Tilburg tussen partijen gewe-zen vonnis van 3 september 1993, voor zover daarbij het beroep op nietigheid van de dag-vaarding is verworpen en de vordering van verpachtster tot ontbinding van de onderha-vige pachtovereenkomst is afgewezen. Vernietigt dat vonnis voor het overige en in zoverre opnieuw rechtdoende: Veroordeelt pachters om tegen behoorlijk bewijs van kwijting aan verpachtster ter vergoeding van schade te betalen een bedrag van&#13;
f 70.230,-, vermeerderd met de wettelijke rente daarover vanaf 18 september 1992 tot de dag der algehele voldoening. Wijst af het meer of anders gevorderde. Veroordeelt pachters in de in beide instanties tussen partijen gevallen proceskosten, aan de zijde van verpachtster tot heden begroot voor de eerste aanleg op ƒ 250,39 voor verschotten en ƒ 2.000,- voor salaris van de gemachtigde, alsmede voor het hoger beroep f 2.639,92 voor verschotten en ƒ 11.250,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1997-10-01 00:00:00</published><modified>1996-09-24 00:00:00</modified><editiondate>1997-10-01</editiondate><htmlpath>https://denhollander.info/artikel/4913</htmlpath></article>
</articles></edition>
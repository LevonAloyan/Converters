<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2008</searchword><id>6767</id><udhid>UDH:TvAR/6767</udhid><titel>'Twickel / Voorthuis-Lefers' (TvAR 2008/5435)</titel><searchwords><searchword>TvAR 5/2008</searchword><searchword>TvAR 2008/5435</searchword><searchword>UDH:TvAR/6767</searchword></searchwords><attachments><attachment><name>TAR 2008_5 Rechtspraak3.pdf</name><extention>pdf</extention><url>https://denhollander.info/download/6493/ci</url></attachment></attachments><inleiding>5435&#13;
Pachtkamer Hof Arnhem, 8 april 2008, rolnummer&#13;
2007/017 P&#13;
(Twickel / Voorthuis-Lefers)&#13;
(mrs. Valk, Van Osch en Kerssemakers en de raden&#13;
ing. De Lorijn en ir. Rogaar)&#13;
BSZB-melkquotum.&#13;
[Beschikking superheffing zure boerderijzuivelprodukten,&#13;
art. 7; BW 7:347, 7:358]&#13;
Het BSZB-quotum is op dezelfde wijze als het reguliere&#13;
melkquotum met het gepachte gaan samenhangen, voor&#13;
zover de toekenning van dat quotum berust op de melkproductie&#13;
op het gepachte. Dit laatste is in beginsel ook dan&#13;
het geval indien, zoals in het onderhavige geval, bedoelde&#13;
toekenning geheel of gedeeltelijk berust op de omstandigheid&#13;
dat de pachter na 1 januari 1980 en vóór 31 januari&#13;
1991 investeringsverplichtingen is aangegaan ten behoeve&#13;
van apparatuur voor de productie van zure boerderijzuivelproducten&#13;
en/of op de omstandigheid dat de pachter in de&#13;
periode van 1 september 1988 tot 31 januari 1991 investeringsverplichtingen&#13;
is aangegaan van tenminste ƒ 20.000,-&#13;
ten behoeve van de uitbreiding van het aantal standplaatsen&#13;
met het oog op de uitbreiding van de rechtstreekse verkoop&#13;
en/of levering van zure boederijzuivelproducten. Uit art. 4&#13;
lid 2 en art. 7 lid 1 BSZB volgt immers dat in zoverre voor&#13;
de omvang van het toegekende quotum respectievelijk het&#13;
(in 1990, art. 1 sub c BSZB) gerealiseerde productieniveau&#13;
en de aan de hand van het aantal extra standplaatsen te berekenen&#13;
toekomstige verhoging van het productieniveau bepalend&#13;
is. Aldus is – evenals voor het reguliere melkquotum&#13;
– de omvang van de melkproductie bepalend voor de omvang&#13;
van het quotum, welke melkproductie (mede) mogelijk&#13;
is doordat dat verpachter het gepachte ter beschikking&#13;
van de pachter heeft gesteld. Verpachter heeft aanspraak op&#13;
schadevergoeding (50% van de waarde). Ontbinding pachtovereenkomt.&#13;
Arrest in de zaak van:&#13;
de stichting Stichting Twickel,&#13;
gevestigd te Delden, gemeente Hof van Twente,&#13;
appellante,&#13;
procureur: mr. J.M. Bosnak,&#13;
tegen:&#13;
Gerritdina Jantine Voorthuis-Lefers,&#13;
wonende te Ambt Delden, gemeente Hof van Twente,&#13;
geïntimeerde,&#13;
procureur: mr. P.M. Wilmink.</inleiding><content>1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van de vonnissen van 5 januari en 16 oktober 2006,&#13;
die de pachtkamer van de rechtbank Almelo, sector kanton,&#13;
locatie Almelo, tussen appellante (hierna te noemen:&#13;
Twickel) als eiseres en geïntimeerde (hierna te noemen:&#13;
Voorthuis-Lefers) als gedaagde heeft gewezen. Van genoemd&#13;
vonnis van 16 oktober 2006 is een fotokopie aan dit arrest&#13;
gehecht.&#13;
2. Het geding in hoger beroep&#13;
2.1. Twickel heeft bij exploot van 7 november 2006 aan&#13;
Voorthuis-Lefers aangezegd van genoemd vonnis van&#13;
16 oktober 2006 in hoger beroep te komen, met dagvaarding&#13;
van Voorthuis-Lefers voor dit hof.&#13;
2.2. Bij memorie van grieven heeft Twickel vier grieven&#13;
tegen het bestreden vonnis aangevoerd en toegelicht,&#13;
en heeft zij geconcludeerd dat het hof het bestreden&#13;
vonnis zal vernietigen, en opnieuw recht doende:&#13;
in conventie:&#13;
1. de tussen partijen vigerende pachtovereenkomst&#13;
zal ontbinden met ingang van de dag dat dit arrest&#13;
wordt gewezen;&#13;
2. Voorthuis-Lefers zal veroordelen binnen twee&#13;
weken na betekening van het ten deze te wijzen&#13;
arrest het gepachte zal ontruimen en ontruimd&#13;
houden, zulks op verbeurte van een dwangsom&#13;
van € 250,- voor iedere dag dat Voorthuis-Lefers&#13;
met de uitvoering van het arrest in gebreke blijft,&#13;
alsmede Twickel in dat geval te machtigen de&#13;
ontruiming zelf te (doen) bewerkstelligen, zo&#13;
nodig met behulp van de sterke arm van politie&#13;
en justitie;&#13;
3. Voorthuis-Lefers zal veroordelen tot betaling van&#13;
€ 36.183,-, vermeerderd met de wettelijke rente&#13;
vanaf de dag van de inleidende dagvaarding van&#13;
13 december 2004 tot aan de dag der algehele&#13;
voldoening;&#13;
in reconventie:&#13;
4. Voorthuis-Lefers alsnog niet-ontvankelijk zal verklaren&#13;
in de door haar in reconventie ingestelde&#13;
vordering, althans haar deze zal ontzeggen;&#13;
in conventie en in reconventie:&#13;
5. Voorthuis-Lefers zal veroordelen in de kosten van&#13;
deze procedure in beide instanties.&#13;
2.3. Vervolgens heeft Twickel bij akte een nieuwe productie&#13;
in het geding gebracht en heeft zij de gronden van&#13;
haar vordering tot ontbinding vermeerderd, alsook&#13;
aanvullend betaling gevorderd van een bedrag van&#13;
€ 4.328,-, vermeerderd met de wettelijke rente vanaf&#13;
11 november 2006 tot aan de dag der algehele voldoening.&#13;
2.4. Bij memorie van antwoord heeft Voorthuis-Lefers de&#13;
grieven bestreden en verweer gevoerd, heeft zij een&#13;
aantal nieuwe producties in het geding gebracht, en&#13;
heeft zij geconcludeerd dat het hof het bestreden vonnis&#13;
zo nodig onder aanvulling of verbetering van de&#13;
rechtsgronden zal bekrachtigen, met veroordeling van&#13;
Twickel in de kosten.&#13;
2.5. Ter zitting van 20 augustus 2007 hebben partijen de&#13;
zaak doen bepleiten, Twickel door mr. D.M.H.M.&#13;
van Dijk, advocaat te Arnhem, en Voorthuis-Lefers&#13;
door mr. O.C. Struif, advocaat te Drachten; beiden&#13;
hebben daarbij pleitnotities in het geding gebracht.&#13;
Bij gelegenheid van de pleidooizitting heeft het hof&#13;
aan Voorthuis-Lefers opgedragen om in het geding te&#13;
brengen:&#13;
a. zo mogelijk een kopie van de volledige aanvraag&#13;
van het BSZB-quotum, te ontlenen aan het archief&#13;
van het ministerie van Landbouw, Natuurbeheer&#13;
en Visserij;&#13;
b. de meitellinggegevens over de jaren 1988, 1989&#13;
en 1990;&#13;
c. de jaarstukken van de onderneming van Voorthuis-&#13;
Lefers over dezelfde jaren.&#13;
2.6. Daarna heeft Voorthuis-Lefers bij akte een aantal&#13;
nieuwe producties overgelegd, waarop door Twickel&#13;
bij antwoordakte is gereageerd.&#13;
2.7. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Op grond van hetgeen enerzijds is gesteld en anderzijds&#13;
niet of onvoldoende is weersproken dan wel&#13;
blijkt uit de onbetwiste inhoud van de overgelegde&#13;
bescheiden, staat in hoger beroep het navolgende vast.&#13;
3.2. Voorthuis-Lefers pacht sinds in ieder geval 1983 in&#13;
totaal 5.59.60 ha grond van Twickel. In 1984 is aan&#13;
Voorthuis-Lefers een melkquotum toegekend van ongeveer&#13;
30.000 kg.&#13;
3.3. In 1984 is Voorthuis-Lefers begonnen met het maken&#13;
van boter en karnemelk.&#13;
3.4. Per 1 december 1988 heeft Voorthuis-Lefers de eigendom&#13;
verworven van een voorheen aan haar ouders&#13;
toebehorende boerderij met landbouwgrond in&#13;
Driene. Volgens de transportakte betreft het percelen&#13;
ter grootte van (ongeveer) 0.30.00, 1.81.72 en&#13;
1.83.20 ha, dus totaal (ongeveer) 3.94.92 ha.&#13;
3.5. Bij beslissingen van het ministerie van Landbouw,&#13;
Natuurbeheer en Visserij van 13 mei 1992 en, in het&#13;
kader van een beroepsprocedure tegen die beslissing,&#13;
van 30 november 1995 zijn op grond van de Beschikking&#13;
superheffing zure boerderijzuivelprodukten&#13;
(hierna: BSZB) van 11 september 1991, Stcrt. 1991,&#13;
176 (nadien gewijzigd bij besluit van 6 juni 1995,&#13;
Stb.1995, 110) aan Voorthuis-Lefers in verband met&#13;
de productie van yoghurt en kwark aanvullende quota&#13;
toegekend ter grootte van 49.195 en 8.546 kg (verkort:&#13;
het BSZB-quotum).&#13;
3.6. Voorthuis-Lefers is in 1997 gestopt met de melkproductie.&#13;
In 2004 hebben partijen onderhandeld over&#13;
de overdracht en afrekening van het melkquotum.&#13;
Twickel heeft daarbij het standpunt ingenomen dat&#13;
zij ook op het BSZB-quotum aanspraak kan maken.&#13;
Voorthuis-Lefers heeft het BSZB-quotum verkocht en&#13;
geleverd aan een derde.&#13;
4. Beoordeling van het geschil in hoger beroep&#13;
4.1. De door Twickel ingestelde vordering in conventie&#13;
strekt tot ontbinding van de pachtovereenkomst en&#13;
tot ontruiming van het gepachte en tot betaling van&#13;
schadevergoeding voor het door Voorthuis-Lefers verkochte&#13;
BSZB-quotum. De vordering in reconventie&#13;
van Voorthuis-Lefers strekt tot betaling door Twickel&#13;
van de volledige verkoopopbrengst van het reguliere&#13;
melkquotum. De pachtkamer in eerste aanleg heeft&#13;
de vordering in conventie afgewezen, met veroordeling&#13;
van Twickel in de proceskosten. De vordering in&#13;
reconventie heeft de pachtkamer in eerste aanleg toegewezen&#13;
tot het bedrag van de helft van bedoelde verkoopopbrengst,&#13;
te vermeerderen met wettelijke rente,&#13;
eveneens met veroordeling van Twickel in de proceskosten.&#13;
In hoger beroep heeft Twickel bij wijze van&#13;
eisvermeerdering betaling gevorderd van een bedrag&#13;
van € 4.328,-, te vermeerderen met wettelijke rente,&#13;
voor achterstallige pacht.&#13;
4.2. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Omdat tussen oud en nieuw recht geen voor de&#13;
onderhavige zaak relevant verschil bestaat, behoeft de&#13;
vraag welk recht volgens het overgangsrecht van toepassing&#13;
is, geen bespreking.&#13;
4.3. Het belangrijkste geschilpunt dat partijen verdeeld&#13;
houdt – en dat door de grieven I en II aan de orde&#13;
wordt gesteld – is de vraag of Twickel op het BSZBquotum&#13;
op gelijke wijze als op het in 1984 toegekende&#13;
melkquotum (hierna: het reguliere melkquotum)&#13;
aanspraak kan maken. Twickel beantwoordt die&#13;
vraag bevestigend en gaat er bovendien van uit dat het&#13;
BSZB-quotum uitsluitend met het gepachte samenhangt&#13;
en niet mede met de sinds 1 december 1988&#13;
aan Voorthuis-Lefers toebehorende eigen grond.&#13;
Voorthuis-Lefers daarentegen gaat ervan uit dat het&#13;
BSZB-quotum uitsluitend samenhangt met bedoelde&#13;
eigen grond. Twickel vordert – naast ontbinding van&#13;
de pachtovereenkomst en ontruiming van het gepachte&#13;
– betaling van een bedrag van € 36.138,-,&#13;
zijnde 50% van de waarde van het BSZB-quotum,&#13;
welke waarde Twickel stelt op € 42,- per kg, zoals&#13;
vermeld in de brief van 18 oktober 2004 (productie 5&#13;
bij de inleidende dagvaarding). Voorthuis-Lefers verweert&#13;
zich tegen bedoelde vorderingen, maar voert op&#13;
zichzelf geen verweer tegen de gestelde waarde van&#13;
€ 42,- per kg.&#13;
4.4. Het hof oordeelt als volgt. Uit de toelichting bij de&#13;
BSZB blijkt dat de regeling is gebaseerd op Verordening&#13;
(EEG) nr. 306/91, welke verordening strekt tot&#13;
wijziging van, voor zover hier van belang, de bepaling&#13;
van art. 12 onder b van Verordening (EEG) 857/84&#13;
(de voorganger van Verordening (EEG) 3950/92 en&#13;
de thans geldende Verordening (EG) 1788/2003). Bedoelde&#13;
wijziging betreft het begrip ‘andere zuivelprodukten’&#13;
en wel in die zin dat aan de omschrijving van&#13;
dat begrip het limitatieve karakter is ontnomen. Als&#13;
gevolg daarvan kwamen vanaf 1 april 1991 boerderijzuivelproducten&#13;
zoals die door Voorthuis-Lefers werden&#13;
geproduceerd, onder het stelsel van de superheffing&#13;
te vallen.&#13;
4.5. Art. 7 lid 1 van de Verordening (EEG) nr. 857/84,&#13;
zoals gewijzigd bij Verordening (EEG) nr. 590/85, bepaalde&#13;
dat bij overdracht van het bedrijf de overeenkomstige&#13;
referentiehoeveelheid aan de koper, huurder&#13;
of erfgenaam wordt overgedragen en het vierde lid&#13;
van dat art. 7 bepaalde dat in het geval van het verstrijken&#13;
van een pachtovereenkomst zonder dat de&#13;
pachter recht heeft op verlenging van de pacht onder&#13;
soortgelijke voorwaarden, de lidstaten kúnnen bepalen&#13;
dat de referentiehoeveelheid die overeenkomt met&#13;
het bedrijf waarop de pacht betrekking heeft, ter beschikking&#13;
van de vertrekkende pachter wordt gesteld,&#13;
indien hij voornemens is de melkproductie voort te&#13;
zetten. Het Hof van Justitie van de Europese Gemeenschappen&#13;
heeft op 13 juli 1989 (5/88, Wachauf/&#13;
BRD, AB1992, 14) geoordeeld dat de leden 1&#13;
en 4 van art. 7 tezamen gelezen aantonen dat de gemeenschapswetgever&#13;
de referentiehoeveelheid aan het&#13;
einde van de pacht in beginsel wilde laten terugkeren&#13;
naar de verpachter, die opnieuw de beschikking over&#13;
het bedrijf verkrijgt, onverminderd de mogelijkheid&#13;
voor de lidstaten om de referentiehoeveelheid geheel&#13;
of gedeeltelijk aan de vertrekkende pachter toe te kennen.&#13;
Met bedoeld oordeel van het Hof van Justitie is&#13;
in overeenstemming de vaste rechtspraak van dit hof&#13;
met betrekking tot het reguliere melkquotum, volgens&#13;
welke rechtspraak het aan een pachter toegekende&#13;
melkquotum dat is verkregen door de melkproductie&#13;
op het gepachte in het referentiejaar, met het gepachte&#13;
gaat samenhangen, met als gevolg dat de pachter bij&#13;
beëindiging van de pacht het melkquotum aan de verpachter&#13;
dient over te dragen.&#13;
4.6. Bedoelde leden 1 en 4 van art. 7 gelden onverkort&#13;
voor het BSZB-quotum. Mede tegen de achtergrond&#13;
van het beginsel van conforme interpretatie dat de&#13;
verhouding tussen het nationale recht en het gemeenschapsrecht&#13;
beheerst, moet daarom worden aangenomen&#13;
dat BSZB-quotum op dezelfde wijze als het reguliere&#13;
melkquotum met het gepachte is gaan samenhangen,&#13;
voor zover de toekenning van dat quotum&#13;
berust op de melkproductie op het gepachte. Dit laatste&#13;
is in beginsel ook dan het geval indien, zoals in het&#13;
onderhavige geval, bedoelde toekenning geheel of gedeeltelijk&#13;
berust op de omstandigheid dat de pachter&#13;
na 1 januari 1980 en vóór 31 januari 1991 investeringsverplichtingen&#13;
is aangegaan ten behoeve van ap-&#13;
paratuur voor de productie van zure boerderijzuivelproducten&#13;
en/of op de omstandigheid dat de pachter&#13;
in de periode van 1 september 1988 tot 31 januari&#13;
1991 investeringsverplichtingen is aangegaan van tenminste&#13;
ƒ 20.000,- ten behoeve van de uitbreiding van&#13;
het aantal standplaatsen met het oog op de uitbreiding&#13;
van de rechtstreekse verkoop en/of levering van&#13;
zure boerderijzuivelproducten. Uit art. 4 lid 2 en art.&#13;
7 lid 1 BSZB volgt immers dat in zoverre voor de omvang&#13;
van het toegekende quotum respectievelijk het&#13;
(in 1990, art. 1 sub c BSZB) gerealiseerde productieniveau&#13;
en de aan de hand van het aantal extra standplaatsen&#13;
te berekenen toekomstige verhoging van het&#13;
productieniveau bepalend is. Aldus is – evenals voor&#13;
het reguliere melkquotum – de omvang van de melkproductie&#13;
bepalend voor de omvang van het quotum,&#13;
welke melkproductie (mede) mogelijk is doordat dat&#13;
verpachter het gepachte ter beschikking van de pachter&#13;
heeft gesteld.&#13;
4.7. Dat de verpachter aldus mede profiteert van door de&#13;
pachter gedane investeringen en inspanningen maakt&#13;
een en ander niet anders. Ook in geval van het reguliere&#13;
melkquotum geldt dat de verpachter mede profiteert&#13;
van eventuele door de pachter (in de jaren voorafgaand&#13;
aan het referentiejaar 1983) gedane investeringen.&#13;
In dit verband moet worden bedacht dat&#13;
eveneens volgens vaste rechtspraak van dit hof op de&#13;
verpachter de verplichting rust om ter gelegenheid&#13;
van de oplevering van het melkquotum door de pachter,&#13;
een vergoeding te betalen die in overeenstemming&#13;
is met de omvang van de bijdrage van de pachter in&#13;
de opbouw van de melkproductie van het bedrijf,&#13;
welke verplichting moet worden bezien tegen de achtergrond&#13;
van het beginsel zoals dit ten grondslag ligt&#13;
aan art. 6:212 Burgerlijk Wetboek. Aldus profiteert&#13;
de pachter ook zelf van de door hem gedane investeringen&#13;
en inspanningen. Op grond van de overweging&#13;
dat zowel pachter als verpachter tot het ontstaan van&#13;
het toegekende melkquotum hebben bijgedragen, de&#13;
verpachter door het gepachte ter beschikking van de&#13;
pachter te stellen en de pachter door het houden van&#13;
melkvee, zonder dat in het algemeen aanleiding bestaat&#13;
aan de bijdrage van de een meer gewicht toe te&#13;
kennen dan aan die van de ander, is bedoelde vergoeding&#13;
in het algemeen te stellen op 50% van de waarde&#13;
van het melkquotum.&#13;
4.8. Uit het aanvraagformulier zoals dat door Voorthuis-&#13;
Lefers is overgelegd, blijkt dat zij de aankoop van de&#13;
boerderij van haar ouders, als onder 3.4 bedoeld,&#13;
heeft opgegeven als een investeringsverplichting ten&#13;
behoeve van de uitbreiding van het aantal standplaatsen.&#13;
Die omstandigheid verhindert niet dat BSZBquotum&#13;
met het gepachte is gaan samenhangen. Niet&#13;
de locatie van de standplaatsen, maar de omvang van&#13;
de (te realiseren) melkproductie is beslissend. Op vergelijkbare&#13;
wijze is voor de samenhang van regulier&#13;
melkquotum met pachtpercelen onverschillig of de&#13;
standplaatsen zich al dan niet op het gepachte bevinden&#13;
en volstaat dat het gepachte in het referentiejaar&#13;
voor de melkproductie dienstbaar is geweest.&#13;
4.9. Uit het voorgaande volgt dat het BSZB-quotum is&#13;
gaan samenhangen met het gepachte, voor zover de&#13;
toekenning van dat quotum berust op de melkproductie&#13;
op het gepachte. Die toekenning berust weliswaar&#13;
inderdaad op de melkproductie op het gepachte,&#13;
maar óók op de melkproductie op de onder 3.4 bedoelde&#13;
boerderij. Dat volgt wat betreft de investering&#13;
in apparatuur voor de productie van zure boerderijzuivelproducten&#13;
uit de omstandigheid dat in zoverre&#13;
1990 het referentiejaar is en wat betreft de uitbreiding&#13;
van het aantal standplaatsen uit de omstandigheid dat&#13;
de berekende verhoging van het niveau van de melkproductie,&#13;
mede op bedoelde boerderij is gerealiseerd.&#13;
4.10. Aan de hand van de door partijen verstrekte gegevens&#13;
laat zich niet nauwkeurig berekenen welk gedeelte van&#13;
het aan Voorthuis-Lefers toegekende BSZB-quotum&#13;
met het gepachte is gaan samenhangen, omdat partijen&#13;
zich niet hebben uitgelaten over de vraag welk&#13;
gedeelte van de onder 3.4 bedoelde boerderij daadwerkelijk&#13;
aan de melkproductie dienstbaar is geweest.&#13;
In dit verband verdient opmerking dat tot de bedrijfsoppervlakte&#13;
waarmee rekening dient te worden gehouden&#13;
bij de berekening van het aan de verpachter&#13;
toekomende bedrag ter zake van de verkoop van met&#13;
de gepachte grond samenhangend melkquotum niet&#13;
moet worden gerekend de ondergrond van het op de&#13;
bedrijfsgronden gelegen huis waarin de pachter of&#13;
eventueel een derde woont, noch de bij dat huis behorende&#13;
tuin, nu niet kan worden gezegd dat de&#13;
pachter deze ondergrond of tuin direct of indirect ten&#13;
behoeve van de melkproductie in gebruik had. De&#13;
ondergrond van de op de bedrijfsgronden gelegen&#13;
stallen voor melk- en jongvee daarentegen moet wel&#13;
worden geacht te hebben bijgedragen aan de melkproductie&#13;
en telt derhalve wel mee bij bedoelde berekening.&#13;
Een en ander sluit aan bij hetgeen bij gelegenheid&#13;
van de meitelling door melkveehouders&#13;
wordt opgegeven.&#13;
4.11. De door Voorthuis-Lefers aan Twickel verschuldigde&#13;
schadevergoeding bedraagt 50% van de waarde van&#13;
het met het gepachte samenhangende BSZB-quotum,&#13;
uitgaande van de tussen partijen vaststaande prijs van&#13;
€ 42,- per kg als onder 4.3 bedoeld.&#13;
4.12. Voorthuis-Lefers heeft zich er nog op beroepen dat&#13;
Twickel geweigerd heeft medewerking te verlenen aan&#13;
uitbreiding van haar bedrijf, in die zin dat Twickel&#13;
haar verzoek om méér grond te mogen pachten heeft&#13;
afgewezen, omdat Twickel haar als een ‘wijker’ beschouwde&#13;
en niet als een ‘blijver’. Die omstandigheid&#13;
kan echter niet meebrengen dat geen of minder&#13;
BSZB-quotum met het gepachte is gaan samenhangen&#13;
en is evenmin grond voor een andere verdeling&#13;
van de waarde van het quotum.&#13;
4.13. Het hof zal de zaak naar de rol verwijzen ten einde&#13;
Voorthuis-Lefers als eerste in de gelegenheid te stellen&#13;
om zich over de onder 4.10 bedoelde vraag uit te&#13;
laten, waarop Twickel bij antwoordakte kan reageren.&#13;
Het hof nodigt partijen uit om zich tevens uit te laten&#13;
over de berekening van de door Voorthuis-Lefers verschuldigde&#13;
schadevergoeding als onder 4.11 bedoeld.&#13;
4.14. Bij memorie van antwoord onder 25 heeft Voorthuis-&#13;
Lefers aangevoerd dat het verschil van mening zoals&#13;
dat tussen partijen over het BSZB-quotum bestond&#13;
‘geen c.q. onvoldoende grondslag’ is voor ontbinding&#13;
van de pachtovereenkomst. Hierin ligt besloten dat&#13;
Voorthuis-Lefers zich erop beroept dat de tekortkoming&#13;
– erin bestaande dat zij het BSZB-quotum zonder&#13;
toestemming van Twickel heeft vervreemd – de&#13;
ontbinding met haar gevolgen niet rechtvaardigt.&#13;
4.15. Dit verweer faalt. Voorthuis-Lefers heeft inmiddels&#13;
haar bedrijf beëindigd. Op vragen ter gelegenheid van&#13;
de pleidooizitting in hoger beroep heeft Voorthuis-&#13;
Lefers gezegd nog niet zeker te weten wat zij nu met&#13;
het gepachte wil gaan doen en heeft zij zich overigens&#13;
beperkt tot de opmerking dat zij samen met haar&#13;
zoon nog schapen heeft. Tegen deze achtergrond moet&#13;
ervan worden uitgegaan dat de gevolgen van ontbinding&#13;
en ontruiming van het gepachte voor Voorthuis-&#13;
Lefers uiterst beperkt zijn, in verband waarmee niet&#13;
kan worden gezegd dat de tekortkoming de ontbinding&#13;
met haar gevolgen niet rechtvaardigt.&#13;
4.16. Grief III heeft betrekking op de toewijzing door&#13;
de pachtkamer in eerste aanleg van een bedrag&#13;
€ 31.040,- in hoofdsom, zijnde de helft van de verkoopopbrengst&#13;
van het reguliere melkquotum.&#13;
Twickel betoogt dat op grond van een tussen partijen&#13;
gemaakte afspraak bedoeld bedrag is gestort op de&#13;
derdenrekening van notariskantoor Blom en Rouwenhorst.&#13;
Twickel verwijst in dit verband naar de brief&#13;
van de rentmeester van Twickel van 27 september&#13;
2004 (productie 4 bij inleidende dagvaarding) en het&#13;
antwoord op die brief van Voorthuis-Lefers van 12&#13;
oktober 2004 (productie 8 bij conclusie van dupliek&#13;
in reconventie). Laatstbedoelde brief houdt in: ‘Naar&#13;
aanleiding van boven genoemde brief [de brief van 27&#13;
september 2004] ben ik bereid om het melkquotum&#13;
dat in 1984 aan mij is toegewezen, aan u te verkopen.&#13;
Ik kan ermee akkoord gaan dat de vergoeding voor&#13;
dit quotum op een derde[n]rekening van notarissen&#13;
Blom &amp; Rouwenhorst wordt gestort.’&#13;
4.17. Voorthuis-Lefers stelt zich op het standpunt dat partijen&#13;
nooit zijn overeengekomen dat de koopsom zou&#13;
worden gestort op de derdenrekening van notariskantoor&#13;
Blom en Rouwenhorst; volgens haar is overeengekomen&#13;
dat Twickel direct de helft van (het hof begrijpt:)&#13;
de verkoopopbrengst rechtstreeks aan Voorthuis-&#13;
Lefers zou overmaken. Voorthuis-Lefers verwijst&#13;
in dit verband naar een brief van de rentmeester van&#13;
Twickel van 16 december 2004 (productie 5 bij de&#13;
conclusie van antwoord in conventie tevens conclusie&#13;
van eis in reconventie), die onder meer inhoudt: ‘Wij&#13;
betalen u thans de helft van de waarde van dit melkquotum&#13;
ad € 31.040,- uit.’&#13;
4.18. Het standpunt van Voorthuis-Lefers is onvoldoende&#13;
gemotiveerd. Ten onrechte is zij niet ingegaan op de&#13;
inhoud van haar brief van 12 oktober 2004. Voor&#13;
zover zij op het standpunt staat dat die brief door de&#13;
brief van 16 december 2004 achterhaald is, behoefde&#13;
haar standpunt ook in zoverre een nadere motivering,&#13;
die achterwege is gebleven. In het licht van de stellige&#13;
en ondubbelzinnige inhoud van haar brief van 12 oktober&#13;
2004 ligt het immers voor de hand de brief van&#13;
16 december 2004 aldus te begrijpen dat betaling&#13;
door Twickel aan Voorthuis-Lefers zou plaatsvinden&#13;
op het door Voorthuis-Lefers geaccordeerde betaaladres,&#13;
namelijk de derdenrekening van notariskantoor&#13;
Blom en Rouwenhorst.&#13;
4.19. Uit het voorgaande volgt dat grief III slaagt en dat het&#13;
vonnis in reconventie niet in stand kan blijven.&#13;
4.20. Grief IV heeft betrekking op de proceskosten. Wat&#13;
betreft het geding in conventie worden partijen elk&#13;
deels in het ongelijk gesteld, zodat het hof bij gelegenheid&#13;
van het eindarrest de kosten van het geding in&#13;
eerste aanleg in conventie zal compenseren. Wat betreft&#13;
het geding in reconventie volgt uit hetgeen naar&#13;
aanleiding van grief III is overwogen, dat Voorthuis-&#13;
Lefers als de in het ongelijk gestelde partij valt te beschouwen,&#13;
zodat zij dient te worden veroordeeld in de&#13;
kosten van het geding in eerste aanleg in reconventie.&#13;
In zoverre slaagt grief IV.&#13;
4.21. Het bij wijze van eisvermeerdering gevorderde bedrag&#13;
ad € 4.328,- met rente betreft de pachtprijs over&#13;
2006. Bij memorie van antwoord heeft Voorthuis-Lefers&#13;
gesteld dat zij op 27 maart 2007 de pacht met&#13;
rente aan Twickel heeft voldaan. Twickel heeft dat&#13;
niet betwist. Wel heeft zij de vertraging in de betaling&#13;
van de pacht mede aan haar vordering tot ontbinding&#13;
ten grondslag gelegd. Naar volgt uit hetgeen is overwogen,&#13;
is de vordering tot ontbinding (en ontruiming)&#13;
reeds op andere grond toewijsbaar. Ook heeft&#13;
Twickel terloops aangevoerd dat Voorthuis-Lefers&#13;
achterstallig zou zijn wat betreft de betaling van waterschapslasten,&#13;
maar Twickel heeft te dier zake geen&#13;
vordering geformuleerd. De eis, voor zover in hoger&#13;
beroep vermeerderd, dient dan ook te worden afgewezen.&#13;
4.22. De slotsom is dat de grieven in zoverre slagen dat met&#13;
het gepachte BSZBquotum is gaan samenhangen, dat&#13;
Voorthuis-Lefers in verband daarmee aan Twickel een&#13;
– naar aanleiding van het voortgezette debat tussen&#13;
partijen nader te berekenen – schadevergoeding verschuldigd&#13;
is en dat de vordering van Twickel tot ontbinding&#13;
en ontruiming in beginsel toewijsbaar is. De&#13;
vordering in reconventie dient alsnog te worden afgewezen.&#13;
De eis, voor zover in hoger beroep vermeerderd,&#13;
dient te worden afgewezen. Het hof is voornemens&#13;
om de kosten van het hoger beroep te compenseren,&#13;
op de grond dat partijen elk gedeeltelijk in het&#13;
ongelijk zijn gesteld. Iedere verdere beslissing zal worden&#13;
aangehouden.&#13;
4.23. Het hof geeft partijen in overweging om te bezien of&#13;
zij thans hun geschil met een minnelijke regeling&#13;
kunnen beëindigen.&#13;
5. Beslissing&#13;
Het hof, recht doende in hoger beroep:&#13;
verwijst de zaak naar de rol van 6 mei 2008 voor akte aan&#13;
de zijde van&#13;
Voorthuis-Lefers voor het onder 4.13 vermelde doel;&#13;
houdt iedere verdere beslissing aan.&#13;
</content><legacyfootnotes/><footnotes><footnote/></footnotes><auteurs/><published>2008-05-01 00:00:00</published><modified>2017-06-16 16:17:51</modified><editiondate>2008-05-01</editiondate><htmlpath>https://denhollander.info/artikel/6767</htmlpath></article>
</articles></edition>
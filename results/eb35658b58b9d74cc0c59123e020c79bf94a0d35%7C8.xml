<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2009</searchword><id>8118</id><udhid>UDH:TvAR/8118</udhid><titel>Erfrecht en Bedrijf, in het bijzonder de waarde van een (agrarische) onderneming</titel><searchwords><searchword>TvAR 3/2009</searchword><searchword>UDH:TvAR/8118</searchword></searchwords><attachments><attachment><name>20981.pdf</name><extention>pdf</extention><url>https://denhollander.info/download/20981/ci</url></attachment></attachments><inleiding>&lt;p&gt;1. Inleiding Blijkens de wetshistorie van het huidige erfrecht (Boek 4 BW) heeft het thema Erfrecht en Bedrijf de parlementaire gemoederen van tijd tot tijd behoorlijk beziggehouden. Telkens werd de beperking van de testeervrijheid in de vorm van de legitiemeregeling als een, zo niet de enige bedreiging voor de continu&amp;iuml;teit van de (veelal binnen familieverband) voortgezette onderneming aangemerkt. De goederenrechtelijke (juridische) hindernis van deze regeling voor de bedrijfsopvolging verdween van het toneel; de legitieme portie leverde geen recht op &amp;lsquo;bakstenen&amp;rsquo; meer op en de legitimaris werd geen erfgenaam (meer). De economische hindernis die het erfrecht nog voor een bedrijfsopvolging kon opwerpen, gelegen in de betaling van de legitimaire geldvorderingen, resteerde echter. In deze bijdrage zal ik in het bijzonder stil staan bij deze economische drempel en onder meer de vraag aan de orde stellen aan de hand van welke waarde deze onder vigeur van het huidige erfrecht dient te worden berekend. Ook de eventuele beschikbaarheid van erfrechtelijke bedrijfsopvolgingsfaciliteiten in dezen zal de revue passeren. Voor de goede orde merk ik vooraf op dat in deze publicatie het begrip waarde vanuit een civielrechtelijk perspectief wordt benaderd en geen aandacht zal worden besteed aan alle mogelijke waarderingsbegrippen en -methoden.1 Ook rekenexercities zullen achterwege blijven.&lt;/p&gt;</inleiding><content>&lt;p&gt;2. De relevantie van de waarde van een onderneming De waarde van een onderneming, en dus ook van een agrarische onderneming, kan voor vele, uiteenlopende vraagstukken van belang zijn. Toegespitst op de opvolging in een onderneming en bezien door een fiscale en juridische bril, kunnen zonder enige moeite de volgende onderwerpen worden gesignaleerd. Allereerst zal de waarde van cruciaal belang zijn voor de onderhandeling over en de bepaling van de koopprijs van de onderneming. De contractspartijen zullen zich doorgaans immers eerst ori&amp;euml;nteren op de waarde van de betrokken onderneming voordat men gaat &amp;lsquo;loven en bieden&amp;rsquo;. Hier openbaart zich overigens een relevant onderscheid tussen de begrippen waarde en prijs. Dit onderscheid wordt, verschillende omschrijvingen en definities ten spijt, mijns inziens kernachtig uitgedrukt met het volgende &amp;lsquo;statement&amp;rsquo;: &amp;lsquo;Price is what you pay, value is what you get&amp;rsquo;.2 De waarde van een onderneming, en van haar bestanddelen, is voorts van belang voor de fiscale gevolgen van een bedrijfsopvolging. De waarde van de desbetreffende objecten bepaalt immers voor vele belastingen de maatstaf van heffing. Men kan denken aan de inkomstenbelasting als het om de eventuele stakingswinst gaat, aan de overdrachtsbelasting voor de verkrijging van onroerende bedrijfsmiddelen en aan het successie- en schenkingsrecht als het om de verkrijging krachtens erfrecht of gift van een onderneming gaat. Indien een bedrijfsopvolging door middel van een verkrijging krachtens erfrecht of gift verloopt, is voor de waarde van de onderneming ook een erfrechtelijk belang te ontdekken. Dergelijke verkrijgingen, in het bijzonder in verband met de bedrijfsopvolging binnen familieverband waarin een bevoordeling van de voortzetter is gelegen, zijn allerminst uitzonderlijk in de &amp;lsquo;Landbouw en Visserij&amp;rsquo;.3 De met deze opvolgingen gepaard gaande vermogensverschuivingen (ten gunste van de voortzetter) zitten namelijk onder de erfrechtelijke &amp;lsquo;klem&amp;rsquo; van de legitieme portie. Zoals in de inleiding van deze publicatie al opgemerkt, kan de legitiemeregeling vanaf 1 januari 2003 nog slechts een economische hindernis voor een bedrijfsopvolging opwerpen. Desalniettemin wordt deze regeling algemeen als belangrijkste erfrechtelijke obstakel voor een dergelijk proces aangemerkt. Het feit dat Boek 4 BW vanaf gemelde datum in afdeling 3.2 een &amp;lsquo;pakket&amp;rsquo; andere beperkingen van de testeervrijheid, en dus mogelijke obstakels voor een bedrijfsopvolging kent, wordt niet als (zeer) bedreigend ervaren.4 Een mogelijke verklaring daarvoor is zeer waarschijnlijk gelegen in het feit dat deze aanspraken op de verzorgingsbehoefte en/of de billijkheid gebaseerd zijn. De desbetreffende, zogenoemde &amp;lsquo;andere wettelijke rechten&amp;rsquo; hangen derhalve af van de concrete feiten en omstandigheden van het geval, en worden daardoor als het ware gerechtvaardigd.5 De legitieme portie kan daarentegen worden verkregen, ongeacht of een legitimaris behoefte aan deze aanspraak heeft en of een vergoeding jegens hem billijk zou zijn. Voorts kunnen de andere wettelijke rechten betrekkelijk eenvoudig worden &amp;lsquo;geneutraliseerd&amp;rsquo; door passende verzorgingsvoorzieningen te treffen voor achtergebleven gezinsleden, hetgeen tevens zou kunnen verklaren waarom ze niet als bedreigend worden ervaren. Ten slotte is het allerminst uitgesloten dat de bedoelde aanspraken uit afdeling 3.2 onder omstandigheden z&amp;eacute;lf als bedrijfsopvolgingsfaciliteit kunnen worden ingezet.6 Het huidige erfrecht is, in vergelijking met het oude erfrecht, economischer van aard geworden, in die zin dat rechtsverhoudingen door de wetgever vaker op verbintenisrechtelijke leest (in geld), geschoeid of ingevuld worden. Men kan daarbij denken aan de wettelijke verdeling (art. 4:13 e.v. BW), de legitieme portie (art. 4:63 e.v. BW) of de erfrechtelijke inbreng (art. 4:229 e.v. BW). Voor deze zogenoemde sub-rechtsgebieden, maar ook op andere plaatsen in het erfrecht, worden de rechtsverhoudingen in economische zin geconcretiseerd door uit te gaan van bijvoorbeeld de waarde van een erfdeel of van erflaters vermogen. De wet bevat echter geen omschrijving of definitie van het begrip waarde, noch voor het erfrecht noch voor andere delen van het burgerlijk recht. Evenmin zijn waardebegrippen, waarderingsgrondslagen, -methoden en/of relevante -factoren in het wetboek te vinden.7 Indien men de hiervoor bedoelde dreiging van de legitiemeregeling voor een bedrijfsopvolging combineert met de aard van het huidige erfrecht, blijkt dat het centrale vraagstuk voor het thema Erfrecht en Bedrijf de waarde van de (voort te zetten) onderneming te zijn. Deze maakt immers onderdeel uit van erflaters vermogen, waarvan de waarde het uitgangspunt voor de berekening van de legitieme portie vormt. De continu&amp;iuml;teit van de voortgezette onderneming kan in gevaar komen door de (economische) aanspraken van legitimarissen, waarbij het derhalve primair van belang is om te weten hoe groot deze zijn en secundair wanneer deze opeisbaar zijn. Op de eerste vraag kom ik in de volgende paragraaf terug, op de tweede vraag in paragraaf 4 van deze publicatie. 3. De waarde van erflaters vermogen en van zijn onderneming Art. 4:63 lid 1 BW verwoordt in &amp;eacute;&amp;eacute;n zin de kern van de legitiemeregeling. De legitieme portie is volgens dit artikellid het gedeelte van de waarde van het vermogen van erflater, waarop de legitimaris in weerwil van giften en uiterste wilsbeschikkingen van de erflater aanspraak kan maken. Het wezen van de regeling komt tot uitdrukking in het feit dat een recht wordt verkregen op een gedeelte van de waarde van erflaters vermogen. Dit duidt op een verbintenisrechtelijke aanspraak, op een geldbedrag.8 Teneinde de omvang van de legitieme portie te kunnen bepalen, is enig rekenwerk vereist. Ten eerste dient het vermogen te worden &amp;lsquo;samengesteld&amp;rsquo;, waarvan de legitieme portie een afgeleide is. Volgens art. 4:65 dient men de waarde van de goederen van de nalatenschap te vermeerderen met de bij de legitiemeberekening in aanmerking te nemen giften (art. 4:67 BW) en te verminderen met bepaalde schulden van de nalatenschap.9 De legitieme portie bedraagt de helft van de waarde waarover de legitieme portie wordt berekend (het hiervoor bepaalde vermogen, ook wel legitimaire massa genoemd), gedeeld door het aantal in art. 4:10 lid 1 sub a BW genoemde, door de erflater achtergelaten personen. Minder precies uitgedrukt, maar wellicht sprekender, is het breukdeel voor de legitiemeberekening de helft van het erfdeel volgens het wettelijk versterferfrecht. Indien men de variabelen voor de bepaling van de omvang van de legitieme portie beziet, valt op dat het breukdeel en de samenstelling van de legitimaire massa expliciet in de wet zijn vastgelegd. Geheel anders is het gesteld met de andere variabele, te weten de waarde van de legitimaire massa, waarin de legitieme portie wordt bepaald. Het begrip waarde speelt in de legitiemeregeling een in het oog springende rol. Zoals gezegd is de legitieme portie een gedeelte van de waarde van erflaters vermogen (art. 4:63 lid 1 BW) en worden bijvoorbeeld de legitieme porties berekend over de waarde van de goederen van de nalatenschap (art. 4:65 BW). Het is de vraag op welke waarde wordt gedoeld. Een waarde waarbij rekening wordt gehouden met alle concrete feiten en omstandigheden van het geval, of een abstracte benadering van de waarde? Een waarde waarbij de keuzes van de verkrijger wel of geen rol spelen? Dient men uit te gaan van een voortzettingswaarde, een liquidatiewaarde of van een waarde in het economische verkeer? Zoals hiervoor opgemerkt, bedient de wetgever zich in Boek 4 BW op ruime schaal van het begrip waarde, maar ontbreekt een (wettelijke) omschrijving, definitie of iets dergelijks daarvan. Overigens komt men in het erfrecht ook de met het begrip waarde verwante begrippen prijs en tegenprestatie tegen.10 In de wetshistorie maar ook in de erfrechtelijke handboeken wordt voor de invulling van het begrip waarde in overwegende mate verwezen naar de concretisering die dit begrip bij de verdeling van de nalatenschap krijgt.11 In die verdeling spelen de redelijkheid en billijkheid een allesoverheersende rol, hetgeen resulteert in aanduidingen als rechtssfeerwaarde en verdelingswaarde.12 Deze rol is gecodificeerd in de art. 3:166 lid 3, 6:2, 6:215 en 6:248 BW. De rechtspraak vertoont een constante lijn als het om de invloed van de redelijkheid en billijkheid bij een verdeling betreft, waaronder mede de daarbij in aanmerking te nemen waarde van de te verdelen goederen en schulden wordt begrepen. Daarbij dient te worden aangetekend dat de thans beschikbare erfrechtelijke waardejurisprudentie uitsluitend voor het oude erfrecht gewezen is, waarin erfrechtelijke waardeverwikkelingen zich nagenoeg uitsluitend afspelen in en rondom de verdeling van de nalatenschap.13 De Hoge Raad verwoordde de rol van bedoelde beginselen destijds, v&amp;oacute;&amp;oacute;r de bedoelde codificatie, als volgt: &amp;lsquo;dat, wat in het bijzonder de waardering [&amp;hellip;] met het oog op een boedelscheiding betreft, reeds de redelijkheid die de deelgenoten met betrekking tot hun onderlinge verdeling ten opzichte van elkander hebben te betrachten, meebrengt dat voor de waardering wordt gelet op alle factoren die de waarde van de toescheiding [&amp;hellip;] aan een der deelgenoten voor deze bepalen, waarbij behalve aan hetgeen op het waarderingstijdstip bij overdracht [&amp;hellip;] aan derden zou kunnen en mogen worden bedongen, moet worden gedacht aan hetgeen te dien aanzien voor de toekomst kon worden verwacht, terwijl ook de waarde die voor de deelgenoot aan wie het [&amp;hellip;] wordt toegescheiden, voort zou vloeien uit het gebruik dat daarvan kon worden gemaakt, als factor bij de waardering in aanmerking kwam (cursiveringen, WB);&amp;rsquo;14 Het citaat laat over het belang van de redelijkheid en billijkheid voor de waardering in het kader van een verdeling geen onduidelijkheid bestaan. Omdat (nagenoeg) alle erfrechtelijke geschillen zich onder het oude erfrecht in en rondom de verdeling van de nalatenschap afspeelden, strekte de werking van deze beginselen zich over alle erfrechtelijke sub-rechtsgebieden uit. Niet alleen verdelingskwesties (wie krijgt wat, en voor welke waarde), maar ook legitiemevraagstukken en bijvoorbeeld de inbreng van giften, leverden verdelingsvragen op. Omdat de redelijkheid en billijkheid alle rechtsverhoudingen in de gemeenschap als rechtsstoestand en de verdeling als meerzijdige vermogensrechtelijke rechtshandeling beheersen, komt men in de jurisprudentie telkens tot een waardering waarbij rekening moet worden gehouden met alle concrete feiten en omstandigheden die de waarde van een goed voor een deelgenoot kunnen bepalen, oftewel de rechtssfeer- of verdelingswaarde. 15Waarderen, als onderdeel van een verdeling, levert een waarde op, die mijns inziens eigenlijk de (meestal) in geld gekwantificeerde expressie van de redelijkheid en billijkheid is.16Waarde is immers geen eigenschap van een goed, maar iets wat daaraan door mensen wordt of dient te worden toegekend. In de wetshistorie werd voor vragen over de invulling van het waardebegrip in het huidige Boek 4 BW telkens naar de verdeling gewezen; daar zou de &amp;lsquo;oplossing&amp;rsquo; voor onder meer de bedrijfsopvolging in agrarische ondernemingen gevonden kunnen worden. In de rechtsliteratuur werd geconcludeerd dat het waardebegrip met de invoering van het huidige erfrecht in beginsel geen verandering heeft ondergaan. 17 Bij de afwikkeling van de nalatenschap onder het huidige erfrecht zouden we dan ook telkens de verdelingswaarde aantreffen, welk waardebegrip de betrokkenen bijvoorbeeld kan verplichten om af rekenen op basis van de agrarische waarde of de waarde in verpachte staat in plaats van op de hogere waarde in het economische verkeer. Naar mijn mening is zowel in de parlementaire geschiedenis als in de literatuur op dit punt een denkfout gemaakt. Men heeft namelijk over het hoofd gezien dat geschillen in het thans geldende erfrecht niet per definitie verdelingskwesties zijn. Onder het huidige erfrecht zullen erfrechtelijke waardeverwikkelingen zich dan ook niet in alle gevallen in een verdeling van de nalatenschap afspelen. Zo leveren legitimaire aanspraken in Boek 4 BW namelijk meestal geldvorderingen voor de rechthebbenden op. Dat geldt in het bijzonder voor de legitieme portie, die voor een bedrijfsopvolging immers nog slechts als economische hindernis bestaat. De rechtsverhoudingen tussen de erfgenamen en de legitimarissen zijn in de legitiemeregeling door de wetgever met geldelijke aanspraken ingevuld; de vermogensrechtelijke band van de gemeenschap ontbreekt. De (met concrete feiten en omstandigheden rekening houdende) verdelingswaarde speelt voor de berekening van de legitieme portie als zodanig geen rol meer. De evolutie die het erfrecht in dit opzicht heeft doorgemaakt, laat zich goed illustreren aan de hand van de legitiemeregeling. Onder het oude erfrecht leverde de legitieme portie erfgenaamschap op. Men moest een legitimaris derhalve in de verdeling van een nalatenschap afkaarten. Die legitimaris (maar ook de andere deelgenoten) moesten daarbij over en weer de redelijkheid en billijkheid in acht nemen. Onder het huidige erfrecht levert een aanspraak op de legitieme portie een geldvordering op; de legitimaris is als zodanig nimmer erfgenaam. Hij ontbreekt in die hoedanigheid bij de verdeling van de nalatenschap.18 De wetgever heeft de verbintenisrechtelijke verhoudingen in de legitiemeregeling vormgegeven aan de hand van de objectieve waarde in het economische verkeer van erflaters vermogen. Daarbij dient men in beginsel te abstraheren van concrete feiten en omstandigheden. Zo is de beslissing van een opvolger om een niet-rendabele onderneming voort te zetten, voor de berekening van de huidige legitieme in principe irrelevant. Naar mijn mening kunnen in Boek 4 BW (Erfrecht) in feite twee stelsels worden onderkend.19 Enerzijds het stelsel waarin erflater en in het bijzonder de erfgenamen de dienst uitmaken, en anderzijds het stelsel dat door de wetgever wordt beheerst. Tot het eerstbedoelde stelsel kan bijvoorbeeld de &amp;lsquo;vrije&amp;rsquo; verdeling van een nalatenschap worden gerekend. De vermogensrechtelijke rechtsverhoudingen tussen de erfgenamen zijn in deze rechtssfeer goederenrechtelijk van aard, en zal de mede met inachtneming van de redelijkheid en billijkheid vastgestelde verdelingswaarde het beeld bepalen.20 In het hiervoor bedoelde, tweede stelsel, waarin de wetgever als het ware over een gedeelte van erflaters vermogen beschikt, kan men onder meer de legitiemeregeling aantreffen. Voor de sub-rechtsgebieden waarin de wetgever &amp;lsquo;aan het woord is&amp;rsquo;, dient mijns inziens een objectieve (van de concrete feiten en omstandigheden abstraherende) waarderingsmaatstaf in aanmerking te worden genomen, te weten de (verkoop)waarde in het economische verkeer. Daarvan kan slechts worden afgeweken indien de wetgever daarvoor &amp;iacute;n de wettelijke regeling ruimte biedt (bijvoorbeeld door een rechterlijke billijkheidscorrectie) of voor de bepaling van de omvang van de desbetreffende aanspraak uitdrukkelijk aansluiting zoekt concrete feiten en omstandigheden. 21 Bij de berekening van de legitieme portie, ontbreken dergelijke openingen echter, waardoor de omvang daarvan primair wordt bepaald door de waarde in het economische verkeer van erflaters vermogen.22 Voor bedrijfsopvolgingen kan dit waarderingsperspectief ongunstig uitpakken. Indien men de aanspraken van legitimarissen dient vast te stellen zonder de concrete feiten en omstandigheden in aanmerking te kunnen nemen, is een voorgenomen bedrijfsopvolging als zodanig evenmin een voor de waardering relevante factor. Bij de bepaling van een verdelingswaarde kan daarvan, zoals hiervoor betoogd, wel sprake zijn. Zo zal een onderneming met onderrentabiliteit voor de legitiemeregeling in beginsel op basis van de liquidatiewaarde in aanmerking genomen moeten worden, omdat voortzetting daarvan vanuit een objectief, rationeel economisch perspectief niet zal plaatsvinden. In de verdeling van een nalatenschap zou een legitimaris daarentegen wel rekening dienen te houden met het feit dat een dergelijke onderneming door een deelgenoot voortgezet zal worden. De claim van de legitieme portie op een bedrijfsopvolging wordt onder huidig erfrecht derhalve op de hoogste waarde vastgesteld, en kan in die zin een grote(re) bedreiging voor de continu&amp;iuml;teit vormen. Mijns inziens had de wetgever er goed aan gedaan met dit effect rekening te houden door een daarop toegespitste bedrijfsopvolgingsfaciliteit in Boek 4 BW op te nemen.23 4. Betalingsuitstel in verband met de bedrijfsopvolging In de vorige paragraaf is uiteengezet op welke wijze de omvang van de legitieme portie dient te worden bepaald. De legitieme portie kan een geldvordering opleveren. Om te bepalen of er een vordering is, en zo ja hoe groot, dient de berekende legitieme portie te worden verminderd met de waarde van verkregen giften (art. 4:70 BW) en &amp;lsquo;onbezwaarde&amp;rsquo; verkrijgingen krachtens erfrecht (art. 4:71-75 BW).24 Als gevolg van deze toerekening op de legitieme portie heeft een legitimaris wellicht minder of niets (meer) te vorderen. Heeft een legitimaris geen giften van diens ouder(s) gehad en is hij onterfd, dan komt de legitimaire geldvordering overeen met de legitieme portie. De opeisbaarheid van de legitimaire geldvordering is door de wetgever vastgesteld op zes maanden na erflaters overlijden (art. 4:81 lid 1 BW).25 Op deze hoofdregel bestaan drie uitzonderingen. De eerste hangt samen met de wettelijke verdeling van art. 4:13 e.v. BW; de opeisbaarheid van de bedoelde legitimaire vordering &amp;lsquo;loopt mee&amp;rsquo; met de uit de wettelijke verdeling voortvloeiende geldvorderingen (art. 4:81 lid 2 BW). De tweede uitzondering betreft de situatie dat de goederen van de nalatenschap kunnen worden belast met een zogenoemd verzorgingsvruchtgebruik ten behoeve van de langstlevende echtgenoot (art. 4:29, 4:30 BW), in welk geval dit vruchtgebruik voor gaat op de aanspraak van een legitimaris (art. 4:81 lid 3 BW). De belangrijkste, derde uitzondering is echter te vinden in art. 4:82 BW, volgens welke bepaling de erflater bij uiterste wilsbeschikking de opeisbaarheid van de legitimaire geldvordering kan uitstellen tot uiterlijk het overlijden van zijn levensgezel.26 De legitimarissen worden met deze uitstelregelingen ten opzichte van de langstlevende achtergesteld; diens &amp;lsquo;ongestoord voortleven&amp;rsquo; dan wel verzorging prevaleert. Wat heeft de wetgever echter voor de bedrijfsopvolger gedaan als het om de (economische) dreiging van de legitieme portie gaat? In Boek 4 BW zijn geen op art. 4:82 BW lijkende bepalingen te vinden, waarmee een erflater de opeisbaarheid van de legitimaire geldvordering ten behoeve van de bedrijfsopvolging kan uitstellen. Wel treffen we art. 4:74 BW aan, maar dat ziet op geldlegaten en niet op de bedoelde geldvordering. Niettemin kan de in dit artikel opgenomen faciliteit worden aangemerkt als een &amp;lsquo;legitimaire uitstelregeling&amp;rsquo;, hetgeen ik hierna zal uiteenzetten. Art. 4:74 BW kan worden gebruikt in het opvolgingsproces van een onderneming.27 Voor de goede orde moet worden opgemerkt dat de faciliteit niet op de verkrijging van de onderneming dan wel de aandelen in een NV/BV betrekking heeft, maar op het geldlegaat waarmee de niet-opvolgers worden &amp;lsquo;uitgekocht&amp;rsquo;. De verkrijging van de onderneming of de aandelen kan namelijk al tijdens leven hebben plaatsgevonden, maar kan ook pas bij overlijden worden gerealiseerd. De faciliteit stelt aan het voortzettingsmoment geen voorwaarden.28 Men kan art. 4:74 BW inzetten door aan het bedoelde (in twee of meer termijnen en later zes maanden na erflaters overlijden opeisbare) geldlegaat de &amp;lsquo;sacrale&amp;rsquo; woorden toe te voegen &amp;lsquo;dat zonder deze beschikking de voortzetting van het beroep of bedrijf van de erflater in ernstige mate zou worden bemoeilijkt&amp;rsquo;. Dit geldlegaat dat, vanwege de uitgestelde opeisbaarheid (meer dan zes maanden), zonder deze toevoeging straffeloos (dat wil zeggen, zonder toerekening op de legitieme portie) door de legitimaris zou kunnen worden verworpen, komt met gebruikmaking van deze faciliteit w&amp;eacute;l in mindering op de legitieme portie. Zoals hiervoor uiteengezet, kan deze toerekening tot gevolg hebben dat een legitimaris minder of niets meer te vorderen heeft. Blijkens de parlementaire geschiedenis is art. 4:74 BW &amp;eacute;&amp;eacute;n van de voorzieningen &amp;lsquo;die een bevredigende gang van zaken kunnen bevorderen, waarbij met name moet worden gedacht aan waarborgen voor een intact blijven van een bedrijf, voor voorkoming van ongewenste liquidatie tegen de bedoeling van de erflater&amp;rsquo;.29 Deze faciliteit zou een vlotte voortzetting van een beroep of bedrijf van de erflater mogelijk maken, zo werd blijkens de wetshistorie betoogd.30 Voor het verband tussen art. 4:74 BW en de opeisbaarheid van de legitieme portie moeten we terug naar de start van het vernieuwingsproces van het Burgerlijk Wetboek, oftewel naar de Toelichting Meijers, waarin het volgende te lezen staat: &amp;lsquo;Het spreekt vanzelf, dat in dat (&amp;hellip;) geval slechts (&amp;hellip;) periodieke uitkeringen gemotiveerd zijn, voor zover de betrokken legitimarissen hun wettelijk erfdeel niet uit goederen buiten het bedrijf zouden kunnen ontvangen. Is dat laatste geheel of ten dele mogelijk, dan kunnen voor zover, ook zonder een maatregel als (&amp;hellip;) periodieke uitkeringen, de moeilijkheden voorkomen worden.&amp;rsquo; 31 De legitieme portie kan, zo blijkt uit het citaat, onder omstandigheden worden &amp;lsquo;vervangen&amp;rsquo; door een periodieke uitkering, oftewel een in termijnen opeisbaar geldlegaat zoals thans in art. 4:74 BW tot uitdrukking is gebracht. Men dient daarvoor de volgende testamentaire &amp;lsquo;techniek&amp;rsquo; toe te passen. De basis wordt gelegd met een legaat van een (in ten minste twee termijnen opeisbaar) geldbedrag ter grootte van de legitieme portie, waaraan de beweegreden van art. 4:74 BW wordt toegevoegd. Wil men dat de toe te rekenen waarde van dit legaat gelijk is aan de legitieme portie (zie hiervoor), dan zal men er vanwege de uitgestelde opeisbaarheid voor moeten zorgen dat de contante waarde van het bedoelde geldlegaat ten minste gelijk is aan de nominale waarde van de legitieme portie op het tijdstip onmiddellijk na erflaters overlijden (art. 4:6 BW).32 Omdat men ten tijde van het testeren de concrete omvang van de legitieme portie vanzelfsprekend niet kent, zal men het legaat in beginsel in abstracte bewoordingen moeten vormgeven, dan wel een &amp;lsquo;civielrechtelijke glijclausule&amp;rsquo; dienen toe te voegen waarin tot uitdrukking komt dat de ondergrens van het legaat wordt gevormd door de nominale waarde van de legitieme portie. Het gebruik van art. 4:74 BW verlangt op het eerste gezicht geen juridische acrobatiek, zo blijkt uit het vorenstaande. Men dient overigens wel te vermijden dat het legaat vanwege de in art. 4:73 lid 1 letter a, b en d vermelde redenen zonder toerekening op de legitieme portie kan worden verworpen. Zo mag het geldlegaat niet voorwaardelijk zijn of onder een bewind worden gesteld. Indien dat niet wordt vermeden, dan voegt de beweegreden van art. 4:74 BW namelijk niets toe. Met het gebruik van deze bedrijfsopvolgingsfaciliteit wil men bereiken dat de legitimaris het geldlegaat niet verwerpt om vervolgens aanspraak op zijn legitieme portie te maken. Per saldo krijgt hij zijn legitieme portie dan namelijk met uitgestelde opeisbaarheid in termijnen uitgekeerd. De rol van de legitimaris is met het aanvaarden van het legaat echter nog niet uitgespeeld. Hij kan namelijk op grond van art. 4:74 lid 2 BW de juistheid van de beweegreden (grond) voor het legaat betwisten. Het is vervolgens aan de rechter om te beoordelen of (naar het moment van overlijden) de voortzetting van erflaters beroep of bedrijf in ernstige mate wordt bemoeilijkt zonder het in termijnen opeisbare geldlegaat. Hij moet daarbij toetsen &amp;oacute;f erflater een beroep of bedrijf heeft (gehad) (juridische toets), en &amp;oacute;f de voortzetting zonder een periodieke opeisbaarheid in ernstige mate wordt bemoeilijkt (economische toets). De verdeling van de bewijslast verdient in dit kader aandacht, omdat de bedrijfsopvolger en niet de eiser, de in de uiterste wilsbeschikking opgenomen grond moet bewijzen (zie art. 4:74 lid 2 BW). Slaagt hij daarin niet en is vanuit bedrijfseconomisch oogpunt een snellere afbetaling mogelijk, dan kan de rechter de verbintenissen uit het legaat wijzigen. Hij kan bijvoorbeeld het aantal, de tijdsduur tussen en de omvang van de termijnen kan aanpassen. Ook het opnemen van (extra) opeisbaarheidsgronden past mijns inziens binnen de rechterlijke bevoegdheid.33 Voor de hiervoor bedoelde juridische toets zal de rechter in retrospectief moeten beoordelen of de erflater tijdens leven een beroep of bedrijf heeft uitgeoefend. Bij de economische toets zal de rechter zich vanzelfsprekend afvragen ten laste van wiens &amp;lsquo;portemonnee&amp;rsquo; de uitkering van het geldlegaat in feite komt, oftewel wie voor dit legaat draagplichtig is. Dat dit allerminst de bedrijfsopvolger hoeft te zijn, blijkt reeds uit art. 4:117 lid 2 BW volgens welke bepaling een legaat als hoofdregel door de gezamenlijke erfgenamen wordt gedragen. Is de bedrijfsopvolger niet of niet volledig draagplichtig, dan is er voor de rechter geen of minder reden om het door de erflater uitgewerkte betalingsuitstel ten nadele van de legitimaris te laten uitwerken. De continu&amp;iuml;teit van de onderneming zal dan ook niet in gevaar komen. Wil men derhalve vermijden dat de rechter om reden van de draagplicht de verbintenissen uit het legaat ten nadele van de bedrijfsopvolger aanpast, zal men in de desbetreffende uiterste wilsbeschikking zelf aan de regeling uit art. 4:117 lid 2 BW moeten sleutelen, bijvoorbeeld door te bepalen dat dit legaat geheel ten laste van de bedrijfsopvolger komt. Naarmate men art. 4:74 BW verder &amp;lsquo;uitbeent&amp;rsquo;, blijkt er met deze faciliteit in juridisch opzicht meer aan de hand te zijn dan op het eerste gezicht lijkt. Zo is bijvoorbeeld de relevantie van de concernstructuur voor een &amp;lsquo;art. 4:74-legaat&amp;rsquo; nog niet aan de orde geweest. Alle juridisch-technische kwesties ten spijt, is de achilleshiel van deze bedrijfsopvolgingsfaciliteit echter de omvang van de legitieme portie. Wil art. 4:74 BW optimaal werken dan moet (de contante waarde van) het geldlegaat immers ten minste gelijk zijn aan de legitieme portie, welke aanspraak, zo heb ik in paragraaf 3 van deze bijdrage uiteengezet, bepaald wordt op basis van de &amp;lsquo;hoge&amp;rsquo; (verkoop)waarde in het economische verkeer. Voor invloed van concrete feiten en omstandigheden is hierbij geen plaats, met alle mogelijke gevolgen voor de bedrijfsopvolging van dien. 5. Slotsom Het thema Erfrecht en Bedrijf draait in feite om de legitieme portie als economische hindernis voor een bedrijfsopvolging. Twee vragen spelen daarbij een voorname rol: wat is de omvang van de legitieme portie en wanneer is deze opeisbaar. In de paragrafen 2 en 3 is uiteengezet dat de wet bepaalt in welk vermogen de legitieme portie berekend moet worden en welk breukdeel daarin de legitimaire aanspraak concretiseert. De wet geeft echter geen invulling aan het begrip waarde dat in de legitiemeregeling wordt gehanteerd. Mijns inziens dient daarvoor in beginsel van de objectieve (verkoop)waarde in het economische verkeer te worden uitgegaan, waarbij geabstraheerd wordt van concrete feiten en omstandigheden. De bedrijfsopvolging als (voor de waardebepaling) te respecteren belang kan daarin niet worden onderkend, hetgeen ongunstig voor de continu&amp;iuml;teit van de onderneming kan uitpakken indien de economische drempel daardoor verhoogd wordt. De opeisbaarheid van legitimaire geldvordering is bepaald op zes maanden na erflaters overlijden, tenzij de wetgever of de erflater &amp;lsquo;uitstel verleend&amp;rsquo; in verband met het ongestoord voortleven of de verzorging van de langstlevende levensgezel. Voor de bedrijfsopvolging is slechts art. 4:74 BW als bedrijfsopvolgingsfaciliteit beschikbaar, waarmee een erflater de legitimaire geldvordering in een uitstelregeling kan plaatsen. Aan het gebruik van de faciliteit blijken bij nader onderzoek echter de nodige haken en ogen te kleven. Het belangrijkste bezwaar is niet gelegen in de &amp;lsquo;juridische techniek&amp;rsquo;, maar in de waarde die voor de bepaling van de omvang van de legitieme portie in aanmerking genomen moet worden. Art. 4:74 BW werkt namelijk slechts optimaal als de (contante) waarde van het daarbij toegekende geldlegaat ten minste gelijk is aan de (nominale waarde van de) &amp;lsquo;grote&amp;rsquo; legitieme portie. Een wettelijke, effectieve faciliteit voor een erfrechtelijke bedrijfsopvolging lijkt derhalve niet beschikbaar. Boek 4 BW heeft ten opzichte van het oude erfrecht veel goeds gebracht. Het is de vraag of dat ook voor de bedrijfsopvolging opgaat. Het erfrechtelijke waardevraagstuk in relatie tot legitimaire aanspraken is ten onrechte onderbelicht gebleven, hetgeen zich in het bijzonder bij bedrijfsopvolgingen kan wreken. Men had er goed aan gedaan om ten behoeve van de voortzetting van erflaters onderneming in de legitiemeregeling een waarderings- en uitstelregeling op te nemen.34&lt;/p&gt;</content><legacyfootnotes>* Mr.dr. W. Burgerhart is als docent notarieel recht verbonden aan het&#13;
Centrum voor Notarieel Recht, Faculteit der Rechtsgeleerdheid, van&#13;
de Radboud Universiteit Nijmegen, en maakt tevens deel uit van&#13;
ScholsBurgerhartSchols, notarieel-juridisch adviseurs en estate planners&#13;
te Nijmegen. Deze bijdrage is (mede) gebaseerd op een door de&#13;
auteur gehouden voordracht op de Actualiteitendag Agrarisch Recht&#13;
van 16 januari 2009.&#13;
1. Voor nadere studie over dit onderwerp verwijs ik graag naar het&#13;
proefschrift waarop ik op 20 juni 2008 aan de Radboud Universiteit&#13;
Nijmegen ben gepromoveerd, met de titel: Waarde en Erfrecht. Beschouwingen&#13;
over de waarde van een onderneming in het erfrecht en&#13;
enige verwante wetten. Van het proefschrift is bij Kluwer (Deventer)&#13;
een handelseditie verschenen in de serie Publicaties vanwege het Centrum&#13;
voor Notarieel Recht, ISBN 978-90-13-05622-8.&#13;
2. Dietmar Ernst, Sonja Schneider, Bjoern Thielen, Unternehmensbewertungen&#13;
erstellen und verstehen, München: Verlag Franz Vahlen&#13;
GmbH 2006, p. VI.&#13;
3. Onderzoek heeft uitgewezen dat in familiebedrijven vaak een voorkeur&#13;
bestaat voor een opvolging door een familielid. In familiebedrijven&#13;
met 10 – 99 werknemers in 51% van de gevallen, en bij familiebedrijven&#13;
met 100 of meer werknemers in 47% van de gevallen. Zie&#13;
R.H. Flören, J.R. Geerlings, Eigendom in het familiebedrijf en investeringsbehoefte&#13;
bedrijf, Een kwantitatief onderzoek, Nyenrode Center&#13;
for Entrepeneurship i.o.v. Bank Insinger de Beaufort N.V. 2006, p.&#13;
11, 44. In de agrarische sector liep dit percentage blijkens een door Flören in 1997 verricht onderzoek op tot 96% van de onderzochte,&#13;
agrarische bedrijven. Zie R.H. Flören, Cijfers en feiten van&#13;
het familiebedrijf, Eindhoven: BDO Accountants &amp; Adviseurs 2002,&#13;
p. 36. Voorts heeft onderzoek laten zien dat ruim 72% van de eigenaren&#13;
van familiebedrijven met twee of meer kinderen bereid is om zijn&#13;
bedrijf voor een lagere prijs dan de (fictieve) reële marktprijs aan het&#13;
opvolgende kind te verkopen. Bijna de helft van deze eigenaren is&#13;
zelfs bereid om het bedrijf voor een substantieel lagere prijs te verkopen.&#13;
Bij agrarische familiebedrijven wordt 98% daarvan voor een lagere&#13;
prijs dan de reële marktprijs aan de kinderen verkocht. De gemiddelde&#13;
overnameprijs voor een opvolger in de agrarische sector, bedraagt&#13;
50% van de prijs die een niet-familielid zou moeten betalen.&#13;
Zie R.H. Flören, Opvolging in eigendom bij familiebedrijven: eerder&#13;
een kans dan een recht, Nyenrode Center for Entrepeneurship i.o.v.&#13;
Bank Insinger de Beaufort N.V. 2006, p. 45, 46.&#13;
4. Blijkens door het Fiscaal Instituut Tilburg (Universiteit van Tilburg)&#13;
en het Centrum voor Notarieel Recht (Radboud Universiteit Nijmegen)&#13;
verricht empirisch onderzoek in onder meer het notariaat, scoort&#13;
de legitiemeregeling hoog als belemmering voor een bedrijfsopvolging,&#13;
terwijl de andere wettelijke rechten daarvoor verhoudingsgewijs&#13;
een geringere hindernis zijn. Van het onderzoek zal op een op 5 maart&#13;
2009 in Tilburg te houden congres verslag worden gedaan door de&#13;
onderzoekers, mevr.mr. M.J. Hoogeveen en mr.dr. W. Burgerhart.&#13;
5. Met de andere wettelijke rechten wordt gedoeld op de aanspraken in&#13;
afdeling 3.2 van Boek 4 BW, welke bestaan uit (verzorgings)vruchtgebruiken&#13;
voor de langstlevende echtgenoot (art. 4:29, 4:30 BW, sommen&#13;
ineens voor verzorging/opvoeding en levensonderhoud/studie&#13;
voor (jong)meerderjarige kinderen (art. 4:35 BW), het uitgestelde&#13;
loon wegens niet (voldoende) beloonde arbeid in de huishouding of&#13;
de onderneming van erflater (art. 4:36 BW) en het recht op overdracht&#13;
van erflaters onderneming/aandelen (art. 4:38 BW).&#13;
6. Het salaire différé (recht op uitgesteld loon als billijke vergoeding)&#13;
kan, en zal in veel gevallen, immers aan de bedrijfsopvolger toekomen,&#13;
en hem daarmee een financieringsmiddel voor de bedrijfsopvolging&#13;
verschaffen. Zie hierover uitgebreider, W. Burgerhart, ‘Als de&#13;
knecht niet krijgt wat hem toekomt, zorgt de wetgever daar wel voor!’&#13;
Het salaire différé, Agr.r. 2005, nr. 11.&#13;
7. W. Burgerhart, Waarde en Erfrecht. Beschouwingen over de waarde&#13;
van een onderneming in het erfrecht en enige verwante wetten (diss.&#13;
Nijmegen), Deventer: Kluwer 2008, p. 567.&#13;
8. Dit komt overigens in art. 4:80 lid 1 BW letterlijk tot uitdrukking.&#13;
9. De waarde dient te worden bepaald per het tijdstip onmiddellijk na&#13;
het overlijden van de erflater, zo bepaalt art. 4:6 BW.&#13;
10. W. Burgerhart, a.w., p. 49-52. Op deze verwante begrippen zal in&#13;
deze publicatie niet worden ingegaan.&#13;
11. Zie bijvoorbeeld, W. Heuff, ‘Legitieme portie’, Mon.Nieuw BW&#13;
B-20, Deventer: Kluwer 2004, p. 17; Handboek Erfrecht (2006),&#13;
B.C.M. Waaijer, Deventer: Kluwer 2006, p. 321; E.W.J. Ebben, De&#13;
positie van de langstlevende echtgenoot en de kinderen in het nieuwe&#13;
erfrecht (diss. Amsterdam VU), Den Haag: Boom Juridische uitgevers&#13;
2000, p. 161, 201.&#13;
12. W. Burgerhart, a.w., p. 170, noot 164.&#13;
13. W. Burgerhart, a.w., p. 141.&#13;
14. HR 23 december 1965, NJ 1967, 44 (Hendriksen-Maatkamp).&#13;
15. Zie over de rol van de redelijkheid en billijkheid, Asser-Hartkamp 4-&#13;
II, Verbintenissenrecht, Deventer: Kluwer 2005, p. 309-312.&#13;
16. W. Burgerhart, a.w., p. 222.&#13;
17. W. Burgerhart, a.w., p. 170 e.v.&#13;
18. De hoedanigheid van legitimaris hoeft die van erfgenaam niet uit te&#13;
sluiten. De legitimaris kan als zodanig echter geen erfgenaam zijn.&#13;
19. W. Burgerhart, a.w., p. 234 e.v.&#13;
20. De wettelijke verdeling neemt hierin een bijzondere plaats in. Zie&#13;
daarover, W. Burgerhart, a.w., p. 153 e.v.&#13;
21. Zie bijvoorbeeld art. 4:25 lid 4 en art. 4:33 lid 5 BW.&#13;
22. W. Burgerhart, a.w., p. 569.&#13;
23. W. Burgerhart, a.w., p. 412. Rechtsvergelijkend onderzoek in het&#13;
Duitse Landwirtschaftsrecht laat zien dat bij een legitieme portie in&#13;
geld waarderings- en uitstelregelingen in beginsel onontbeerlijk zijn.&#13;
W. Burgerhart, a.w., p. 531, 532.&#13;
24. Uit deze systematiek kan worden afgeleid dat men kan voorkomen&#13;
dat een legitimaris een legitimaire geldvordering verkrijgt, door hem&#13;
‘af te vullen’ met giften en verkrijgingen krachtens erfrecht. Dit wordt&#13;
wel aangeduid als de boedelbakmethodiek. Zie over deze methodiek,&#13;
B.M.E.M. Schols, Nieuw erfrecht in de praktijk (preadvies KNB),&#13;
Den Haag: Sdu Uitgevers 2006, p. 110, 111.&#13;
25. Ook de opeisbaarheid van een geldlegaat kent een zesmaandstermijn&#13;
(art. 4:125 lid 1 BW).&#13;
26. Onder levensgezel wordt niet slechts de (niet van tafel en bed gescheiden)&#13;
echtgenoot/geregistreerde partner begrepen, maar ook de ‘andere&#13;
levensgezel’ met wie de erflater een gemeenschappelijke huishouding&#13;
voerde en een notarieel verleden samenlevingsovereenkomst was aangegaan.&#13;
Zie art. 4:82 juncto art. 4:8 BW.&#13;
27. Zie over het gebruik van art. 4:74 BW ook EstateTip Review 2008-&#13;
30, Den Haag: Boom Juridische Uitgevers.&#13;
28. W. Burgerhart, a.w., p. 453.&#13;
29. Van der Burght c.s., Parl. Gesch. Boek 4, Deventer: Kluwer 2002, p.&#13;
462.&#13;
30. Van der Burght c.s., a.w., p. 468.&#13;
31. Van der Burght c.s., a.w., p. 492.&#13;
32. Zie hierover uitgebreider, W. Burgerhart, a.w., p. 456 e.v.&#13;
33. W. Burgerhart, a.w., p. 459.&#13;
34. Zie voor enige aantekeningen met betrekking tot een dergelijke regeling,&#13;
W. Burgerhart, a.w., p. 576 e.v.&#13;
</legacyfootnotes><footnotes><footnote/></footnotes><auteurs>mr. dr. W. Burgerhart</auteurs><published>2009-03-01 00:00:00</published><modified>2020-05-20 08:56:03</modified><editiondate>2009-03-01</editiondate><htmlpath>https://denhollander.info/artikel/8118</htmlpath></article>
</articles></edition>
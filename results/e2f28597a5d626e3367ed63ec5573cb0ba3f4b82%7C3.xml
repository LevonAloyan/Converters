<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2003</searchword><id>4550</id><udhid>UDH:TvAR/4550</udhid><titel>Wolters / Wolters c.s. (TvAR 2003/5179)</titel><searchwords><searchword>TvAR 10/2003</searchword><searchword>TvAR 2003/5179</searchword><searchword>UDH:TvAR/4550</searchword></searchwords><attachments><attachment><name>2003_nr 10_Rechtspraak_5179.pdf</name><extention>pdf</extention><url>https://denhollander.info/download/4495/ci</url></attachment></attachments><inleiding>[Pachtwet art. 11, 28]&#13;
&#13;
Gebruikmaking van pachtoptie bij ontbinding&#13;
vennootschap onder firma leidt gezien de&#13;
contractsbepalingen niet tot het tot stand&#13;
komen van een pachtovereenkomst. Vordering&#13;
tot schriftelijke vastlegging afgewezen.&#13;
Vordering tot aangaan van pachtovereenkomst&#13;
toegewezen.</inleiding><content>ARREST IN DE ZAAK VAN:&#13;
Henricus Elisabeth Petrus Wolters, wonende&#13;
te St. Odilienberg, gemeente Ambt Montfort,&#13;
appellant,&#13;
procureur: mr. R.E.F. Bergwerf Bok,&#13;
tegen&#13;
1 de vennootschap onder firma Gebr. Wolters&#13;
en Zn in liquidatie voorheen gevestigd te&#13;
St. Odilienberg, gemeente Ambt Montfort,&#13;
niet verschenen,&#13;
2 Guillaume Gerardus Hubertus Wolters,&#13;
wonende te St. Odilienberg, gemeente Ambt&#13;
Montfort,&#13;
niet verschenen,&#13;
3 Cornelis Hubertus Marie Wolters, wonende&#13;
te St. Odilienberg, gemeente Ambt Montfort,&#13;
procureur: mr. F.J. Boom,&#13;
geïntimeerden.&#13;
1 Het geding in eerste aanleg&#13;
De pachtkamer van het kantongerecht te&#13;
Roermond heeft op 24 juni 1999 en 28 september&#13;
1999 tussen partijen vonnissen gewezen.&#13;
Naar de inhoud van het laatste vonnis,&#13;
dat in afschrift is aangehecht, wordt verwezen&#13;
voor het procesverloop in de eerste aanleg, de&#13;
beslissing en de gronden daarvoor.&#13;
2 Het geding in hoger beroep&#13;
2.1 Bij exploot van 26 oktober 1999, gerectificeerd&#13;
bij exploot van 20 november 2000, is&#13;
appellant, verder ook te noemen Henricus,&#13;
tegen het vonnis van 28 september 1999 in&#13;
beroep gekomen met dagvaarding van geïntimeerden&#13;
verder ook te noemen respectievelijk&#13;
de vof, Guillaume en Cornelis, voor dit hof.&#13;
2.2 Bij memorie van grieven heeft Henricus&#13;
een grief aangevoerd, de eis gewijzigd zoals&#13;
ook reeds in het appel exploot verwoord, en&#13;
geconcludeerd als vermeld in het petitum van&#13;
de memorie.&#13;
2.3 Guillaume en de vof zijn in hoger beroep&#13;
niet verschenen. De memorie van antwoord is&#13;
kennelijk, anders dan vermeld op het voorblad,&#13;
genomen door Cornelis. In die memorie&#13;
wordt verweer gevoerd en geconcludeerd als&#13;
in de conclusie van de memorie vermeld.&#13;
2.4 Henricus heeft nog een akte genomen tot&#13;
het in het geding brengen van stukken. Daarna&#13;
zijn de stukken aan hof overgelegd voor&#13;
het wijzen van arrest.&#13;
3 De grief&#13;
Henricus heeft een grief aangevoerd tegen het&#13;
vonnis van 28 september 1999 zoals verwoord&#13;
in de memorie van grieven.&#13;
4 De vaststaande feiten&#13;
De pachtkamer van het kantongerecht heeft&#13;
geen afzonderlijke opsomming gegeven van&#13;
de tussen partijen vaststaande feiten. Ook het&#13;
hof zal dat niet doen. Voor zover nodig zal bij&#13;
de bespreking van de stellingen van partijen&#13;
worden vermeld welke feiten vaststaan.&#13;
5 De beoordeling van het geschil in&#13;
hoger beroep&#13;
5.1 Het gaat in deze zaak, zakelijk samengevat,&#13;
om het volgende.&#13;
Guillaume, Cornelis en Henricus hebben&#13;
gezamenlijk een onderneming gedreven onder&#13;
de naam “de vennootschap onder firma&#13;
GEBR. WOLTERS EN ZN”. Krachtens de&#13;
vennootschapsovereenkomst van 3 juli 1986&#13;
zou de vennootschap eindigen wanneer een&#13;
der vennoten de vijfenzestigjarige leeftijd zou&#13;
bereiken. Guillaume is op 25 juni 1994 vijfenzestig&#13;
jaar geworden. In onderling overleg&#13;
hebben partijen toen echter de onderneming&#13;
gezamenlijk voortgezet. Op 14 augustus 1996&#13;
is Cornelis vijfenzestig jaar geworden. De&#13;
vennootschap is daardoor geëindigd. Door&#13;
Henricus is gesteld en door Cornelis is niet&#13;
deugdelijk betwist dat Henricus de onderneming&#13;
heeft voortgezet.&#13;
Voorts is door Henricus gesteld en door Cornelis&#13;
niet deugdelijk betwist dat krachtens&#13;
artikel 15 van de vennootschapsovereenkomst&#13;
Henricus, doordat hij geen gebruik heeft&#13;
gemaakt van het hem volgens artikel 14 toekomende&#13;
recht zich de onroerende goederen&#13;
te doen toescheiden, het recht heeft te verlangen&#13;
dat de onroerende goederen, voor zover&#13;
in mede-eigendom toebehorend aan alle vennoten,&#13;
te pachten.&#13;
Henricus heeft het verlangen kenbaar gemaakt&#13;
genoemde onroerende goederen te willen&#13;
pachten. Hij stelt zich primair op het standpunt&#13;
dat, doordat hij te kennen heeft gegeven&#13;
te willen pachten, door hem een aanbod is&#13;
aanvaard tot het aangaan van een pachtovereenkomst,&#13;
zodat reeds een pachtovereenkomst&#13;
is ontstaan. In hoger beroep heeft hij&#13;
zijn eis vermeerderd en meer subsidiair&#13;
gesteld dat het bepaalde in artikel 15 van de&#13;
vennootschapsovereenkomst een verplichting&#13;
meebrengt om aan hem te verpachten, zodat&#13;
de vof, Guillaume en Cornelis hiertoe dienen&#13;
te worden veroordeeld. Henricus stelt voorts&#13;
dat krachtens de vennootschapsovereenkomst&#13;
aan hem behoren te worden verpacht het&#13;
melkquotum en het suikerquotum.&#13;
Cornelis betwist niet dat Henricus het recht&#13;
heeft overeenkomstig artikel 15 van de&#13;
vennootschapsovereenkomst de onroerende&#13;
goederen te pachten, die in mede-eigendom&#13;
toebehoren aan alle vennoten. Hij betwist&#13;
echter dat tussen partijen overeenstemming&#13;
over de essentialia van de pachtovereenkomst&#13;
is ontstaan en voorts dat uit de overeenkomst&#13;
voortvloeit dat, zo dat al mogelijk mocht zijn,&#13;
het melkquotum en het suikerquotum aan&#13;
Henricus worden verpacht.&#13;
5.2 Artikel 15 van de vennootschapsovereenkomst&#13;
luidt als volgt:&#13;
“In geval de vennoot/vennoten, die de zaken&#13;
na beëindiging der vennootschap voortzetten,&#13;
niet van hun recht als hiervoor sub 14 vermeld,&#13;
gebruik maken, hebben zij het recht te&#13;
verlangen, en is/zijn de uittredende vennoot/&#13;
vennoten, dan wel hun rechtsopvolgers onder&#13;
algemene titel verplicht, de sub 14 vermelde&#13;
onroerende goederen te pachten, respectievelijk&#13;
te verpachten tegen de gebruikelijke voorwaarden&#13;
en voor de gebruikelijke pachtprijzen,&#13;
voor een periode van tenminste twintig&#13;
jaar.”&#13;
De formulering van deze bepaling biedt geen&#13;
grond voor de stelling dat hier sprake is van&#13;
een aanbod tot het aangaan van een pachtovereenkomst&#13;
dat na aanvaarding leidt tot het&#13;
tot stand komen van een dergelijke overeenkomst.&#13;
De pachtkamer van het kantongerecht&#13;
heeft daarom terecht de vordering in de eerste&#13;
aanleg, die gericht was op het verkrijgen van&#13;
een verklaring voor recht dat reeds een pachtovereenkomst&#13;
bestaat en op vastlegging van&#13;
een dergelijke overeenkomst, afgewezen.&#13;
De tegen het vonnis van de pachtkamer van&#13;
het kantongerecht gerichte grief faalt derhalve.&#13;
5.3 Het falen van de grief heeft in het onderhavige&#13;
geval niet zonder meer ten gevolge dat&#13;
het vonnis van de pachtkamer van het kantongerecht&#13;
in stand moet blijven. Henricus heeft&#13;
immers zijn eis aangevuld aldus dat meer subsidiair&#13;
wordt gevorderd – onder meer – dat&#13;
geïntimeerden zullen worden veroordeeld&#13;
medewerking te verlenen aan het tot stand&#13;
komen van een schriftelijke pachtovereenkomst&#13;
met betrekking tot de landerijen en&#13;
bedrijfsgebouwen van de vennootschap. Het&#13;
hof overweegt daaromtrent het navolgende.&#13;
De regeling zoals die is neergelegd in artikel&#13;
15 van de vennootschapsovereenkomst moet&#13;
worden aangemerkt als een (voorwaardelijke)&#13;
overeenkomst tot het aangaan van een pachtovereenkomst.&#13;
De voorwaarde is blijkens hetgeen&#13;
hiervoor onder 5.1 is overwogen vervuld.&#13;
Cornelis heeft in eerste aanleg ook te&#13;
kennen gegeven te willen medewerken aan het&#13;
tot stand komen van een dergelijke pachtovereenkomst.&#13;
Niet duidelijk is op grond waarvan&#13;
in hoger beroep ten aanzien van dit onderdeel&#13;
van de vordering verweer wordt gevoerd. Het&#13;
verweer komt niet verder dan het verweer in&#13;
de eerste aanleg inhoudende dat nog geen&#13;
overeenkomst tussen partijen tot stand is&#13;
gekomen. Dit brengt echt niet mede, dat er&#13;
geen verplichting bestaat om alsnog mede te&#13;
werken aan het tot stand komen van een dergelijke&#13;
overeenkomst.&#13;
Wel is aangevoerd dat partijen het niet over de&#13;
voorwaarden van de overeenkomst eens zijn.&#13;
Het hof overweegt daaromtrent het navolgende.&#13;
Artikel 15 van de vennootschapsovereenkomst&#13;
spreekt over de verplichting tot verpachting&#13;
onder de gebruikelijke voorwaarden&#13;
en Cornelis maakt niet duidelijk welke voorwaarden,&#13;
vervat in het door Henricus gedane&#13;
voorstel, niet gebruikelijk zouden zijn. Volgens&#13;
de overeenkomst dient voorts te worden&#13;
verpacht voor de gebruikelijke pachtprijzen.&#13;
Als zodanig kunnen worden aangemerkt de&#13;
door de grondkamer goedgekeurde dan wel&#13;
vastgestelde pachtprijzen. Henricus heeft&#13;
doen weten bereid te zijn een dergelijke&#13;
pachtprijs te betalen. Aldus dient ook te worden&#13;
opgevat hetgeen in artikel 15 van de conceptpachtovereenkomst&#13;
is vermeld. Tenslotte&#13;
is in eerste aanleg nog bezwaar gemaakt tegen&#13;
de vordering van Henricus omdat de vordering&#13;
mede betrekking zou hebben op percelen&#13;
die aan de verschillende vennoten privé toebehoren.&#13;
In hoger beroep is gesteld en door&#13;
Cornelis is niet weersproken dat in de thans&#13;
bij memorie van grieven overgelegde conceptpachtovereenkomst&#13;
slechts zijn vermeld percelen&#13;
die toebehoren aan de ex-vennoten&#13;
gezamenlijk.&#13;
Conclusie dient te zijn dat geïntimeerden dienen&#13;
te worden veroordeeld mede te werken&#13;
aan het tot stand komen van een pachtovereenkomst&#13;
als door Henricus in concept overlegd&#13;
bij memorie van grieven.&#13;
Ook de vordering tot het verbinden van een&#13;
dwangsom aan de hiervoor vermelde veroordeling&#13;
is toewijsbaar. Het hof zal die dwangsom&#13;
vaststellen op een bedrag van ƒ 1.000,–&#13;
voor iedere dag gedurende welke geïntimeerden&#13;
in gebreke blijven als nader in het dictum&#13;
vermeld en zal voorts bepalen dat door ieder&#13;
van geïntimeerden ten hoogste ƒ 100.000,–&#13;
wordt verbeurd.&#13;
5.4 Henricus heeft in de brief van zijn raadsman&#13;
van 17 april 2000, gericht aan Guillaume&#13;
en Cornelis, de hiervoor vermelde conceptpachtovereenkomst&#13;
toegezonden en verlangd&#13;
dat zij doen weten of zij akkoord willen gaan&#13;
met een dergelijke pachtovereenkomst. In die&#13;
brief heeft Henricus voorts doen weten dat hij&#13;
bereid is en verzoekt de voor de onderneming&#13;
onmisbare melk- en suikerbietenquota over te&#13;
nemen voor de waarde volgens de vennootschapsakte&#13;
te bepalen. Henricus stelt, dat&#13;
Guillaume bereid is aan een dergelijke overgang&#13;
van de quota naar Henricus mee te werken.&#13;
Voorts heeft Cornelis in eerste aanleg&#13;
gesteld bereid te zijn aan een dergelijke overgang&#13;
mee te werken tegen marktprijs. Niet is&#13;
duidelijk waarom, nu ook omtrent dit facet&#13;
van de afwikkeling van de vennootschap overeenstemming&#13;
lijkt te bestaan, in het onderhavige&#13;
geding door Henricus word gevorderd&#13;
het melkquotum en bietenquotum aan hem te&#13;
verpachten. Wat daarvan zij, nu de vordering&#13;
is ingesteld moet deze worden beoordeeld.&#13;
Henricus legt de vordering voor aan de pachtrechter.&#13;
Hieruit moet worden afgeleid dat hij&#13;
van mening is dat er een uit de pachtovereenkomst&#13;
voorvloeiende verplichting tot het&#13;
afstaan van de quota bestaat. In de vennootschapsakte&#13;
is voor een dergelijke stelling geen&#13;
grondslag te vinden. Ook overigens licht&#13;
Henricus niet toe waarom er een verplichting&#13;
van geïntimeerden zou bestaan om in het&#13;
kader van de pachtovereenkomst de quota aan&#13;
hem ter beschikking te stellen. Indien Henricus&#13;
zou bedoelen te stellen dat uit de verplichting&#13;
tot verpachting voortvloeit dat geïntimeerden&#13;
ook de verplichting hebben Henricus het&#13;
mogelijk te maken gebruik te maken van de&#13;
quota slaagt zijn vordering niet. Uit de veronderstelde&#13;
gegrondheid van een dergelijke stelling&#13;
vloeit nog niet voort dat het afstaan van&#13;
het gebruik een verplichting voortvloeiende&#13;
uit de pachtovereenkomst is. Ten overvloede&#13;
overweegt het hof dat, indien de voortzetting&#13;
van de onderneming door Henricus voortvloeit&#13;
uit een afwikkeling als bedoeld in artikel&#13;
13 van de vennootschapsovereenkomst,&#13;
het voor de hand ligt dat de uit de quota&#13;
voortvloeiende rechten uit dien hoofde op&#13;
Henricus overgaan of zullen overgaan. Indien&#13;
van een voortzetting als bedoeld in artikel 13&#13;
geen sprake is, maar van een verdeling in het&#13;
kader van de liquidatie van de vennootschap,&#13;
ligt het eveneens voor de hand dat de uit de&#13;
quota voortvloeiende rechten aan Henricus&#13;
worden toegescheiden, mede gezien de bereidheid&#13;
van geïntimeerden om de quota tegen&#13;
marktprijs op Henricus over te doen gaan.&#13;
Het behoort echter niet tot de bevoegdheid&#13;
van de pachtrechter om hierover een oordeel&#13;
te geven. In het onderhavige geding gaat het&#13;
om de vraag of de verplichting tot het aangaan&#13;
van de pachtovereenkomst medebrengt de&#13;
verplichting tot het tegen vergoeding afstaan&#13;
van het gebruik van de quota. Dat is niet het&#13;
geval zodat de vordering in zoverre dient te&#13;
worden afgewezen.&#13;
5.5 Met betrekking tot de proceskosten overweegt&#13;
het hof dat gezien de familiebetrekking&#13;
tussen partijen, alsmede de omstandigheid dat&#13;
partijen gedeeltelijk in het gelijk en gedeeltelijk&#13;
in het ongelijk worden gesteld, de proceskosten&#13;
worden gecompenseerd als in het&#13;
dictum vermeld.&#13;
Beslissing&#13;
Het hof, rechtdoende in hoger beroep,&#13;
vernietigt het op 28 september 1999 door de&#13;
pachtkamer van het kantongerecht te Roermond&#13;
tussen partijen gewezen vonnis,&#13;
en, opnieuw rechtdoende,&#13;
veroordeelt geïntimeerden medewerking te&#13;
verlenen aan de totstandkoming van een&#13;
schriftelijke pachtovereenkomst met betrekking&#13;
tot de landerijen en bedrijfsgebouwen als&#13;
genoemd in de bij memorie van grieven overgelegde&#13;
concept-pachtovereenkomst voor&#13;
zover in gezamenlijke eigendom bij appellant&#13;
en geïntimeerden met de bedingen en bepalingen&#13;
als in de concept-overeenkomst vervat&#13;
tegen een pachtprijs vast te stellen door de&#13;
bevoegde grondkamer en wel binnen vier&#13;
weken na betekening van dit arrest, met veroordeling&#13;
van Guillaume en Cornelis, ieder&#13;
voor zich, tot betaling van een dwangsom van&#13;
ƒ 1.000,– voor iedere dag gedurende welke zij&#13;
in gebreke blijven hun medewerking aan de&#13;
totstandkoming van de pachtovereenkomst&#13;
overeenkomstig dit arrest te verlenen tot een&#13;
maximum van ƒ 100.000,– voor ieder van hen;&#13;
wijst af hetgeen meer of anders is gevorderd;&#13;
compenseert de proceskosten tussen partijen&#13;
aldus dat ieder van partijen haar eigen kosten&#13;
draagt.&#13;
</content><legacyfootnotes/><footnotes><footnote/></footnotes><auteurs/><published>2003-10-01 00:00:00</published><modified>2003-10-01 00:00:00</modified><editiondate>2003-10-01</editiondate><htmlpath>https://denhollander.info/artikel/4550</htmlpath></article>
</articles></edition>
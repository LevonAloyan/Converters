<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1992</searchword><id>5349</id><udhid>UDH:TvAR/5349</udhid><titel>De Nieuwe Buisse Heide N.V. / Peeters (TvAR 1992/4566)</titel><searchwords><searchword>TvAR 9/1992</searchword><searchword>TvAR 1992/4566</searchword><searchword>UDH:TvAR/5349</searchword></searchwords><attachments><attachment><name>1992_nr 9_Rechtspraak_4566.pdf</name><extention>pdf</extention><url>https://denhollander.info/download/5347/ci</url></attachment></attachments><inleiding>Pachtwet, art. 49&#13;
&#13;
De bedrijfsactiviteiten van de voorgestelde&#13;
pachter zijn geheel gericht op de exploitatie&#13;
en uitbreiding van zijn boomkwekerijbedrijf;&#13;
hij heeft geen enkele op de exploitatie van&#13;
grasland en het houden van vee gerichte opleiding&#13;
en zijn praktische ervaring op dat gebied&#13;
is zeer beperkt. Er bestaat dan ook&#13;
gerede twijfel of hij voldoende waarborgen&#13;
biedt voor een behoorlijke exploitatie van het&#13;
gepachte grasland, terwijl daarvan in elk geval&#13;
slechts zeer geringe baten zijn te verwachten.&#13;
In feite beoogt de voorgestelde pachter de&#13;
grond in geschil aan te wenden voor zijn&#13;
boomkwekerij. Het is echter zeer de vraag of&#13;
die grond daarvoor ook geschikt is; hij heeft&#13;
dat niet onderzocht en verpachtster heeft onweersproken&#13;
gesteld dat die geschiktheid ontbreekt.&#13;
Bovendien gaat het om als grasland verpachte&#13;
grond en verpachtster heeft gesteld dat&#13;
zij niet kan instemmen met een van die bestemming&#13;
afwijkend gebruik. Er moet dan ook&#13;
van worden uitgegaan dat het voornemen van&#13;
de voorgestelde pachter niet uitvoerbaar is;&#13;
voor een vooruitlopen op een beslissing op&#13;
een eventueel verzoek ex art. 30-3 Pw. is in&#13;
dit geding geen plaats. Op grond van een en&#13;
ander, dat te zanten en in onderling verband&#13;
bezien, verzet de billijkheid zich tegen toewijzing&#13;
van de vordering tot indeplaatsstelling.</inleiding><content>In de zaak van:&#13;
De naamloze vennootschap met beperkte aansprakelijkheid&#13;
De Nieuwe Buisse Heide N.V.,&#13;
gevestigd te Zundeit, appellaiite, procureur:&#13;
mr. K. van der Meulen,&#13;
tegen&#13;
Franciscus Adriaan Peeters, wonende te Wildert,&#13;
gemeente Essen, (België), geïntimeerde,&#13;
procureur: mr. P.C. Plochg.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer van&#13;
het kantongerecht te Breda gewezen vonnissen&#13;
van 31 augustus 1989 en 25 januari 1990,&#13;
die in fotocopie aan dit arrest zijn gehecht.&#13;
Overwegende:&#13;
Appellante is bij exploit van 23 februari 1990,&#13;
in hoger beroep gekomen van voormelde vonnissen,&#13;
met gelijktijdige dagvaarding van&#13;
geïntimeerde voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd deze&#13;
vonnissen te vernietigen en, opnieuw rechtdoende,&#13;
geïntimeerde niet-ontvankelijk te verklaren&#13;
in zijn vordering, althans hem die te&#13;
ontzeggen en geïntimeerde te veroordelen in&#13;
de proceskosten van beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van&#13;
voormelde vonnissen, met veroordeling van&#13;
appellante in de proceskosten van beide instanties.&#13;
De grieven&#13;
Grief I&#13;
Ten onrechte heeft de pachtkamer geoordeeld&#13;
dat Pierre Peeters in staat is een agrarisch bedrijf&#13;
op redelijk profijtelijke wijze te exploiteren.&#13;
Ten onrechte heeft de pachtkamer dit oordeel&#13;
gebaseerd op de inhoud van de zijdens&#13;
pachter overgelegde jaarstukken en landbouwtellingen.&#13;
Grief ll&#13;
Ten onrechte heeft de pachtkamer de omstandigheid&#13;
dat Pierre Peeters in mei 1989 een&#13;
veestapel had van 14 stuks rundvee mede in&#13;
aanmerking genomen voor haar beslissing.&#13;
Grief III&#13;
Ten onrechte heeft de pachtkamer geoordeeld&#13;
dat gebruik van het gepachte weiland door&#13;
Pierre Peeters voor het fokken van vee geen&#13;
afbreuk doet aan het door de pachtkamer gevormde&#13;
oordeel dal Pierre Peelers een agrarisch&#13;
bedrijf redelijk profijtelijk kan exploite-&#13;
Grief IV&#13;
Ten onrechte heeft de pachtkamer geoordeeld&#13;
dat naar haar oordeel Pierre Peeters voldoende&#13;
waarborgen biedt voor een behoorlijke bedrijfsvoering,&#13;
en ten onrechte heeft de pachtkamer&#13;
geoordeeld de billijkheid mede te&#13;
moeten laten wegen vóór de toewijzing van&#13;
de vordering.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of niet voldoende betwist, staat ten processe&#13;
het navolgende vast:&#13;
- Tussen partijen geldt een pachtovereen&#13;
komst d.d. 3 november 1952 met betrekking&#13;
tot de percelen grond, kadastraal bekend ge&#13;
meente Zundert, sectie H, nr. 1456 ged., ter&#13;
grootte van 2.32.00 ha. Geïntimeerde is met&#13;
ingang van medio 1971 enig pachter. De&#13;
pachtovereenkomst duurt voort tot 1 decem&#13;
ber 1993.&#13;
- Geïntimeerde is thans 63 jaar oud en vordert&#13;
dat zijn zoon Pierre Virginia Maria Andreas&#13;
Peeters, oud 35 jaar, als pachter in zijn plaats&#13;
wordt gesteld.&#13;
Behandeling van het geschil in hoger beroep&#13;
Alvorens op de grieven in te gaan, zal het hof&#13;
teneinde meer inzicht te verkrijgen in te dezen&#13;
relevante feiten en omstandigheden, een comparitie&#13;
van partijen en van de voorgestelde&#13;
pachter tot het verstrekken van inlichtingen&#13;
bepalen.&#13;
Rechtdoende in hoger beroep:&#13;
Bepaalt dat partijen, wat geïntimeerde betreft&#13;
vergezeld van de voorgestelde pachter&#13;
P.V.M.A. Peeters, desgewenst vergezeld van&#13;
hun raadslieden, op een nader door de griffier&#13;
na overleg met partijen te bepalen tijdstip in&#13;
één der zalen van het Paleis van Justitie, Walburgstraat&#13;
2 te Arnhem, voor de pachtkamer&#13;
van het gerechtshof zullen verschijnen tot het&#13;
geven van inlichtingen als vorenbedoeld.&#13;
Houdt iedere verdere beslissing aan.&#13;
Pachtkamer Gerechtshof Arnhem, arrest&#13;
van 29 april 1991&#13;
(Mr. Spoor, mr. Kok, mr. Bierman en mr. ing.&#13;
Jansens van Gellicum en Wentink)&#13;
In de zaak van:&#13;
de naamloze vennootschap met beperkte aansprakelijkheid&#13;
De Nieuwe Buisse Heide N.V.,&#13;
gevestigd te Zundert, appellante, procureur:&#13;
mr. K. van der Meulen,&#13;
tegen&#13;
Franciscus Adrianus Peeters, wonende te&#13;
Wildert, gemeente Essen (B), geïntimeerde,&#13;
procureur: mr. P.C. Plochg.&#13;
Het gerechtshof te Arnhem, pachtkamer,&#13;
Wederom gezien de stukken van het geding,&#13;
waaronder thans ook het in deze zaak&#13;
door het hof gewezen tussenarrest van 26 november&#13;
1990;&#13;
Overwegende:&#13;
Het hof neemt hier over hetgeen met betrekking&#13;
tot het verloop van de procedure in hoger&#13;
beroep in voormeld tussenarrest is overwogen.&#13;
Ter uitvoering van dat tussenarrest heeft op&#13;
11 maart 1991 een comparitie van partijen en&#13;
van de voorgestelde pachter P.V.M.A. Peeters&#13;
plaatsgevonden. Daarvan is proces-verbaal&#13;
opgemaakt, dat zich thans bij de stukken bevindt&#13;
en waarvan de inhoud als hier ingelast&#13;
moet worden beschouwd.&#13;
Partijen hebben afgezien van conclusie na&#13;
comparitie van partijen, waarna de zaak is&#13;
verwezen naar de rol van de pachtkamer van&#13;
het hof voor het overleggen van de stukken.&#13;
Vervolgens hebben partijen andermaal de&#13;
stukken aan het hof overgelegd ter fine van&#13;
arrest.&#13;
De ontvankelijkheid van het hoger beroep&#13;
Appellante heeft geen grieven aangevoerd tegen&#13;
het door de pachtkamer van het kantongerecht&#13;
tussen partijen gewezen vonnis van 31&#13;
augustus 1989 en zij kan derhalve in haar hoger&#13;
beroep, voor zover dit tegen dat vonnis is&#13;
gericht, niet worden ontvangen.&#13;
Voortzetting van de behandeling van het geschil&#13;
in hoger beroep&#13;
1. Het hof neemt hier over hetgeen in zijn&#13;
hiervoor gemeld tussenarrest onder 'De vaststaande&#13;
feiten' is overwogen.&#13;
2. Ingevolge art. 49, lid 3, der Pachtwet&#13;
moet op de vordering van geïntimeerde tot indeplaatsstelling&#13;
van zijn zoon als pachter in&#13;
de pachtovereenkomst in geschil worden beslist&#13;
naar billijkheid, met inachtneming van de&#13;
overige bepalingen van dat artikel; in casu is&#13;
van die overige bepalingen met name van belang&#13;
of de voorgestelde pachter al dan niet&#13;
voldoende waarborgen biedt voor een behoor&#13;
lijke bedrijfsvoering.&#13;
3. Ter gelegenheid van de comparitie van&#13;
partijen is onder meer verklaard:&#13;
Door de voorgestelde pachter:&#13;
- dat hij 35 jaar is, samenwoont met zijn&#13;
vriendin en met haar een boomkwekerij (bosen&#13;
haagplantsoen) in Zundert exploiteert op&#13;
ongeveer 6 kilometer van hun woning te Rucphen;&#13;
- dat hij drie klassen van de MAVO heeft&#13;
doorlopen, daarna drie jaar bij zijn vader&#13;
(geïntimeerde) in dienst is geweest op de&#13;
vleesafdeling van diens winkelketen van sla&#13;
gerijen en vervolgens gedurende 11 jaar zelf&#13;
een slagerij heeft geëxploiteerd, zulks tot ja&#13;
nuari 1988;&#13;
- dat hij toen al gedurende ongeveer drie jaar&#13;
bezig was met de exploitatie van een boomkwekerijbedrijf;&#13;
- dat zijn opleiding behalve uit drie jaar&#13;
MAVO bestaat uit een schriftelijke cursus&#13;
boomteelt, waarvan hij in oktober/november&#13;
1991 het examen denkt af te leggen; dat hij&#13;
geen veehouderij-opleiding heeft gehad; zijn&#13;
vriendin, die 25 jaar oud is, het diploma&#13;
MAVO bezit, maar geen landbouwkundige&#13;
opleiding heeft gevolgd;&#13;
- dat hij op dit moment ongeveer 5 ha grond&#13;
in gebruik heeft, te weten ongeveer 2 ha voor&#13;
de boomkwekerij en ongeveer 3 ha als bouw&#13;
land (maisteelt) en grasland; dat hij in de zo&#13;
mer ongeveer 12 stuks rundvee heeft, die hij&#13;
op bedoeld grasland laat weiden en waaraan&#13;
hij de opbrengst van zijn maisland alsmede&#13;
van zijn vader gekocht (op de grond in geschil&#13;
gewonnen) hooi bijvoedert;&#13;
- dat hij in 1991 ongeveer 3 ha voor de boom&#13;
kwekerij wil gaan gebruiken en daarvoor het&#13;
zaad al tot zijn beschikking heeft;&#13;
- dat hij beschikt over een schuur van onge&#13;
veer 25 x 15 meter, waarin 12 veeboxen aan&#13;
wezig zijn en waarin hij voorts zijn&#13;
werktuigen en machines onderbrengt, alsmede&#13;
het door hem gekochte hooi opslaat;&#13;
- dat zijn inventaris bestaat uit een jeep met&#13;
aanhanger, een rugspuit, een tractor, een boor&#13;
machine, een schudmes, een onkruidspuit, een&#13;
kunstmeststrooier, een sleuventrekker, een&#13;
schoffelmachine en wat kleiner materiaal;&#13;
- dat hij bereid is de uit onderhavige pacht&#13;
overeenkomst voor de pachter voortvloeiende&#13;
rechten en verplichtingen van zijn vader over&#13;
te nemen;&#13;
- dat hij de grond in geschil wil gaan gebrui&#13;
ken als grasland en - indien hij daarvoor toe&#13;
stemming krijgt - ook voor de boomkwekerij;&#13;
- dat hij niet heeft onderzocht of laten onder&#13;
zoeken of die grond voor de boomkwekerij&#13;
geschikt is en het bij gebruik daarvoor in elk&#13;
geval nodig zal zijn om sloten te graven en&#13;
drainage aan te leggen.&#13;
Namens appellante:&#13;
dat de grond in geschil alleen maar geschikt is&#13;
om als grasland te worden gebruikt en voor&#13;
boomkwekerij te laag gelegen en te drassig is.&#13;
4. Uit het ten processe aangevoerde blijkt,&#13;
dat de bedrijfsactiviteiten van de voorgestelde&#13;
pachter in feite geheel gericht zijn op de ex&#13;
ploitatie en uitbreiding van zijn huidige&#13;
boomkwekerij; de exploitatie van grasland levert&#13;
voor hem slechts marginale baten op en is&#13;
als bijkomstig aan te merken.&#13;
Voorts staat vast dat de voorgestelde pachter&#13;
geen enkele op de exploitatie van grasland&#13;
en het houden van vee gerichte opleiding&#13;
heeft genoten en dat zijn praktische ervaring&#13;
op dat gebied zeer beperkt is. Er bestaat dan&#13;
ook gerede twijfel of hij voldoende waarborgen&#13;
biedt voor een behoorlijke exploitatie van&#13;
het grasland in geschil, terwijl daarvan in ieder&#13;
geval slechts zeer geringe financiële baten&#13;
te verwachten zijn; van een bedrijfsopzet,&#13;
waaruit enig relevant economisch belang van&#13;
het onderhavige grasland voor de voorgestelde&#13;
pachter zou kunnen blijken, is ten processe&#13;
ook niets naar voren gekomen.&#13;
5. Te dezen is voorts van belang dat de&#13;
voorgestelde pachter in feite slechts beoogt&#13;
om als pachter van de grond in geschil deze&#13;
aan te wenden voor zijn boomkwekerij. Het is&#13;
evenwel zeer de vraag of die grond daarvoor&#13;
ook geschikt is. De voorgestelde pachter heeft&#13;
de vraag of die grond daarvoor ook geschikt&#13;
is niet onderzocht.&#13;
Appellante heeft - niet of althans onvoldoende&#13;
weersproken - aangevoerd dat die geschiktheid&#13;
niet aanwezig is en de voorgestelde&#13;
pachter heeft erkend dat voor een eventueel&#13;
gebruik voor de boomkwekerij de waterhuishouding&#13;
niet goed is en dat het graven van&#13;
sloten en het aanleggen van drainage noodzakelijk&#13;
zal zijn.&#13;
Afgezien evenwel daarvan staat ten processe&#13;
vast dat sprake is van als grasland verpachte&#13;
grond, die ingevolge het bepaalde in&#13;
de betreffende pachtovereenkomst ook als zodanig&#13;
moet worden gebruikt. Uit het van de&#13;
zijde van appellante aangevoerde volgt dat zij&#13;
niet kan instemmen met een van die bestemming&#13;
afwijkend gebruik. Er moet te dezen dan&#13;
ook van worden uitgegaan dat het voornemen&#13;
van de voorgestelde pachter, dat aan zijn wil&#13;
om als pachter in de plaats van geïntimeerde&#13;
gesteld te worden ten grondslag ligt, niet uitvoerbaar&#13;
is; bij de beoordeling van het onderhavige&#13;
geschil is er geen plaats voor het&#13;
vooruitlopen op de beslissing op een eventueel verzoek van de pachter als bedoeld in art.&#13;
30, lid 3, der Pachtwet.&#13;
6. Op grond van het hiervoor overwogene,&#13;
dat tezamen en in onderling verband bezien, is&#13;
het hof van oordeel dat de billijkheid zich verzet&#13;
tegen toewijzing van de vordering van&#13;
geïntimeerde. De vierde grief is derhalve gegrond&#13;
voor zover daarin wordt opgekomen tegen&#13;
het tot een andere slotsom komende&#13;
oordeel van de pachtkamer van het kantongerecht.&#13;
Hieruit volgt dat het tussen partijen gewezen&#13;
vonnis van 25 januari 1990 niet in&#13;
stand kan blijven; de overige grieven behoeven&#13;
geen bespreking.&#13;
Slotsom&#13;
Appellante moet niet-ontvankelijk worden&#13;
verklaard in haar hoger beroep tegen het tussen&#13;
partijen gewezen tussenvonnis van 31 augustus&#13;
1989. Het tussen hen gewezen&#13;
eindvonnis van 25 januari 1990 moet worden&#13;
vernietigd en de vordering van geïntimeerde&#13;
moet alsnog worden afgewezen.&#13;
Geïntimeerde dient voorts als de in het ongelijk&#13;
gestelde partij te worden veroordeeld in&#13;
de proceskosten van beide instanties.&#13;
Rechtdoende in hoger beroep:&#13;
Verklaart appellante niet-ontvankelijk in haar&#13;
hoger beroep, voor zover dat is gericht tegen&#13;
het door de pachtkamer van het kantongerecht&#13;
te Breda tussen partijen gewezen vonnis van&#13;
31 augustus 1989.&#13;
Vernietigt het door die pachtkamer tussen&#13;
partijen gewezen vonnis van 25 januari 1990,&#13;
waarvan beroep,&#13;
en opnieuw rechtdoende:&#13;
Wijst de vordering van geïntimeerde alsnog&#13;
van de hand.&#13;
Veroordeelt geïntimeerde in de tussen partijen&#13;
gevallen proceskosten, aan de zijde van&#13;
appellante tot heden begroot voor de eerste&#13;
aanleg op ƒ 450 en voor het hoger beroep op&#13;
ƒ 343,75 voor verschotten en ƒ 2400 voor salaris&#13;
van de procureur.</content><legacyfootnotes/><footnotes><footnote/></footnotes><auteurs/><published>1992-09-01 00:00:00</published><modified>1991-06-11 00:00:00</modified><editiondate>1992-09-01</editiondate><htmlpath>https://denhollander.info/artikel/5349</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2009</searchword><id>8123</id><udhid>UDH:TvAR/8123</udhid><titel>Hoge Raad spreekt zich opnieuw uit over agrarische bedrijfsopvolging</titel><searchwords><searchword>TvAR 5/2009</searchword><searchword>UDH:TvAR/8123</searchword></searchwords><attachments><attachment><name>TvAR2009_05_02_Hoge_Raad.pdf</name><extention>pdf</extention><url>https://denhollander.info/download/7337/ci</url></attachment></attachments><inleiding>Landbouwbedrijven worden anno 2009 nog altijd in veel&#13;
gevallen overgedragen voor een prijs die gebaseerd is op&#13;
voortzetting en lonende exploitatie van de onderneming door&#13;
de verkrijger. Omdat veel bedrijven in de land- en tuinbouw&#13;
het karakter hebben van een familiebedrijf, dat ook al door&#13;
vorige generaties van dezelfde familie werd geëxploiteerd,&#13;
bestaatmeestal een voorkeur voor opvolging door één ofmeer&#13;
eigen kinderen. In dit verband wordt vaak het begrip ‘agrarische&#13;
waarde’ gebruikt. Dit begrip is voor het eerst genoemd&#13;
in de Resolutie van 30 juni 1987, nr. 287-9104.De agrarische&#13;
waarde is de waarde waarbij nog juist een lonende exploitatie&#13;
mogelijk is.&#13;
De praktijk van overdracht tegen agrarische waarde heeft al&#13;
lang geleden vragen opgeroepen binnen het civiel recht en&#13;
het fiscaal recht. Binnen het civiel recht is met name van belang&#13;
of het baseren van de prijs op de mogelijkheid voor de&#13;
opvolger het bedrijf nog (juist) lonend te exploiteren, een&#13;
materiële schenking -een gift in de zin van art. 3:186, tweede&#13;
lid, BW- inhoudt, die bij later overlijden van de ouders&#13;
eventueel vatbaar is voor inbreng of inkorting.&#13;
Fiscaal dient beoordeeld te worden of sprake is van een&#13;
schenking waarover schenkingsrecht verschuldigd is (art. 1,&#13;
eerste lid, sub 3, Successiewet 1956, hierna: SW ‘56). Daarnaast&#13;
is van belang voor de inkomstenbelasting of sprake is van&#13;
zakelijk handelen. Als dat niet het geval is, wordt bij de&#13;
overdrager een onttrekking in aanmerking genomen en aldus&#13;
de door hem genoten totaalwinst verhoogd.&#13;
Deze vraagstukken hebben ook een Europeesrechtelijke dimensie.&#13;
In de Aanbeveling van de Commissie van 1994&#13;
worden de lidstaten opgeroepen de continuïteit van kleine&#13;
en middelgrote ondernemingen te bevorderen.1&#13;
Op de genoemde rechtsgebieden is in de loop der jaren regelmatig&#13;
rechtspraak verschenen. Vaak verzandde de discussie&#13;
toch in de specifieke feiten en omstandigheden van het concrete&#13;
geval en de door partijen geponeerde stellingen, waardoor&#13;
het lang niet altijd tot een oordeel ‘ten principale’ kwam.&#13;
Toch is het er in 2004 van gekomen dat de Hoge Raad het&#13;
op civielrechtelijk vlak geldende recht heeft geformuleerd aan&#13;
de hand waarvan het vraagstuk moet worden beoordeeld.&#13;
In een tweetal arresten van 20 maart 2009 (zaaknummers&#13;
43393 en 43394, gepubliceerd in deze uitgave van het tijdschrift onder nummers 5521 en 5522) is dat nu ook gebeurd&#13;
op fiscaal gebied, namelijk voor wat betreft het schenkingsrecht.&#13;
Hierna zal eerst op de verschillende arresten worden ingegaan.&#13;
Daarna zal aandacht besteed worden aan de inkomstenbelasting.</inleiding><content>1. Civielrechtelijk: Hoge Raad 13 februari 2004,&#13;
nr. CO2/233 HR, LJN AN8172&#13;
De casus&#13;
In deze zaak ging het om een bedrijfsopvolger die al op zijn&#13;
zeventiende op het ouderlijk melkveebedrijf kwam werken,&#13;
op zijn negenentwintigste met vader in firmaverband het bedrijf&#13;
voortzette en later, na het overlijden van vader, met&#13;
moeder en die uiteindelijk op zijn zesenveertigste het aandeel&#13;
van moeder in het bedrijf overnam en de onderneming&#13;
voortzette. De zoon betaalde een overnameprijs gelijk aan de&#13;
agrarische waarde. De vennootschapsakte bevatte een voortzettingsbeding&#13;
op grond waarvan de zoon aanspraak kon&#13;
maken op overname van de onroerende zaken tegen ‘agrarische&#13;
verkeerswaarde’. Met betrekking tot het melkquotum&#13;
was in de statuten geen specifiek beding opgenomen. Verder&#13;
was géén meerwaardeclausule opgenomen op grond waarvan&#13;
de zoon bij verkoop of bedrijfsbeëindiging binnen een bepaalde&#13;
periode na overname het waardeverschil weer geheel of&#13;
ten dele terug zou moeten betalen. Dat zette de zaak binnen&#13;
de familie op scherp toen de zoon drie jaar na de bedrijfsovername&#13;
een deel van het overgenomen land verkocht.&#13;
Nog twee jaar later overlijdt moeder. Eén van de zussen van&#13;
de bedrijfsopvolger stelt daarop een vordering in tot inkorting&#13;
wegens schending van haar legitieme portie: haar broer zou&#13;
niet onaanzienlijk zijn bevoordeeld doordat hij in weerwil&#13;
van de tekst van de statuten het gehéle bedrijf tegen agrarische&#13;
waarde heeft verworven en er bovendien geen meerwaardeclausule&#13;
was overeengekomen.&#13;
Conclusie P-G Timmerman&#13;
Rechtbank en gerechtshof oordelen verschillend, waarna de&#13;
zaak bij de Hoge Raad belandt. Procureur-generaal mr. L.&#13;
Timmerman wijst in zijn conclusie allereerst op de redelijkheid&#13;
en billijkheid die deelgenoten in een gemeenschap jegens elkaar&#13;
dienen te betrachten (art. 3:166, derde lid, BW). Ook&#13;
wijst hij op art. 3:185, eerste lid, BW, waarin is bepaald dat&#13;
als de rechter wordt geroepen de wijze van verdeling vast te&#13;
stellen, hij daarbij naar billijkheid rekening dient te houden&#13;
met de belangen van partijen en met het algemeen belang. Ik&#13;
citeer de P-G: 'Uit de wetsgeschiedenis is op te maken dat&#13;
met algemeen belang bedoeld is het belang van de continuïteit&#13;
van bedrijfsvoering. De gedachte hierbij is dat de wijze van&#13;
waardering van gezamenlijk ondernemingsvermogen niet mag leiden tot liquidatie van een in essentie gezond bedrijf.&#13;
Het is maatschappelijk ongewenst wanneer de voortzettende&#13;
vennoot bij een te hoge prijsbepaling tot liquidatie is gedwongen.&#13;
Het belang van de gezonde voortzetting van de onderneming&#13;
kan prevaleren boven het belang van niet-voortzettende&#13;
familieleden. Er zijn hiermorele enmaatschappelijke factoren&#13;
in het spel. Ook de redelijkheid en billijkheid zullen zich in&#13;
het algemeen er tegen verzetten dat een deelgenoot zijn onderneming&#13;
zou moeten staken als gevolg van een te hoge&#13;
waardering en daarmee zijn bron van inkomsten zou verliezen.&#13;
Het ondernemingsvermogen is voor de voortzettende ondernemer&#13;
een bron van inkomsten en geen bron van speculatie.'&#13;
Voor zover de vennootschapsovereenkomst geen expliciete&#13;
bepaling bevat ten aanzien van de waardering, zijn bepalend&#13;
de redelijkheid en billijkheid, de aard van de rechtsverhouding&#13;
(de ‘bijzondere rechtssfeer waarin de betrokkenen functioneerde’)&#13;
en de bedoeling van partijen, aldus Timmerman.&#13;
Van een materiële schenking is slechts sprake, indien is bevoordeeld&#13;
uit vrijgevigheid (liberaliteit). De P-G meent dat&#13;
het hof onvoldoende heeft gemotiveerd waarom in de betreffende&#13;
zaak sprake is van vrijgevigheid.&#13;
De Hoge Raad&#13;
De Hoge Raad stelt voorop dat de vennootschapsstatuten&#13;
geen waarderingsvoorschrift bevatten voor andere vermogensbestanddelen&#13;
dan de onroerende zaken en dat het de bedoeling&#13;
van de vennoten is dat een van hen te zijner tijd het (familie)&#13;
bedrijf zou kunnen voortzetten.&#13;
In een dergelijk geval is het, aldus de Hoge Raad in overweging&#13;
3.4.4:&#13;
'niet beslissend dat de vennootschapsstatuten alleen de&#13;
onroerende zaken noemen als vermogensbestanddelen die&#13;
tegen agrarische waarde gewaardeerd moeten worden. In&#13;
de eerste plaats zal mede in aanmerking genomen moeten&#13;
worden a) dat ook naar het in 1991 geldende recht de&#13;
rechtsbetrekkingen tussen deelgenoten in een gemeenschap&#13;
worden beheerst door de maatstaven van redelijkheid en&#13;
billijkheid, die in het algemeen in de weg staan aan een&#13;
waardering die voortzetting van een (nog juist lonend)&#13;
bedrijf onmogelijkmaakt en b) dat het steeds de bedoeling&#13;
van de beide vennoten ([eiser] en zijn moeder) is geweest&#13;
dat een van hen ([eiser]) het bedrijf na de ontbinding van&#13;
de vennootschap zou kunnen voortzetten tegen voldoening&#13;
van een vergoeding waarbij exploitatie van het bedrijf nog&#13;
juist lonend was. Daarnaast dient de aard van de rechtsverhouding&#13;
tussen de deelgenoten te worden meegewogen.&#13;
Deze wordt in dit geval gekenmerkt door het feit dat het&#13;
hier gaat om de samenwerking in het kader van een in familieverband&#13;
uitgeoefend melkveebedrijf waarin eerst de&#13;
vader, nadien (vanaf omstreeks 1962) de vader en [eiser]&#13;
(met ingang van 1 januari 1974 als vennoten), en vervolgens&#13;
(vanaf 1983) [eiser] en, zij het in aanmerkelijkmindere&#13;
mate, zijn moeder activiteiten hebben ontplooid.'&#13;
Ten aanzien van het niet bedingen van een meerwaardeclausule&#13;
oordeelt de Hoge Raad, net als de P-G, dat de omstandigheid&#13;
dat het hier gaat om een ‘niet-handelen’ nog niet&#13;
hoeft weg te nemen dat hierin een materiële schenking zou&#13;
kunnen zijn gelegen. Evenzeer geldt dit voor de omstandigheid&#13;
dat bij het verdelen van het vennootschapsvermogen in&#13;
overeenstemmingmet de vennootschapsakte geenmeerwaardeclausule&#13;
is overeengekomen. Vervolgens oordeelt de Hoge&#13;
Raad echter de klacht gegrond dat zonder nadere motivering&#13;
niet valt in te zien dat het niet bedingen van eenmeerwaardeclausule&#13;
uit vrijgevigheid heeft plaatsgevonden. Beoordeeld&#13;
moet worden of moeder wel in de positie verkeerde om (alsnog)&#13;
een meerwaardeclausule te kúnnen bedingen. De Hoge&#13;
Raad verwijst de zaak op dit punt naar het Gerechtshof te&#13;
Arnhem.&#13;
Het gerechtshof heeft op 15maart 2005 in de verwijzingszaak&#13;
beslist (nr. 2004/537, LJN AT1011). Het hof oordeelt dat&#13;
geen sprake is geweest van een bevoordeling uit vrijgevigheid&#13;
door het niet bedingen van een meerwaardeclausule. Het valt&#13;
op dat het hof dit oordeel vooral lijkt te baseren op omstandigheden&#13;
die zich na het tijdstip van de bedrijfsovername&#13;
hebben voorgedaan, te weten de omstandigheid dat de zoon&#13;
het bedrijf nog altijd feitelijk exploiteert en de omstandigheid&#13;
dat in 1993 weliswaar land is verkocht,maar dat de opbrengst&#13;
daarvan weer volledig in het bedrijf is geïnvesteerd, zodat de&#13;
continuïteit gewaarborgd is.&#13;
Commentaar en literatuur&#13;
Het meest elementair in dit kader zijn de drie factoren die&#13;
de Hoge Raad noemt op basis waarvan de overnameprijs&#13;
moet worden bepaald, voor zover een duidelijke bepaling&#13;
dienaangaande in de vennootschapsakte ontbreekt:&#13;
1. de maatstaven van redelijkheid en billijkheid, die in het&#13;
algemeen in de weg staan aan een waardering die voortzetting&#13;
van een (nog juist lonend) bedrijf onmogelijk&#13;
maakt,&#13;
2. de bedoeling van de beide vennoten dat een van hen het&#13;
bedrijf na de ontbinding van de vennootschap zou kunnen&#13;
voortzetten tegen voldoening van een vergoeding&#13;
waarbij exploitatie van het bedrijf nog juist lonend was,&#13;
en&#13;
3. de aard van de rechtsverhouding tussen de deelgenoten,&#13;
in dit geval gekenmerkt door het feit dat het gaat om de&#13;
samenwerking in het kader van een in familieverband&#13;
uitgeoefend melkveebedrijf.&#13;
Hierbij wordt in herinnering gebracht dat sinds de invoering&#13;
van het nieuwe erfrecht op 1 januari 2003 art. 4:38 BW&#13;
voorziet in een aanspraak van de zogenoemde ‘vergeten bedrijfsopvolger’&#13;
tot overdracht van het bedrijf tegen een 'redelijke&#13;
prijs', mits daarmee een zwaarwegend belang van de die&#13;
opvolger wordt gediend en deze het bedrijf voortzet. Als&#13;
voorbeeld van een dergelijke redelijke prijs wordt veelal de&#13;
‘agrarische waarde’ in de landbouw genoemd.&#13;
De overwegingen van de Hoge Raad liggen in lijn hiermee.&#13;
Het arrest werpt ook een licht op de toepassing van art. 4:126,&#13;
tweede lid, onderdeel a, en art. 7:177 BW. Een voortzettingsbeding&#13;
in een vennootschapsakte dat er (mede) in voorziet&#13;
dat bij overlijden de overblijvende vennoot de onderneming&#13;
kan verkrijgen tegenminder dan een 'redelijke tegenprestatie'&#13;
kan als een ‘fictief legaat’ worden aangemerkt en als ‘schenking&#13;
des doods’ die alleen bij notariële akte kan worden&#13;
vastgelegd. Uit het arrest kan gevoeglijk worden afgeleid dat&#13;
in situaties als bedoeld in het arrest de agrarische waarde als&#13;
een voldoende redelijke tegenprestatie kan worden aangemerkt.&#13;
Blanco Fernández onderstreept dat de overwegingen van de&#13;
Hoge Raad niet wegnemen dat de tussen de vennoten gesloten&#13;
overeenkomst en de (gerechtvaardigde) verwachtingen van partijen het vertrekpunt blijven.2 Hij verzet zich tegen de&#13;
gedachte dat uit de vennootschapsrechtelijke goederengemeenschap&#13;
zelf op basis van de redelijkheid en billijkheid en de&#13;
aard van de rechtsverhouding reeds zou voortvloeien dat&#13;
waardering op agrarische waarde in rechte geboden zou zijn.&#13;
Hoe dit ook zij, in de ‘normale’ situatie van bedrijfsoverdracht&#13;
in de agrarische sector blijkt doorgaans voldoende duidelijk&#13;
uit de vennootschapsakte dat de opvolger het bedrijf te zijner&#13;
tijd moet kunnen overnemen en, logischerwijs, tegen een&#13;
prijs waarbij die voortzetting ook mogelijk is.&#13;
Mede door de verwijzingszaak heeft het aspect van de nietbedongenmeerwaardeclausule&#13;
relatief veel aandacht gekregen&#13;
in de commentaren. Dit aspect is ook in de verwijzingszaak&#13;
niet echt uit de verf gekomen, maar is mijns inziens minder&#13;
belangrijk dan het feit dat het (meestal) wél bedingen van&#13;
eenmeerwaardeclausule een extra bevestiging is dat de betrokkenen&#13;
niet primair beogen de opvolger te bevoordelen, maar&#13;
dat het hen er bovenal om gaat dat de onderneming wordt&#13;
voortgezet en derhalve rendabel kán worden voortgezet.&#13;
2. Fiscaalrechtelijk: Hoge Raad 20 maart 2009,&#13;
nummers 43393 en 433943&#13;
De Successiewet 1956&#13;
In de Successiewet 1956 (hierna: SW ‘56) is zowel de heffing&#13;
van het recht van schenking als de heffing van het recht van&#13;
successie geregeld. art. 1, derde lid, SW ‘56 bepaalt dat onder&#13;
schenking voor toepassing van deze wet wordt verstaan de&#13;
gift als bedoeld in art. 7:186, tweede lid, BW. Het fiscale&#13;
schenkingsbegrip is dus gelijk aan het civielrechtelijke&#13;
schenkingsbegrip.Ook fiscaal kan overdracht van een ofmeer&#13;
goederen tegen een te lage koopsom derhalve een relevante&#13;
schenking zijn, onderworpen aan de heffing van het recht&#13;
van schenking. Juist voor laagrenderende bedrijven komt dit&#13;
in de wet nog sterker naar voren doordat in art. 21, vierde&#13;
lid, SW ‘56 is bepaald dat de waarde van in de verkrijging&#13;
begrepen ondernemingsvermogen in beginsel wordt gesteld&#13;
op minimaal de liquidatiewaarde van de verkregen onderneming&#13;
(waarbij overigens niet is aangegeven of op die liquidatiewaarde&#13;
dan ook met de liquidatie samenhangende kosten&#13;
- ontslagvergoedingen, afkoopsommen e.d. - in mindering&#13;
mogen worden gebracht). Deze bepaling moet in samenhang&#13;
worden gezien met de bedrijfsopvolgingsregeling in art. 35b&#13;
en art. 35c van de wet. Die regeling voorziet erin dat eerst&#13;
het verschil tussen de liquidatiewaarde en de zogenoemde&#13;
(wel op het rendement gebaseerde) ‘voortzettingswaarde’ en&#13;
vervolgens nog eens 75% van die voortzettingswaarde als&#13;
‘voorwaardelijk onbelast’ wordt ‘geconserveerd’. Indien de&#13;
verkrijger van de onderneming deze vijf jaren heeft voortgezet,&#13;
is de voorwaarde vervult en de fiscale vrijstelling definitief.&#13;
Aan de regeling zijn verder de voorwaarden verbonden dat&#13;
de overdrager de onderneming reeds tenminste vijf jaar exploiteerde&#13;
en ten tijde van de overdracht de leeftijd van 55&#13;
jaar heeft bereikt of voor tenminste 45% arbeidsongeschikt&#13;
is.&#13;
Voor de invoering van bedrijfsopvolgingsregeling waren in&#13;
de uitvoeringssfeer en later in de Invorderingswet 1990 in de&#13;
loop der jaren verschillende regelingen getroffen voor ondernemingen&#13;
met structureel onderrendement, juist vooral in&#13;
de agrarische sector.De eerste daarvan betreft de aanschrijving&#13;
van 25 augustus 1965, nr.D5/4310.Deze bevat een goedkeuring&#13;
voor bedrijfsoverdrachten in de familiesfeer tegen de&#13;
‘agrarische waarde’, de waarde waarbij nog juist een lonende&#13;
exploitatie mogelijk is. In latere regelingen is het begrip&#13;
agrarische waarde uit beeld geraakt en vervangen door meer&#13;
objectieve waarderingsmaatstaven als de waarde in verpachte&#13;
staat voor landbouwgronden en waardering op nihil van&#13;
productierechten.&#13;
Beleid en literatuur&#13;
Al spoedig na het verschijnen van het civiele arrest van 13&#13;
februari 2004 ontstond discussie over de vraag of, indien civielrechtelijk&#13;
geen sprake is van een gift in de zin van art.&#13;
7:186, tweede lid, BW, dit fiscaalrechtelijk betekent dat men&#13;
niet door art. 1 Successiewet heen komt en derhalve ook niet&#13;
toekomt aan waardering van de verkrijging op liquidatiewaarde&#13;
(art. 21, vijfde lid) en toepassing van de bedrijfsopvolgingsregeling&#13;
(met de daarbij geldende voorwaarden).&#13;
De redactie van Vakstudie Nieuws beantwoordt deze vraag,&#13;
met nog wat slagen om de arm, in haar commentaar op het&#13;
arrest bevestigend.4&#13;
In het kort na het verschijnen van het arrest verschenen besluit&#13;
van de staatssecretaris van Financiën van 16maart 2004 geeft&#13;
deze aan dat hij een anderemening is toegedaan.5Hij refereert&#13;
daarbij aan het arrest van de Hoge Raad van 15 januari 1975,&#13;
BNB 1975/44. In die zaak, die betrekking heeft op de vermogensbelasting,&#13;
is sprake van een ondernemingmet structureel&#13;
onderrendement en gaat het om de uitleg van de bepaling in&#13;
de wet dat bezittingen behorende tot wat in het economisch&#13;
verkeer als een eenheid pleegt te worden beschouwd, in aanmerking&#13;
worden genomenmet inachtneming van die omstandigheid.&#13;
6 Een zelfde bepaling kent ook de Successiewet 1956&#13;
nog altijd in art. 21, vijfde lid. De Hoge Raad oordeelde dat&#13;
deze waarderingsregels onder omstandigheden ook kunnen&#13;
nopen tot een waardering beneden de liquidatiewaarde van&#13;
de onderneming. Het gaat er daarbij om, aldus de Raad, wat&#13;
naarmaatschappelijke opvattingen verwachtmag worden van&#13;
de ondernemer in kwestie. Het ging in het betreffende geval&#13;
om een onderneming die een broodwinning vormt voor 25&#13;
medewerkers. Dan is het uit maatschappelijk oogpunt niet&#13;
verantwoord de onderneming te liquideren, hoewel de bedrijfsresultaten&#13;
daartoe aanleiding zouden geven.&#13;
De staatssecretaris geeft in het besluit als zijn mening te kennen&#13;
dat het nieuwe art. 21, vierde lid, SW ‘56 - waaraan is&#13;
toegevoegd dat een onderneming minimaal op liquidatiewaarde&#13;
wordt gewaardeerd - het arrest BNB 1975/44 opzij zet en&#13;
dat dit arrest haar belang voor de Successiewet heeft verloren.&#13;
Bij ondernemingen met onderrendement moeten de betrokkenen&#13;
het in zijn optiek altijd doenmet de tegelijkertijd geïntroduceerde&#13;
bedrijfsopvolgingsregeling. &#13;
Voor Schraven staat vast dat heffing van schenkingsrecht&#13;
reeds afketst op art. 1 SW ‘56.7&#13;
Gubbels en Hoogeveen daarentegen zijn van mening dat de&#13;
door de Hoge Raad genoemde subjectieve elementen -de&#13;
rechtsbetrekking tussen de deelgenoten, de bedoeling van&#13;
partijen en aard van de rechtsverhouding (een in firmaverband&#13;
geëxploiteerd familiebedrijf)- niet van toepassing zijn in de&#13;
fiscale sfeer.8 Hun opvatting ligt in lijn met die van de&#13;
staatssecretaris. Zij leggen veel meer een objectief-formele&#13;
maatstaf aan. Bij deze benadering past ook dat zij beslissend&#13;
achten of de (toekomstige) overdrager een firmacontract met&#13;
dezelfde strekking zou hebben geslotenmet een onafhankelijke&#13;
derde. Zo menen zij dat bij het overeenkomen van een&#13;
(eenzijdig) voortzettingsbeding tegen een lagere waarde dan&#13;
de waarde in het economisch verkeer er in beginsel van uit&#13;
kan worden gegaan dat de ene partij de ander heeft willen&#13;
bevoordelen. Alsdan is sprake van een schenking onder opschortende&#13;
voorwaarde: heffing vindt plaats als de voorwaarde&#13;
wordt vervuld doordat daadwerkelijk op basis van het beding&#13;
wordt overgedragen. Een meerwaardeclausule zien zij als een&#13;
ontbindende voorwaarde bij de schenking, die bij vervulling&#13;
van die voorwaarde pas leidt tot vermindering van de aanslag&#13;
schenkingsrecht. Volgens de schrijvers betekent de verwijzing&#13;
in de Successiewet naar het begrip ‘schenking’ volgens het&#13;
BurgerlijkWetboek nog niet dat het begrip in de Successiewet&#13;
per definitie hetzelfde ingevuldmoet worden als in het civiele&#13;
recht. Doel en strekking van de Successiewet kunnen om een&#13;
eigen aanvulling vragen; zeker na de invoering van de bedrijfsopvolgingsfaciliteiten&#13;
bestaat er volgens Gubbels en Hoogeveen&#13;
geen reden meer om met de voortzettingsbedoeling rekening&#13;
te houden anders dan in de vorm van een voorwaardelijke&#13;
vrijstelling.&#13;
De casus van de arresten van 20 maart 2009&#13;
In beide zaken is sprake van een melkveehouderij, welke gedurende&#13;
een periode van respectievelijk acht jaar en ruim&#13;
twee jaar in maatschapsverband door een zoon/ dochter met&#13;
zijn/haar vader respectievelijk haar ouders tezamen is geëxploiteerd.&#13;
Daarna wordt het bedrijf door het kind geheel overgenomen&#13;
en voortgezet. De maatschapsakte voorzag in beide&#13;
gevallen in een voortzettingsbeding waarbij een waarderingsmaatstaf&#13;
voor de over te nemen vermogensbestanddelen is&#13;
vastgelegd. Deze waarderingsmaatstaf komt erop neer dat de&#13;
onroerende zaken worden gewaardeerd op de objectieve&#13;
waarde in verpachte staat en het melkquotum en de andere&#13;
immateriële activa op de fiscale boekwaarde. In beide zaken&#13;
is ook een meerwaardeclausule overeengekomen, geldend&#13;
voor een termijn van 10 jaar. Niet betwist was dat partijen&#13;
beoogden een nog lonende exploitatie voor de opvolger mogelijk&#13;
te doen zijn en dat de gekozen waarderingsmaatstaf&#13;
noodzakelijk was omvoortgezette bedrijfsuitoefeningmogelijk&#13;
te maken.&#13;
Het hof&#13;
Hof ’s-Gravenhage9 besteed in het geheel geen aandacht aan&#13;
de toepassing van art. 1 SW ‘56 en baseert zijn oordeel geheel op de tot 1 januari 2002 geldende bepaling dat met goodwill&#13;
bij de waardering in de Successiewet geen rekening wordt&#13;
gehouden. Uit de totstandkomingsgeschiedenis van de wet&#13;
leidt het hof af dat het begrip goodwill algebraïsch moet&#13;
worden opgevat en dat derhalve ook badwill onder dit begrip&#13;
moet worden begrepen. Met badwill, reductie in verband&#13;
met demogelijkheid deze onderneming nog lonend te kunnen&#13;
exploiteren, dient volgens het hof dan ook in het geheel geen&#13;
rekening te worden gehouden. Het hof stelt vast dat de zoon&#13;
is bevoordeeld vanwege het grote verschil tussen waarde in&#13;
het economisch verkeer en de overnameprijs en dat de&#13;
schenking gelijk is aan dit verschil.&#13;
Opgemerkt wordt hierbij dat de zoon gebruik heeft gemaakt&#13;
van de vóór 1 januari 2002 geldende regeling in de Invorderingwet&#13;
1990, welke op min of meer overeenkomstige wijze&#13;
als thans de bedrijfsopvolgingsregeling in de Successiewet&#13;
voorzag in het definitief vervallen van de heffing na, in dat&#13;
geval tien jaar, voortzetting. Deze uitstel- en kwijtscheldingsregeling&#13;
nam echter niet weg dat in beginsel wel een aanslag&#13;
recht van schenking wordt opgelegd, waartegen de opvolger&#13;
tot in beroep was opgekomen.&#13;
Conclusie Advocaat-Generaal Van Ballegooijen&#13;
De A-G worstelt zichtbaar met de problematiek. Zijn voorkeur&#13;
lijkt te liggen bij de zienswijze van Gubbels en Hoogeveen:&#13;
een voortzettingsbeding tegen lagere waarde moet al&#13;
snel als een voorwaardelijke schenking worden beschouwd&#13;
en demeerwaardeclausule is niets anders dan een ontbindende&#13;
voorwaarde aan die schenking. Vader heeft volgens hem de&#13;
zoon willen bevoordelen door hem in staat te stellen de onderneming&#13;
voort te zetten door de activa aan hem over te&#13;
dragen tegen agrarische waarde.&#13;
Op basis van een civiel arrest van de Hoge Raad van 4 maart&#13;
2005 (vindplaats XXX) geeft hij uiteindelijk een enge uitleg&#13;
aan het arrest van 13 februari 2004: in het arrest uit 2005&#13;
geeft de Hoge Raad aan dat de vraag of sprake is van een bevoordeling&#13;
uit vrijgevigheid niet louter op basis van het verschil&#13;
met de waarde in het economisch verkeer kan worden&#13;
beoordeeld,maar dat het geheel van demaatschapsverhouding&#13;
in de beoordeling moet worden betrokken. Tegenover het&#13;
recht op overname tegen lagere agrarische waarde kan sprake&#13;
zijn van voor de ouder/overdrager gunstige bedingen, die het&#13;
recht zouden kunnen rechtvaardigen. De A-G vindt het&#13;
moeilijk voor te stellen dat de bevoordelingsbedoeling in casu&#13;
ontbreekt als sprake is van een zo duidelijkemateriële bevoordeling.&#13;
Wel meent hij dat de minimumwaardering op liquidatiewaarde&#13;
van art. 21, vierde lid, SW ‘56 pas aan de orde&#13;
kan komen, indien eerst is komen vast te staan dat sprake is&#13;
van een schenking in de zin van art. 1 SW ‘56. Maar die opvatting&#13;
treft volgens hemoverigens geen doel, omdat hij ervan&#13;
uit gaat dat sprake is van een gift (een bevoordeling en een&#13;
bevoordelingsbedoeling).&#13;
De Hoge Raad&#13;
De Hoge Raad zet nog eens op een rij dat de vader respectievelijk.&#13;
de ouders een aantal jaren het veebedrijf gezamenlijk&#13;
met hun zoon/dochter in maatschapsverband hebben geëxploiteerd,&#13;
dat de maatschapsakte een voortzettingsbeding en&#13;
daaraan verbonden waarderingsmaatstaven bevatte, dat aldus&#13;
de zoon/dochter op enig moment het (aandeel in het) ondernemingsvermogen&#13;
heeft overgenomen en dat een meerwaardeclausule&#13;
tussen partijen is overeengekomen voor een periode&#13;
van 10 jaar.&#13;
Vervolgens overweegt de Hoge Raad:&#13;
'3.3.1. Middel 1 betoogt terecht dat het Hof niet aan de&#13;
hand van het waarderingsvoorschrift van art. 21 van de&#13;
Successiewet 1956 (hierna: deWet) hadmogen beoordelen&#13;
of sprake is van een schenking in de zin van de Wet. art.&#13;
1, lid 2, van de Wet, zoals dat in het onderwerpelijke jaar&#13;
luidde, verwees immers voor het begrip 'schenking' naar&#13;
de desbetreffende titel uit het Burgerlijk Wetboek. Bij de&#13;
beoordeling of sprake is van een schenking volgens het&#13;
Burgerlijk Wetboek spelen de voorschriften van art. 21&#13;
van de Wet geen rol.&#13;
3.3.2. Daarnaast wijst het middel er in dit verband terecht&#13;
op dat in onderdeel 3.4.4 van het arrest van de Hoge Raad&#13;
van 13 februari 2004, nr. C02/223HR, NJ 2004, 653, ter&#13;
zake van een situatie als de onderwerpelijke, waarin een&#13;
voorheen door vader en zoon in maatschapsverband uitgeoefend&#13;
agrarisch bedrijf wordt voortgezet door de zoon,&#13;
onder meer is overwogen 'dat (...) de rechtsbetrekkingen&#13;
tussen deelgenoten in een gemeenschap worden beheerst&#13;
door de maatstaven van redelijkheid en billijkheid, die in&#13;
het algemeen in de weg staan aan een waardering die&#13;
voortzetting van een (nog juist lonend) bedrijf onmogelijk&#13;
maakt (...)'.Hieruit vloeit voort dat in het algemeen sprake&#13;
zal zijn van nakoming van een verplichting - en niet van&#13;
de bedoeling tot bevoordeling die is vereist voor het aannemen&#13;
van een schenking - voor zover waardering op een&#13;
lagere waarde dan de economische waarde noodzakelijk is&#13;
om voortgezette bedrijfsuitoefening te verzekeren.'&#13;
Daarna doet de Hoge Raad de zaak zelf af.&#13;
Commentaar&#13;
Duidelijk is dat deHoge Raad niets wil weten van een verschil&#13;
tussen het civielrechtelijke en het fiscaalrechtelijke schenkingsbegrip;&#13;
art. 1 SW ‘56 biedt daar geen ruimte voor. De Hoge&#13;
Raad laat er vervolgens evenmin misverstand over bestaan&#13;
dat de in overweging 3.4.4 van het arrest van 13 februari&#13;
2004 genoemde elementen als rechtsregels moeten worden&#13;
gezien.Waar in de zaak van het arrest uit 2004 het formuleren&#13;
van die rechtsregels noodzakelijk was in het kader van de&#13;
uitleg van de - op het punt van de waardering - onvolkomen&#13;
vennootschapsstatuten, kan de Hoge Raad in de fiscale zaken&#13;
volstaan met te constateren dat de feiten, waaronder de&#13;
maatschapsakte, in beide zaken geheel in lijn liggen met die&#13;
rechtsregels. Als vanzelf vloeit daaruit voort dat geen sprake&#13;
is van een schenking in de zin van art. 1 SW ‘56.&#13;
De opsomming van de voor de Hoge Raad relevante feiten&#13;
en omstandigheden vormen een vingerwijzing voor de praktijk&#13;
en toekomstige rechtspraak:&#13;
– een aan de overdracht voorafgaand samenwerkingsverband,&#13;
– waarbij vooraf reële afspraken zijn gemaakt op basis van&#13;
het uitgangspunt dat het kind de onderneming te zijner&#13;
tijd rendabel moet kunnen voortzetten en navenant een&#13;
waarderingsmaatstaf wordt afgesproken die noodzakelijk&#13;
is omvoortgezette bedrijfsuitoefeningmogelijk temaken,&#13;
– reële uitvoering van die afspraken en&#13;
– het bedingen van een meerwaardeclausule.&#13;
Het zijn met name deze elementen die zwaar wegen bij de&#13;
beoordeling of sprake is van een gift.Ontbreken er elementen&#13;
of kleven er gebreken aan bepaalde elementen, dan zal het&#13;
van het geheel van de maatschapsverhouding en alle overige&#13;
feiten en omstandigheden afhangen of ook dan gezegd kan&#13;
worden dat geen sprake is van een gift.&#13;
De arresten leren voorts dat in de Successiewet 1956 het civiele&#13;
recht met al haar - ten dele subjectief getinte - nuances&#13;
nog altijd leidraad is, iets wat veel fiscalisten binnen de&#13;
rechtsprekende macht, de wetenschap, de belastingdienst en&#13;
in de advieswereld terdege tot zich doormoeten laten dringen.&#13;
3. En hoe nu in de inkomstenbelasting?&#13;
Dit brengt ons meteen op het laatste onderdeel van deze bijdrage:&#13;
de vraag hoe het nu zit met bedrijfsoverdrachten - in&#13;
voornamelijk de familiekring - tegen agrarische waarde in de&#13;
sfeer van de inkomstenbelasting. Deze vraag is van belang&#13;
voor de bepaling van de totaalwinst zowel bij de overdrager&#13;
als de overnemer: is de op agrarische waarde gebaseerde prijs&#13;
het uitgangspunt voor de vaststelling voor de overdrachtswinst&#13;
bij de overdrager en voor de activering op de fiscale balans&#13;
van de verkrijger.&#13;
(Indirecte) onttrekking?&#13;
Aan de orde is hier de vraag of overdracht tegen agrarische&#13;
waarde feitelijk een onttrekking inhoudt, een, zoals Aardema&#13;
het noemde, indirecte onttrekking: een 'door de ondernemer&#13;
aangegane, overigens normale transactie, welke evenwel is&#13;
ingekleurd door een onzakelijke component'.10 In het arrest&#13;
van 30 april 1947 formuleert de Hoge Raad dit als het uit&#13;
andere dan zakelijke beweegredenen lager waarderen van de&#13;
activa dan op het bedrag dat daarvoor bij overdracht op zuiver&#13;
zakelijke gronden zou kunnen worden bedongen.11&#13;
Welk licht werpen de hierboven behandelde arresten in de&#13;
sfeer van het civiel recht en het schenkingsrecht op de vraag&#13;
voor de winstbelastingen of de overdracht op zakelijke gronden&#13;
heeft plaatsgevonden?&#13;
Jurisprudentie&#13;
In de loop van de afgelopen jaren heeft een aantal uitspraken&#13;
op dit punt de aandacht getrokken.&#13;
In BNB 1980/288 ging het om een bedrijfsoverdracht in de&#13;
familiesfeer, waarbij vader een door hemomniet van de Staat&#13;
verkregen erfpachtrecht op landbouwgrond ook omniet over&#13;
had gedragen aan zijn zoon.DeHoge Raad achtte het oordeel&#13;
van het hof niet begrijpelijk, nu dit enerzijds overweegt dat&#13;
aan het erfpachtrecht waarde is toe te kennen,maar anderzijds&#13;
ook dat partijen redelijkerwijs van mening konden zijn dat&#13;
zij niet onzakelijk handelden nu vader en zoon in firmaverband&#13;
hadden samengewerkt en het erfpachtrecht door vader&#13;
ook om niet was verkregen.&#13;
In BNB 1989/276 oordeelde het hof dat er onvoldoende zakelijke&#13;
beweegredenen waren om een ligboxenstal over te&#13;
dragen tegen de (lage) agrarische waarde.&#13;
Ook in BNB 1996/141 en BNB 1998/14512, waarin het ging&#13;
om een en dezelfde zaak, was niet aan de orde de vraag of de&#13;
gehele overdracht van de onderneming,maar of de overdracht van één specifiek bedrijfsmiddel, namelijk een melkquotum,&#13;
voor nihil op voldoende zakelijke overwegingen had plaatsgevonden.&#13;
In BNB 1996/141 overwoog de Hoge Raad dat het&#13;
hof had moeten onderzoeken of een juiste en op zakelijke&#13;
overwegingen berustende uitvoering van de maatschapsovereenkomst&#13;
zou hebben meegebracht, dat de zoon voor het&#13;
melkquotum een vergoeding had moeten geven. Enigszins&#13;
vergelijkbaar met het civielrechtelijke arrest van 13 februari&#13;
2004 lag er in deze zaak een maatschapovereenkomst die alleen&#13;
ten aanzien van de onroerende zaken bepaalde dat deze&#13;
bij ontbinding van demaatschap op agrarische waarde zouden&#13;
worden gewaardeerd. De overige activa zouden moeten worden&#13;
gewaardeerd tegen ‘de waarde in het economisch verkeer&#13;
bij voortgezette agrarische bedrijfsuitoefening’. In het licht&#13;
van die bepalingen oordeelde het hof dat het zakelijk belang&#13;
van de overdrager er niet mee gediend was het melkquotum&#13;
voor minder over te dragen dan (diens aandeel in) de waarde&#13;
in het economisch verkeer. Belanghebbenden in de zaak&#13;
hadden bepleit dat behalve op basis van de strekking van de&#13;
bepalingen in de akte ook op basis van maatstaven van redelijkheid&#13;
en billijkheid vader gehouden was het melkquotum&#13;
om niet over te dragen. Het hof wijst deze maatstaven als relevante&#13;
factor niet af, maar ziet onvoldoende grond om op&#13;
basis van die maatstaven tot een ander oordeel te komen. De&#13;
Hoge Raad ziet vervolgens in BNB 1998/145 binnen deze&#13;
vastgestelde feiten onvoldoende ruimte omiets aan dit oordeel&#13;
af te doen.&#13;
Hof ’s-Hertogenbosch oordeelt in de uitspraak van 2 oktober&#13;
1997 nog wat principiëler: het hof kent niet het door belanghebbende&#13;
gesuggereerde ‘maatschappelijk aanvaard uitgangspunt’&#13;
dat een bedrijfsopvolger het bedrijf in beginsel lonend&#13;
moet kunnen exploiteren.13&#13;
Opvallend is ook de uitspraak van Hof ’s-Gravenhage van 4&#13;
maart 2003.14 Daarin oordeelt het hof dat bij overdracht van&#13;
een onderneming in de familiesfeer belanghebbende goede&#13;
persoonlijke enmaatschappelijke redenen had omzijn onderneming&#13;
met structureel onderrendement (badwill) niet te liquideren,&#13;
maar, met inaanmerkingneming van badwill, over&#13;
te dragen aan zijn opvolger, ook als zodanige overdracht voor&#13;
hem tot een lagere winst zou leiden dan bij liquidatie. De&#13;
bedoelde redenen lagen met name in de omstandigheid dat&#13;
belanghebbende anders - in een kleine gemeenschap op het&#13;
Zeeuwse platteland - tien werknemers moest ontslaan.&#13;
Verder zijn er in de loop der jaren verschillende rechterlijke&#13;
uitspraken gedaan over de fiscale gevolgen van de werking&#13;
van een meerwaardeclausule voor de inkomstenbelasting.Ook&#13;
deze uitspraken werpen een licht op de vraag hoe gedacht&#13;
wordt over de zakelijkheid van de agrarische bedrijfsoverdracht.&#13;
Het is opvallend dat er in het algemeen in bedoelde uitspraken,&#13;
impliciet of expliciet, vrij snel van uit wordt gegaan dat&#13;
demeerwaardeclausule op zichzelf op zakelijke overwegingen&#13;
is gebaseerd. Zo overweegt Hof Amsterdam op 8 september&#13;
1999: 'daarbij neemt het hof in ogenschouw dat aannemelijk&#13;
is dat belanghebbende die doorbetalingsverplichting destijds&#13;
op zakelijke gronden heeft aanvaard teneinde voor zijn bedrijfsuitoefening&#13;
over het daarvoor noodzakelijke melkquotum te kunnen beschikken.'15 In de uitspraak van 13 mei 2003&#13;
betrekt Hof ’s-Hertogenbosch in beschouwing 'het gegeven&#13;
dat de overdracht in 1991 van het melkquotum, met de&#13;
daarop rustende last in voormelde zin, berustte op de zakelijke&#13;
overweging het tot dan toe in maatschapsverband met de&#13;
vader gedreven melkveebedrijf voort te zetten.16 In een niet&#13;
gepubliceerde uitspraak van Rechtbank Arnhem van 13 december&#13;
2007 acht de rechtbank het aannemelijk dat het verrekenbeding&#13;
(demeerwaardeclausule) destijds is aanvaard om&#13;
het landbouwbedrijf te kunnen voortzetten en dat een dergelijk&#13;
beding ook door zakelijk handelende derden overeengekomen&#13;
zou kunnen worden17 De betaling op basis van het&#13;
beding mag derhalve als ondernemingskosten in aanmerking&#13;
worden genomen. 'Dat demotieven voor het verrekenbeding&#13;
voor de moeder waren gelegen in de privé-sfeer betekent niet&#13;
dat dit ook heeft te gelden voor de eiser', aldus de rechtbank.&#13;
Het is opvallend dat Rechtbank Arnhemhier een onderscheid&#13;
maakt in de beoordeling aan de kant van degene ten gunste&#13;
van wie het beding is overeengekomen en in de beoordeling&#13;
aan de kant van degene ten laste van wie het beding is overeengekomen.&#13;
Mogelijk speelt hier mee dat het beding in die&#13;
zaak aldus was vormgegeven dat deze -als een echt ‘anti-speculatiebeding’-&#13;
niet alleen betrekking had op het verschil&#13;
tussen waarde in het economisch verkeer en prijs ten tijde&#13;
van de overname, maar ook op na overdracht ontstane voordelen.&#13;
Ook Hof Amsterdam rept over het ‘op zakelijke&#13;
gronden aanvaarden’ van de doorbetalingsverplichting door&#13;
de opvolger en beoordeelt daarmee de zakelijkheid schijnbaar&#13;
ook alleen aan de zijde van de opvolger.&#13;
Het overdragen van de onderneming tegen een prijs gebaseerd&#13;
op agrarische waarde en het overeenkomen van eenmeerwaardeclausule&#13;
-althans voor zover deze betrekking heeft op het&#13;
verschil tussen prijs en waarde in het economisch verkeer ten&#13;
tijde van de overname- zijn naar mijn mening onlosmakelijk&#13;
verbonden onderdelen van dezelfde transactie; óf beide onderdelen&#13;
zijn (voldoende) zakelijk óf beide onderdelen zijn dat&#13;
niet. Deze beoordeling dient niet vanuit het gezichtsveld van&#13;
iedere betrokken partij afzonderlijk plaats te vinden (met&#13;
mogelijk een verschillende uitkomst),maar betreft één beoordeling&#13;
van de transactie als zodanig, welke beoordeling vervolgens&#13;
geldt voor zowel overdrager als overnemer. Het aanvaarden&#13;
van de zakelijkheid van de meerwaardeclausule in de&#13;
verschillende uitspraken, kan in mijn ogen dan ook niet anders&#13;
betekenen dan dat feitelijk de gehele transactie van&#13;
overdracht tegen agrarische waarde en het overeengekomen&#13;
van een meerwaardeclausule als (voldoende) zakelijk wordt&#13;
beschouwd.&#13;
Commentaren en literatuur&#13;
Rensema vergelijkt in zijn aantekening bij het arrest van 23&#13;
augustus 1989 (BNB 1989/276, hierboven genoemd) in de&#13;
FED18 de situatie van de boeren in grote delen van de Nederlandse&#13;
landbouw met een Arabische boer op de Westoever&#13;
van de Jordaan die zijn land kan verkopen aan een Palestijnse&#13;
boer of, voor een veelvoud, aan een Israëlische kolonist. De&#13;
gevolgen voor hem van dit laatste laten zich raden. Aldus schetst Rensema de rigiditeit van toetsing aan het begrip&#13;
waarde in het economisch verkeer, dat in principe altijd uitgaat&#13;
van de hoogste te realiseren opbrengst. Rensema acht de&#13;
bedrijfsopvolging een zakelijke aangelegenheid, omdat het&#13;
streven naar continuïteit een wezenskenmerk van een onderneming&#13;
is. Een waardering die perfect is afgestemd op bedrijfsopvolging&#13;
zou daaromvolgens hemzakelijk genoemd kunnen&#13;
worden. De bedrijfsopvolging in de landbouw berust op tradities&#13;
die dateren van voor het begin van de jaartelling. Een&#13;
zekere ‘eerbiedige werking’ van het fiscaal recht laat zich&#13;
daarom wel voorstellen, aldus Rensema. Maar problematisch&#13;
blijft het, omdat er slechts één waarde in het economisch&#13;
verkeer is, al ziet Rensema nog wel enige ruimte in de overwegingen&#13;
van de Hoge Raad: hij lijkt niet uit te sluiten dat&#13;
er onder omstandigheden, mede met inachtneming van aan&#13;
de opvolger gedane toezeggingen (of gemaakte afspraken, av)&#13;
voldoende zakelijke beweegredenen kunnen zijn voor een&#13;
overdracht tegen agrarische waarde.&#13;
Aardema schetst in zijn noten bij BNB 1996/141 en BNB&#13;
1998/145 dat deHoge Raad - genuanceerd - de feitenrechters&#13;
heeft opgedragen om te onderzoeken of (in eerste instantie)&#13;
de maatschapsovereenkomst (zelf) als zakelijk kan worden&#13;
aangemerkt en zo ja (in tweede instantie) of een juiste en op&#13;
zakelijke overwegingen berustende uitvoering van de maatschapsovereenkomst&#13;
zou hebben meegebracht dat de zoon&#13;
voor het melkquotum een vergoeding had moeten geven. De&#13;
rol van de feitenrechters in deze is derhalve zwaar. De Hoge&#13;
Raad toetst uiteindelijk vooral de begrijpelijkheid van de feitelijke&#13;
oordelen. Waar het om gaat, aldus Aardema, is of de&#13;
vader onzakelijk met zijn zoon heeft gehandeld en hem dusdoende&#13;
heeft bevoordeeld. Daarvoor is dan wel nodig dat de&#13;
vader bewust zijn zoon heeft willen bevoordelen. '(..) als twee&#13;
hoven eerstmistasten omtrent de uitleg van de overeenkomst,&#13;
moet dan van de eenvoudige landman verwacht worden dat&#13;
hij bij voorbaat de juiste uitvoering van de overeenkomst zou&#13;
hebben ingezien, met als conclusie dat voor zover hij daarvan&#13;
afwijkt hij alsdan dit gedaan zou hebben teneinde zijn zoon&#13;
te bevoordelen? Ik ben van mening dat juist dit aspect van&#13;
de zaak in de procedure in al haar stadia onderbelicht is gebleven',&#13;
aldus Aardema.&#13;
Aardema onderstreept echter ook dat bij het geobjectiveerde&#13;
totaalwinstbegrip geen ruimte is voor subjectieve opvattingen&#13;
en inzichten.&#13;
Jansen benadrukt dit laatste evenzeer.19 Met de annotator&#13;
van Vakstudie Nieuws bij het arrest BNB 1998/14520 is hij&#13;
van mening dat het arrest betekent dat een overdracht van&#13;
een onderneming tegen agrarische waarde niet kan worden&#13;
gehonoreerd. De redelijkheid en billijkheid acht hij slechts&#13;
van geringe betekenis in het fiscaal recht. Toch lijkt ook hij&#13;
ruimte te zien als maar geabstraheerd wordt van subjectieve&#13;
elementen als de kwaliteit van ondernemerschap van de opvolger&#13;
of de aanwezigheid van veel of weinig eigen vermogen.&#13;
Ook De Beer wijst op de objectieve regels van de totaalwinst.&#13;
21 De (hierboven behandelde) rechtspraak overziend&#13;
concludeert hij dat overdracht tegen een lagere waarde dan derden bereid zouden zijn te betalen, meestal op persoonlijke&#13;
motieven (de familieband) berust. Van een beoordelingsbedoeling,&#13;
en daarmee een schenking, is volgens hem geen&#13;
sprake,maar het argument dat het de opvolgermogelijkmoet&#13;
worden gemaakt het bedrijf voort te zetten, wordt naar zijn&#13;
indruk als onvoldoende zakelijk aangemerkt.&#13;
Gubbels en Hoogeveen zitten uitgesproken op de lijn van de&#13;
dwingende regel van de waarde in het economisch verkeer:&#13;
zakelijk handelen betekent niets anders dan het nastreven van&#13;
de hoogste opbrengst.22 Volgens hen is het hoofdregel dat de&#13;
vader onzakelijk handelt, indien hij de onderneming aan zijn&#13;
zoon overdraagt op basis van een waarde die voor de zoon&#13;
nog juist een lonende exploitatie mogelijk maakt. Dat is immers&#13;
niet meer dan een persoonlijke wens van vader. Zij interpreteren&#13;
de rechtspraak aldus dat de agrarische waarde als&#13;
maatstaf categorisch wordt afgewezen.&#13;
Het wonderlijke is wel dat Gubbels en Hoogeveen een vergelijking&#13;
maken tussen overdracht tegen agrarische waarde aan&#13;
een kind/opvolger en overdracht aan een projectontwikkelaar&#13;
voor een veelvoud daarvan.Het komtmij voor dat de situatie&#13;
van verkoop aan een projectontwikkelaar voor niet-agrarische&#13;
doeleinden niet relevant is in het onderhavige kader.&#13;
Ik eindig dit literatuuroverzicht met de noot van Scheltens&#13;
bij BNB 1980/288, de zaak van het om niet overgedragen&#13;
erfpachtrecht. Scheltens vraagt hetzelfde begrip als Rensema&#13;
voor het waarborgen van de continuïteit van het bedrijf.&#13;
Ik citeer:&#13;
'Dit laatste nu bevat stellig belangrijke zakelijke elementen&#13;
maar kan - en zal gewoonlijk - mede zijn ingegeven door&#13;
persoonlijke motieven. Motieven echter, niet in de eerste&#13;
plaats strekkend tot bevoordeling van de zoon - die later&#13;
toch wel erfgenaam zal worden - maar vooral liggend in&#13;
de gedachte dat het bedrijf tot in lengte van jaren in de&#13;
familie behoort te blijven. Een gedachte die vooral in het&#13;
boerenbedrijf - maar zeker niet alleen daar - sterk leeft; vgl.&#13;
het in het oosten des lands nog steeds in acht genomen&#13;
'blijversrecht'. Dat er bij overgang naar een zoon voor deze&#13;
- louter financieel gezien - een voordeel kan ontstaan, is&#13;
dan een noodzakelijk gevolg van die gedachte en gewoonlijk&#13;
niet een zelfstandig aldus bedoeld resultaat. In deze zin&#13;
is de terminologie ,,niet onzakelijk' toch niet misplaatst.&#13;
Een persoonlijke inslag, namelijk de overtuiging over wat&#13;
in familieverband behoort te gebeuren met het bedrijf,&#13;
blijft echter aanwezig en daarom behoeft 'niet onzakelijk'&#13;
niet synoniem te zijn met 'geheel zakelijk'. Het is niet onwaarschijnlijk&#13;
dat hetHof dit laatste door zijn terminologie&#13;
tot uiting heeft willen brengen.Men behoeft niet een fictie&#13;
in te voeren dat de ondernemer bij de bedrijfsoverdracht&#13;
aldus handelt dat hij de hoogst mogelijke opbrengst verkrijgt.&#13;
Er kunnen zeer gerechtvaardigde overwegingen zijn,&#13;
die hem ertoe brengen met een lagere opbrengst genoegen&#13;
te nemen. Het streven het bedrijf in de familie te doen&#13;
blijven zou ik daarbij niet willen uitsluiten. Het komt mij&#13;
voor dat men voorzichtig moet zijn met het toerekenen&#13;
van een extra-winst, die in werkelijkheid niet is behaald,&#13;
zolang niet kan worden gesproken van een gewilde bevoordeling van de opvolger. (..) Het waarborgen van de continuïteit&#13;
zou ik een factor willen noemen, waarmede rekening&#13;
kan worden gehouden,mits dan ook op die grondslag&#13;
de overnameprijs zakelijk wordt bepaald. Daarbij behoort&#13;
dus niet het doorgeven van een extra-voordeel, dat de&#13;
voorganger wellicht vroeger heeft genoten.'&#13;
Praktische betekenis; landbouwvrijstelling&#13;
Welke betekenis heeft deze discussie nu precies voor de fiscale&#13;
winstbepaling bij overdrager en overnemer?&#13;
Beide partijen zullen er in beginsel op zichzelf best mee kunnen&#13;
leven als vaders overdrachtswinst, uitgaande van de&#13;
agrarische waarde, lager uitvalt en daar tegenover de zoon&#13;
dezelfde activa voor de lagere waarde op zijn balans moet activeren&#13;
(en daarmee een lager afschrijvingspotentieel heeft).&#13;
In zoverre is immers sprake van ‘evenwicht’.&#13;
Er is echter een bijzonder aspect dat adviseurs toch wakker&#13;
doet liggen van de gedachte dat overdracht tegen agrarische&#13;
waarde ook bepalend zou zijn voor de winstbepaling en dat&#13;
betreft het regime van de landbouwvrijstelling ten aanzien&#13;
van de winsten op landbouwgrond.&#13;
De landbouwvrijstelling van art. 3.12Wet inkomstenbelasting&#13;
2001 (hierna: Wet IB) bepaalt dat niet tot de winst behoren&#13;
veranderingen van de waarde in het economisch verkeer van&#13;
landbouwgrond bij blijvende bestemming in het kader van&#13;
de uitoefening van een landbouw. In de praktijk wordt wel&#13;
gesproken over de ‘WEVAB’: de waarde in het economisch&#13;
verkeer bij agrarische bestemming.&#13;
Indien landbouwgrond wordt verkregen door de bedrijfsopvolger&#13;
tegen een (zakelijke!) lagere prijs dan deze WEVAB,&#13;
ontstaat bij hem een latent aanwezig voordeel, dat bij latere&#13;
realisatie door verkoop of onttrekking van de grond niet onder&#13;
de landbouwvrijstelling valt. De fiscale boekwinst bevat in&#13;
dat geval immers een component die niet aan een waardeverandering,&#13;
maar aan een prijsvoordeel is toe te rekenen. Stel:&#13;
de grond wordt van de ouders verkregen tegen een agrarische&#13;
waarde van € 20.000 per hectare, tegelijkertijd bedraagt de&#13;
WEVAB € 45.000 per hectare en dezelfde grond wordt enkele&#13;
jaren later verkocht aan een derde voor € 60.000 per hectare,&#13;
dan valt bij verkoop een gedeelte van € 25.000 per hectare&#13;
niet onder de landbouwvrijstelling. Dit niet-vrijgestelde&#13;
voordeel wordt ook wel gebruikersvoordeel genoemd.&#13;
Indien overdracht tegen agrarische waarde een (indirecte)&#13;
onttrekking zou inhouden die bij de winstbepaling zou&#13;
moeten worden gecorrigeerd tot de waarde in het economisch&#13;
verkeer, zouden overdrager en overnemer voor de winstbepaling&#13;
uit moeten gaan van de waarde in het economisch verkeer.&#13;
Aannemende dat deze waarde in het economisch verkeer&#13;
voor de landbouwgrond gelijk is aan de WEVAB, zou bij de&#13;
overnemer geen gebruikersvoordeel ontstaan. Het kwam in&#13;
dat licht voor de overnemer dan ook altijd wel goed uit om&#13;
in een overdracht tegen agrarische waarde een onttrekking te&#13;
zien.&#13;
Het ontstaan van een gebruikersvoordeel wordt in het algemeen&#13;
als onwenselijk beschouwd.&#13;
Daar vallen echter wel de nodige kanttekeningen bij temaken.&#13;
Zo moet tegenover het ontstaan van een gebruikersvoordeel&#13;
bij de overnemer sprake zijn van een even grote aftrekpost&#13;
bij de overdrager23, waardoor ook dan sprake is van evenwicht.&#13;
Het verschil tussen de waarde in het economisch verkeer van&#13;
de grond en de (feitelijk door de overdrager gerealiseerde)&#13;
agrarische waarde is immers geen ‘waardeverandering’ waar&#13;
de landbouwvrijstelling op van toepassing is.&#13;
De vraag is ook gerezen of, als overdracht tegen agrarische&#13;
waarde geen onttrekking inhoudt, ook een gebruikersvoordeel&#13;
ontstaat, indien de overdracht van de onderneming plaatsvindt&#13;
met toepassing van art. 3.63 Wet IB, de zogenaamde&#13;
‘geruisloze doorschuiving’. Die doorschuiving brengt met&#13;
zich mee dat de opvolger/voortzetter fiscaal geheel in de positie&#13;
van de overdrager treedt. De opvolger gaat verder met&#13;
dezelfde fiscale boekwaarden op zijn balans en de overdrager&#13;
hoeft aldus niet af te rekenen over de stille reserves in de activa.&#13;
In zijn besluit van 13 mei 1997 heeft de staatssecretaris&#13;
aangegeven van mening te zijn dat ook in dat geval bij overdracht&#13;
tegen agrarische waarde -mits hierin geen onttrekking&#13;
schuilt- een gebruikersvoordeel ontstaat.24 Dit standpunt&#13;
heeft in de literatuur de nodige kritiek gekregen.25 Zeker na&#13;
het arrest van 11 april 200126 kan er gevoeglijk van worden&#13;
uitgegaan dat het standpunt van de staatssecretaris niet juist&#13;
is; bij toepassing van art. 3.63Wet IB kan er geen gebruikersvoordeel&#13;
ontstaan bij de verkrijger van de onderneming.&#13;
4. Conclusie&#13;
Het arrest van de Hoge Raad van 13 februari 2004 betekent&#13;
dat ook in de 21e eeuw de bedrijfsopvolger in eigen familiekring&#13;
die het landbouwbedrijf overneemt tegen een prijs&#13;
waarbij hij dat nog (juist) lonend kan exploiteren onder reële&#13;
omstandigheden wordt beschermd tegen latere inbreng- of&#13;
inkortingsacties van zijn of haarmede-erfgenamen.Met reële&#13;
omstandigheden doel ik op de door de Hoge Raad het meest&#13;
relevant geachte feiten als het overnemen na een periode van&#13;
samenwerking waarin de bedoeling van partijen is een voor&#13;
de opvolger financieel haalbare bedrijfsovername, het navenant&#13;
aldus vaststellen van de prijs dat nog juist lonende exploitatie&#13;
mogelijk is en het waarborgen van voortgezette exploitatie&#13;
overeenkomstig de bedoeling van betrokkenen door&#13;
het opnemen van een meerwaardeclausule.&#13;
Deze beschermingmoet worden gekoesterd en niet lichtvaardig&#13;
te grabbel worden gegooid ombijvoorbeeld fiscaal-opportunistische&#13;
redenen. Bedachtmoet ook worden dat de oordelen&#13;
van de Hoge Raad niet wegnemen dat van de opvolger&#13;
verlangd mag worden dat hij ‘betaalt wat hij kan betalen’ en&#13;
dat de betrokkenen in de familie veel ruimte hebben om bijvoorbeeld&#13;
naar eigen goeddunken inhoud en geldingsduur&#13;
van demeerwaardeclausule vast te stellen teneinde te waarborgen&#13;
dat ook in de toekomst conform de bedoelingen van betrokkenen&#13;
- vooral de continuïteit van het bedrijf - wordt&#13;
gehandeld. Zijn deze afspraken eenmaal op reële wijze gemaakt en nageleefd, dan hebben de andere erfgenamen in&#13;
zoverre geen erfrechtelijke aansprakenmeer en weet een ieder&#13;
waar hij of zij aan toe is.&#13;
De Hoge Raad leert ons dat in ieder geval in het civiele recht&#13;
en (daarmee ook) het schenkingsrecht het totaal van de omstandigheden&#13;
in ogenschouw moet worden genomen bij de&#13;
beoordeling of sprake is van een gift. Ook stelt de Hoge Raad&#13;
het economisch-organische verband van de onderneming als&#13;
geheel centraal en niet de afzonderlijke vermogenbestanddelen.&#13;
In het vijfde lid van art. 21 SW’56 wordt dit voor het&#13;
schenkings- en successierecht ook met zoveel woorden voorgeschreven:&#13;
'Wat in het economisch verkeer als een eenheid&#13;
pleegt te worden beschouwd, wordt in aanmerking genomen&#13;
met inachtneming van die omstandigheid.' Deze bepaling is&#13;
geen inbreuk op de hoofdregel dat gewaardeerd wordt op de&#13;
waarde in het economisch verkeer (art. 21, eerste lid), maar&#13;
een uitwerking daarvan, die de Hoge Raad in het civiel recht,&#13;
als vanzelfsprekend, ook hanteert.&#13;
Met de arresten zijn we feitelijk weer terug bij de Resolutie&#13;
van 25 augustus 1965, nr. D5/4310, waarin de agrarische&#13;
waarde tot maatstaf werd verheven. Het vervangen van die&#13;
resolutie door regelingen waarin per soort activum(onroerende&#13;
zaken, productierechten) afzonderlijke waarderingsmaatstaven&#13;
werden genoemd, heeft helaas het zicht vertroebeld&#13;
op wat werkelijk het ijkpunt is.&#13;
Daar waar de overdracht op de hierboven bedoelde reële&#13;
wijze heeft plaatsgevonden hoeven in zoverre geen aangiftes&#13;
schenkingsrecht te worden ingediend en wordt niet toegekomen&#13;
aan toepassing van (de voorwaarden van) de bedrijfsopvolgingsregeling&#13;
uit de Successiewet 1956. Dat geeft de&#13;
praktijk wat meer ruimte en voorkomt de rompslomp die&#13;
toepassing van deze ingewikkelde regeling met zich meebrengt.&#13;
Het overdragen en continueren van een onderneming met&#13;
structureel onderrendement verdraagt zichmaarmoeilijkmet&#13;
de grote rol voor het begrip waarde in het economisch verkeer&#13;
bij de bepaling van de totaalwinst en het daaraan inherente&#13;
veronderstelde nastreven van de hoogste opbrengst.&#13;
Wie enkel de uitkomsten in concreto van de jurisprudentie&#13;
op dit vlak turft, zou gemakkelijk kunnen concluderen dat&#13;
overdracht tegen agrarische waarde over het algemeen niet&#13;
als zakelijk wordt aangemerkt. Wie echter verder kijkt en&#13;
oog heeft voor de bewoordingen van de Hoge Raad en de&#13;
commentaren zal zien dat de Hoge Raad in het algemeen&#13;
genuanceerder oordeelt en, bij indirecte onttrekkingen, niet&#13;
zonder meer de waarde in het economische verkeer tot absolute&#13;
toetssteen verheft.&#13;
Kernvraag is of de bedoelde vormen van bedrijfsoverdracht&#13;
op voldoende zakelijke basis plaatsvinden. Onmiskenbaar&#13;
spelen persoonlijke motieven een rol, maar de hamvraag is&#13;
of dat ook de overwegende motieven zijn. Het gaat ook&#13;
hierbij niet enkel om een beoordeling van het vermogensverschil,&#13;
maar om de ‘totale deal’ die partijen hebben getroffen.&#13;
Geenszins valt uit te sluiten dat als aan de overdracht primair&#13;
het streven naar bedrijfscontinuïteit ten grondslag ligt - ook&#13;
als daarbij, in het licht van het karakter van familiebedrijven,&#13;
morele overwegingen een rol spelen - en een bevoordelingsbedoeling&#13;
ontbreekt, sprake is van in overwegendemate zakelijk&#13;
handelen.&#13;
Mijn indruk is dat dit in veel procedures onvoldoende scherp&#13;
naar voren is gebracht en ook dat ten onrechte niet altijd de&#13;
onderneming als economische eenheid voorop is gesteld.&#13;
Al met al maakt dit alles de taak van de betrokken adviseur&#13;
niet eenvoudig. Het is primair zijn verantwoordelijkheid om&#13;
de familie door dit veld van civielrechtelijke en fiscaalrechtelijke&#13;
aspecten aan aandachtspunten te loodsen en in alle opzichten&#13;
de betrokken ‘recht te doen’.</content><legacyfootnotes>Mr. A. Verduijn FB is werkzaam als fiscalist bij Countus accountants&#13;
+ adviseurs te Zwolle.&#13;
*&#13;
Aanbeveling van de Commissie van 1994 inzake de overdracht van&#13;
kleine en middelgrote ondernemingen, 7 december 1994, nr.&#13;
1.&#13;
94/1069/EG, PB31.12.94, nr. L.385/14-17, en de Mededeling van de&#13;
Commissie betreffende die aanbeveling (94/C400/01); zie ook Schraven,&#13;
Notitie fiscaliteit, landbouw-en natuurbeleid, MBB 2005/95.&#13;
J.M. Blanco Fernández, noot bij Hoge Raad 13 februari 2004, JOR 25&#13;
mei 2004, afl. 5, p. 903.&#13;
2.&#13;
3. In deze uitgave gepubliceerd onder nummer 5521 en 5522.&#13;
4. V-N 2004/1920.&#13;
5. Besluit van 16 maart 2004, nr. CPP2003/1717M.&#13;
6. Art. 9, lid 2, Wet op de vermogensbelasting 1964.&#13;
7. Mr. F.H. Schraven, Land- en Tuinbouw Bulletin, maart 2004, p. 2-8.&#13;
Mw. Mr. N.C.G. Gubbels en mr. M.J. Hoogeveen, ‘Overdracht van&#13;
de onderneming en schenking (1)’, Weekblad 2005/345.&#13;
8.&#13;
9. Hof ’s Gravenhage 7 juni 2006, nrs. 04/00418, LJN AX8984 en&#13;
04/01353, niet gepubliceerd.&#13;
10. E. Aardema, noot in BNB 1996/141.&#13;
11. Hoge Raad 30 april 1947, B nr. 8396.&#13;
12. Hoge Raad 6 september 1995, nr. 30 495, BNB 1996//141 en 12 november&#13;
1997, nr. 32 765, BNB 1998/145.&#13;
13. Hof ‘s-Hertogenbosch 2 oktober 1997, V-N 1998/51.13, p. 4358.&#13;
14. Hof ‘s-Gravenhage 4 maart 2003, nr. 01/3760, V-N 2003/32.12.&#13;
15. Hof Amsterdam 8 september 1999, nr. 98/2068, V-N 2000/5.12.&#13;
16. Hof ’s-Hertogenbosch 13 mei 2003, nr. 01/1681, V-N 2003/42.1.8.&#13;
17. Rechtbank Arnhem 13 december 2007, nr. AWB 06/6437IB.&#13;
18. FED 1989/670.&#13;
J.J.M. Jansen, 'Overdracht van landbouwbedrijven. Beschouwing naar&#13;
aanleiding vanHR 12 november 1997, nr. 32 765',Weekblad 1998/197.&#13;
19.&#13;
20. V-N 1997, p. 4384, punt 12.&#13;
21. A.W. de Beer, ‘Bedrijfsoverdrachten in de landbouw: onzakelijkheid&#13;
zonder bevoordelingsbedoeling?’ Land- en Tuinbouw Bulletin september&#13;
2004, nr. 9.&#13;
22. Mw. mr. N.C.G. Gubbels en mr. M.J. Hoogeveen, ‘Overdracht van&#13;
de onderneming en schenking (2)’, Weekblad 2005/398.&#13;
Zie F.H. Schraven, 'Totaalwinst en bedrijfsopvolging in de agrarische&#13;
sector', Fiscaal Praktijkblad 2004/15, p. 4-7 en A. Verduijn, 'IB-gevolgen&#13;
23.&#13;
van een zakelijke overdracht van een landbouwbedrijf', Land en Tuinbouw&#13;
Bulletin 2004, nr. 10, p. 1-4.&#13;
24. Besluit van 13 mei 1997, V-N 1997, p. 2105, pt. 13.&#13;
Zie P.H.F. Remie, ‘Over pachters- en andere voordelen’, Weekblad&#13;
1997/6271, p. 1774 t/m 1782 en J.J.M. Jansen, ‘Overdracht van land-&#13;
25.&#13;
bouwbedrijven, beschouwing naar aanleiding vanHoge Raad 12 november&#13;
1997, nr. 32 765’,Weekblad 1998/197.&#13;
26. Hoge Raad 11 april 2001, nr. 36381, BNB 2001/245.&#13;
</legacyfootnotes><footnotes><footnote/></footnotes><auteurs>Mr. A. Verduijn FB</auteurs><published>2009-05-01 00:00:00</published><modified>2017-06-16 16:17:51</modified><editiondate>2009-05-01</editiondate><htmlpath>https://denhollander.info/artikel/8123</htmlpath></article>
</articles></edition>
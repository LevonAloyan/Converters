<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1995</searchword><id>5148</id><udhid>UDH:TvAR/5148</udhid><titel>reclamant tegen het plan van toedeling in de ruilverkaveling 'Everlose Beek' (TvAR 1995/4785)</titel><searchwords><searchword>TvAR 12/1995</searchword><searchword>TvAR 1995/4785</searchword><searchword>UDH:TvAR/5148</searchword></searchwords><attachments><attachment><name>1995_nr 12_Rechtspraak_4785.pdf</name><extention>pdf</extention><url>https://denhollander.info/download/5086/ci</url></attachment></attachments><inleiding>Landinrichtingswet, art. 71, 196&#13;
&#13;
De terinzagelegging van het plan van toedeling heeft medio 1992 plaatsgevonden. Reclamant heeft daaruit kunnen zien en moeten begrijpen dat een gedeelte van zijn inbreng niet aan hem werd toegedeeld. In 1993 heeft reclamant vervolgens een halve hectare asperges aangelegd met tunnels, welke zijn gesitueerd tegen de oostgrens van de hem toegedeelde kavel. Thans gebruikt reclamant deze inrichting van zijn kavel, inclusief de daarvoor aangelegde verwarmingsinstallatie en gasleiding en de computergestuurde regenleiding en de plannen om het aangelegde aspergeveld in oostelijke richting uit te breiden als argumenten om een wijziging van het plan van toedeling te bewerkstelligen en het&#13;
door hem ingebrachte en niet-toegedeelde perceelsgedeelte weer toegedeeld te krijgen. De rechtbank is van oordeel dat voornoemde specifieke inrichting van het perceel, nu zij na de terinzagelegging van het plan van toedeling tot stand is gekomen, niet als argument voor een gewijzigde toedeling kan worden gebruikt. Zulks geldt evenzeer met betrekking tot de gedane investeringen op de wel aan reclamant toegedeelde kavel, zelfs al heeft de landinrichtingscommissie met bedoelde investeringen ingestemd.</inleiding><content>H.G.G. W., reclamant tegen het plan van toe-deling in de ruilverkaveling 'Everlose Beek'; (enz.)&#13;
Het bezwaar van reclamant&#13;
Ter terechtzitting heeft zijn raadsman het be-zwaar nader toegelicht, van welk betoog pleit-notities zijn overgelegd, waarvan de inhoud als hier herhaald en ingelast wordt aange-merkt. De raadsman heeft voorts verwezen naar een in het geding gebracht rapport van Taxatie- en Adviesbureau Van den Berk v.o.f. van mei 1994.&#13;
Samengevat luidt het betoog als volgt.&#13;
In de huiskavel bevindt zich aan de rech-terzijde een kavelpad, waardoor het perceel in twee gebruikseenheden wordt gesplitst. Het kavelgedeelte aan de rechterzijde van het ka-velpad wordt als één geheel bewerkt. Daar-naast zijn er een aantal kavels die in de leng-terichting bewerkt worden vanuit het kavelpad. Langs het kavelpad en in het noor-delijk gedeelte van het perceel bevindt zich een ondergrondse computergestuurde regen-leiding. Voor het telen van asperges op ver-warmde bedden is voorts een verwarmingsin-stallatie en gasleiding aangelegd. Mede gelet op de bestaande indeling van de huiskavel is het voor reclamant van groot belang dat zijn inbreng zoveel mogelijk gehandhaafd blijft. Toedeling volgens het ter visie gelegde plan van toedeling heeft een verslechtering tot ge-volg daar Wilms er in feite een aparte derde gebruikseenheid bij krijgt. Er zal een tweede kavelpad alsmede een aparte verwarmingsin-stallatie en gasleiding aangelegd moeten wor-den, terwijl voornoemde regenleiding verlegd moet worden.&#13;
In 1993 heeft reclamant een halve hectare asperges aangelegd met tunnels. De bedoeling&#13;
is dat areaal uit te breiden tot 1 hectare. Tij-dens de behandeling door de rechter-commis-saris heeft de Landinrichtingscommissie een wijzigingsvoorstel gedaan ter oplossing van het bezwaar, met welk voorstel reclamant heeft ingestemd. Het voorstel komt er kort ge-zegd op neer, dat aan Wilms grotendeels zijn inbreng wordt toegedeeld.&#13;
Belanghebbende Maessen heeft zich tegen de voorgestelde wijziging verzet, omdat er voor Maessen een minder optimale huiskavel zou ontstaan. Weliswaar is de vorm van de kavel van Maessen minder optimaal, doch vergeleken met de inbrengsituatie is er nog steeds sprake van concentratie en afstandsver-korting. Maessen brengt 8 percelen in en krijgt in plaats daarvan 3 kavels toegedeeld. Mede gelet op de situering van de bedrijfsge-bouwen op het perceel van Maessen is wijzi-ging van het plan van toedeling gerechtvaardigd. Gelet op de milieuregelge-ving is overigens geenszins waarschijnlijk dat Maessen zijn bedrijf nog mag uitbreiden.&#13;
Het standpunt van de bij het bezwaar betrok-ken belanghebbenden T.G.L. Maessen en C.J. Maessen-Nijssen&#13;
Hun raadsman heeft zich tegen de voorgestel-de wijziging van het plan van toedeling ver-zet. Van dat betoog is een pleitnotitie overgelegd, waarvan de inhoud als hier her-haald en ingelast wordt aangemerkt.&#13;
Samengevat luidt dat betoog als volgt.&#13;
De familie Maessen heeft het plan van toe-deling uiteindelijk geaccepteerd, aangezien zij de minder gelukkige toedeling op afstand (aan de Molenstraat; natte, laag gelegen percelen) gecompenseerd wisten door de verbetering van de huiskavel. Ook de huiskavel van recla-mant Wilms werd verbeterd en wel zodanig dat beide buren een gelijkwaardige verbete-ring gerealiseerd wisten. Elke wijziging ten opzichte van het oorspronkelijke plan van toe-deling betekent voor het bedrijf van Maessen, dat binnen afzienbare tijd zal worden overge-nomen door zijn zoon, een onaanvaardbare achteruitgang.&#13;
De raadsman heeft vervolgens gewezen op de - in zijn visie - onjuiste uitgangspunten in het door reclamant Wilms in het geding ge-brachte rapport van Taxatie- en Adviesbureau Van den Berk v.o.f. Terzake wordt naar de pleitnota verwezen.&#13;
Met name wordt onjuist geacht de stelling dat op het perceel aan de noordzijde van de huiskavel van Wilms in het verleden asperges&#13;
hebben gestaan. Dit is nagevraagd bij een oud-eigenaar, inmiddels 74 jaar oud, terwijl ook de heer Heijnen en diens moeder dit schriftelijk hebben bevestigd. Verklaringen van laatstgenoemde personen zijn overgelegd.&#13;
Uit het taxatierapport kan a contrario wor-den geredeneerd dat, indien de heer Wilms het perceel aan de noordzijde van zijn huiska-vel aanvaardt, hij het jaarlijkse inkomstenver-lies en het éénmalig inkomstenverlies kan vermijden en hij de vermogensschade kan be-perken. Zulks levert voor hem per saldo een voordeel op van f 53 675 ten opzichte van een verliessaldo bij het toedelen van het in discus-sie zijnde perceel.&#13;
Kortom, het rapport bepleit eerder toede-ling van het perceelsdeel aan de noordzijde van de huiskavel van Wilms aan hem in plaats van het in discussie zijnde perceelsdeel aan de familie Maessen.&#13;
Het standpunt van de bij het bezwaar betrok-ken belanghebbende P.L.F. Heijnen&#13;
Deze heeft zich achter het standpunt van de familie Maessen gesteld en heeft betoogd dat op de kavel ten noorden van het huisperceel van reclamant Wilms nimmer asperges heb-ben gestaan. Een tweetal schriftelijke verkla-ringen daaromtrent zijn in het geding gebracht.&#13;
Het standpunt van de Centrale Landinrich-tingscommissie en de Landinrichtingscom-missie&#13;
De Landinrichtingscommissie heeft zich aan-gesloten bij het standpunt van de Centrale Landinrichtingscommissie.&#13;
Van het door de vertegenwoordiger van de Centrale Landinrichtingscommissie gevoerde betoog zijn pleitnotities overgelegd. De in-houd daarvan dient als hier herhaald en inge-last te worden beschouwd.&#13;
De Centrale Landinrichtingscommissie is van oordeel dat - gezien de specifieke inrich-ting van de huiskavel van reclamant - de toe-deling ter plaatse gewijzigd dient te worden. Toedeling van het gehele noord-oostelijke deel van de inbreng aan reclamant wijst de commissie af. Ten eerste sluit alleen de zuide-lijke helft ervan goed aan bij het specifiek voor de tuinbouw ingerichte deel van de huis-kavel. Ten tweede zou hierdoor de huiskavel van belanghebbende in het geheel niet verbe-terd kunnen worden.&#13;
De commissie stelt voor de toedeling te wijzigen, zoals op kaartbijlage 4 is aangegeven. Als gevolg daarvan krijgt reclamant het voor hem meest belangrijke deel van zijn in-breng weer toegedeeld plus een goed gelegen uitbreiding, terwijl ook belanghebbende Maessen een, zij het beperkte uitbreiding van zijn huiskavel krijgt.&#13;
Het oordeel van de rechtbank&#13;
Onweersproken is dat belanghebbenden Maessen uiteindelijk het plan van toedeling hebben geaccepteerd omdat de toegedeelde 'verbeterde' huiskavel voldoende compensa-tie bood voor de 'mindere' toedeling aan de Molenstraat van een tweetal natte laag gele-gen percelen, die door reclamant Wilms zijn ingebracht.&#13;
De Landinrichtingscommissie heeft met name op grond van de specifieke inrichting van de huiskavel van reclamant aanleiding ge-zien een wijzigingsvoorstel te ontwikkelen.&#13;
De rechtbank overweegt daaromtrent het navolgende.&#13;
Uit de stukken blijkt dat het plan van toe-deling in de ruilverkaveling 'Everlose Beek' ter visie heeft gelegen van 21 april 1992 tot en met 30 juni 1992.&#13;
Reclamant heeft daaruit kunnen zien en moeten begrijpen dat een gedeelte van zijn in-breng in het plan van toedeling niet aan hem werd toegedeeld. In 1993 heeft reclamant ver-volgens een halve hectare asperges aangelegd met tunnels, welke zijn gesitueerd tegen de oostgrens van de aan hem toegedeelde kavel 103020. Thans gebruikt reclamant deze in-richting van zijn kavel, inclusief de daarvoor aangelegde verwarmingsinstallatie en gaslei-ding en de computergestuurde regenleiding en de plannen om het aangelegde aspergeveld in oostelijke richting uit te breiden als argument om een wijziging van het plan van toedeling te bewerkstelligen en het door hem ingebrachte en niet-toegedeelde perceelsgedeelte weer toegedeeld te krijgen.&#13;
De rechtbank is van oordeel dat voornoem-de specifieke inrichting van het perceel, nu zij na de tervisielegging van het plan van toede-ling tot stand is gekomen, niet als argument voor een gewijzigde toedeling kan worden ge-bruikt. Zulks geldt evenzeer met betrekking tot de gedane investeringen op perceel 103020, dat in het plan van toedeling aan re-clamant is toegedeeld. Zelfs al heeft de Land-inrichtingscommissie met bedoelde inves-teringen ingestemd dan wil dat nog niet zeg-gen, dat daarmee het ingebrachte en in het plan van toedeling niet-toegedeelde perceels-&#13;
gedeelte wederom aan reclamant moet wor-den toegedeeld.&#13;
Indien de rechtbank de totale inbreng van reclamant Wilms vergelijkt met zijn toedeling dan kan enkel geconstateerd worden dat er een goede concentratie heeft plaatsgevonden, terwijl de grond dichter bij huis is komen te liggen. Van een slechtere situatie in vergelij-king met de inbreng, zoals door de raadsman van reclamant is opgemerkt, is geen sprake.&#13;
Het wijzigingsvoorstel levert daarentegen voor de familie Maessen een beduidend slech-ter gevormde huiskavel op, dit terwijl zij reeds enige concessies hebben gedaan ten aanzien van de acceptatie van een aantal laag-gelegen en derhalve 'natte' percelen aan de Molenstraat, zoals hiervoren reeds is vermeld. Daarbij wordt nog overwogen dat de uitbrei-ding aan de zuidzijde van de huiskavel van belanghebbenden Maessen (103066) in feite geen uitbreiding is nu belanghebbenden dit perceelsgedeelte - onweersproken - reeds ja-renlang in gebruik hebben.&#13;
Alles overziende en daarbij de belangen van betrokkenen afwegende is de rechtbank van oordeel dat het plan van toedeling ge-handhaafd dient te worden, hetgeen leidt tot afwijzing van het bezwaar van reclamant.&#13;
De kosten van het geding&#13;
In de omstandigheden van dit geding ziet de rechtbank voldoende aanleiding om de kosten geheel te compenseren zo dat iedere partij de hare draagt.&#13;
Beslissing&#13;
De rechtbank&#13;
Wijst het bezwaar reclamant af.&#13;
(enz.)</content><legacyfootnotes/><footnotes><footnote/></footnotes><auteurs/><published>1995-12-01 00:00:00</published><modified>1994-05-10 00:00:00</modified><editiondate>1995-12-01</editiondate><htmlpath>https://denhollander.info/artikel/5148</htmlpath></article>
</articles></edition>
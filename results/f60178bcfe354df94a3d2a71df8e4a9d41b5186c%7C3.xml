<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2010</searchword><id>8851</id><udhid>UDH:TvAR/8851</udhid><titel>5605 - Stricker/Gort (TvAR 2010/5605)</titel><searchwords><searchword>TvAR 11/2010</searchword><searchword>TvAR 2010/5605</searchword><searchword>UDH:TvAR/8851</searchword></searchwords><attachments><attachment><name>TvAR2010_11_05_5605.pdf</name><extention>pdf</extention><url>https://denhollander.info/download/7840/ci</url></attachment></attachments><inleiding>Falend beroep van pachters tegen de door de grondka­mer verleende goedkeuring van de overeengekomen korte­re duur. Sprake van bijzondere omstandigheden als bedoeld in artikel 7:325 lid 4 BW, terwijl door de gevraagde goed­keuring de algemene belangen van de landbouw niet worden geschaad. Onvoorwaardelijke beslissing van de Centrale Grondkamer dat de door pachters uitgebrachte buitenge­rechtelijke vernietigingsverklaring (op grond van dwaling) geen effect heeft gesorteerd.&#13;
</inleiding><content>Het geding in eerste aanleg&#13;
Op 27 oktober 2008 is bij de grondkamer Noordwest ter goedkeuring ingekomen een overeenkomst tussen partijen betreffende een kwekerij, bestaande uit een dienstwoning en een pakschuur ter grootte van circa 6.000 m², kassen en een ketelhuis, aan de Heermanszwet 52 te Rijsenhout, inhou­dende dat de tot 1 maart 2008 tussen partijen bestaand heb­bende rechtsverhouding daadwerkelijk met ingang van die datum is geëindigd en dat partijen met ingang van 1 maart 2008 een nieuwe (pacht)overeenkomst aangaan overeen­komstig de sinds de meest recente wijziging van de Pacht­wet voor kortdurende pachtovereenkomsten geldende bepa­lingen, ingaande op 1 maart 2008 en eindigende op 1 maart 2009, zulks met een pachtprijs van € 3.600,00 per maand, ingaande 1 maart 2008. De grondkamer Noordwest heeft bij beschikking van 16 september 2009, waarvan afschrift aan partijen is verzonden op 29 september 2009, als volgt be­slist:&#13;
“De gevraagde goedkeuring, als bedoeld in artikel 7:325, lid 3, BW, wordt verleend. De overeengekomen pachtprijs wordt gewijzigd in € 17.618,- per jaar. De aldus gewijzigde overeenkomst wordt goedgekeurd.”&#13;
Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag geleg­de motivering.&#13;
Het geding in hoger beroep&#13;
Pachters zijn bij een op 28 oktober 2009 per faxbericht en op 29 oktober 2009 per post ter griffie ingekomen en bij brief van 12 november 2009 (per fax op die datum en per post op 13 november 2009 ter griffie ingekomen) aangevuld beroepschrift in beroep gekomen van voormelde beschik­king, met verzoek die beschikking te vernietigen en op­nieuw rechtdoende de gevraagde goedkeuring van de pacht­overeenkomst niet te verlenen voor de duur van één jaar, in dier voege dat de Centrale Grondkamer bepaalt dat tussen partijen een reguliere pachtovereenkomst is gesloten voor de wettelijke duur van 12 jaar, zulks met verzoek om een mondelinge behandeling. Verpachters hebben hiertegen ver­weer gevoerd bij een op 14 december 2009 per faxbericht en op 15 december 2009 per post ter griffie ingekomen ver­weerschrift, met verzoek het beroep van pachters ongegrond te verklaren. Pachters hebben bij een op 4 februari 2010 ter griffie ingekomen faxbericht een afschrift van het von­nis in kort geding van 20 november 2009 van de rechtbank te Haarlem overgelegd, zulks met vermelding dat dit von­nis tijdens de mondelinge behandeling aan de orde zal wor­den gesteld.&#13;
De grieven&#13;
Pachters hebben aangevoerd dat de grondkamer ten onrech­te heeft geoordeeld dat sprake is van bijzondere omstandig­heden als bedoeld in artikel 7:325, lid 3 en 4 BW en dat de grondkamer de ingeroepen vernietiging van het beding ter zake de duur ten onrechte heeft afgewezen; dat de grondka­mer hetgeen in de considerans van de pachtovereenkomst onder D en E is opgenomen onjuist uitlegt en daar boven­dien onjuiste conclusies aan verbindt; dat de grondkamer ten onrechte heeft geoordeeld dat het toezenden van eerdere be­slissingen van haar aan een adres waar pachters toen niet meer woonachtig waren geen relevante omstandigheid ople­vert voor hen ten tijde van het sluiten van de pachtovereen­komst.&#13;
De mondelinge behandeling&#13;
De mondelinge behandeling heeft plaatsgevonden ter zit­ting van 8 februari 2010. Daarbij waren aanwezig pachter sub 1, bijgestaan door zijn gemachtigde, alsmede verpach­ter sub 3, vergezeld door H.J. van Weel, adviseur, en bijge­staan door zijn gemachtigde. Mr. Koning heeft ter zitting het standpunt van pachters toegelicht, zulks onder overlegging van pleitnotities. Ter zitting heeft mr. Roelink de zienswij­ze van verpachters toegelicht. In dit verband heeft hij opge­merkt dat uitdrukkelijk voor het sluiten van de eerste over­eenkomst met betrekking tot de onderhavige kwekerij door partijen is afgesproken dat deze als „huur” zou worden ge­kwalificeerd en zou eindigen op 31 december 2003. Op ver­zoek van pachters zijn partijen in de zomer van 2003 een nadere ontruimingstermijn overeengekomen, welke is neer­gelegd in een “huurbeëindigingsovereenkomst” d.d. 20 juni 2003. Pachters hebben structureel niet voldaan aan hun ver­plichtingen jegens verpachters en de onderhavige kweke­rij werd door hen ernstig verwaarloosd. Reden voor ver­pachters om pachters te kennen te geven dat zij het object dienden te verlaten, zulks gevolgd door een sommatie daar­toe. Een en ander heeft uiteindelijk geleid tot nader over­leg tussen partijen, waarbij pachters werden bijgestaan door mr. W.L.L. van Winden, een op het terrein van het agrarisch recht en pachtrecht gespecialiseerde jurist. Wederom zijn partijen toen in een overeenkomst met als opschrift “Huur-/ Pachtbeëindigingsovereenkomst” een nadere ontruiming­stermijn overeengekomen. Omdat pachters weer niet vol­deden aan hun betalingsverplichtingen jegens verpachters hebben laatstgenoemden hen daarover bij brief van 8 janua­ri 2007 aangesproken, hetgeen geleid heeft tot een betaling van € 1.500,00 door pachters aan hen. Verpachters vonden dit onvoldoende en hebben pachters verdere rechtsmaatre­gelen in het vooruitzicht gesteld. In het voorjaar van 2008 hebben partijen wederom overleg gepleegd, waarbij pach­ters weer werden bijgestaan door mr. Van Winden. Pachters wilden opnieuw een nadere ontruimingstermijn omdat zij in aanmerking kwamen voor financiële ondersteuning door de gemeente, waarvoor echter noodzakelijk was dat zij over een pachtovereenkomst met betrekking tot onderhavig ob­ject beschikten. Een en ander heeft toen geleid tot de on­derhavige gecombineerde vaststellings-/pachtovereenkomst voor een korte duur. De bedoeling van verpachters was om de pachtovereenkomst op korte termijn te beëindigen. De grondkamer heeft de door verpachters aangevoerde omstan­digheden terecht aangemerkt als bijzondere omstandighe­den als bedoeld in artikel 7:325, lid 4 BW. Volledigheids­halve merkt mr. Roelink nog op dat H.J. van Weel vanaf het begin bij de contacten tussen partijen betrokken is geweest. De vraag of de redelijkheid en billijkheid zich verzetten te­gen het herhaald afsluiten van opeenvolgende pachtovereen­komsten met een korte duur is niet aan de orde. Pachter sub 1 heeft desgevraagd verklaard dat pachters om in aanmer­king te komen voor een gemeentelijke subsidie in het kader van een bijstandsregeling voor zelfstandigen moesten be­schikken over een bedrijf in Haarlemmermeer. De onderha­vige pachtovereenkomst met de daarin in onderdeel 2.2. op­genomen verlengingsregeling was daarvoor voldoende. Mr. Koning heeft desgevraagd opgemerkt dat pachters bij het sluiten van de onderhavige overeenkomst niet op de hoogte waren van de eerdere grondkamerbeschikkingen. Nadien is hen gebleken dat geen sprake was van een betalingsachter­stand hunnerzijds jegens verpachters. Deze dwaling is de re­den van de vernietigingsverklaring van pachters van het be­ding in de onderhavige overeenkomst met betrekking tot de daarin vermelde korte duur. Pachters zijn altijd uitgegaan van een langdurige pachtverhouding met verpachters maar kunnen thans geen inschatting maken van de mogelijke gang van zaken indien beide partijen op 26 maart 2008 op de hoogte waren geweest van de eerdere beschikkingen met neerwaartse aanpassingen van de pachtprijs van de grondka­mer. Desgevraagd heeft pachter sub 1 verklaard dat verpach­ters hebben geklaagd over het onderhoud van een tot het onderhavige object behorende heg. Ook moesten pachters volgens hem een daartoe behorende sloot uitbaggeren, maar dit bleek bij nader inzien een verplichting van verpachters te zijn. Mr. Roelink heeft ter zitting een map met foto’s over de onderhoudstoestand van de onderhavige kassen getoond en heeft daarbij opgemerkt dat deze onderhoudstoestand zo­danig slecht was dat het object niet meer verzekerbaar was. Pachter sub 1 heeft dienaangaande opgemerkt dat in de pachtovereenkomst is aangegeven wie het dagelijks onder­houd en het groot onderhoud moet verrichten. &#13;
Verpachter sub 3 heeft nog doen weten dat pachters door verpachters herhaaldelijk zijn gewezen op hun onderhouds­verplichtingen. Mr. Roelink heeft desgevraagd verklaard dat indien op 26 maart 2008 beide partijen op de hoogte wa­ren geweest van de eerdere beschikkingen van de grondka­mer verpachters enkel een terugbetalingsverplichting jegens pachters gehad zouden hebben en zij geen nieuwe pacht­overeenkomst zouden hebben ondertekend. De op 26 maart 2008 door partijen getekende overeenkomst betreft een alles omvattende deal tussen partijen met als essentie een kortdu­rende pachtovereenkomst met het doel pachters er financi­eel bovenop te helpen zodat zij onder meer hun achterstalli­ge pacht konden voldoen. &#13;
Beoordeling van het geschil in hoger beroep &#13;
1. Uit de stukken, waaronder die in eerste aanleg, blijkt dat partijen met betrekking tot de onderhavige kwekerij op 25 april 2001 een (eerste) pachtovereenkomst met als opschrift “huurkontrakt bedrijfsruimte MVA” hebben getekend, in­gaande 1 maart 2001 en eindigende 31 december 2003, met een pachtprijs van f 160.000,- voor de gehele periode. Deze overeenkomst is blijkens het daarop geplaatste stempel op 5 september 2007 ter goedkeuring bij de grondkamer inge­komen (in de beschikking is vermeld 11 september 2007). De grondkamer heeft bij beschikking van 19 maart 2008 als volgt beslist: &#13;
“De overeenkomst wordt gewijzigd in die zin dat de pacht­duur wordt gesteld op 12 jaar. De overeengekomen pacht­prijs wordt gewijzigd in € 14.142,- per jaar. Op de pacht­overeenkomst zijn de regels van de Pachtwet (oud) en thans van titel 7.5 van het Burgerlijk Wetboek (B.W.) van toepas­sing en de overeengekomen voorwaarden gelden voor zo­ver ze niet in strijd zijn met de Pachtwet en titel 7.5 van het B.W. De aldus gewijzigde overeenkomst wordt goedge­keurd.” &#13;
2. Vervolgens hebben partijen op 20 juni 2003 met betrek­king tot genoemd object een pachtovereenkomst met als op­schrift “Huurbeëindigsovereenkomst” gesloten voor de pe­riode van 1 maart 2003 tot uiterlijk 1 maart 2006, met een pachtprijs van € 3.360,- per maand. Deze overeenkomst is blijkens het daarop geplaatste stempel op 5 september 2007 ter goedkeuring bij de grondkamer ingekomen (in de be­schikking is vermeld 11 september 2007). De grondkamer heeft bij beschikking van 19 maart 2008 als volgt beslist: &#13;
“De overeengekomen pachtprijs wordt gewijzigd in € 15.659,- per jaar. Op de pachtbeëindigingsovereenkomst zijn de regels van de Pachtwet (oud) en thans van titel 7.5 van het Burgerlijk Wetboek (B.W.) van toepassing en de overeengekomen voorwaarden gelden voor zover ze niet in strijd zijn met de Pachtwet en titel 7.5 van het B.W.” De al­dus gewijzigde overeenkomst wordt goedgekeurd.” &#13;
3. Op 3 augustus 2006 hebben partijen met betrekking tot de onderhavige kwekerij een pachtovereenkomst met als op­schrift “Huur-/Pachtbeëindigingsovereenkomst” onderte­kend, zulks ingaande 1 maart 2006 en eindigende met in­gang van 1 maart 2008, met een pachtprijs van € 3.600,- per maand. Deze overeenkomst is blijkens het daarop geplaats­te stempel op 5 september 2007 bij de grondkamer ter goed­keuring ingekomen (in de beschikking is vermeld 11 sep­tember 2007). De grondkamer heeft bij beschikking van 19 maart 2008 als volgt beslist: &#13;
“De overeengekomen pachtprijs wordt gewijzigd in € 15.659,- per jaar. Op de pachtbeëindigingsovereenkomst zijn de regels van de Pachtwet (oud) en thans van titel 7.5 van het Burgerlijk Wetboek (B.W.) van toepassing en de overeengekomen voorwaarden gelden voor zover ze niet in strijd zijn met de Pachtwet en titel 7.5 van het B.W. De al­dus gewijzigde overeenkomst wordt goedgekeurd.” &#13;
4. Pachters hebben -onweersproken- aangevoerd dat het voor hen bestemde exemplaar van de drie hiervoor onder 1, 2 en 3 vermelde beschikkingen door de grondkamer telkens naar een adres, te weten Ookmeerweg 21 te Amsterdam, is gezonden waar zij destijds niet meer woonden. &#13;
5. Op 26 maart 2008 hebben partijen een overeenkomst ge­sloten, waarvan de inhoud -voor zover van belang- als volgt luidt: &#13;
“C. Tussen partijen heeft in mei 2006 een bespreking plaats­gehad in aanwezigheid van de raadslieden van de eigenaren: de advocaat Mr. W.F. Roelink te Hoofddorp en Mr. W.L.J. van Winden namens de huurders/pachters: werkzaam bij Stichting Rechtsbijstand te Zoetermeer bij welke gelegen­heid is afgesproken dat de rechtsverhouding met ingang van 1 maart 2008 eindigt. Kopie van het contract wordt als bijla­ge 1aan het contract d.d. heden gehecht. &#13;
D. Stricker cs verkeren jegens Gort cs met betrekking tot de nakoming van hun verbintenissen op grond van de overeen­komst d.d. 2006 in verzuim; zowel ten aanzien van hun vol­doening met betrekking tot de pacht(penningen) als ten aan­zien van de ontruiming van het gepachte. Niettemin zijn Gort cs bereid te voldoen aan het verzoek van Stricker cs in­houdend verlenging van de ontruimingstermijn tot 1 maart 2009 door het sluiten van een nieuwe Pachtovereenkomst, evenwel onder na te melden uitdrukkelijke voorwaarden, in verband waarmee Stricker cs zich (opnieuw) van advies hebben voorzien en laten bijstaan door de heer Mr. W.L.J. van Winden voormeld. &#13;
E. Stricker cs behoeft in het kader van een doorstart en de daaraan mogelijk door of vanwege de Overheid aan Stricker cs toekomende financiële ondersteuning een nieuwe pacht­overeenkomst. Gort cs is bereid daaraan mee te werken doch uitsluitend indien Stricker cs Gort volstrekte zekerheid ver­strekt omtrent met name de datum met ingang van welke het gepachte door Stricker cs wordt ontruimd en de inlossing van de schuld van Stricker cs voor zover deze de betaling van de (achterstallige zowel als toekomstige) pacht betreft. &#13;
F. De tussen partijen gemaakte afspraken wensen zij als volgt vast te leggen. &#13;
VERKLAREN TE ZIJN OVEREENGEKOMEN &#13;
Artikel 1. Einde pachtovereenkomst en verschuldigheid Pachtpenningen &#13;
1.1. De tot 1 maart 2008 tussen partijen bestaan hebben­de rechtsverhouding is daadwerkelijk met ingang van voor­melde datum geëindigd. Stricker cs doet uitdrukkelijk afstand van elk recht dat hen op grond van de aldus geëin­digde pachtovereenkomst mogelijk nog mocht toekomen, maar erkent aan Gort cs verschuldigd te zijn de achterstalli­ge pacht(penningen) over de periode tot 1 maart 2008 ad € 32.500.-. &#13;
1.2. Stricker cs verklaren voormeld bedrag schuldig te zijn tenzij Stricker cs schriftelijk en onderbouwt aantoont dat het om een lager bedrag gaat. &#13;
Artikel 2. Nieuwe pachtovereenkomst &#13;
2.1. Met ingang van 1 maart 2008 komen partijen een nieu­we (pacht)overeenkomst overeen overeenkomstig de sinds de meest recente wijziging van de Pachtwet voor kortduren­de pachtovereenkomsten bepalingen, ingaande op 1 maart 2008 en eindigend op 1 maart 2009. De pacht wordt met in­gang van 1 maart 2008 op € 3.600,- gesteld. &#13;
2.2. Een verzoek van Stricker cs tot verlenging van de pacht met dezelfde termijn, uiterlijk drie maanden vóór het ver­strijken daarvan, zal Gort niet afwijzen indien Stricker cs aan hun uit de nieuwe pachtovereenkomst voortvloeiende verplichtingen voldoen. &#13;
2.3. Indien nodig draagt Gort cs voor goedkeuring van deze nieuwe pachtovereenkomst door de Grondkamer.” &#13;
6. Pachters hebben bij brief van hun gemachtigde van 26 september 2008 aan verpachters de vernietiging ingeroepen van hetgeen in artikel 2.1. van voormelde overeenkomst van 26 maart 2008 omtrent de duur is vastgelegd. &#13;
7. De hiervoor vermelde overeenkomst tussen partijen van 26 maart 2008 is op 27 oktober 2008 ter goedkeuring bij de grondkamer ingekomen. De grondkamer heeft bij beschik­king van 16 september 2009 als volgt beslist: &#13;
“De gevraagde goedkeuring, als bedoeld in artikel 7:325, lid 3, BW, wordt verleend. De overeengekomen pachtprijs wordt gewijzigd in € 17.618,- per jaar. De aldus gewijzigde overeenkomst wordt goedgekeurd.” &#13;
8. Het hoger beroep van pachters ziet uitsluitend op de goedkeuring door de grondkamer van de overeengekomen korte duur. Pachters stellen zich op het standpunt dat de overeenkomst van 26 maart 2008 onder invloed van dwa­ling tot stand is gekomen, omdat zij ten tijde van het aan­gaan van die overeenkomst niet op de hoogte waren van de hiervoor onder 1, 2 en 3 vermelde beschikkingen van de grondkamer en de inhoud van die beschikkingen ten onrech­te door de verpachters werd verzwegen. Op grond daarvan meenden pachters dat sprake was van een betalingsachter­stand, die in werkelijkheid in het geheel niet bestond. De bij brief van 26 september 2008 ingeroepen vernietiging leidt er volgens pachters toe dat thans een pachtovereenkomst voor de wettelijke duur resteert. Naar de Centrale Grondka­mer begrijpt, stellen pachters zich ook los van bedoelde ver­nietiging op het standpunt dat aan de overeengekomen korte duur goedkeuring behoort te worden onthouden. &#13;
9. De Centrale Grondkamer stelt voorop dat de beslissing van het tussen partijen bestaande geschil omtrent de vraag of de overeenkomst van 26 maart 2008 onder invloed van dwaling is tot stand gekomen en of de door pachters uitge­brachte buitengerechtelijke vernietigingsverklaring effect heeft gesorteerd, tot de competentie van de pachtrechter be­hoort. Die vragen zijn echter tegelijk als voorvragen aan de orde in de onderhavige procedure. Indien beide vragen in de door pachters verdedigde zin zouden moeten beantwoord, is &#13;
immers geen sprake meer van een door partijen overeenge­komen korte duur (het beding ontrent de duur is in dat ge­val rechtsgeldig vernietigd), met als gevolg dat die duur ook niet (langer) het voorwerp kan zijn van goedkeuring door de grondkamer respectievelijk de Centrale Grondkamer. &#13;
10. De Centrale Grondkamer stelt verder voorop dat de wijze waarop de grondkamer respectievelijk de Centra­le Grondkamer omgaat met de beantwoording van voorvra­gen, overgelaten is aan het beleid van die kamer en dus af­hankelijk is van overwegingen van doelmatigheid. Indien de grondkamer respectievelijk de Centrale Grondkamer het min of meer aannemelijk oordeelt dat de voorvraag in een bepaalde zin dient te worden beslist, zal zij daarvan vervol­gens uit kúnnen gaan. Blijkt echter vervolgens dat de be­doelde vraag door de pachtrechter (die door het oordeel van de grondkamer respectievelijk de Centrale Grondkamer niet wordt gebonden) in andere zin wordt beslist, dan zal dit - af­hankelijk van de aard van de voorvraag - tot gevolg kun­nen hebben dat de grondkamer respectievelijk de Centra­le Grondkamer de zaak opnieuw dient te beoordelen, nu met inachtneming van de beslissing van de pachtrechter. Op die complicatie zal de grondkamer respectievelijk de Centra­le Grondkamer kunnen anticiperen door - in plaats van de voorvraag zelf te beantwoorden en op basis van die beant­woording te beslissen - hetzij haar beslissing aan te houden tot het moment dat de pachtrechter heeft geoordeeld, hetzij voorwaardelijke beslissingen te geven, namelijk voor het ge­val de voorvraag in de ene dan wel in een andere zin dient te worden beslist. &#13;
11. De Centrale Grondkamer acht het standpunt van pach­ters dat de overeenkomst van 26 maart 2008 onder invloed van dwaling is tot stand gekomen begrijpelijk toegelicht en houdt dus rekening met de mogelijkheid dat inderdaad van dwaling sprake is geweest. Wat betreft de vervolgens te be­antwoorden vraag of de door pachters uitgebrachte buiten­gerechtelijke vernietigingsverklaring effect heeft gesor­teerd, is maatgevend artikel 3:41 BW. Uit die bepaling volgt dat pachters zich slechts kunnen beperken tot de vernieti­ging van het beding omtrent de duur, voor zover de overeen­komst voor het overige niet met dat beding in onverbrekelijk verband staat. Of dat het geval is moet worden beantwoord aan de hand van de inhoud en strekking van de gehele over­eenkomst. De Centrale Grondkamer acht onaannemelijk dat het vernietigde beding omtrent de duur niet in onverbreke­lijk verband staat met de rest van de overeenkomst. Tus­sen partijen staat vast dat de achtergrond van de overeen­komst van 26 maart 2008 was dat pachters een bijdrage van de overheid dachten te kunnen verkrijgen en dat verpachters hen ondanks het feit dat hun rechtsverhouding reeds was be­ëindigd een verlenging van de ontruimingstermijn gunden omdat zij hoopten dat dit tot aanvullende betalingen van de zijde van pachters zou leiden. Ook staat tussen partijen vast dat tussen hen discussie over de onderhoudstoestand van het gepachte bestond omdat verpachters ontevreden waren over de wijze waarop pachters het gepachte gebruikten. Bij die stand van zaken ligt niet voor de hand dat partijen op 26 maart 2008 een pachtovereenkomst voor de wettelijke duur zouden zijn overeengekomen indien de dwaling wordt weg­gedacht en ligt het in plaats daarvan voor de hand dat zij in bedoeld geval in het geheel geen nieuwe pachtovereenkomst zouden hebben gesloten en dat verpachters zouden hebben aangestuurd op beëindiging van het gebruik door pachters. &#13;
12. De Centrale Grondkamer acht zozeer aannemelijk dat de pachtrechter, indien de bedoelde vragen hem ter beslissing worden voorgelegd, die vragen in de hiervoor bedoelde zin zal beslissen, dat zij zal volstaan met een onvoorwaardelijke beslissing en zal er van uitgaan dat de door pachters uitge­brachte buitengerechtelijke vernietigingsverklaring geen ef­fect heeft gesorteerd. &#13;
13. Een en ander brengt mede dat ter beoordeling staat de vraag of de door partijen overeengekomen kortere duur dan de wettelijke, dient te worden goedgekeurd. Dienaangaande overweegt de Centrale Grondkamer het volgende. &#13;
14. Bij de beantwoording van de vraag of sprake is van bij­zondere omstandigheden als bedoeld in artikel 7:325, lid 4 BW moeten de omstandigheden bij het ingaan van de over­eengekomen of beoogde korte duur, in casu de omstandighe­den op 1 maart 2008, worden bezien. &#13;
15. In het hiervoor onder 5 weergegeven onderdeel D van voormelde overeenkomst van 26 maart 2008 is tot uitdruk­king gebracht dat verpachters bereid zijn om te voldoen aan het verzoek van pachters om hen een nadere ontruimings­termijn tot 1 maart 2009 te stellen middels het sluiten van de onderhavige pachtovereenkomst voor een kortere dan de wettelijke duur. In het eveneens onder 5 weergegeven onder­deel E van voornoemde overeenkomst zijn de feiten en om­standigheden vermeld welke aan genoemde bereidheid van verpachters ten grondslag liggen. &#13;
16. De Centrale Grondkamer is met de grondkamer van oor­deel dat deze omstandigheden, zulks tezamen en in onder­linge samenhang bezien, in dit geval moeten worden aange­merkt als bijzondere omstandigheden als bedoeld in artikel 7:325, lid 4 BW, terwijl door de gevraagde goedkeuring de algemene belangen van de landbouw niet worden geschaad. Anders dan pachters kennelijk menen heeft onder de om­standigheden van dit geval (pachters is een verlenging van de ontruimingstermijn gegund met het oog op het door hen mede op basis van die verlenging aanvragen van een over­heidsbijdrage, waarbij verpachters hoopten dat dit zou lei­den tot aanvullende betalingen door pachters) de door ver­pachters gewenste zekerheid omtrent de ontruimingsdatum wel betekenis bij de beoordeling of de kortere dan de wette­lijke duur voor goedkeuring op de voet van artikel 7:325, lid 4 BW in aanmerking komt. &#13;
Slotsom &#13;
De beschikking, waarvan beroep, moet worden bevestigd, zulks evenwel met aanvulling van gronden zoals hiervoor overwogen. &#13;
Beslissing &#13;
De Centrale Grondkamer, beschikkende in hoger beroep: &#13;
Bevestigt de beschikking, waarvan beroep, zulks evenwel met aanvulling van gronden zoals hiervoor overwogen. &#13;
</content><legacyfootnotes/><footnotes><footnote/></footnotes><auteurs>mrs. Valk, Van der Beek en Willemse, en de deskun­dige leden mr. ing. Jansens van Gellicum en ir. Duenk</auteurs><published>2010-11-01 00:00:00</published><modified>2010-11-01 00:00:00</modified><editiondate>2010-11-01</editiondate><htmlpath>https://denhollander.info/artikel/8851</htmlpath></article>
</articles></edition>
<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2003</searchword><id>4528</id><udhid>UDH:TvAR/4528</udhid><titel>Tessemaker / Minister LNV (TvAR 2003/5175)</titel><searchwords><searchword>TvAR 9/2003</searchword><searchword>TvAR 2003/5175</searchword><searchword>UDH:TvAR/4528</searchword></searchwords><attachments><attachment><name>2003_nr 9_Rechtspraak_5175.pdf</name><extention>pdf</extention><url>https://denhollander.info/download/4473/ci</url></attachment></attachments><inleiding>[Gezondheids- en welzijnswet voor dieren,&#13;
art. 86]&#13;
&#13;
Strafkortingen zijn bij preventief ruimen&#13;
– anders dan bij ruimen van zieke dieren –&#13;
niet te beschouwen als vorm van risicotoedeling.&#13;
Het doden van verdachte dieren&#13;
is aan te merken als een maatregel in het&#13;
algemeen belang. Strafkorting niet toegelaten</inleiding><content>Uitspraak in de zaak van:&#13;
G.J. Tessemaker, te Nijbroek, appellant,&#13;
gemachtigde: mr. A.J. Poelman, werkzaam bij&#13;
Stichting Univé Rechtshulp te Assen,&#13;
tegen&#13;
de Minister van Landbouw, Natuurbeheer en&#13;
Visserij, te Den Haag, verweerder,&#13;
gemachtigden: mr. J.C.M. Oudshoorn, J. Verheul-&#13;
Verkaik en drs. A.G. Brouw, allen werkzaam&#13;
bij verweerders ministerie.&#13;
1. De procedure&#13;
Op 19 september 2002 heeft het College van&#13;
appellant een beroepschrift ontvangen, waarbij&#13;
beroep wordt ingesteld tegen een besluit&#13;
van verweerder van 30 augustus 2002.&#13;
Bij dit besluit heeft verweerder de bezwaren&#13;
van appellant tegen een besluit op grond van&#13;
artikel 86 van de Gezondheids- en welzijnswet&#13;
voor dieren (hierna: Gwd), strekkende tot tegemoetkoming&#13;
in door appellant geleden schade,&#13;
onder gelijktijdige verlaging van het bedrag van&#13;
die tegemoetkoming, ongegrond verklaard.&#13;
Bij brief van 21 oktober 2002 heeft appellant&#13;
de gronden van het beroep aangevuld.&#13;
Op 5 december 2002 heeft verweerder een&#13;
verweerschrift ingediend.&#13;
Het onderzoek ter zitting heeft plaatsgevonden&#13;
op 13 mei 2003, waar partijen bij monde&#13;
van hun gemachtigden hun standpunten nader&#13;
hebben toegelicht.&#13;
2. De grondslag van het geschil&#13;
2.1 Richtlijn 92/102/EEG van de Raad van&#13;
27 november 1992 met betrekking tot de identificatie&#13;
en de registratie van dieren (Pb. 1992,&#13;
L 355, blz. 32) luidt, voorzover hier van&#13;
belang, als volgt:&#13;
“Artikel 1&#13;
Bij deze Richtlijn worden de minimumvoorschriften&#13;
voor de identificatie en registratie&#13;
van dieren vastgesteld, onverminderd nadere&#13;
voorschriften die kunnen worden vastgesteld&#13;
met het oog op de uitroeiing van en de controle&#13;
op ziekten.&#13;
(…)&#13;
Artikel 2&#13;
In deze richtlijn wordt verstaan onder:&#13;
(…)&#13;
b) bedrijf: een inrichting, constructie of – in&#13;
het geval van een openluchtfokkerij – plaats&#13;
waar dieren worden gehouden, gefokt of&#13;
gehanteerd;&#13;
c) houder: een natuurlijke of rechtspersoon&#13;
die, ook tijdelijk, verantwoordelijk is voor&#13;
dieren;&#13;
(…)&#13;
Artikel 4&#13;
1. De Lid-Staten zien erop toe dat:&#13;
a) elke houder van de in Richtlijn 64/432/&#13;
EEG bedoelde runderen of varkens, die op de&#13;
in artikel 3, lid 1, onder a), bedoelde lijst&#13;
voorkomt een register bijhoudt van het aantal&#13;
dieren dat zich op zijn bedrijf bevindt.&#13;
In dat register worden alle geboorten, sterftegevallen&#13;
en verplaatsingen (aantallen inkomende&#13;
en uitgaande dieren) bijgehouden van&#13;
de dieren, minstens op basis van de stromen&#13;
met vermelding, in voorkomend geval, van&#13;
oorsprong of bestemming alsmede de datum&#13;
van deze stromen.&#13;
In alle gevallen moet melding worden gemaakt&#13;
van het overeenkomstig de artikelen 5&#13;
en 8 aangebrachte identificatiemerk.&#13;
Het is evenwel niet verplicht voor varkens&#13;
gegevens betreffende geboorten en sterftegevallen&#13;
op te nemen.&#13;
Voor raszuivere en hybride varkens die overeenkomstig&#13;
Richtlijn 88/661/EEG in een&#13;
stamboek zijn ingeschreven, kan volgens de&#13;
procedure van artikel 18 van Richtlijn 90/425/&#13;
EEG een registratiesysteem op basis van individuele&#13;
identificatie van de dieren worden&#13;
erkend, indien dit systeem garanties biedt die&#13;
gelijkwaardig zijn aan die van een register;&#13;
(…)&#13;
Artikel 5&#13;
(…)&#13;
3. Andere dieren dan runderen moeten zo snel&#13;
mogelijk en in ieder geval voordat zij het&#13;
bedrijf verlaten, worden gemerkt met een&#13;
oormerk of een tatoeage aan de hand waarvan&#13;
het bedrijf van herkomst kan worden vastgesteld&#13;
en waardoor een verband kan worden&#13;
gelegd met de in artikel 3, lid 1, onder a),&#13;
bedoelde lijst; in de begeleidende documenten&#13;
dient van dit merk melding te worden gemaakt.&#13;
In afwijking van artikel 3, lid 1, onder c),&#13;
tweede alinea, van Richtlijn 90/425/EEG en&#13;
in afwachting van het in artikel 10 van de&#13;
onderhavige richtlijn bedoelde besluit kunnen&#13;
de Lid-Staten voor andere dieren dan runderen&#13;
hun nationale systeem handhaven voor&#13;
alle verplaatsingen op hun grondgebied. Met&#13;
dit systeem moet het mogelijk zijn het bedrijf&#13;
van herkomst te identificeren en het bedrijf&#13;
waar het dier geboren is op te sporen. De Lid-&#13;
Staten stellen de Commissie in kennis van de&#13;
systemen die zij te dien einde vanaf 1 juli 1993&#13;
voor varkens en op 1 juli 1994 voor schapen&#13;
en geiten zullen toepassen. Volgens de procedure&#13;
van artikel 18 van Richtlijn 90/425/EEG&#13;
kan een Lid-Staat worden verzocht het systeem&#13;
te wijzigen wanneer het niet aan vorengenoemd&#13;
vereiste voldoet.&#13;
Dieren met een tijdelijk merkteken ter identificatie&#13;
van een partij moeten gedurende de&#13;
verplaatsing vergezeld gaan van een document&#13;
aan de hand waarvan de oorsprong, de eigenaar&#13;
en de plaats van vertrek en bestemming&#13;
van de dieren kunnen worden bepaald.”&#13;
De Gwd luidde ten tijde hier van belang&#13;
onder meer als volgt:&#13;
“Artikel 4&#13;
1. Bij of krachtens algemene maatregel van&#13;
bestuur kan aan de houder van één of meer&#13;
dieren, behorende tot een daarbij te bepalen&#13;
diersoort, de verplichting worden opgelegd om:&#13;
a. (…);&#13;
b. indien de dieren bedrijfsmatig worden&#13;
gehouden, aantekening te houden van het&#13;
aantal op zijn bedrijf aanwezige dieren van&#13;
deze soort, van de geboorte op, onderscheidenlijk&#13;
toevoeging van dieren van deze soort aan&#13;
zijn bedrijf, alsmede van de afvoer van dieren&#13;
van deze soort van zijn bedrijf, één en ander&#13;
onder vermelding van de gegevens waardoor&#13;
de dieren kunnen worden geïdentificeerd en&#13;
onder vermelding van naam en adres van&#13;
degene van wie de dieren afkomstig zijn&#13;
onderscheidenlijk aan wie de dieren zijn afgeleverd.&#13;
2. De in het eerste lid, onderdeel b, bedoelde&#13;
aantekeningen dienen gedurende ten minste&#13;
drie maanden te worden bewaard.&#13;
Artikel 21&#13;
1. Een door Onze Minister aangewezen ambtenaar&#13;
deelt de burgemeester, (…), zo spoedig&#13;
mogelijk mede welke maatregelen tot bestrijding&#13;
van de ziekte door hem nodig worden&#13;
geacht.&#13;
(…)&#13;
3. In spoedeisende gevallen neemt de in het&#13;
eerste lid bedoelde ambtenaar deze maatregelen&#13;
zelf en stelt hij de burgemeester daarvan&#13;
onmiddellijk in kennis.&#13;
Artikel 22&#13;
1. De in artikel 21 bedoelde maatregelen kunnen&#13;
zijn:&#13;
(…)&#13;
f. het doden van zieke en verdachte dieren;&#13;
g. het onschadelijk maken van gedode of&#13;
gestorven, zieke en verdachte dieren, en van&#13;
produkten en voorwerpen, die besmet zijn of&#13;
ervan worden verdacht gevaar op te leveren&#13;
voor verspreiding van smetstof;&#13;
(…)&#13;
Artikel 86&#13;
1. Uit het Diergezondheidsfonds wordt aan&#13;
de eigenaar een tegemoetkoming in de schade&#13;
uitgekeerd, indien:&#13;
a. dieren krachtens het bepaalde in artikel 22,&#13;
eerste lid, onderdeel f, worden gedood;&#13;
b. produkten en voorwerpen krachtens het&#13;
bepaalde in artikel 22, eerste lid, onderdeel g,&#13;
onschadelijk worden gemaakt;&#13;
c. maatregelen krachtens het bepaalde in artikel&#13;
22, tweede lid, onderdeel f en g, zijn toegepast.&#13;
2. De tegemoetkoming in de schade bedraagt:&#13;
a. voor verdachte dieren: de waarde in gezonde&#13;
toestand,&#13;
b. (…)&#13;
c. voor produkten en voorwerpen: de waarde&#13;
op het moment van de maatregel,&#13;
met dien verstande, dat het aldus bepaalde&#13;
bedrag met bij algemene maatregel van&#13;
bestuur vast te stellen percentages kan worden&#13;
verlaagd. Deze percentages verschillen naar&#13;
gelang aan de in de laatste zinsnede bedoelde&#13;
maatregel gestelde eisen ter zake van de&#13;
inrichting van het bedrijf is voldaan en door&#13;
de eigenaar in die maatregel bedoelde maatregelen&#13;
zijn genomen om de gezondheid van&#13;
de dieren op het bedrijf te waarborgen.&#13;
(…)&#13;
Artikel 96&#13;
Bij of krachtens algemene maatregel van&#13;
bestuur kunnen ten behoeve van de algemene&#13;
gezondheidstoestand of van het welzijn van&#13;
dieren, ter voorkoming van de verspreiding&#13;
van smetstof of van de aanwezigheid van&#13;
schadelijke stoffen in dieren en produkten van&#13;
dierlijke oorsprong dan wel ter bescherming&#13;
van de veiligheid van mens of dier regelen&#13;
worden gesteld omtrent de identificatie en&#13;
registratie van dieren alsmede van levende&#13;
dierlijke producten.”&#13;
Ingevolge artikel 2, aanhef en onder c, van het&#13;
Besluit verdachte dieren worden dieren als&#13;
verdachte dieren aangemerkt, indien de aangewezen&#13;
ambtenaar redenen heeft om aan te&#13;
nemen dat de dieren in de gelegenheid zijn&#13;
geweest om te worden besmet, en de diersoort&#13;
voor de desbetreffende besmettelijke dierziekte&#13;
vatbaar is.&#13;
Het Besluit verlaging tegemoetkoming aangewezen&#13;
dierziekten (hierna: Besluit) luidde, ten&#13;
tijde en voorzover hier van belang, als volgt:&#13;
“Artikel 1&#13;
In dit besluit wordt verstaan onder:&#13;
a. wet: Gezondheids- en welzijnswet voor&#13;
dieren;&#13;
b. aangewezen dierziekte: krachtens artikel&#13;
15, eerste lid, van de wet aangewezen besmettelijke&#13;
dierziekte;&#13;
c. maatregel: maatregel als bedoeld in artikel 22&#13;
van de wet;&#13;
d. tegemoetkoming: tegemoetkoming als bedoeld&#13;
in artikel 86, eerste lid, van de wet.&#13;
Artikel 3&#13;
1. De in artikel 86, tweede lid, van de wet&#13;
bedoelde percentages tot verlaging van de&#13;
tegemoetkoming bedragen:&#13;
(…)&#13;
i. indien de eigenaar of onder diens verantwoordelijkheid&#13;
werkzame personen het&#13;
bepaalde bij of krachtens de artikelen 4 of 96&#13;
van de wet niet naleven, voorzover de bepaling&#13;
betrekking heeft op de diersoort waarop&#13;
de maatregel is toegepast: 15% bij één, twee,&#13;
drie of vier gebeurtenissen of 35% bij vijf of&#13;
meer gebeurtenissen;&#13;
(…)&#13;
2. De verlaging wordt niet toegepast op de&#13;
tegemoetkoming voorzover deze betrekking&#13;
heeft op producten en voorwerpen.&#13;
3. Indien een tegemoetkoming die betrekking&#13;
heeft op verschillende diersoorten wordt verlaagd&#13;
op grond van het eerste lid, onderdelen&#13;
f, g, h, i, onderscheidenlijk j, waarbij het verzuim&#13;
geen betrekking heeft op alle diersoorten&#13;
waarop de tegemoetkoming betrekking&#13;
heeft, wordt de verlaging slechts toegepast op&#13;
het deel van de tegemoetkoming voor de diersoort&#13;
of diersoorten waarop het verzuim&#13;
betrekking heeft.&#13;
(…)”&#13;
Bij de op 10 december 1997 door het Bestuur&#13;
van het Produktschap voor Vee en Vlees vastgestelde&#13;
Verordening Identificatie &amp; Registratie&#13;
Runderen 1998 (PBO-blad, jaargang 1998,&#13;
nummer 75, VV21; nadien gewijzigd) was, ten&#13;
tijde hier van belang, het volgende bepaald:&#13;
“Artikel 7&#13;
1. De houder is verplicht ervoor zorg te dragen&#13;
dat de op zijn vestiging geboren runderen&#13;
binnen een periode van 3 werkdagen na de&#13;
dag van geboorte op zijn kosten worden&#13;
gemerkt.&#13;
(…)&#13;
3. De houder is verplicht ervoor zorg te dragen&#13;
dat de runderen die één merk zijn verloren&#13;
en die op zijn vestiging aanwezig zijn of&#13;
waarover hij de feitelijke macht uitoefent, terstond&#13;
opnieuw worden voorzien van een&#13;
merk met dezelfde identificatiecode.&#13;
Artikel 8&#13;
(…)&#13;
2. De houder is verplicht ervoor zorg te dragen&#13;
dat de merken aan de runderen die op zijn&#13;
vestiging aanwezig zijn of waarover hij de feitelijke&#13;
macht uitoefent, bevestigd blijven.&#13;
(…)&#13;
Artikel 9&#13;
1. Het is de houder verboden op zijn vestiging&#13;
één of meer niet gemerkte runderen aanwezig&#13;
te hebben dan wel de feitelijke macht uit te&#13;
oefenen over één of meer niet gemerkte runderen.&#13;
2. Het verbod bedoeld in het eerste lid geldt&#13;
niet met betrekking tot een rund:&#13;
a. dat in de vestiging is geboren, binnen een&#13;
periode van 3 werkdagen na de dag van de&#13;
geboorte;&#13;
(…)&#13;
c. waarbij merkverlies opgetreden is, dat overeenkomstig&#13;
artikel 13 is gemeld.&#13;
Artikel 12&#13;
1. De houder, (…), is verplicht de in artikel 4,&#13;
derde lid en de in artikel 7, eerste lid, tweede&#13;
gedachtenstreepje, van verordening 820/97&#13;
bedoelde gegevens alsmede de krachtens artikel&#13;
10 vastgestelde gegevens en opgetreden&#13;
merkverlies binnen 3 werkdagen nauwkeurig&#13;
en volledig in het register aan te tekenen.&#13;
(…)&#13;
Artikel 13&#13;
1. De houder, (…), is verplicht binnen een&#13;
periode van 3 werkdagen aan de dienst melding&#13;
te doen van de artikel 12, eerste lid, van&#13;
deze verordening (…) bedoelde gegevens.&#13;
2. De melding, bedoeld in het eerste lid, dient&#13;
volledig en naar waarheid telefonisch, elektronisch&#13;
dan wel schriftelijk te worden gedaan&#13;
volgens de door het bestuur te stellen regels&#13;
en heeft naast de in het eerste lid bedoelde&#13;
gegevens, in ieder geval per rund betrekking&#13;
op:&#13;
a. het uniek bedrijfsnummer en&#13;
b. het feit dat en de datum waarop merkverlies&#13;
is opgetreden.”&#13;
2.2 Op grond van de stukken en het onderzoek&#13;
ter zitting zijn in deze zaak de volgende&#13;
feiten en omstandigheden voor het College&#13;
komen vast te staan.&#13;
– In het voorjaar van 2001 zijn de op het&#13;
bedrijf van appellant aanwezige 116 runderen/&#13;
kalveren in verband met een verdenking&#13;
van besmetting met mond- en klauwzeer&#13;
(hierna: mkz) geruimd.&#13;
– In een Rapport financiële tegemoetkoming&#13;
aangewezen dierziekte van 25 maart 2001,&#13;
opgemaakt naar aanleiding van een controle&#13;
d.d. 22 maart 2001, heeft de Algemene Inspectiedienst&#13;
(hierna: AID) onder meer het volgende&#13;
opgemerkt:&#13;
“Naar aanleiding van de (…) preventieve ruiming&#13;
van de ingevolge artikel 15, eerste lid&#13;
van de GWW aangewezen dierziekte Monden&#13;
Klauwzeer heb ik, C, ambtenaar van de&#13;
Algemene Inspectiedienst, (…), een onderzoek&#13;
ingesteld naar de naleving van de voor&#13;
het bedrijf geldende voorschriften, als bedoelt&#13;
in het Besluit verlaging tegemoetkoming aangewezen&#13;
dierziekten.&#13;
Hierbij heb ik het navolgende vastgesteld:&#13;
(…)&#13;
C: CONTROLE BEVINDINGEN (…)&#13;
Vraag Nr. Artikel &amp; regeling Heeft de eigenaar&#13;
of de onder diens&#13;
verantwoordelijkheid werkzame personen:&#13;
antwoord&#13;
(…) (…) (…) (…)&#13;
28 96 GWW Voorgeschreven regels ten aanzien&#13;
van NEE&#13;
identificatie of registratie van dieren of&#13;
dierlijke producten nageleefd?&#13;
D: TOELICHTING (…)&#13;
Bij Vraag Nr. Toelichting per vraag:&#13;
28 – Mutaties in het bedrijfsregister (deel B)&#13;
worden niet bijgehouden.&#13;
28 – Rund met ID-code NL 1 wel op de stallijst,&#13;
maar niet op bedrijf van A aanwezig. De&#13;
veehouder kon zich deze ID-code niet herkennen.&#13;
(…) Het rund is wel op dit bedrijf&#13;
geboren maar is volgens gegevens van het I.&#13;
en R. systeem niet afgevoerd en nergens&#13;
opnieuw aangevoerd.&#13;
28 – Rund met ID-code NL 2 wel op de stallijst,&#13;
maar niet op bedrijf van A aanwezig.&#13;
(…). Het rund is wel op het bedrijf van Tessemaker&#13;
geboren maar is volgens de gegevens&#13;
van het I.en R. systeem niet afgevoerd en nergens&#13;
opnieuw aangevoerd.&#13;
28 – Rund met ID-code NL 3 wel op de stallijst,&#13;
maar niet op bedrijf van A aanwezig. (…)&#13;
Het rund is wel op het bedrijf geboren maar is&#13;
volgens de gegevens van het I.en R. systeem&#13;
niet afgevoerd en nergens opnieuw aangevoerd&#13;
28 – Rund met ID-code NL 4 staat niet op de&#13;
stallijst, maar is wel op het bedrijf aanwezig.&#13;
Uit gegevens van het I. en R. systeem blijkt&#13;
dat dit rund een dood melding heeft.&#13;
28 – Rund met ID-code NL 5 staat niet op de&#13;
stallijst, maar is wel op het bedrijf aanwezig.&#13;
(…) Het I.en R. systeem geeft melding: ‘rund&#13;
onbekend’. De ID-code is wel afkomstig van&#13;
het bedrijf van A, maar is niet of niet juist&#13;
gemeld aan het I. en R. systeem. (…) Gezien&#13;
(…) aanvoerlijst is vermoedelijk het rund&#13;
geboren tussen 22-07-1999 en 03-08-1999,&#13;
maar niet gemeld.&#13;
28 – Rund met ID-code NL 6 (volwassen&#13;
stier) staat niet op de stallijst, maar is wel op&#13;
het bedrijf aanwezig. Rund is geboren op&#13;
17-01-1998 , op (een) bedrijf (te) Kampen. Op&#13;
27-07-2000 is het rund, volgens het I. en R.&#13;
systeem, afgevoerd (…). Daarna is het rund&#13;
niet gemeld aan het systeem en was het sindsdien&#13;
z.g. zwevend.&#13;
28 – Twee runderen, met ID-codes: NL 7 en&#13;
NL 8, aldus A, zonder merken. (gezien littekens&#13;
in de oren; merkverlies). De merken&#13;
zijn niet door A bijbesteld. Hoelang de merken&#13;
verloren zijn is niet bekend.&#13;
Resumé, bij de naleving van het bij vraag 28&#13;
gerelateerde, heb ik de volgende afwijkingen&#13;
1e Niet bijhouden mutaties in bedrijfsregister&#13;
B.&#13;
2e Het niet tijdig, of geheel niet melden van&#13;
zes mutaties aan het I. en R. systeem:&#13;
– Drie runderen wel op stallijst, maar niet&#13;
aanwezig op bedrijf.&#13;
– Drie runderen niet op stallijst, maar wel op&#13;
bedrijf aanwezig.&#13;
“Uit dit rapport komt naar voren dat met&#13;
betrekking tot de dieren van appellant bij een&#13;
nadere controle op de naleving van een totaal&#13;
van 28 omschreven groepen van (veterinaire)&#13;
voorschriften negen gebeurtenissen in de zin&#13;
van het Besluit geconstateerd zijn die wijzen&#13;
op niet-naleving van bepaalde van die voorschriften&#13;
binnen één categorie, te weten de&#13;
regels inzake identificatie en registratie van&#13;
dieren (groep 28).&#13;
– Bij besluit van 10 juli 2001 heeft verweerder&#13;
appellant op grond van artikel 86 van de Gwd&#13;
een tegemoetkoming in de schade ten bedrage&#13;
van f 162.941,56 toegekend. Het bedrag van&#13;
de tegemoetkoming is onder toepassing van&#13;
het artikel 3, eerste lid, onderdeel i, van het&#13;
Besluit, zoals dat destijds luidde, met 35%&#13;
verlaagd.&#13;
– Tegen dit besluit heeft appellant bij brief van&#13;
13 augustus 2001, aangevuld bij brief van&#13;
23 oktober 2001 bezwaar gemaakt.&#13;
– Bij besluit van 28 januari 2002 heeft verweerder&#13;
appellant een tegemoetkoming in de&#13;
schade ten bedrage van f 214.983,07 toegekend,&#13;
onder gelijktijdige intrekking van zijn&#13;
besluit van 10 juli 2001 wat betreft de bij dat&#13;
besluit vastgestelde hoogte van de tegemoetkoming.&#13;
Het bedrag van de tegemoetkoming&#13;
is met toepassing van artikel 3, eerste lid,&#13;
onderdeel i, van het Besluit voor de categorie&#13;
runderen met 15% verlaagd. Voor de categorie&#13;
producten is geen verlaging toegepast.&#13;
Verweerder heeft in dit besluit opgemerkt dat&#13;
het reeds door appellant ingediende bezwaarschrift&#13;
tegen het aanvankelijke besluit van&#13;
10 juli 2001 op grond van artikel 6:19 van de&#13;
Algemene wet bestuursrecht (hierna: Awb)&#13;
aangemerkt wordt als bezwaarschrift tegen dit&#13;
besluit.&#13;
– Op 12 maart 2002 is appellant naar aanleiding&#13;
van zijn bezwaren door de Commissie&#13;
voor de bezwaarschriften van verweerder&#13;
gehoord.&#13;
– Naar aanleiding van de hoorzitting bij voormelde&#13;
Commissie voor de bezwaarschriften&#13;
heeft appellant verweerder bij brief van onbekende&#13;
datum een reactie doen toekomen.&#13;
– Vervolgens heeft verweerder het bestreden&#13;
besluit genomen.&#13;
4. Het standpunt van appellant&#13;
Appellant heeft ter ondersteuning van zijn&#13;
beroep het navolgende betoogd.&#13;
De hem opgelegde korting op de tegemoetkoming&#13;
van 15% is onredelijk, omdat de geconstateerde&#13;
tekortkomingen in het bedrijfsregister&#13;
bij veel veehouders voorkomen. In&#13;
tegenstelling tot andere veehouders heeft&#13;
appellant bij het uitbreken van de mkz-crisis,&#13;
vanwege de snelle preventieve ruiming van&#13;
zijn bedrijf, niet de mogelijkheid gehad gebreken&#13;
in zijn bedrijfsadministratie te herstellen.&#13;
Er is sprake van strijd met het gelijkheidsbeginsel.&#13;
In het bestreden besluit is verweerder niet&#13;
ingegaan op de stelling dat, hoewel het bedrijfsregister&#13;
niet volledig was bijgehouden, uit het&#13;
kasboek de vereiste gegevens konden worden&#13;
afgeleid.&#13;
Twee runderen die wel op de stallijst werden&#13;
vermeld, maar niet op het bedrijf aanwezig&#13;
waren, betroffen bij I&amp;R geregistreerde kalveren&#13;
die ongeveer één week na de geboorte zijn&#13;
gestorven. Eén ander vroeg gestorven kalf is&#13;
ook aangemeld, maar de code is waarschijnlijk&#13;
verwisseld met de ID-code van een ander&#13;
rund. Eén rund is wel aangemeld, maar daarbij&#13;
is vermoedelijk ofwel bij het intoetsen van&#13;
de ID-code ofwel bij I&amp;R iets misgegaan. Eén&#13;
stier is inderdaad niet aangemeld en twee runderen&#13;
hadden hun oormerken verloren – zoals&#13;
dagelijks gebeurt – maar er was geen tijd om&#13;
nieuwe te bestellen. In geen van deze gevallen&#13;
is echter sprake van een relatie met de mkzepidemie.&#13;
Het opleggen van de korting levert strijd op&#13;
met het verbod van détournement de pouvoir,&#13;
omdat de geconstateerde tekortkomingen een&#13;
snelle en effectieve tracering van het&#13;
mkz-virus niet in de weg hebben gestaan.&#13;
Bovendien zijn bedrijven die ten tijde van de&#13;
varkenspestepidemie in 1997 preventief zijn&#13;
geruimd, niet gekort op de hun toekomende&#13;
tegemoetkoming.&#13;
De opgelegde korting staat voorts in geen&#13;
verhouding tot de geconstateerde tekortkomingen&#13;
en het besluit daartoe is daarmee&#13;
genomen in strijd met het proportionaliteitsen&#13;
evenredigheidsbeginsel. De korting dient te&#13;
worden opgevat als het opleggen van een&#13;
sanctie, zodat sprake is van een ‘criminal charge’&#13;
als bedoeld in artikel 6 van het Europees Verdrag&#13;
tot bescherming van de Rechten van de&#13;
Mens en de fundamentele vrijheden (hierna:&#13;
EVRM). Gelet op de strekking van het kortingsmechanisme&#13;
– passende risicoverdeling&#13;
tussen veehouder en overheid – dienen per&#13;
individueel geval de betrokken belangen te&#13;
worden afgewogen. Ten aanzien van appellant&#13;
had daarbij rekening moeten worden gehouden&#13;
met de omstandigheid dat zijn evenhoevige&#13;
dieren preventief zijn geruimd. Voorzover een&#13;
dergelijke belangenafweging zou hebben&#13;
plaatsgevonden, is dit niet zorgvuldig gebeurd&#13;
en dat levert strijd op met artikel 3:4 van de&#13;
Awb.&#13;
Ten aanzien van appellant is het opleggen van&#13;
de korting zijn doel voorbij geschoten. Het&#13;
effect van de korting is door de hoogte ervan&#13;
volledig tenietgedaan en werkt daarmee averechts.&#13;
Blijkens de wetsgeschiedenis van het&#13;
Besluit dient het Besluit te worden beschouwd&#13;
als een aanvullende prikkel tot naleving&#13;
van de in het Besluit genoemde bepalingen.&#13;
Gelet op de hoogte van de onderhavige&#13;
korting op het totale bedrag van de tegemoetkoming&#13;
in de schade, kan de korting niet meer&#13;
als een prikkel worden beschouwd.&#13;
4. Het standpunt van verweerder&#13;
Ten algemene heeft verweerder het volgende&#13;
naar voren gebracht:&#13;
Op grond van artikel 86, tweede lid, van de&#13;
Gwd kan de tegemoetkoming in de schade die&#13;
een eigenaar lijdt als dieren of producten in&#13;
geval van een besmetting met een besmettelijke&#13;
dierziekte of een vermoeden daarvan&#13;
worden gedood of vernietigd, worden verlaagd&#13;
met bij algemene maatregel van bestuur&#13;
vast te stellen percentages, die verschillen&#13;
naarmate de inrichting van het bedrijf voldoet&#13;
aan nader gestelde eisen en de eigenaar maatregelen&#13;
heeft getroffen om de gezondheid van&#13;
dieren op het bedrijf te waarborgen. De&#13;
grondslag voor het toepassen van een korting&#13;
bij het vergoeden van de schade door mkz is&#13;
gelegen in het Besluit.&#13;
Het houden van vee brengt het bedrijfsrisico&#13;
van ziekte met zich. De overheid komt de&#13;
veehouder bij schade als gevolg van het uitbreken&#13;
van een besmettelijke dierziekte in&#13;
bepaalde mate tegemoet. Het risico verschuift&#13;
echter met de in het Besluit gegeven kortingspercentages&#13;
weer naar de veehouder op het&#13;
moment dat de in het Besluit opgesomde&#13;
veterinaire voorschriften niet zijn nageleefd.&#13;
Dit is gerechtvaardigd omdat&#13;
niet-naleving van die voorschriften ertoe kan&#13;
leiden dat het risico van uitbreken of van&#13;
– potentieel vermijdbare – verspreiding van de&#13;
ziekte wordt vergroot, dan wel de opsporing&#13;
en bestrijding ervan wordt bemoeilijkt. Of de&#13;
begane overtredingen daadwerkelijk hebben&#13;
bijgedragen aan de verspreiding van de besmettelijke&#13;
dierziekte, is niet doorslaggevend&#13;
voor de verwijtbaarheid van de overtreden&#13;
regels. Het gaat erom dat het risico van verspreiding&#13;
van de ziekte toeneemt, welk risico&#13;
ingeval van een zeer besmettelijke dierziekte&#13;
als mkz reëel is te achten.&#13;
Bij dierziektepreventie is het van belang dat&#13;
instrumenten worden ingezet, die een direct&#13;
beroep doen op de eigen verantwoordelijkheid&#13;
van de veehouder om bij de bedrijfsvoering&#13;
de risico’s op besmetting zo klein mogelijk&#13;
te houden en zo veel mogelijk bij te dragen&#13;
aan de bestrijding van dierziekten. Het&#13;
Besluit strekt daartoe. De gedachte achter het&#13;
Besluit is dat juist de dreiging van een verlaging&#13;
in de tegemoetkoming in de schade de&#13;
betrokken ondernemers kan stimuleren hun&#13;
bedrijfsvoering zo in te richten dat daarmee&#13;
een verlaging wordt voorkomen. De betrokken&#13;
ondernemers hebben derhalve zelf in de&#13;
hand of het Besluit voor hen financiële effecten&#13;
heeft.&#13;
De in het Besluit neergelegde kortingensystematiek&#13;
is tot stand gekomen in overleg met de&#13;
betrokken organisaties uit het bedrijfsleven en&#13;
de Tweede Kamer. Na de varkenspestepidemie&#13;
van 1997 heeft de Tweede Kamer aangedrongen&#13;
op een aanscherping van het&#13;
veterinaire beleid en op een heldere percentageberekening&#13;
waarmee de individuele veehouder&#13;
rekening kon houden.&#13;
In het Besluit is geregeld in welke gevallen een&#13;
korting wordt toegepast en met welk percentage&#13;
dit gebeurt. Verweerder beslist over de&#13;
kortingen, maar de hoogte van de korting is&#13;
sluitend vastgesteld door de Gwd en het&#13;
Besluit. Indien het Besluit een korting van&#13;
15% voorschrijft voor een bepaalde overtreding,&#13;
kan verweerder niet korten met een&#13;
ander percentage. Verweerder heeft, gelet op&#13;
artikel 86, tweede lid, van de Gwd, wel de&#13;
bevoegdheid om van een korting af te zien.&#13;
Verweerder dient ofwel te korten met het&#13;
wettelijk voorgeschreven percentage ofwel&#13;
helemaal niet te korten. Onder omstandigheden&#13;
kan verweerder gehouden zijn om&#13;
gebruik te maken van zijn bevoegdheid om af&#13;
te zien van het opleggen van een korting.&#13;
Bijvoorbeeld indien het opleggen van een korting&#13;
strijd met het evenredigheidsbeginsel zou&#13;
opleveren.&#13;
Ten tijde van de mkz-epidemie in het voorjaar&#13;
van 2001 heeft de AID in ongeveer 2.200&#13;
gevallen overtredingen van veterinaire bepalingen&#13;
geconstateerd. Een zorgvuldige bestu-&#13;
dering van de verschillende dossiers heeft ertoe&#13;
geleid dat slechts in 240 gevallen daadwerkelijk&#13;
een korting is toegepast. Telkenmale heeft&#13;
verweerder bekeken of de overtreden regels&#13;
gevolgen kunnen hebben voor de preventie&#13;
dan wel effectieve bestrijding van de ziekte,&#13;
ofwel dat er ten algemene zodanige veterinaire&#13;
risico’s zijn gelopen dat een korting gerechtvaardigd&#13;
is.&#13;
Verweerder heeft het standpunt ingenomen&#13;
dat zogenaamde futiliteiten niet leiden tot het&#13;
opleggen van een verlaging van de tegemoetkoming.&#13;
Bij een futiliteit moet gedacht worden&#13;
aan een verkeerde administratieve handeling&#13;
die weinig om het lijf heeft. Indien sprake&#13;
is van futiliteiten en daardoor ten algemene&#13;
geen veterinaire risico’s zijn gelopen, wordt&#13;
afgezien van het toepassen van een korting.&#13;
Als echter wel zodanige risico’s zijn opgetreden,&#13;
kan er geen sprake zijn van een futiliteit.&#13;
Indien sprake was van (-) het missen van één&#13;
oormerk bij een dier, (-) fouten in, dan wel het&#13;
geheel ontbreken van het bedrijfsregister op&#13;
rundveehouderijen (runderen betreffen een&#13;
controleerbare soort), terwijl het I&amp;R-systeem&#13;
op de daartoe voorgeschreven wijze was bijgehouden,&#13;
(-) een I&amp;R-melding die later dan&#13;
de voorgeschreven termijn doch binnen zeven&#13;
dagen na transport, geboorte of sterfte is&#13;
gedaan, of (-) een eenmalig verzuim van de&#13;
meldplicht, is geen verlaging toegepast. Verder&#13;
is besloten om gevallen waarin het ging om&#13;
minder dan vijf dieren met een totale waarde&#13;
van niet meer dan ƒ 1.000,— niet te korten,&#13;
met name omdat de administratieve kosten&#13;
niet zouden opwegen tegen de hoogte van de&#13;
kortingsbedragen.&#13;
Medio januari 2002 is het Besluit, met terugwerkende&#13;
kracht tot 19 februari 2001, gewijzigd&#13;
in verband met de omstandigheid dat een&#13;
onverkorte toepassing kon leiden tot zeer&#13;
hoge kortingen. Bij deze wijziging (-) zijn&#13;
schotten geplaatst tussen de diersoorten,&#13;
zodat tekortkomingen op een bedrijf ten aanzien&#13;
van de ene diersoort niet leiden tot een&#13;
korting op de tegemoetkoming van de andere&#13;
diersoorten op het bedrijf, (-) zijn de verlagingen&#13;
inzake overtredingen van I&amp;R-voorschriften&#13;
onder één noemer gebracht, waarbij&#13;
in beginsel een korting van 15% (of 35% bij&#13;
vijf of meer gebeurtenissen) is opgelegd, (-)&#13;
zijn de verlagingen inzake overtredingen van&#13;
de hygiënevoorschriften onder één noemer&#13;
gebracht, waarbij eveneens in beginsel een&#13;
korting van 15% (of 35% bij vijf of meer&#13;
gebeurtenissen) is opgelegd, (-) is het begrip&#13;
gebeurtenis ingevuld aan de hand van de tekst&#13;
van de regel die is overtreden (voorbeelden&#13;
van gebeurtenissen: een niet volledig bedrijfsregister,&#13;
een niet (tijdig) gemeld transport, een&#13;
niet (tijdig) gemelde geboorte of sterfte, een&#13;
ongemerkt dier) en (-) wordt op de producten&#13;
geen korting meer toegepast.&#13;
Deze bijstellingen van het kortingenregime&#13;
hebben bij de meeste bedrijven gezorgd voor&#13;
een verlaging van het toegepaste kortingspercentage.&#13;
Verweerder heeft omtrent voornoemde&#13;
ontwikkelingen continu afstemming&#13;
gezocht met de Tweede Kamer. Verweerder&#13;
heeft niet zonder meer een korting toegepast&#13;
en er is terdege sprake van een zorgvuldige&#13;
behandeling van elk afzonderlijk dossier.&#13;
Overwegingen van zowel juridische als veterinair/&#13;
beleidsmatige aard hebben er toe geleid&#13;
dat ook in de bezwaarfase kortingen geheel&#13;
zijn vervallen of een lager kortingspercentage&#13;
van toepassing is verklaard. Zo is, naast het&#13;
reeds bestaande beleid, het ontbreken van een&#13;
hygiënecheck of het niet inzenden van het&#13;
mutatieformulier niet langer als kortingsgrond&#13;
gehanteerd. Voorts is in bezwaar gebleken&#13;
dat de bepaling wie in het kader van de&#13;
I&amp;R-verplichtingen voor schapen en geiten&#13;
als ondernemer dient te worden aangemerkt&#13;
concreter diende te worden ingevuld, op&#13;
grond waarvan een houder met niet meer dan&#13;
dertig volwassen schapen of geiten én niet&#13;
meer dan drie runderen of varkens wordt aangemerkt&#13;
als niet-ondernemer (houders van&#13;
schapen of geiten die geen ondernemer zijn,&#13;
zijn niet I&amp;R-plichtig voor de schapen en geiten;&#13;
voor het enkele rund of varken dat naast&#13;
de schapen of geiten wordt gehouden, dienen&#13;
deze houders wel aan de voorschriften te voldoen).&#13;
Uiteindelijk zijn in bezwaar in 90 van&#13;
de 240 gevallen de opgelegde kortingen gehandhaafd.&#13;
Het totale kortingenbedrag bedraagt&#13;
ongeveer € 3.000.000,–.&#13;
Ten aanzien van het onderhavige geval heeft&#13;
verweerder het volgende aangevoerd:&#13;
Appellant heeft niet betwist dat het bedrijfsregister&#13;
(deel B) niet is bijgehouden. Dit regis-&#13;
ter vormt een belangrijke bron van informatie&#13;
ingeval van een uitbraak van een besmettelijke&#13;
dierziekte in verband met de tracering van&#13;
vervoersbewegingen. Het niet juist bijhouden&#13;
van het bedrijfsregister belemmert de dierziektebestrijding.&#13;
Uit het AID-rapport noch&#13;
anderszins is gebleken dat het door appellant&#13;
genoemde kasboek, waarin de vereiste gegevens&#13;
te vinden zouden zijn, op het moment&#13;
van de controle voorhanden was. Appellant&#13;
heeft zijn stelling dienaangaande niet onderbouwd.&#13;
Met betrekking tot een zestal runderen zijn de&#13;
I&amp;R-voorschriften niet nageleefd. Dat dit&#13;
geen relatie heeft met de verspreiding van&#13;
mkz doet niet af aan het feit dat veterinaire&#13;
risico’s zijn gelopen in het systeem van dierziektebestrijding.&#13;
Het is en blijft de verantwoordelijkheid&#13;
van een veehouder dat hij&#13;
mutaties van zijn veestapel overeenkomstig de&#13;
daarvoor geldende regelgeving registreert bij&#13;
het I&amp;R-systeem en in het bedrijfsregister. Bij&#13;
een gebrekkige naleving van de meldingsplicht&#13;
vormt het niet steeds voorhanden zijn&#13;
van een overzicht van vervoersbewegingen&#13;
een belemmering bij het nemen van bestrijdingsmaatregelen.&#13;
Een tijdige melding van&#13;
verplaatsingen aan een centraal computersysteem&#13;
is essentieel is voor het tijdig traceren&#13;
van dieren.&#13;
In het onderhavige geval heeft appellant het&#13;
bepaalde bij of krachtens de artikelen 4 en 96&#13;
van de Gwd niet nageleefd. Aangezien het&#13;
bedrijfsregister (deel B) niet is bijgehouden,&#13;
zesmaal runderen niet zijn aan- of afgemeld&#13;
bij het I&amp;R-systeem en twee runderen niet&#13;
waren voorzien van oormerken, is sprake van&#13;
negen gebeurtenissen in de zin van het Besluit&#13;
en zou een korting van 35% moeten zijn&#13;
opgelegd. Nu appellant bij het besluit van&#13;
28 februari 2002 slechts een korting van 15%&#13;
is opgelegd, is deze op grond van de rechtszekerheid&#13;
gehandhaafd.&#13;
Het bestreden besluit is niet in strijd met het&#13;
verbod van détournement de pouvoir. De&#13;
bevoegdheid tot het nemen van het bestreden&#13;
besluit is te vinden in artikel 86, tweede lid,&#13;
van de Gwd en deze bevoegdheid is niet&#13;
gebruikt voor een ander doel dan waarvoor&#13;
zij is gegeven.&#13;
Evenmin kan de opgelegde korting op de&#13;
tegemoetkoming in de schade worden aangemerkt&#13;
als een ‘criminal charge’ als bedoeld&#13;
in artikel 6 van het EVRM. Uit jurisprudentie&#13;
van de Afdeling bestuursrechtspraak van de&#13;
Raad van State en het College volgt dat een&#13;
korting op een schadeloosstelling, hoewel wellicht&#13;
wel als zodanig ervaren, in wezen geen&#13;
boete op overtreding van voorschriften is.&#13;
Voorts is geen sprake van strijd met het gelijkheidsbeginsel.&#13;
Appellant heeft zijn betoog op&#13;
dat punt met een verwijzing naar een zaak&#13;
waarin een hygiënecheck ontbrak. Dat is echter&#13;
thans niet aan de orde.&#13;
Daargelaten of andere veehouders na de vaststelling&#13;
van de eerste mkz-uitbraken de gelegenheid&#13;
hebben gehad hun bedrijf(sadministratie)&#13;
op orde te brengen, dient appellant op&#13;
het moment van de controle alles op orde te&#13;
hebben. Indien in andere gevallen ten onrechte&#13;
geen korting is opgelegd, betekent dat niet&#13;
dat verweerder in casu gehouden zou zijn ook&#13;
geen korting op te leggen. Na de uitbraak van&#13;
mkz in Groot-Brittannië wisten Nederlandse&#13;
veehouders bovendien vanaf februari 2001 dat&#13;
de mogelijkheid dat mkz naar Nederland zou&#13;
kunnen komen.&#13;
5. De beoordeling van het geschil&#13;
5.1 In het kader van de bestrijding van&#13;
besmettelijke dierziekten, in dit geval mkz,&#13;
kan worden onderscheiden tussen zogeheten&#13;
repressieve en preventieve ruiming. Het&#13;
begrip repressieve ruiming wordt gebruikt&#13;
voor de situatie dat de dieren op een bepaald&#13;
bedrijf op last van verweerder zijn gedood&#13;
omdat vóór het ruimen bij één of meerdere&#13;
dieren op het bedrijf daadwerkelijk een besmetting&#13;
met het mkz-virus was vastgesteld;&#13;
In dat geval wordt ook wel gesproken van&#13;
besmet geruimde bedrijven. Bij preventieve&#13;
ruiming geldt dat door verweerder op grond&#13;
van het Besluit verdachte dieren een besluit is&#13;
genomen, inhoudende dat de dieren op een&#13;
bedrijf als verdacht (van mkz) worden aangemerkt&#13;
en deze dieren vervolgens ten behoeve&#13;
van de bestrijding van deze dierziekte worden&#13;
gedood, zonder dat op het desbetreffende&#13;
bedrijf de dierziekte daadwerkelijk klinisch of&#13;
via laboratoriumonderzoek is vastgesteld.&#13;
Preventieve ruiming is dus een voorzorgsmaatregel,&#13;
welke steunt op de algemeen om-&#13;
schreven bevoegdheid van verweerder om&#13;
verdachte dieren te (laten) doden.&#13;
De dieren van appellant zijn preventief geruimd.&#13;
Verweerder heeft, in de afhandeling&#13;
van de mkz-zaken, voor de beantwoording&#13;
van de vraag of daarbij een verlaging van de&#13;
tegemoetkoming in de schade al dan niet moet&#13;
worden opgelegd, het onderscheid tussen&#13;
besmet geruimde bedrijven en preventief&#13;
geruimde bedrijven geen rol laten spelen. Met&#13;
betrekking tot de vraag of zulks terecht is&#13;
nagelaten overweegt het College het volgende.&#13;
5.2 Allereerst dient eraan te worden herinnerd&#13;
dat verweerder bij de afwikkeling van de&#13;
schade als gevolg van de bestrijding van de&#13;
varkenspestepidemie van enkele jaren geleden&#13;
het kortingensysteem, voorzien in artikel 86,&#13;
tweede lid, van de Gwd (hierna: de kortingsregeling)&#13;
niet heeft toegepast in de gevallen&#13;
waarin preventief was geruimd.&#13;
In zaken waarbij in beroep bij het College&#13;
werd opgekomen tegen verlaging van de tegemoetkoming&#13;
in de schade als gevolg van de&#13;
bestrijding van de varkenspestepidemie, is het&#13;
hiervoor bedoelde verschil in behandeling&#13;
tussen repressief en preventief geruimde bedrijven&#13;
met een beroep op het gelijkheidsbeginsel&#13;
aan de orde gesteld door appellanten&#13;
bij wie repressief ruiming van het vee had&#13;
plaatsgevonden. Het College heeft in die&#13;
zaken (zie onder meer no. AWB 98/140; AB&#13;
2000, 206; www.rechtspraak.nl, LJN-nummer&#13;
ZG1820) overwogen dat verweerders beleid&#13;
bij de varkenspestepidemie om de kortingsregeling&#13;
slechts toe te passen bij besmet&#13;
geruimde bedrijven, de toetsing in rechte kan&#13;
doorstaan. Daartoe is in die uitspraken onder&#13;
meer overwogen dat de kortingsregeling is&#13;
gebaseerd op een vorm van risicotoedeling&#13;
tussen overheid en veehouderijbedrijven,&#13;
waarbij de overheid de veehouder in bepaalde&#13;
mate in de schade, ontstaan door maatregelen&#13;
ter bestrijding van dierziekten, tegemoetkomt,&#13;
maar waarbij het risico weer met bepaalde&#13;
percentages naar de veehouder verschuift,&#13;
indien blijkt dat hij bepaalde voorschriften die&#13;
strekken tot voorkoming of bestrijding van&#13;
dierziekten, niet heeft nageleefd. Het opleggen&#13;
van een korting moet, zo volgt uit die uitspraken,&#13;
worden beschouwd als het voor&#13;
eigen risico van de veehouder laten komen&#13;
van een deel van door het uitbreken van varkenspest&#13;
ontstane schade aan de houders van&#13;
de door die ziekte getroffen dieren. Voorts&#13;
heeft het College in dit verband overwogen&#13;
dat het risico voor het uitbreken op een&#13;
bedrijf van varkenspest in beginsel ligt bij de&#13;
houder van dat bedrijf, niet bij de overheid.&#13;
Dat het risico van preventieve ruiming door&#13;
de overheid van bedrijven waar de ziekte niet&#13;
is uitgebroken in beginsel moet worden&#13;
gedragen door de houder van het bedrijf, kan,&#13;
zo is overwogen, aanmerkelijk minder stellig&#13;
worden geponeerd. Het College heeft in de&#13;
beroepsprocedures met betrekking tot de verlaging&#13;
van de tegemoetkoming in de schade&#13;
als gevolg van de varkenspestepidemie bedoeld&#13;
beroep op het gelijkheidsbeginsel dan&#13;
ook telkenmale verworpen, waarbij in zijn&#13;
uitspraak van 17 december 2002 (No. AWB&#13;
98/260; AB 2003, 70; www.rechtspraak.nl,&#13;
LJN-nummer AF3229) nog uitdrukkelijk is&#13;
overwogen, dat het College daar laat of een&#13;
dergelijke verlaging bij preventief geruimde&#13;
bedrijven rechtens toelaatbaar zou zijn geweest.&#13;
5.3 Deze vraag is thans wel aan de orde. Verweerder&#13;
heeft immers het bedrijf van appellant&#13;
preventief geruimd.&#13;
Het College stelt voorop dat het belang, voor&#13;
de toepassing van de kortingsregeling, van het&#13;
hiervoor gememoreerde onderscheid tussen&#13;
preventief en repressief ruimen van vee op&#13;
bedrijven, waar het gaat om de bestrijding van&#13;
mkz, zeker niet anders is te beoordelen dan&#13;
gold voor de situatie bij de varkenspestepidemie.&#13;
Ook hier heeft te gelden dat, wat er zij&#13;
van de in het Besluit gekozen risicoverdeling&#13;
(de rechter kan immers niet treden in de&#13;
innerlijke waarde en billijkheid van een algemeen&#13;
verbindend voorschrift, zoals dat met&#13;
betrekking tot deze risicoverdeling in het&#13;
Besluit is neergelegd), de toepassing van de&#13;
kortingsregeling niet los kan worden gezien&#13;
van haar grondslag, te weten een vorm van&#13;
risicoverdeling tussen overheid en veehouder.&#13;
Dat een besmettelijke dierziekte als mkz op&#13;
een bedrijf kan toeslaan, is een risico dat in&#13;
beginsel voor rekening van de betrokken veehouder&#13;
komt. Een risico dus, waarvan niet&#13;
zonder meer voor de hand ligt dat de overheid&#13;
tegemoetkomt in de financiële gevolgen van&#13;
het intreden ervan.&#13;
De gevolgen van het optreden van een besmettelijke&#13;
dierziekte kunnen erin bestaan dat&#13;
de overheid ter voorkoming van verspreiding&#13;
ervan maatregelen neemt, inhoudende dat&#13;
zieke dieren worden gedood. Wanneer eenmaal&#13;
een dierziekte op een bedrijf is geconstateerd,&#13;
kan dit impliceren dat het optreden van&#13;
de ziekte bij de overige daarvoor vatbare,&#13;
maar nog niet waarneembaar besmette, dieren&#13;
op het desbetreffende bedrijf een kwestie van&#13;
tijd is. Daarmee kan het constateren van een&#13;
besmettelijke dierziekte op een bedrijf redelijkerwijs&#13;
leiden tot de gevolgtrekking dat uit&#13;
een oogpunt van dierziektebestrijding de zich&#13;
op dat bedrijf bevindende, voor besmetting&#13;
vatbare, dieren moeten worden gedood.&#13;
Ingeval van bij varkenspest besmet geruimde&#13;
bedrijven is in verband met de vorenbedoelde&#13;
onontkoombaarheid geoordeeld dat de omstandigheid&#13;
dat de verdachte dieren op het&#13;
bedrijf dienen te worden geruimd op één lijn&#13;
is te stellen met de aard van het risico van het&#13;
hebben van zieke dieren. Het doden van&#13;
zowel de zieke als de verdachte dieren op één&#13;
en hetzelfde bedrijf kon bij varkenspest dan&#13;
ook zozeer als een normaal en voorspelbaar&#13;
gevolg van het constateren van de ziekte op&#13;
het desbetreffende bedrijf worden gekwalificeerd,&#13;
dat daarop de hiervoor bedoelde opvatting&#13;
over een redelijke risicoverdeling als&#13;
grondslag voor het toepassen van de kortingsregeling&#13;
kan dienen.&#13;
Een en ander heeft voor de beoordeling van&#13;
de toepassing van de kortingsregeling in de&#13;
varkenspestzaken ertoe geleid dat het College,&#13;
wat betreft besmet geruimde bedrijven, het&#13;
niet rechtens ontoelaatbaar heeft geacht dat de&#13;
tegemoetkoming in de schade op de in artikel 8&#13;
van het Besluit bescherming tegen bepaalde&#13;
zoönosen en bestrijding besmettelijke dierziekten&#13;
(Stb. 1996, 156) bepaalde wijze afhankelijk&#13;
is gesteld van het naleven van bepaalde&#13;
voorwaarden, welke met name het risico van&#13;
optreden en verspreiding van besmettelijke&#13;
dierziekten beogen te beperken en dat, ingeval&#13;
van niet naleving van die voorwaarden, daarbij,&#13;
gelet op de dwingende bepalingen ter zake&#13;
in dat Besluit – in welker innerlijke waarde en&#13;
billijkheid de rechter als gezegd niet kan treden&#13;
– de in dat Besluit genoemde kortingspercentages&#13;
zijn toegepast.&#13;
5.4 Wat er zij van de vraag of de ernst en&#13;
besmettelijkheid van mkz, waarvan in mindere&#13;
mate dan bij varkenspest geldt dat het voor&#13;
het dier een dodelijke afloop heeft, met&#13;
betrekking tot de aard van het bedrijfsrisico&#13;
voor wegens mkz-besmetting geruimde&#13;
bedrijven tot dezelfde conclusies moet leiden&#13;
als de hiervoor gememoreerde conclusies&#13;
ingeval van besmetting van een bedrijf met het&#13;
varkenspestvirus, in elk geval moet, net als bij&#13;
varkenspest, bij de mkz-crisis de aard van het&#13;
risico van de veehouder ingeval van repressieve&#13;
ruiming wezenlijk anders gewogen worden&#13;
dan ingeval van preventieve ruiming.&#13;
Die preventieve ruiming werd bij de mkzcrisis,&#13;
zo stelt het College vast, mede en in&#13;
belangrijke mate naast veterinaire overwegingen,&#13;
ingegeven door overwegingen betreffende&#13;
het algemeen belang, welke het in de opvatting&#13;
van de overheid noodzakelijk maakten op&#13;
de kortst mogelijke termijn exportbelemmeringen&#13;
van vee en vlees als gevolg van de in&#13;
Nederland gesignaleerde mkz-uitbraken op te&#13;
heffen door een grootschalige bestrijding van&#13;
de ziekte. De Gwd voorziet, in verband met&#13;
het grote belang dat daarmee gediend kan&#13;
zijn, in de bevoegdheid van verweerder om&#13;
ten behoeve van een snelle en doeltreffende&#13;
bestrijding van besmettelijke dierziekten ingrijpende&#13;
maatregelen te nemen, zoals het&#13;
doden van zieke en verdachte dieren (artikel&#13;
22, eerste lid, onderdeel f) opdat de dierziekte&#13;
niet de kans krijgt om zich heen te grijpen en&#13;
langdurig voort te woekeren. Verweerder&#13;
heeft van die bevoegdheden gebruik gemaakt.&#13;
De beslissing van de overheid om in het algemeen&#13;
belang ter bestrijding van een dierziekte&#13;
vergaande maatregelen te nemen als het doden&#13;
van verdachte dieren op bedrijven waar de&#13;
besmetting met de ziekte daadwerkelijk niet is&#13;
geconstateerd, is niet zozeer aan te merken als&#13;
een in veterinair opzicht onontkoombare&#13;
beslissing, vergelijkbaar met die van het ruimen&#13;
van de verdachte dieren op een bedrijf&#13;
waar reeds zieke dieren zijn waargenomen,&#13;
maar veeleer als de resultante van een risicowaardering&#13;
door de overheid. In de aard van&#13;
zo’n waardering ligt besloten, dat deze ook&#13;
anders kan uitvallen. Het College merkt hierover&#13;
het volgende op.&#13;
Bij de mkz-epidemie heeft verweerder, op&#13;
grond van afwegingen die in verband staan&#13;
met de zeer aanzienlijke gevolgen van het&#13;
voortduren van die epidemie voor de Nederlandse&#13;
veehouderij, vanwege met name de&#13;
exportbelemmeringen voor vee(houderij-producten)&#13;
die daaruit voortvloeiden, en het&#13;
belang voor de Nederlandse economie in het&#13;
algemeen dat de export van vee en vlees zo&#13;
snel mogelijk ongehinderd zou kunnen worden&#13;
hervat, zeer vergaande maatregelen ter&#13;
bestrijding genomen. In de eerste plaats zijn,&#13;
overeenkomstig de ter zake geldende communautaire&#13;
richtlijn, de zieke en verdachte dieren&#13;
op bedrijven waar een besmetting met het&#13;
mkz-virus aan de hand van klinische verschijnselen&#13;
werd vastgesteld, gedood. Ook&#13;
zijn verdergaande maatregelen getroffen dan&#13;
bedoelde richtlijn voorschrijft, in die zin dat&#13;
de voor mkz vatbare dieren op bedrijven,&#13;
gelegen op een – met het verloop van de epidemie&#13;
– steeds groter wordende afstand, van&#13;
soms meerdere kilometers, rondom besmette&#13;
bedrijven, verdacht zijn verklaard en vervolgens&#13;
op grond van die status zijn gedood.&#13;
Bovendien is aan de Commissie toestemming&#13;
gevraagd om, in afwijking van het in de&#13;
Gemeenschap geldende vaccinatieverbod, in&#13;
het kader van de bestrijding van de ziekte, tot&#13;
vaccinatie te mogen overgaan. De aan de door&#13;
de Commissie verleende toestemming verbonden&#13;
voorwaarde dat alle gevaccineerde&#13;
dieren zo spoedig mogelijk moeten worden&#13;
gedood, heeft de Nederlandse overheid aanvaard.&#13;
Hierbij moet worden bedacht dat het&#13;
vaccineren van de hier bedoelde dieren, dat op&#13;
last van verweerder plaatsvond, tot gevolg had&#13;
dat verweerder de eerdere verdachtverklaringen&#13;
van die dieren meende te moeten handhaven,&#13;
omdat vanwege die vaccinatie het niet&#13;
meer mogelijk was om – na verstrijken van de&#13;
in het Besluit verdachte dieren genoemde&#13;
periode die samenhangt met de incubatieperiode&#13;
van het mkz-virus – uit het uitblijven&#13;
van verschijnselen die op mkz duiden, af te&#13;
leiden dat de verdenking geen grond (meer)&#13;
had. Verweerder heeft vervolgens, op grond&#13;
van zijn beoordeling van het risico dat – hoe&#13;
gering de kans daarop ook was – zich onder&#13;
de gevaccineerde dieren toch dieren zouden&#13;
kunnen bevinden die, zonder daarvan verschijnselen&#13;
te vertonen, het mkz-virus onder&#13;
de leden zouden hebben en dat op hun nakomelingen&#13;
zouden kunnen overdragen, bij&#13;
welke dieren zulks weer tot een mkz-uitbraak&#13;
zou kunnen leiden, besloten dat deze dieren,&#13;
conform hetgeen de Commissie als voorwaarde&#13;
voor de door Nederland gekozen vorm&#13;
van vaccinatie had gesteld, gedood moesten&#13;
worden.&#13;
5.5 Niet het optreden van mkz is aldus rechtstreeks&#13;
bepalend geweest voor het gevolg dat&#13;
het vee ingevolge de Gwd werd geruimd,&#13;
maar het ingrijpen van verweerder. Dit ingrijpen&#13;
impliceerde dat een groot aantal bedrijven,&#13;
dat mogelijkerwijs, wanneer niet tot&#13;
vaccinatie en doding van de dieren was overgegaan,&#13;
niet daadwerkelijk door het virus zou&#13;
zijn getroffen, niettemin met gevolgen werd&#13;
geconfronteerd, die zouden zijn opgetreden&#13;
wanneer dat wél het geval was geweest. De&#13;
besluiten van verweerder die daaraan ten&#13;
grondslag liggen, mogen, gelet op de zeer&#13;
ruim omschreven bevoegdheden van verweerder&#13;
ter zake, in beginsel rechtmatig zijn, dat&#13;
neemt niet weg dat, gelet op de hiervoor&#13;
weergegeven omstandigheden, het als bedrijf&#13;
getroffen worden door een maatregel tot het&#13;
preventief ruimen van vee van zo’n geheel&#13;
andere aard is dan het risico dat het bedrijf&#13;
door een besmetting wordt getroffen, dat&#13;
daardoor ook de toepassing van de kortingsregeling&#13;
– die een beoordeling van de aard van&#13;
de betrokken bedrijfsrisico’s als grondslag&#13;
heeft – in een ander licht komt te staan. Naar&#13;
het oordeel van het College is het doden van&#13;
verdachte dieren onder de hiervoor geschetste&#13;
omstandigheden aan te merken als een maatregel&#13;
in het algemeen belang die een vorm van&#13;
eigendomsontneming inhoudt, waarvoor in&#13;
beginsel een passende schadevergoeding dient&#13;
te worden verleend. Nu het, anders dan bij&#13;
besmet geruimde bedrijven, gaat om een&#13;
omstandigheid waarbij, op grond van het&#13;
beginsel van égalité devant les charges publics,&#13;
juist wél voor de hand ligt dat de overheid&#13;
voorziet in een tegemoetkoming in de door&#13;
dit optreden veroorzaakte schade, gaat het,&#13;
zeer bijzondere omstandigheden wellicht&#13;
daargelaten, niet aan de betrokkenen te confronteren&#13;
met kortingen op die tegemoetkoming&#13;
wegens nalatigheden in het verleden,&#13;
waarbij geen sprake is van enig aantoonbaar&#13;
causaal verband met de grond voor toepassing&#13;
van de preventieve maatregelen.&#13;
Zo al plaats zou zijn voor het toepassen van&#13;
enige verlaging van de tegemoetkoming, als&#13;
bedoeld in artikel 86 van de Gwd, dan dienen&#13;
daarvoor in het kader van een redelijke risicoverdeling&#13;
andere maatstaven dan de door verweerder&#13;
gehanteerde maatstaven te worden&#13;
aangelegd. Maatstaven die liggen in de sfeer&#13;
van een flagrante schending van voorschriften&#13;
welke niet zozeer tot een potentiële, maar tot&#13;
een reële gevaarzetting of belemmering van de&#13;
bestrijding van de dierziekte hebben geleid. In&#13;
feite wordt immers bij preventieve ruiming&#13;
van de veehouders die daardoor worden getroffen,&#13;
een grote solidariteit verlangd om&#13;
zich, ten behoeve van diegenen die zich als&#13;
veehouders buiten de preventief te ruimen&#13;
gebieden bevinden, te schikken naar door verweerder&#13;
nodig geachte bestrijdingsmaatregelen.&#13;
Met die aan de zijde van de betrokken&#13;
veehouders verlangde inschikkelijkheid en&#13;
solidariteit ten behoeve van de rest van de&#13;
Nederlandse veehouderij is naar het oordeel&#13;
van het College onverenigbaar een toepassing&#13;
door verweerder van de kortingsregeling&#13;
waarbij, met vaak zeer grote financiële gevolgen&#13;
voor de betrokkene, de hier aan de orde&#13;
zijnde niet-naleving van de onderhavige regels&#13;
wordt tegengeworpen.&#13;
Appellant dient met betrekking tot het feit dat&#13;
hij bepaalde van de hier tegengeworpen regels&#13;
niet heeft nageleefd naar het oordeel van het&#13;
College op één lijn te worden gesteld met de&#13;
overige Nederlandse veehouders. Ter zake&#13;
geldt, naar ter zitting is bevestigd, dat van enig&#13;
actief opsporings- en vervolgingsbeleid met&#13;
betrekking tot de niet-naleving van de hier&#13;
aan de orde zijnde regels in de afgelopen jaren&#13;
geen sprake is geweest en dat het thans in de&#13;
bedoeling ligt, ook in relatie met het reeds&#13;
door verweerder in verband met de vogelpestepidemie&#13;
uitgesproken voornemen de kortingsregeling&#13;
in het geheel niet meer toe te passen,&#13;
om op dit punt strafrechtelijk actiever te gaan&#13;
opereren.&#13;
De slotsom is dat verweerder bij afweging van&#13;
de betrokken belangen niet in redelijkheid&#13;
heeft kunnen besluiten tot de in geding zijnde&#13;
uitoefening van zijn in artikel 86, tweede lid,&#13;
van de Gwd neergelegde bevoegdheid tot verlaging&#13;
van de tegemoetkoming in de schade,&#13;
doch van het opleggen van enige verlaging&#13;
had moeten afzien. Het bestreden besluit is&#13;
derhalve genomen in strijd met artikel 3:4 van&#13;
de Awb. Nu het beroep van appellant reeds&#13;
op grond van het hiervoor overwogene&#13;
gegrond moet worden verklaard en het bestreden&#13;
besluit voor vernietiging in aanmerking&#13;
komt, kan het College hier de overige&#13;
door appellant aangevoerde grieven onbesproken&#13;
laten.&#13;
Het College acht termen aanwezig voor een&#13;
proceskostenveroordeling met toepassing van&#13;
artikel 8:75 van de Awb.&#13;
6. De beslissing&#13;
Het College:&#13;
– verklaart het beroep gegrond;&#13;
– vernietigt het bestreden besluit van 30 augustus&#13;
2002;&#13;
– draagt verweerder op ten behoeve van de&#13;
vaststelling van de hoogte van het aan appellant&#13;
nog uit te keren resterende&#13;
bedrag van de tegemoetkoming met inachtneming&#13;
van deze uitspraak opnieuw op het&#13;
bezwaar van appellant te beslissen;&#13;
– veroordeelt verweerder in de kosten van de&#13;
procedure aan de zijde van appellant ten&#13;
bedrage van € 644,–&#13;
(zegge: zeshonderd vier-en-veertig euro);&#13;
– bepaalt dat verweerder aan appellant het&#13;
door hem betaalde griffierecht ad € 109,–&#13;
(zegge: honderdnegen euro) vergoedt.</content><legacyfootnotes/><footnotes><footnote/></footnotes><auteurs/><published>2003-09-01 00:00:00</published><modified>2003-09-01 00:00:00</modified><editiondate>2003-09-01</editiondate><htmlpath>https://denhollander.info/artikel/4528</htmlpath></article>
</articles></edition>
<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2010</searchword><id>8773</id><udhid>UDH:TvAR/8773</udhid><titel>Wetgeving en literatuur</titel><searchwords><searchword>TvAR 10/2010</searchword><searchword>UDH:TvAR/8773</searchword></searchwords><attachments><attachment><name>TvAR2010_10_04_Wetgeving.pdf</name><extention>pdf</extention><url>https://denhollander.info/download/7782/ci</url></attachment></attachments><inleiding>Algemeen&#13;
Literatuur: wettenbundel agrarisch grond-gebruik&#13;
</inleiding><content>De nieuwe ‘Tekstuitgave Pacht/Wetgeving landelijk gebied 2010/2011’ is verschenen (Deventer/Alphen aan den Rijn: Kluwer 2010, ISBN 9789013074208). Samensteller: D.W. Bruil. De uitgave bevat de belangrijkste wetten en uitvoe­ringsregelingen met betrekking tot het agrarisch grondge­bruik, zoals die per 1 oktober 2010 gelden. Ten opzichte van de vorige editie zijn de teksten van de Wet ruimtelijke orde­ning en het Besluit ruimtelijke ordening niet meer opgeno­men. Nieuw is de Wet algemene bepalingen omgevingsrecht (Wabo) die per 1 oktober 2010 in werking is getreden.&#13;
Pacht&#13;
Literatuur&#13;
L.P.J. Mertens, ‘Pachtjurisprudentie januari - juni 2010’, LTB 2010/9, p. 14-16.&#13;
Zakelijke rechten&#13;
Rechtspraak&#13;
Een veehouder wil een betonnen pad op een naastgelegen perceel van een fruitteler gebruiken om - onder andere - zijn vee enkele malen per jaar te verweiden, zodat hij geen ge­bruik hoeft te maken van de openbare weg. De fruitteler gaat daarmee niet akkoord. Er volgt een gerechtelijke pro­cedure in twee instanties. De veehouder vordert in hoger be­roep primair dat het hof voor recht verklaart dat sprake is van een uitweg, subsidiair dat het hof de fruitteler gebiedt mee te werken aan het vestigen van een erfdienstbaarheid en meer subsidiair dat het hof de fruitteler gebiedt een uitweg aan te wijzen. Zonder succes: Gerechtshof ’s-Gravenhage 7 september 2010, LJN BN6686, in deze uitgave gepubliceerd onder nummer 5604.&#13;
Ruimtelijke Ordening&#13;
Literatuur&#13;
––De nieuwe uitgave ‘Tekstuitgave Wetgeving Ruim­telijke Ordening 2010/2011’ is verschenen (De­venter/Alphen aan den Rijn: Kluwer 2010, ISBN 9789013074413). Samensteller J.H. Potter. De regelgeving is geactualiseerd tot 1 augustus 2010. Nieuw ten opzichte van de vorige uitgave is onder andere de Wet algemene bepalingen omgevings­recht (Wabo) en de Crisis- en herstelwet.&#13;
––M.J. Tolsma, ‘Wijzigingen in de Wet voorkeurs­recht gemeenten’, LTB 2010, p. 8-10.&#13;
Landinrichting&#13;
Wet inrichting landelijk gebied (Wilg): literatuur&#13;
B.F. Preller,‘De Wet inrichting landelijk gebied en kavelruil II’, LTB 2010/8, p. 12-16. Onderwerp: het (op art. 88 Wilg gebaseerde) Besluit landelijk gebied, waarin de (aanvullen­de) voorwaarden zijn opgenomen waaraan het instrument kavelruil moet voldoen.&#13;
Rechtspraak&#13;
De vraag of een vordering uit hoofde van ongerechtvaar­digde verrijking mogelijk is naast de in de Landinrichtings­wet ingerichte procedures ter verkrijging van compensatie of vergoeding voor verlies van eigendom wordt ontkennend beantwoord door de Hoge Raad in: HR 24 september 2010, LJN BM9600. In deze uitgave gepubliceerd onder nummer 5600.&#13;
Beheer landelijk gebied&#13;
Programmatische Aanpak Stikstof (PAS)&#13;
In een brief van 6 september 2010 informeert de minister de Tweede Kamer over de voortgang van beheerplannen in het licht van de voorlopige PAS en de te verwachten tussenpro­ducten tot aan het verschijnen van de definitieve PAS eind 2010 (Kamerstukken II 2009/10, 30 654, nr. 84). Het defi­nitieve programma vormt uiteindelijk de juridische en eco­logische onderbouwing van bestaand gebruik en de ontwik­kelruimte voor voorziene en onvoorziene projecten. Deze onderbouwing is specifiek voor elk Natura 2000-gebied, heeft betrekking op het aspect stikstof en is gebaseerd op af­spraken tussen overheden over maatregelen.&#13;
Literatuur&#13;
H.E. Woldendorp, ‘Kroniek Flora- en faunawet, recente ontwikkelingen in het soortenbeschermingsrecht’, M en R 2010/7, p. 425-433.&#13;
Rechtspraak: jachthuur&#13;
Over de inhoud van een tussen partijen overeengekomen jachthuurovereenkomst en de strekking van art. 65 Flora- en faunawet gaat: Gerechtshof Leeuwarden 31 augustus 2010, LJN BN5861 (in deze uitgave gepubliceerd onder nummer 5598). Vraag of appellant op grond van de overeenkomst ook het exclusieve recht heeft verkregen om – in plaats van de grondeigenaar – zelf te bepalen of er op schadetoebren­gende dieren gejaagd mag worden. Het hof beantwoordt deze vraag ontkennend. Allereerst geeft het hof aan dat deze beslissing nog steeds uitsluitend toekomt aan de grondeige­naar en verwijst hiervoor naar het bepaalde in art. 65 Flora- en faunawet. En verder overweegt het hof:&#13;
‘Ook de tekst van de jachthuurovereenkomst noch die van de nadere overeenkomst wijst erop dat appellant het exclusieve recht heeft verkregen om zelf te bepa­len of er op schadetoebrengende dieren - in concreto &#13;
ganzen - gejaagd mag worden. Had dit er wel gestaan, dan zou de overeenkomst, als in zoverre in strijd met het systeem van de Flora- en faunawet, als nietig moe­ten worden bestempeld.’&#13;
MarktordeningAfschaffing dierrechten&#13;
De minister heeft aan de Tweede Kamer het rapport ‘Gevol­gen van het afschaffen van dierrechten’ aangeboden (Ka­merstukken II2009/10, 32 123 XIV, nr. 219). Het onderzoek is uitgevoerd door het LEI, Wageningen UR. Aanleiding is de motie-Polderman (Kamerstukken II 2009/10, 32 123 XIV, nr. 82), waarin om dit onderzoek is gevraagd. Het is een om­vangrijk rapport geworden (68 p.). Het rapport beschrijft de gevolgen van de afschaffing voor:&#13;
De omvang van de varkens- en pluimveehouderij in Neder­land.&#13;
(Pluimveehouderij: zeer waarschijnlijk een uitbreiding. Var­kenssector: op korte termijn geen effect, op middellange ter­mijn (v.a. 2015) een mogelijke toename. De kans dat de var­kensstapel in 2020 op of boven het huidige niveau komt, wordt niet waarschijnlijk, maar ook niet onmogelijk geacht).&#13;
De EU-markten van de betreffende producten.&#13;
(Naar verwachting geen, of bijna geen effecten).&#13;
De kostprijs en de concurrentiepositie.&#13;
(Vooral gevolgen voor de pluimveesector: uitbreiding kan na 2015 tegen lagere kosten. Bij varkens is er na 2015 een effect bij gunstige externe omstandigheden, waarbij de var­kensstal kan groeien met 12% in 2020 ten opzichte van 2009).&#13;
De sociaaleconomische positie van de veehouders.&#13;
(Varkenshouders worden niet geraakt. Zittende pluimvee­houders ondergaan mogelijk een vermogensverlies. Tegen­over dit vermogensverlies staat een verlichting van de inves­teringslasten voor uitbreidende of startende ondernemers).&#13;
Het milieu.&#13;
(De gevolgen zijn vrij beperkt).&#13;
Dieren&#13;
Q-koorts&#13;
De motie Snijders-Hazelhoff c.s. (Kamerstukken II 2009/10, 28 286, nr. 419) om het levenslange fokverbod voor jon­ge gevaccineerde melkschapen en melkgeiten op te heffen, wordt niet uitgevoerd. Dat volgt uit een brief van de Minis­ters van LNV en VWS aan de Tweede Kamer van 20 augus­tus 2010 (Kamerstukken II 2009/10, 28 286, nr. 426). Re­den: uit een aanvullend advies van het centraal Veterinair Instituut en de Gezondheidsdienst voor Dieren blijkt dat on­voldoende vaststaat dat geen potentiële nieuwe bronnen ont­staan wanneer deze dieren drachtig worden. Wel is beslo­ten om bedrijven waarop naar verhouding veel dieren een levenslang fokverbod hebben, en dus weinig dieren zijn ge­ruimd, een tegemoetkoming in de schade uit te keren bin­nen de kaders van het leerstuk nadeelcompensatie. (Volgens de ministers komt de schade door het levenslange fokver­bod - anders dan de schade door ruiming - ‘in principe’ niet in aanmerking op grond van de vergoeding op grond van de Gezondheids- en welzijnswet voor dieren). In de brief zet­ten de ministers uiteen op welke wijze de nadeelcompensa­tie wordt uitgevoerd. Kort gezegd komt het op het volgen­de neer:&#13;
1. alleen bedrijven waarvan meer dan 43% van de vrouwelijke dieren een fokverbod is opgelegd, ko­men in aanmerking voor een tegemoetkoming;&#13;
2. de tegemoetkoming bedraagt €283 per vrouwe­lijk dier met een levenslang fokverbod, met dien verstande dat:&#13;
a. alleen het percentage vrouwelijke dieren dat een le­venslang fokverbod is opgelegd, dat uitstijgt boven de 43%, voor de tegemoetkoming in aanmerking komt (is aan 44% van de vrouwelijke dieren een levenslang fokverbod opgelegd, dan wordt 1% van het totaal aan­tal vrouwelijke dieren vergoed);&#13;
b. de vergoeding wordt verminderd met een eigen risi­co van 10%.&#13;
Rekenvoorbeeld: op een bedrijf met 1000 volwassen vrou­welijke dieren worden er 400 geruimd (40%) en 600 vrou­welijke dieren blijven achter met een levenslang fokver­bod (60%). De veehouder krijgt dan een vergoeding voor 60% - 43% = 17% van de 1000 dieren, dat wil zeggen voor 170 dieren. De totale vergoeding bedraagt dan 170 x €283 = €48.110 minus 10% eigen risico.&#13;
Alle houders van dieren met een levenslang fokverbod ont­vangen een voornemen waarin de houder wordt medege­deeld of ze voor compensatie in aanmerking komen en zo ja, welk aantal dieren voor compensatie in aanmerking komt. Wanneer een houder van mening is dat aan het voornemen niet de juiste gegevens ten grondslag liggen, kan hij dat bin­nen een termijn van 4 weken kenbaar maken. Na de beoor­deling van de reactie van de houder zal de definitieve be­schikking worden verzonden.&#13;
De voorwaarden waaronder de tegemoetkoming wordt toe­gekend zijn per 21 september 2010 vastgelegd in het ‘Be­sluit houdende beleidsregels toekenning tegemoetkoming aan melkgeiten- of melkschapenbedrijven in verband met oplegging levenslang fokverbod’: Stcrt. 2010, 14439.&#13;
Regeling diervoeders 2010&#13;
Per 1 september 2010 is de Regeling diervoeders 2010 in werking getreden: Stcrt. 2010, 13289.&#13;
Deze regeling vervangt de bestaande Regeling diervoeders. Aanleiding is de inwerkingtreding per 1 september 2010 van verordening (EG) nr. 767/2009 van 13 juli 2009, betreffen­de het in de handel brengen van diervoeders, alsook de wij­ziging en de intrekking van acht richtlijnen en één beschik­king. Met de komst van deze verordening moet een groot deel van de bepalingen in de bestaande Regeling diervoe­ders worden geschrapt, omdat de verordening bindend is en rechtstreekse werking heeft in de lidstaten. De geschrapte bepalingen hebben vooral betrekking op de etikettering, ver­pakking en aanbiedingsvorm van diervoeders voor zowel voedselproducerende als niet-voedselproducerende dieren binnen de Gemeenschap; deze materie wordt nu uitputtend geregeld in verordening (EG) nr. 767/2009. Omwille van de duidelijkheid en leesbaarheid van de regeling is gekozen voor het vaststellen van een nieuwe diervoederregeling. Het &#13;
gaat om de volgende verschillen ten opzichte van de voor­malige Regeling diervoeders:&#13;
1. Voorschriften over zaken die per 1 september 2010 volledig door verordening (EG) nr. 767/2009 wor­den beheerst, zijn geschrapt vanwege het verbod tot het overschrijven van voorschriften uit Europese verordeningen en in het licht van de binding en rechtstreekse werking van de verordening in de lidstaten.&#13;
- Dit leidt ertoe dat diverse definities uit hoofdstuk 1 van de vroegere Regeling diervoeders zijn geschrapt, en dat de vroegere hoofdstukken 3 (Voedermiddelen), 4 (Vervangende voederproteïnen) en 5 (Mengvoeders) niet zijn teruggekeerd. De materie die eerder in deze hoofdstukken geregeld was, wordt nu gereguleerd door het bepaalde in met name de hoofdstukken 3 en 4 en de bijbehorende bijlagen van verordening (EG) nr. 767/2009. Hoofdstuk 6 van de Regeling diervoeders was reeds in 2006 vervallen.&#13;
2. Nieuw is de bepaling waarin overtreding van di­verse artikelen van verordening (EG) nr. 767/2009 strafbaar gesteld wordt. Voorts wordt in deze bepa­ling de autoriteit aangewezen die geldt als bevoeg­de autoriteit als bedoeld in die verordening.&#13;
- Zo geldt de VWA als bevoegde autoriteit als het gaat om de verplichting voor de voor etikettering van dier­voeders verantwoordelijke persoon om de bevoeg­de autoriteiten alle gegevens ter beschikking te stellen betreffende de samenstelling of geclaimde eigenschap­pen van de diervoeders die deze persoon in de handel brengt (art. 5 verordening (EG) nr. 767/2009).&#13;
3. De in de Regeling diervoeders reeds voorkomende voorschriften die strekken ter uitvoering van andere Europese verordeningen op het gebied van dier­voeders of ter implementatie van Europese richt­lijnen of beschikkingen op dat gebied, zijn in stand gelaten.&#13;
- Dit heeft ertoe geleid dat de inhoud van hoofdstuk 7 (Regels ter uitvoering van communautaire verorde­ningen), hoofdstuk 8 (Regels over de in- en uitvoer), hoofdstuk 9 (Regels over retributies), hoofdstuk 10 (Overige bepalingen) en deels hoofdstuk 11 (Over­gangsbepalingen) is overgenomen in de nieuwe Re­geling diervoeders 2010. De betreffende artikelen zijn inhoudelijk ongewijzigd. Wel zijn zij vernummerd.&#13;
Besluit diervoeders&#13;
De hiervoor vermelde inwerkingtreding per 1 september 2010 van verordening (EG) nr. 767/2009 van 13 juli 2009 heeft ook geleid tot aanpassing per 1 september van het Be­sluit diervoerders: Stb. 2010, 327. Naast technische aanpas­singen (het vervangen van de verwijzingen naar de ingetrok­ken richtlijnen en beschikking door verwijzingen naar de nieuwe verordening), zijn er ook enkele inhoudelijke veran­deringen met betrekking tot onder andere:&#13;
––de vergunningprocedure voor bioproteïnen;&#13;
––de onderbouwing van claims inzake diervoeders door exploitanten van diervoederbedrijven;&#13;
––de aanbiedingsvorm van en reclame voor diervoe­ders;&#13;
––de verplichte vermelding van het gewichtspercenta­ge van verwerkte voedermiddelen in mengvoeders,&#13;
––de etiketteringvoorschriften.&#13;
Milieurecht&#13;
Tijdelijke vrijstellingsregeling vernietigings-verbod grasland 2010&#13;
Op grond van art. 4b lid 1 Besluit gebruik meststoffen (Bgm) is het niet toegestaan om de graszode van grasland te vernietigen. Ingevolge 4b lid 2 Bgm wordt een uitzondering gemaakt voor grasland gelegen op zand- of lössgrond ge­durende de periode 1 februari tot en met 31 mei (mits direct aansluitend op de vernietiging de teelt van gras aanvangt op de betreffende grond). Het verbod is ingesteld om te voor­komen dat na vernietiging ophoping optreedt van minerale stikstof in de bodem (door het afsterven van wortels en stop­pels) en er versnelde mineralisatie plaatsvindt van organi­sche stof in de bodem. Land- en Tuinbouworganisatie Ne­derland, Plantum NL en de Nederlandse Melkveehouders Vakbond hebben de minister verzocht om vrijstelling van dit verbod voor grasland gelegen op zand- en lössgrond. Re­den: door bijzonder droge weersomstandigheden is de kwa­liteit van het grasland op zand- en lössgrond in zeer slechte conditie (verdroging respectievelijk meer dan normale do­minantie van kweek). De minister komt gedeeltelijk aan dit verzoek tegemoet door de invoering van de Tijdelijke vrij­stellingsregeling vernietigingsverbod grasland 2010: Stcrt. 2010, 13309. Het betreft een vrijstelling van het in art. 4b Bgm opgenomen verbod gedurende de periode 1september tot en met 15 september 2010. De voorwaarden waaronder de vrijstelling geldt en de wijze waarop gebruik kan worden gemaakt van de vrijstelling zijn in de regeling opgenomen.&#13;
Literatuur&#13;
R. Uylenburg, E.M. Vogelzang-Stoute, M.N. Boeve e.a., ‘De Wet milieubeheer als kader voor de implementatie van Eu­ropese wetgeving’, M en R 2010/7, p. 418-424.&#13;
Rechtspraak&#13;
In ABRS 21 juli 2010, nr. 2000908000/1/M2, LJN BN1872 ligt de vraag voor of een aan een rundveehouderij verleende revisievergunning ten behoeve van een stal is komen te ver­vallen op grond van art. 8.18 lid 1onderdeel a Wet milieube­heer. Dat artikel bepaalt dat de vergunning vervalt, indien de inrichting niet binnen drie jaar nadat de vergunning onher­roepelijk is geworden, is voltooid en in werking gebracht. De Afdeling beantwoordt de vraag ontkennend:&#13;
de inrichting was voltooid: het gebouw van de stal was op­gericht en andere voorzieningen waaronder voorhekken en verlichtingsarmaturen waren gerealiseerd. Dat de voersilo destijds ontbrak kan niet tot het oordeel leiden dat de inrich­ting niet voor het overgrote deel is opgericht.&#13;
de inrichting was in werking: de aangevoerde 100 vleeskal­veren ten opzichte van het vergunde aantal 800 betreft niet een zodanig klein aantal dat niet gesproken kan worden van het bedrijfsmatig houden van dieren. &#13;
Fiscaal recht&#13;
Literatuur&#13;
––H.J. de Boer, ‘Invloed ‘btw-pakket’ op de agra­rische praktijk’, LTB 2010/9, p. 1-4. De auteur bespreekt de gevolgen voor de agrarische praktijk van de per 1 januari 2010 ingevoerde wijziging van de Wet op de omzetbelasting 1968 (Implementatie richtlijnen BTW-pakket), Stb. 2009, 546 en 565.&#13;
––A. Schouten, ‘Nagekomen bedrijfsbaten’, LTB 2010/9, p. 4-8. Aan de hand van rechtspraak geeft de auteur aan in welke gevallen agrarische onder­nemers na staking van de onderneming kunnen worden geconfronteerd met (nagekomen) winst uit onderneming.&#13;
––A.W. de Beer, ‘Grondige herwaardering (vervolg)’, LTB 2010/9, p. 10-13. De auteur gaat in op recente standpunten van de belastingdienst ten aanzien van de herwaardering van landbouwgronden bij perso­nenvennootschappen.&#13;
Europees agrarisch recht&#13;
Landbouw- en Visserijraad&#13;
De minister heeft de Tweede Kamer geïnformeerd over de uitkomsten van de op 12 juli 2010 gehouden Landbouwraad (Kamerstukken II 2009/10, 21 501-32, nr. 409, brief 8 sep­tember 2010). Het Belgisch Voorzitterschap (juli- decem­ber 2010) presenteerde het officiële werkprogramma ‘Samen voor een Europa in actie’. Op landbouwgebied gaf minister Laruelle aan dat de focus vooral op de zuivelsector en het Gemeenschappelijk Landbouwbeleid (GLB) nà 2013 zal lig­gen. Ook werd het rapport High Level Group Zuivel (HLG) door de Commissie aan de Raad gepresenteerd. Dit rapport bevat zeven aanbevelingen om te komen tot stabilisatie van de zuivelmarkt voor de middellange en lange termijn. Kort gezegd beveelt de HLG de Commissie aan om:&#13;
1. te onderzoeken op welke wijze leveringscontracten tussen melkveehouders en zuivelverwerkers het beste vorm kunnen krijgen (ofwel door het opstel­len van richtlijnen, ofwel door wettelijke regelin­gen);&#13;
2. een voorstel te doen voor een wettelijke regeling die melkproducenten toestaat om via producenten­organisaties gezamenlijke te onderhandelen met een zuivelverwerker over contractvoorwaarden;&#13;
3. te onderzoeken of de huidige bepalingen voor de inter-brancheorganisaties in de groenten- en fruit­sector ook toepasbaar kunnen zijn in de zuivelsec­tor;&#13;
4. de prijstransparantie te vergroten via het European Food Price Monitoring Tool en Eurostat;&#13;
5. te zoeken naar nieuwe instrumenten om inkomens­schommelingen op te vangen onder de voorwaarde dat ze moeten passen in de definitie van de groene box in de WTO (niet handelsverstorend);&#13;
6. onderzoek te doen naar de haalbaarheid van ver­plichte of vrijwillige etikettering van de plaats van herkomst van zuivelproducten;&#13;
7. voorstellen te doen tot versterking van het platte­landsbeleid.&#13;
Binnen de Raad is brede steun voor de aanbevelingen; de aanbevelingen worden als een goed startpunt gezien voor verdere bespreking en voor het opstellen van wetgevings­voorstellen voor de zuivelsector. Het rapport met aanbeve­lingen was al eerder (op 2 juli 2010) door de minister aan de Tweede Kamer verzonden, vergezeld van een brief met toe­lichting: Kamerstukken II 2009/10, 21 501-32, nr. 405. Het rapport is te vinden onder: Kamerstukken II 2009/10, 21501-32, Bijlage bij Kamerstuk 21 501-32, nr. 405.&#13;
Diversen&#13;
Literatuur&#13;
––M.J. Mollema, ‘Aandachtspunten bij contractuele voorkeursrechten’, LTB 2010/8, p. 7-9.&#13;
––P.S.A. Overwater en R.J. Bakhuizen, ‘Schadever­goeding voor hoogspanningsverbindingen’, LTB 2010/8, p. 1-3.&#13;
––B.F. Preller, ‘Wijziging Wet voorkeursrecht gemeenten (vereenvoudiging bekendmaking en aanbiedingsprocedure)’, JBN 2010, nr. 43, p. 7-9.&#13;
––J.A.M.A. Sluysmans en J.J. van der Gouw, ‘Ont­eigening en crisis. De gevolgen van de Crisis- en herstelwet voor het onteigeningsrecht’, NTB 2010, 31, p. 192-197.&#13;
Rechtspraak: van Hollandse weide&#13;
De door Albert Heijn gebruikte aanduiding op melkverpak­kingen ‘van Hollandse weide’ is misleidend en daardoor on­eerlijk in de zin van art. 7 Nederlandse Reclame Code. Zo oordeelt de Reclame Code Commissie in een uitspraak van 4 augustus 2010 (dossiernummer 2010/00488, niet gepubli­ceerd). Er is geen hoger beroep ingesteld door Albert Heijn. &#13;
</content><legacyfootnotes/><footnotes><footnote/></footnotes><auteurs>mr. C.S.C. Monsma&#13;
</auteurs><published>2010-10-01 00:00:00</published><modified>2010-10-01 00:00:00</modified><editiondate>2010-10-01</editiondate><htmlpath>https://denhollander.info/artikel/8773</htmlpath></article>
</articles></edition>
<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4218</id><udhid>UDH:TvAR/4218</udhid><titel>Schutmaat / Landinrichtingscommissie ruilverkaveling Den Ham-Lemele (TvAR 2005/5272)</titel><searchwords><searchword>TvAR 3/2005</searchword><searchword>TvAR 2005/5272</searchword><searchword>UDH:TvAR/4218</searchword></searchwords><attachments><attachment><name>2005_nr 3_Rechtspraak_5272.pdf</name><extention>pdf</extention><url>https://denhollander.info/download/4177/ci</url></attachment></attachments><inleiding>[Landinrichtingswet art. 170, 196]&#13;
&#13;
Bezwaren tegen de schatting van gronden&#13;
dienen te worden ingebracht naar aanleiding&#13;
van de ter inzage legging van het&#13;
register van schattingsuitkomsten. Bezwaar&#13;
niet tijdig ingediend, derhalve niet-ontvankelijk.&#13;
Reclamanten wel als belanghebbende&#13;
aan te merken aangaande het bezwaar&#13;
tegen de toedeling. Dat bezwaar wordt,&#13;
daar reclamanten rechtens geen te respecteren&#13;
aanspraak op de gronden kunnen&#13;
maken nu zij op de peildatum zelf geen&#13;
gronden in het herverkavelingsblok meer in&#13;
eigendom hadden, ongegrond verklaard.</inleiding><content>DE ZAAK MET BEZWAARSCHRIFTNUMMER&#13;
405 BETREFFENDE:&#13;
A. Schutmaat en H. Schutmaat-Uilenreef,&#13;
wonende te Den Ham,&#13;
reclamanten tegen het plan van toedeling in de&#13;
ruilverkaveling “Den Ham-Lemele”,&#13;
verschenen in persoon,&#13;
(...)&#13;
Overweegt omtrent het bezwaarschrift met&#13;
nummer 405&#13;
1 Van de aanvankelijk tegen de toedeling ingediende&#13;
bezwaren resteren er nog twee waaromtrent&#13;
de rechtbank dient te beslissen. Het&#13;
eerste bezwaar betreft de schattingswaarde die&#13;
is vastgesteld voor het perceel met nummer&#13;
K3872. Reclamanten menen dat die waarde&#13;
ƒ 7.500,– te laag is vastgesteld.&#13;
2 Verder menen reclamanten dat zij te weinig&#13;
grond bij huis krijgen toegedeeld. Door de&#13;
aanleg van een waterloop is de oppervlakte&#13;
huiskavel zelf enigszins verkleind. Reclamanten&#13;
menen dat zij de grond tegenover de&#13;
woning, ten noorden van de Hallerhoek toegedeeld&#13;
moeten krijgen.&#13;
3 Zijden de landinrichtingscommissie is aangevoerd&#13;
dat reclamanten niet in hun bezwaren&#13;
kunnen worden ontvangen omdat zij bij notariële&#13;
akte van 15 juli 1996 hun eigendom in het&#13;
herverkavelingsblok met terugwerkende kracht&#13;
tot 1 januari 1996 hebben overgedragen aan&#13;
hun dochter H. Jansen-Schutmaat (reclamant&#13;
met bezwaar nummer 203). Omdat deze transactie&#13;
ruimschoots voor de peildatum van 1 mei&#13;
1997 heeft plaatsgevonden zijn zij niet als&#13;
rechthebbenden aan te merken, zodat zij niet&#13;
in hun bezwaren kunnen worden ontvangen.&#13;
4 Voorzover reclamanten wel als belanghebbenden&#13;
zouden zijn aan te merken dienen zij&#13;
in hun bezwaar betreffende de schatting van&#13;
vorenbedoeld perceel niet te worden ontvangen,&#13;
omdat de procedure met betrekking tot&#13;
de eerste schatting reeds geheel is afgerond,&#13;
aldus de commissie.&#13;
5 Aangaande het vorenstaande overweegt&#13;
de rechtbank dat reclamanten Schutmaat en&#13;
Schutmaat-Uilenreef terecht door de landinrichtingscommissie&#13;
niet zijn ontvangen in hun&#13;
bezwaren die betrekking hebben op de schattingswaarde&#13;
van het door reclamanten genoemde&#13;
perceel.&#13;
6 Bezwaren tegen de schatting van gronden&#13;
dienen te worden ingebracht naar aanleiding&#13;
van de ter inzage legging van het register van&#13;
schattingsuitkomsten. Nu het bezwaarschrift&#13;
d.d. 5 december 1997 niet is ingediend ten&#13;
tijde van die ter inzage legging kunnen reclamanten&#13;
in de onderhavige procedure niet in&#13;
hun bezwaar van genoemde datum met betrekking&#13;
tot de schattingsuitkomst worden&#13;
ontvangen.&#13;
7 Aangaande het bezwaar dat tot strekking&#13;
heeft dat de gronden tegenover de door reclamanten&#13;
bewoonde woning aan de Hallerhoek&#13;
1a aan reclamanten had moeten worden toegedeeld&#13;
is de rechtbank van oordeel dat niet&#13;
kan worden staande gehouden dat reclamanten&#13;
bij dat bezwaar niet als belanghebbende in&#13;
de zin van artikel 200 van de Landinrichtingswet&#13;
kunnen worden aangemerkt. In zoverre&#13;
volgt de rechtbank de landinrichtingscommissie&#13;
niet in haar standpunt dat reclamanten in&#13;
dit bezwaar niet kunnen worden ontvangen.&#13;
8 De rechtbank is echter van oordeel dat dit&#13;
bezwaar van reclamanten ongegrond moet&#13;
worden verklaard. Reclamanten kunnen immers&#13;
geen rechtens te respecteren aanspraak&#13;
op deze gronden maken nu zij op de peildatum&#13;
van 1 mei 1997 zelf geen gronden in&#13;
het herverkavelingsblok meer in eigendom&#13;
hadden. Deze gronden waren immers reeds in&#13;
eigendom overgedragen aan hun dochter&#13;
voornoemd, bij wie derhalve de corresponderende&#13;
aanspraak op toedeling berust. Nu&#13;
reclamanten geen gronden hebben ingebracht&#13;
kan niet worden staande gehouden dat de&#13;
grond tegenover de door reclamanten bewoonde&#13;
woning aan reclamanten had moeten&#13;
worden toegedeeld. Van een verslechtering&#13;
ten opzichte van de inbreng van deze reclamanten&#13;
op de peildatum is immers geen sprake.&#13;
(...)&#13;
Beslissing&#13;
De Arrondissementsrechtbank te Almelo,&#13;
Recht doende&#13;
– verklaart A. Schutmaat en H. Schutmaat-&#13;
Uilenreef niet ontvankelijk in hun bezwaren&#13;
met betrekking tot de schatting en verklaart&#13;
de bezwaren voor het overige ongegrond;&#13;
(...)</content><legacyfootnotes/><footnotes><footnote/></footnotes><auteurs/><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4218</htmlpath></article>
</articles></edition>
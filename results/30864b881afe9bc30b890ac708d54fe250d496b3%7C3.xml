<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2010</searchword><id>8398</id><udhid>UDH:TvAR/8398</udhid><titel>Gemeente Best/Spierings (TvAR 2010/5562)</titel><searchwords><searchword>TvAR 3/2010</searchword><searchword>TvAR 2010/5562</searchword><searchword>UDH:TvAR/8398</searchword></searchwords><attachments><attachment><name>TvAR2010-3_6_rechtspraak_5562.pdf</name><extention>pdf</extention><url>https://denhollander.info/download/7524/ci</url></attachment></attachments><inleiding>Pacht&#13;
Het bepaalde in artikel 5, zevende gedachtestreepje, van de&#13;
onderhavige pachtovereenkomst ontneemt pachter de mogelijkheid&#13;
om eventuele gewassen- en/of andere schade,&#13;
welke het gevolg is van de daar omschreven activiteiten van&#13;
verpachtster of haar gemachtigde, op verpachtster te verhalen,&#13;
zonder dat de bepaling een beperking aanbrengt wat&#13;
betreft de omvang van die activiteiten en/of de omvang van&#13;
de als gevolg daarvan door pachter te lijden schade. De&#13;
Centrale Grondkamer is met de grondkamer van oordeel&#13;
dat een en ander als buitensporig als bedoeld in artikel&#13;
7:319, lid 1, onder b, Burgerlijk Wetboek, moet worden beschouwd.</inleiding><content>Het geding in eerste aanleg&#13;
De grondkamer Zuid heeft bij beschikking van 12 december&#13;
2008, waarvan afschrift aan partijen is verzonden op 9&#13;
januari 2009, met betrekking tot de op 13 mei 2008 bij&#13;
haar ter goedkeuring ingekomen pachtovereenkomst als bedoeld&#13;
in art. 7:397, lid 1 Burgerlijk Wetboek tussen partijen&#13;
met betrekking tot de percelen bouwland, kadastraal&#13;
bekend gemeente Best, sectie K, nummers 3648 ged., 38&#13;
ged. 37, 38 ged. en 3648 ged., tezamen groot 12.98.39 ha,&#13;
aangegaan voor de duur van 10 maanden, ingaande 1 maart&#13;
2008 en eindigende 31 december 2008, zulks met een&#13;
pachtprijs van € 13.932,00 in totaal per jaar, te betalen in&#13;
één termijn, uiterlijk op 1 juli 2008, als volgt beslist:&#13;
‘De overeenkomst wordt gewijzigd in die zin dat in de&#13;
tweede zin van de zevende bepaling van art. 5 het woordje&#13;
‘niet’ wordt geschrapt. De aldus gewijzigde overeenkomst&#13;
wordt goedgekeurd.’&#13;
Voormelde beschikking is in fotokopie aan deze beschikking&#13;
gehecht. Daarnaar wordt verwezen voor de procesgang&#13;
in eerste aanleg en de aan de beschikking ten grondslag gelegde&#13;
motivering.&#13;
Het geding in hoger beroep&#13;
Verpachtster is bij een op 21 januari 2009 door de griffie&#13;
ontvangen beroepschrift in beroep gekomen van voormelde&#13;
beschikking, met verzoek die beschikking te vernietigen en&#13;
de pachtovereenkomst ongewijzigd in stand te laten. Pachter&#13;
heeft geen gebruik gemaakt van de mogelijkheid om een&#13;
verweerschrift in te dienen.&#13;
De grieven&#13;
Verpachtster heeft aangevoerd dat de grondkamer ten onrechte&#13;
heeft beslist om het woordje ‘niet’ te schrappen aangezien&#13;
ingevolge art. 7:397, lid 1 Burgerlijk Wetboek het&#13;
bepaalde in art. 7:319, lid 1, onder a, c en d, niet van toepassing&#13;
is op de onderhavige pachtovereenkomst; dat zij&#13;
voorts van oordeel is dat art. 5, lid 7 van de onderhavige&#13;
pachtovereenkomst niet als buitensporig is aan te merken&#13;
omdat het hier enkel handboringen ten behoeve van grondonderzoek&#13;
of landmeetwerkzaamheden en dergelijke betreft,&#13;
waarmee pachter akkoord is gegaan.&#13;
Beoordeling van het geschil in hoger beroep&#13;
1. Uit de stukken, waaronder die in eerste aanleg, blijkt dat&#13;
in art. 5, zevende gedachtestreepje, van voormelde pachtovereenkomst&#13;
het volgende is vermeld:&#13;
“Verpachter of diens gemachtigde is gerechtigd het verpachte&#13;
te betreden indien noodzakelijk in verband met het&#13;
treffen van voorbereidingen ter realisering van het bestemmingsplan.&#13;
Hierdoor ontstane gewassen en/of andere&#13;
schade kan niet op de verpachter worden verhaald. De verpachter&#13;
of diens gemachtigde is verplicht eventuele schade&#13;
tot een minimum te beperken.”&#13;
De grondkamer heeft in haar beschikking, waarvan beroep,&#13;
in genoemde bepaling het woordje ‘niet’ geschrapt. Hiertegen&#13;
is de grief van verpachtster gericht. Dienaangaande&#13;
overweegt de Centrale Grondkamer het navolgende.&#13;
2. Verpachtster heeft terecht aangevoerd dat ingevolge art.&#13;
7:397, lid 1 Burgerlijk Wetboek het bepaalde in art. 7:319,&#13;
lid 1, onder a, c en d, Burgerlijk Wetboek niet van toepassing&#13;
is op de onderhavige pachtovereenkomst. De Centrale&#13;
Grondkamer overweegt in dit verband dat op genoemde&#13;
pachtovereenkomst dientengevolge wel van toepassing is het&#13;
bepaalde in art. 7:319, lid 1, onder b, BurgerlijkWetboek,&#13;
inhoudende dat de grondkamer de pachtovereenkomst&#13;
goedkeurt tenzij ‘de overige verplichtingen, voor de pachter&#13;
uit de overeenkomst voortvloeiende, als buitensporig moeten&#13;
worden beschouwd’.&#13;
3. Het bepaalde in art. 5, zevende gedachtestreepje, van de&#13;
onderhavige pachtovereenkomst ontneemt pachter de mogelijkheid&#13;
om eventuele gewassen- en/of andere schade,&#13;
welke het gevolg is van de daar omschreven activiteiten van&#13;
verpachtster of haar gemachtigde, op verpachtster te verhalen,&#13;
zonder dat de bepaling een beperking aanbrengt wat&#13;
betreft de omvang van die activiteiten en/of de omvang van&#13;
de als gevolg daarvan door pachter te lijden schade. De&#13;
Centrale Grondkamer is met de grondkamer van oordeel&#13;
dat een en ander als buitensporig als bedoeld in art. 7:319,&#13;
lid 1, onder b, Burgerlijk Wetboek, moet worden beschouwd.&#13;
4. Het voorgaande betekent evenwel niet dat het woordje&#13;
“niet” dient te worden geschrapt. Verpachtster heeft namelijk&#13;
aangevoerd dat het hier enkel handboringen ten behoeve&#13;
van grondonderzoek of landmeetwerkzaamheden en&#13;
dergelijke betreft en dat pachter hiermee akkoord is gegaan.&#13;
De Centrale Grondkamer ziet daarin aanleiding om de&#13;
pachtovereenkomst aldus te wijzigen dat aan de tweede zin&#13;
van art. 5, zevende gedachtestreepje, wordt toegevoegd: ‘&#13;
voor zover het niet meer betreft dan enkele handboringen&#13;
ten behoeve van grondonderzoek of landmeetwerkzaamheden’.&#13;
In zoverre treft het hoger beroep doel.&#13;
Slotsom&#13;
De beschikking, waarvan beroep, moet worden vernietigd&#13;
voor zover daarin in de tweede zin van het zevende gedachtestreepje&#13;
van art. 5 van de onderhavige pachtovereenkomst&#13;
het woordje “niet” is geschrapt, terwijl bedoelde zin op na&#13;
te melden wijze moet worden gewijzigd.&#13;
Beslissing&#13;
De Centrale Grondkamer, beschikkende in hoger beroep:&#13;
Vernietigt de beschikking, waarvan beroep, voor zover&#13;
daarin in de tweede zin van het zevende gedachtestreepje&#13;
van art. 5 van de onderhavige pachtovereenkomst het&#13;
woordje “niet” is geschrapt.&#13;
Wijzigt de onderhavige pachtovereenkomst in die zin dat&#13;
aan de tweede zin van het zevende gedachtestreepje van art.&#13;
5 van de onderhavige pachtovereenkomst wordt toegevoegd:&#13;
“voor zover het niet meer betreft dan enkele handboringen&#13;
ten behoeve van grondonderzoek of landmeetwerkzaamheden”.&#13;
Bevestigt de beschikking, waarvan beroep, voor het overige.&#13;
Noot&#13;
Voor de annotatie van deze beschikking wordt verwezen&#13;
naar de noot van E.H.M. Harbers bij de elders in dit tijdschrift&#13;
afgedrukte beschikking van de Centrale Grondkamer&#13;
inzake Ledeboer/Oldenhof d.d. 17 november 2009, Agr.r.&#13;
2009/5563.</content><legacyfootnotes/><footnotes><footnote/></footnotes><auteurs>mrs. Valk, Van der Beek, Willemse en de deskundige leden&#13;
mr. ing. Jansens van Gellicum en ir. Duenk</auteurs><published>2010-03-01 00:00:00</published><modified>2010-03-01 00:00:00</modified><editiondate>2010-03-01</editiondate><htmlpath>https://denhollander.info/artikel/8398</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2016</searchword><id>13120</id><udhid>UDH:TvAR/13120</udhid><titel>Is de wet DBA een goede vervanger van de VAR ? </titel><searchwords><searchword>TvAR 5/2016</searchword><searchword>UDH:TvAR/13120</searchword></searchwords><attachments><attachment><name>18117.pdf</name><extention>pdf</extention><url>https://denhollander.info/download/18117/ci</url></attachment></attachments><inleiding>&lt;p&gt;In de agrarische sector zijn veel personen werkzaam waarbij door de opdrachtgever over de vergoeding voor, door die personen, verrichtte werkzaamheden geen loonbelasting/premies volksverzekeringen en premies werknemersverzekeringen worden ingehouden. In een groot aantal gevallen is dit terecht, maar het komt ook regelmatig voor dat achteraf, door de daartoe bevoegde instanties, een inhoudingsplicht wordt vastgesteld met daaraan verbonden claims. Vanaf 1 mei 2016 heeft een wijziging plaatsgevonden in de wijze waarop dit soort werkzaamheden wordt beoordeeld door het in werking treden van de Wet Deregulering Beoordeling Arbeidsrelaties (hierna: wet DBA). In dit artikel wordt de wet beschreven en ingegaan op de gevolgen daarvan voor opdrachtgevers. Deze wetgeving houdt de gemoederen al enige tijd bezig en veroorzaakt nogal wat onrust onder de opdrachtnemers en opdrachtgevers aangezien er nog veel onduidelijk is. In dit artikel wordt deze problematiek vooral beschreven vanuit een fiscale invalshoek, dus toegespitst op de inhoudingsplicht in een situatie waarbij iemand werkzaamheden voor een ander verricht tegen een vergoeding. &lt;/p&gt;</inleiding><content>&lt;h3&gt;1. Algemeen&lt;/h3&gt;&lt;p&gt;De centrale vraag bij het inschakelen van een persoon voor bepaalde werkzaamheden is of deze de werkzaamheden verricht als zelfstandige of dat de werkzaamheden geacht worden te zijn of te worden verricht als een werknemer in dienstbetrekking op grond van een arbeidsovereenkomst. &lt;/p&gt;&lt;p&gt; In de agrarische sector bijvoorbeeld kan men denken aan het schoonmaken van stallen, het verrichten van verbouwingswerkzaamheden, de verzorging van gewassen en dieren en aanneming van andere werkzaamheden. &lt;/p&gt;&lt;p&gt;In de praktijk blijkt dat het onderscheid tussen een arbeidsovereenkomst (met verplichte inhouding van loonbelasting (LB) en premieafdracht) en een overeenkomst van opdracht (geen verplichting tot inhouding) niet altijd eenvoudig is vast te stellen. &lt;/p&gt;&lt;p&gt;Dit speelt vooral bij overeenkomsten met ZZP’ers en andere ‘losse’ krachten. Een recente uitspraak waarin dit verschil aan de orde kwam, is een uitspraak van het Gerechtshof Den Haag van 13 april 2016 ECLI:NL:RBDHA:2015:9509 waarbij tussen partijen een geschil was of de voordelen die een belanghebbende ter zake van zijn werkzaamheden in de paprikakwekerijen heeft genoten, dienden te worden aangemerkt als loon uit dienstbetrekking of als winst uit onderneming. Op basis van de feiten en omstandigheden besliste het Gerechtshof Den Haag dat in dat geval sprake was van loon uit dienstbetrekking,&lt;/p&gt;&lt;h3&gt;2. Wettelijk kader&lt;/h3&gt;&lt;p&gt;Voor de vraag of er sprake is van inhoudingsplicht LB en premieafdracht vormen de wet op de loonbelasting (Wet LB) en de Sociale verzekeringswetten en de Zorgverzekeringswet het uitgangspunt. Vanaf 1 januari 2013 is voor wat betreft deze wetten sprake van een uniform loonbegrip. Uit de rechtspraak blijkt dat het besliskader voor zowel het arbeidsrecht, het sociaal verzekeringsrecht als het belastingrecht gelijk is (o.a. HR 25 maart 2011, ECLI:NL:HR:2011:BP3887, Gouden Kooi). &lt;/p&gt;&lt;p&gt;Hierna wordt uitgegaan van de wet LB. De inhoudingsplicht wordt enkel beschreven voor zover relevant voor de in dit artikel bedoelde werkzaamheden. &lt;/p&gt;&lt;p&gt;Art. 1 van de Wet LB luidt: &lt;/p&gt;&lt;blockquote&gt;&lt;span class="italic"&gt;‘Loonbelasting wordt geheven van werknemers’ &lt;/span&gt;&lt;/blockquote&gt;&lt;blockquote&gt;‘Een werknemer is degene die tot een inhoudingsplichtige in een privaatrechtelijke of publiekrechtelijke dienstbetrekking staat’ (art 2 Wet LB). &lt;/blockquote&gt;&lt;p&gt;Uit de wetgeschiedenis van de wet LB blijkt dat omwille van de rechtszekerheid gekozen is voor het civielrechtelijke begrip dienstbetrekking. Loonbelasting en premies moeten door de inhoudingsplichtige ingehouden worden over het loon van werknemers. Het is dus van belang te weten wie als inhoudingsplichtige en wie als zelfstandige worden aangemerkt. In grote lijnen is de inhoudingsplichtige met betrekking tot een dienstbetrekking de werkgever. &lt;/p&gt;&lt;p&gt;De privaatrechtelijke en publiekrechtelijke dienstbetrekkingen zijn echte dienstbetrekkingen. Daarnaast kent de Wet LB ook zogenaamde fictieve dienstbetrekkingen, waarbij ook een inhoudingsplicht aanwezig is, en daarnaast nog bijzondere regelingen voor artiesten en beroepssporters. Aan deze laatste categorie wordt hierna geen aandacht besteed. &lt;/p&gt;&lt;p&gt;Er ligt dus een sterke relatie tussen de Wet LB en het civiele recht. Voor de beantwoording van de vraag of er sprake is van een dienstbetrekking zal men te rade moeten gaan bij het civiele recht.&lt;/p&gt;&lt;p&gt;In art. 7:610 lid 1 BW is de volgende definitie van de arbeidsovereenkomst opgenomen:&lt;/p&gt;&lt;blockquote&gt;‘De arbeidsovereenkomst is de overeenkomst, waarbij de ene partij, de werknemer, zich verbindt in dienst van de andere partij, de werkgever, tegen loon gedurende zekere tijd arbeid te verrichten.’ &lt;/blockquote&gt;&lt;p&gt;De kenmerken van een arbeidsovereenkomst zijn:&lt;/p&gt;&lt;ul&gt;&lt;li class="streepjes"&gt;tegen betaling van loon;&lt;/li&gt;&lt;li class="streepjes"&gt;persoonlijk verrichten van arbeid;&lt;/li&gt;&lt;li class="streepjes"&gt;gedurende zekere tijd;&lt;/li&gt;&lt;li class="streepjes"&gt;in dienst van een andere partij (gezagsverhouding).&lt;/li&gt;&lt;/ul&gt;&lt;p&gt;In de praktijk wordt door de belastingdienst bij de beantwoording van de vraag of er een inhoudingsplicht is vaak de nadruk gelegd op het bestaan van een gezagsverhouding. Niet iedere gezagsverhouding leidt echter tot het bestaan van een dienstbetrekking. &lt;/p&gt;&lt;p&gt;Ook in art. 7:402 lid1 BW (overeenkomst van opdracht) komt een gezagsverhouding aan de orde: &lt;/p&gt;&lt;blockquote&gt;‘De opdrachtnemer is gehouden gevolg te geven aan tijdig verleende en verantwoorde aanwijzingen omtrent de uitvoering van de opdracht.’ &lt;/blockquote&gt;&lt;p&gt;Dit onderscheid, in de aard van de gezagsverhouding, komt onder andere aan de orde in het arrest van de Hoge Raad van 20 november 1996 nr. 31 018 BNB 1997/97 (meevarende op een binnenschip):&lt;/p&gt;&lt;blockquote&gt;… omdat dan in de …weergegeven omstandigheden nog geen gezagsverhouding besloten ligt, zoals deze voor een arbeidsovereenkomst kenmerkend is. Daarbij dient te worden bedacht dat ook de opdrachtgever bij een opdracht van opdracht veelal bevoegd is binnen het kader van die overeenkomst nadere aanwijzingen te geven en dat de verplichting van de opdrachtnemer om een incidentele opdracht te vervullen overeenkomstig zulke aanwijzingen geenszins het bestaan van een gezagsverhouding behoeft mee te brengen.’ &lt;/blockquote&gt;&lt;p&gt;Er is sprake van een afbakeningsprobleem waarbij, afhankelijk van de feiten en omstandigheden, er of sprake is van een dienstbetrekking met inhoudingsplicht of van een overeenkomst van opdracht zonder inhoudingsplicht. Tot die feiten en omstandigheden behoren uitdrukkelijk ook de bedoelingen van partijen. Als echter uit de feiten blijkt dat er sprake is van een dienstbetrekking bij de feitelijke uitvoering van de overeenkomst prevaleren de feiten. &lt;/p&gt;&lt;p&gt;Het kan niet genoeg benadrukt worden dat de feiten en omstandigheden dus bepalend zijn en niet hetgeen schriftelijk is vastgelegd tussen partijen. Deze constatering is voor de behandeling van de problematiek van groot belang. &lt;/p&gt;&lt;h3&gt;3. Risico’s voor opdrachtgevers &lt;/h3&gt;&lt;p&gt;Opdrachtgevers waarbij achteraf wordt vastgesteld dat er bij het laten verrichten van werkzaamheden door derden sprake is van een arbeidsovereenkomst kunnen geconfronteerd worden met aanzienlijke naheffingsaanslagen. &lt;/p&gt;&lt;p&gt;Daarnaast lopen opdrachtgevers ook risico’s op arbeidsrechtelijk gebied, waaronder arbeidsrechtelijke bescherming van opdrachtnemers, toepassing van CAO, verplichte deelname aan een pensioenfonds, loondoorbetalingsverplichtingen bij ziekte etc. &lt;/p&gt;&lt;h3&gt;4. Verklaring Arbeidsrelatie (VAR)&lt;/h3&gt;&lt;p&gt;Om de fiscaalrechtelijke risico’s te beperken, is in 2001 de Verklaring Arbeidsrelaties (VAR) in de wet op de inkomstenbelasting 2001 (Wet IB) (art. 3.156 en 3.157) opgenomen. De VAR was niet strikt nodig, maar is wel nuttig geweest omdat opdrachtgevers eerder geneigd waren de opdracht te verstrekken aan een ZZP’er die beschikte over een VAR aangezien het risico op naheffing daarmee werd verminderd. &lt;/p&gt;&lt;p&gt;Er waren vier soorten VAR:&lt;/p&gt;&lt;ol&gt;&lt;li class="nummers"&gt;VAR winst uit onderneming (VAR-wuo);&lt;/li&gt;&lt;li class="nummers"&gt;VAR resultaat overig werkzaamheid (VAR-row);&lt;/li&gt;&lt;li class="nummers"&gt;VAR loon;&lt;/li&gt;&lt;li class="nummers"&gt;VAR Directeur Groot aandeelhouder (VAR-dga).&lt;/li&gt;&lt;/ol&gt;&lt;p&gt;Vanaf 2005 waren de risico’s voor opdrachtgevers verder afgedekt door het invoeren van een vrijwaring voor opdrachtnemers die beschikten over een Verklaring Arbeidsrelatie winst uit onderneming (VAR-wuo) of Directeur groot aandeelhouder (VAR-dga). Deze vrijwaring was opgenomen in art. 6a wet LB. &lt;/p&gt;&lt;p&gt;In de loop van de tijd is het aantal ZZP’ers sterk toegenomen naar thans rond de 900.000 ZZP’ers, waarvan meer dan de helft beschikte over een VAR. Gezien de groei van het aantal ZZP’ers en de relatief eenvoudige wijze waarmee men een VAR kon verkrijgen, werd door de regering/belastingdienst geconstateerd dat de VAR ook oneigenlijk gebruik in de hand werkte en dat arbeidsverhoudingen werden verstoord door schijnconstructies. Dit resulteerde in arbeidskrachten die op papier werkten als zelfstandigen, maar in de praktijk eigenlijk een dienstbetrekking vervulden. &lt;/p&gt;&lt;h3&gt;5. Wetsvoorstel Beschikking geen loonheffing&lt;/h3&gt;&lt;p&gt;In september 2014 werd mede in verband met het geconstateerde oneigenlijk gebruik van de VAR het wetsvoorstel Beschikking geen loonheffing (BGL) ingediend (wetsvoorstel nr. 34 036) . &lt;/p&gt;&lt;p&gt;In de memorie van toelichting bij dat wetsvoorstel werd het volgende opgemerkt (MvT 34036 onder I.1) &lt;/p&gt;&lt;blockquote&gt;‘In het fiscale recht en in het sociale zekerheidsrecht wordt onderscheid gemaakt tussen zelfstandigen en werknemers. Of iemand een zelfstandige is of een werknemer, wordt beoordeeld op basis van de geldende wetgeving en de bijbehorende jurisprudentie. Het onderscheid tussen zelfstandige en werknemer is in de uitvoeringspraktijk van belang voor de vraag of er sprake is van inhoudings- en premieplicht voor de loonheffingen en verzekeringsplicht voor de werknemersverzekeringen. Het is de wettelijke taak van de Belastingdienst om dit te controleren en waar nodig te handhaven. Met dit wetsvoorstel worden de verantwoordelijkheden van de opdrachtnemer en de opdrachtgever bij het beoordelen van hun arbeidsrelatie beter in balans gebracht, waardoor de mogelijkheden om te handhaven worden verbeterd.’ &lt;/blockquote&gt;&lt;p&gt;en &lt;/p&gt;&lt;blockquote&gt;‘Door de vrijwaring die een opdrachtgever heeft bij de VAR-wuo of VAR-dga, kan de Belastingdienst bij een onjuiste VAR niet handhaven bij de opdrachtgever en is alleen handhaving bij de opdrachtnemer mogelijk. Deze beperking in de handhavingsmogelijkheden van de Belastingdienst wordt met dit wetsvoorstel weggenomen.’&lt;/blockquote&gt;&lt;p&gt;In het wetsvoorstel werd een ‘beschikking geen loonheffing’ geïntroduceerd als vervanger voor de VAR. In het kader van dit artikel hoeft deze regeling niet besproken te worden want de behandeling van het wetsvoorstel is vanwege zware kritiek, vooral vanwege de te verwachten administratieve lasten voor de praktijk, op 18 december 2014 uitgesteld. In februari 2015 is aangegeven dat de staatssecretaris op zoek ging naar alternatieven.&lt;/p&gt;&lt;h3&gt;6. Wijziging wetsvoorstel BGL in wet Deregulering Beoordeling Arbeidsrelaties (DBA)&lt;/h3&gt;&lt;p&gt;Dit heeft uiteindelijk geresulteerd in de Wet DBA (nr. 34 036). Wetstechnisch is de Wet DBA een nota van wijziging van het wetsvoorstel BGL. De wet bestaat uit het schrappen van de wetsartikelen waarin de VAR is geregeld in de Wet IB en LB (en de daaraan gekoppelde bepalingen in de premiewetten). In de nota van wijziging van enkele belastingwetten en enkele andere wetten ten behoeve van het vervangen van de Verklaring arbeidsrelatie door de Beschikking geen loonheffingen nr. 11, 19 mei 2015 wordt ingegaan op het alternatief van de DBA:&lt;/p&gt;&lt;blockquote&gt;‘Hierna wordt het thans voorgestelde alternatief voor de BGL geschetst waarin de voorstellen van zzp-organisaties, vakbonden en werkgeversorganisaties zijn verwerkt. Hierbij is rekening gehouden met de uitgangspunten van het kabinet en wordt aan opdrachtgevers en opdrachtnemers duidelijkheid gegeven over de fiscale kwalificatie van hun arbeidsrelatie. Evenals de BGL brengt het alternatief mee dat de huidige Verklaring arbeidsrelatie (VAR) wordt afgeschaft. Het alternatief houdt in dat belangenorganisaties van opdrachtgevers of belangenorganisaties van opdrachtnemers, en ook individuele opdrachtgevers of opdrachtnemers, overeenkomsten voorleggen aan de Belastingdienst, zodat die een oordeel kan geven over de overeenkomst. Partijen kunnen hieraan zekerheid ontlenen omtrent de loonheffingen. De Belastingdienst zal beoordeelde overeenkomsten (voor zover mogelijk) openbaar maken, zodat deze door andere opdrachtgevers en opdrachtnemers kunnen worden gebruikt. Het gebruik van een beoordeelde (voorbeeld)overeenkomst is facultatief, hier bestaat geen enkele verplichting toe. ‘ &lt;/blockquote&gt;&lt;p&gt;In situaties waarbij er zonder twijfel sprake is van zelfstandigheid van degene die de werkzaamheden verricht, is er geen inhoudingsplicht en ook geen noodzaak om gebruik te maken van een van de (model)overeenkomsten. De overeenkomsten zijn vooral bedoeld voor twijfelgevallen. &lt;/p&gt;&lt;p&gt;Er zijn drie soorten (model)overeenkomsten te onderscheiden. De algemene modelovereenkomsten, sectorale modelovereenkomsten en individuele modelovereenkomsten. &lt;/p&gt;&lt;p&gt;Inmiddels is er al een reeks van overeenkomsten gepubliceerd, maar daar blijft het niet bij. Modelovereenkomsten specifiek gericht op de agrarische sector zijn nog niet gepubliceerd. &lt;/p&gt;&lt;p&gt;Er zijn naar verluidt op dit moment nog vele overeenkomsten die wel getoetst maar nog niet gepubliceerd zijn. Duidelijk zal zijn dat dit de zaken niet vereenvoudigt. Want hoe bepalen opdrachtnemer en opdrachtgever welke overeenkomst op hun situatie van toepassing is? &lt;/p&gt;&lt;p&gt;Daarbij speelt ook nog een ander aspect. Op de reeds gepubliceerde overeenkomsten is vanuit de civielrechtelijke hoek nogal wat commentaar gekomen. Dit heeft er toe geleid dat de ook al gepubliceerde overeenkomsten (her)beoordeeld, en daar waar nodig aangepast, zullen worden. Begin februari 2016 is zelfs geconstateerd dat er in sommige overeenkomsten fouten zitten. Dit komt de rechtszekerheid niet ten goede. &lt;/p&gt;&lt;h3&gt;7. Handreiking beoordelingskader overeenkomsten arbeidsrelaties.&lt;/h3&gt;&lt;p&gt;Op 1 maart 2016 is naar aanleiding van een toezegging van de staatssecretaris tijdens de parlementaire behandeling en mede naar aanleiding van het grote aantal vragen een Handreiking beoordelingskader overeenkomsten arbeidsrelaties (Handreiking DBA, Versie 1, 1 maart 2016 website belastingdienst) gepubliceerd.[2] In deze handreiking wordt het beoordelingskader beschreven op grond waarvan de Belastingdienst de vraag beantwoordt of een voorgelegde overeenkomst gevolgen heeft voor de loonheffingen. Ook in deze Handreiking wordt nogmaals benadrukt dat de wet DBA geen wijziging brengt in het wettelijk kader op basis waarvan wordt vastgesteld of sprake is van een echte of fictieve dienstbetrekking. &lt;/p&gt;&lt;p&gt;Vragen met betrekking tot arbeidsrelaties die van belang zijn voor de loonheffing zijn:&lt;/p&gt;&lt;ol&gt;&lt;li class="nummers"&gt;is er een arbeidsovereenkomst; &lt;/li&gt;&lt;li class="nummers"&gt;is er sprake van aanneming van werk; &lt;/li&gt;&lt;li class="nummers"&gt;is er sprake van een overeenkomst van opdracht;&lt;/li&gt;&lt;li class="nummers"&gt;is bij aanneming van werk opdrachtnemer zelfstandig ondernemer; zo niet, dan is er een fictieve dienstbetrekking; &lt;/li&gt;&lt;li class="nummers"&gt;is er sprake van een opdracht; ook dan kan nog sprake zijn van een fictieve dienst betrekking. &lt;/li&gt;&lt;/ol&gt;&lt;h3&gt;8. Arbeidsovereenkomst en overeenkomst tot opdracht&lt;/h3&gt;&lt;p&gt;In de handreiking wordt aan de hand van geformuleerde uitgangspunten ingegaan op de wijze waarop daar in overeenkomsten rekening mee kan worden gehouden. Het gaat te ver om in dit artikel alle in de handreiking genoemde beoordelingscriteria te bespreken.&lt;/p&gt;&lt;p&gt;Een voorbeeld daarvan is de algemene regel van het onderscheid tussen de arbeidsovereenkomst en de overeenkomst van opdracht (A.2 Handreiking), waarbij het onderscheid tussen instructiebevoegdheid en gezagsverhouding aan de orde wordt gesteld. In onderdeel A3 wordt ingegaan op de vraag of en in hoeverre deze instructiebevoegdheid kan worden uitgesloten dan wel beperkt. In de meeste, algemene modellen die belanghebbenden tot begin 2016 aan de Belastingdienst hebben voorgelegd, zijn de aard en inhoud van de opdracht en de omstandigheden niet of nauwelijks geconcretiseerd. In die situatie is geen zinvolle uitspraak te doen over de vraag of aanwijzingen en instructies binnen ‘het kader van de opdracht’ zullen blijven. De Belastingdienst kan in die situatie geen zekerheid vooraf geven.’ Dit soort voorbehouden wordt in de handreiking op een aantal plaatsen gemaakt waardoor men de vraag kan stellen of en in hoeverre hier van een daadwerkelijke handreiking sprake is. &lt;/p&gt;&lt;p&gt;Ten aanzien van het beoordelen van het aspect van de persoonlijke verplichting tot het verrichten van arbeid wordt ingegaan op de vraag of en in hoeverre er sprake is van vrije vervanging. Aangezien een kenmerk van de arbeidsovereenkomst is dat de arbeid persoonlijk moet worden verricht, leidt de mogelijkheid tot vrije vervanging tot de conclusie dat er dan geen sprake is van een arbeidsovereenkomst. Bij incidentele vervanging, bij vervanging met toestemming van opdrachtgever of bij vervanging binnen een gesloten ‘pool’ is geen sprake van vrije vervanging. Als er niets is opgenomen in de overeenkomst omtrent vervanging, wordt uitgegaan van de verplichting om de arbeid persoonlijk te verrichten. Pas als expliciet wordt bepaald dat vervanging is toegestaan, kan zekerheid gegeven worden dat er geen sprake is van een arbeidsovereenkomst. &lt;/p&gt;&lt;p&gt;Het is wel toegestaan aan de vervanging objectieve criteria te koppelen die direct en noodzakelijk verband houden met de arbeidsprestaties. Zijn deze criteria aan te merken als een profielschets, dan kan een combinatie van objectieve criteria ertoe leiden dat de belastingdienst niet de gewenste zekerheid vooraf geeft. (B.2 Handreiking) &lt;/p&gt;&lt;p&gt;Als een BV een overeenkomst sluit met een opdrachtgever zal in principe geen arbeidsovereenkomst aanwezig zijn. Er zijn echter uitzonderingen op deze hoofdregel mogelijk waardoor desondanks wordt geconstateerd dat een arbeidsovereenkomst aanwezig is tussen de DGA en de opdrachtgever. Zie bijvoorbeeld HR 13 juli 2007, ECLI:HR:2007:BA6231, &lt;span class="italic"&gt;NJ&lt;/span&gt; 2007, 449, Thuiszorg Rotterdam/PGGM waarin de Hoge Raad besliste dat er sprake was van een arbeidsovereenkomst omdat onder andere de werkzaamheden door de DGA in kwestie moesten worden uitgevoerd. Er was dus in dat geval een verplichte deelname aan het pensioenfonds PGGM. &lt;/p&gt;&lt;p&gt;Het element loon is in de handreiking kort beschreven aangezien dit in de meeste gevallen eenvoudig is vast te stellen. Het enige wat hierover in de handreiking wordt toegevoegd is de opmerking dat als nadrukkelijk is afgesproken dat géén sprake is van een loonbetalingsverplichting in de relatie tot degene die de arbeidsprestaties verricht, er géén sprake is van een arbeidsovereenkomst, onder voorbehoud van conforme feitelijke uitvoering. &lt;/p&gt;&lt;h3&gt;9. Fictieve dienstbetrekking&lt;/h3&gt;&lt;p&gt;Bepaalde situaties die lijken op een echte dienstbetrekking worden door de Wet LB tot een fictieve dienstbetrekking bestempeld[3]. &lt;/p&gt;&lt;p&gt;Die betreffen onder andere:&lt;/p&gt;&lt;ul&gt;&lt;li class="streepjes"&gt;aanneming van werk (anders dan als ondernemer persoonlijk een werk tot stand brengen);&lt;/li&gt;&lt;li class="streepjes"&gt;uitzending (door ‘tussenkomst’ van een opdrachtgever werken voor een derde);&lt;/li&gt;&lt;li class="streepjes"&gt;thuiswerkers;&lt;/li&gt;&lt;li class="streepjes"&gt;gelijkgestelden (op gemiddeld 2 dagen werken voor minimaal 2/5 van het minimumloon; in dat geval wordt de arbeidsrelatie geacht een dienstbetrekking te zijn);&lt;/li&gt;&lt;li class="streepjes"&gt;artiesten;&lt;/li&gt;&lt;li class="streepjes"&gt;bestuurders van een beursgenoteerde vennootschap;&lt;/li&gt;&lt;li class="streepjes"&gt;‘opting in’ (op verzoek).&lt;/li&gt;&lt;/ul&gt;&lt;p&gt;Een gebruik van een modelovereenkomst sluit het van toepassing zijn van een fictie niet uit. Alleen thuiswerkers en gelijkgestelden kunnen de fictie schriftelijk buiten toepassing verklaren (art 2&lt;span class="superscript"&gt;e&lt;/span&gt; lid 2 onderdeel f Uitv besluit LB). Er bestaat onduidelijkheid over de afbakening tussen uitzenden (fictie) en bemiddelen (geen fictie). De staatssecretaris geeft aan dat bij bemiddeling de bemiddelaar terugtreedt en dat bij uitzending de intermediair niet terugtreedt. Op zich is dat een duidelijk standpunt, echter in het model van de bemiddelingsovereenkomst dat door de belastingdienst is gepubliceerd treedt de bemiddelaar niet terug en zou er toch geen sprake zijn van inhoudingsplicht. Als de ‘bemiddelde’ opdrachtnemer zelf ondernemer is, is er geen arbeidsovereenkomst en ook geen fictieve dienstbetrekking. &lt;/p&gt;&lt;p&gt;Voor de agrarische sector is vooral de categorie aanneming van werk van belang c.q. een veel voorkomende arbeidssituatie. Bijvoorbeeld: iemand met een spuitlicentie neemt een werk aan bij een opdrachtgever om een aantal hectaren te bewerken. &lt;/p&gt;&lt;p&gt;Een andere situatie die regelmatig voorkomt is er een waarbij een ondernemer naast de werkzaamheden binnen zijn eigen onderneming loonwerkzaamheden bij derden gaat verrichten. In een uitspraak van het Gerechtshof Den Haag van 23 maart 2016 speelt een dergelijke situatie. Een hovenier verricht loonwerkzaamheden bij derden en heeft een VAR-wuo voor zijn hovenierswerkzaamheden en een VAR-loon voor de loonwerkzaamheden. De belanghebbende stelt dat geen splitsing gemaakt had mogen worden tussen de twee soorten werkzaamheden omdat sprake is van één enkele onderneming. Het Gerechtshof Den Haag oordeelt, evenals de rechtbank, dat op grond van art. 3.156 lid 1 Wet IB 2001 voor het afgeven van één VAR voor alle activiteiten vereist is dat sprake is van hetzelfde soort werkzaamheden. Nu daar in casu geen sprake van is, moet per activiteit worden beoordeeld of er sprake is van dienstbetrekking, winst uit onderneming of resultaat overige werkzaamheden. Op basis van de feiten stelt het Gerechtshof Den Haag in deze casus vast dat sprake is van winst uit onderneming.[4] Ook onder de Wet DBA zal men aan de hand van de feiten moeten vaststellen hoe men de arbeidsrelatie in dit soort situaties moet kwalificeren. &lt;/p&gt;&lt;p&gt;Het gebruik van beoordeelde overeenkomsten is niet verplicht. Voor veel opdrachtnemers van wie bij voorbaat helder is dat zij buiten dienstverband werken is een modelovereenkomst sowieso niet behulpzaam. Alleen voor de meer complexe ‘arbeidsrelaties’, waarbij niet meteen duidelijk is of er sprake is van een dienstverband, kan een overeenkomst uitkomst bieden. &lt;/p&gt;&lt;h3&gt;10. Risico’s onder de wet DBA &lt;/h3&gt;&lt;ol&gt;&lt;li class="nummers"&gt;Doordat de vrijwaringregeling zoals deze gold onder de VAR wetgeving is vervallen, lopen opdrachtgevers meer risico. &lt;/li&gt;&lt;li class="nummers"&gt;Het gebruik van de modelovereenkomsten luistert zeer nauw. Zodra er wordt afgeweken van de vaste bepalingen in de modelovereenkomsten, vervalt de zekerheid. &lt;/li&gt;&lt;li class="nummers"&gt;Met het verstrijken van de tijd is het risico groter dat de feitelijke uitvoering van werkzaamheden wijzigt ten opzicht van wat men oorspronkelijk voor ogen had waardoor bescherming vervalt.&lt;/li&gt;&lt;li class="nummers"&gt;Een incidentele afwijking van de uitvoering van de overeenkomst is geen probleem. Alleen ligt de bewijslast daarvan bij de opdrachtgever.&lt;/li&gt;&lt;li class="nummers"&gt;De doorlooptijd voor de beoordeling door de belastingdienst van een overeenkomst is gemiddeld zes weken waardoor de kans groot is dat men gebruik maakt van een (gepubliceerde) overeenkomst die niet aansluit op de feitelijke uitvoering van de werkzaamheden en er schijnzekerheid is. &lt;/li&gt;&lt;li class="nummers"&gt;Er is onduidelijkheid over hoe te handelen met opdrachtnemers die vanuit een BV werken door het vervallen van de VAR-dga.&lt;/li&gt;&lt;li class="nummers"&gt;Bewijslastverschuiving van belastingdienst naar opdrachtgever als gebruik gemaakt wordt van modelovereenkomst. In fiscale procedures rust de bewijslast voor de stelling dat er een inhoudingsplicht is primair op de belastingdienst. Pas bij een goed onderbouwd standpunt op basis van feiten en omstandigheden kan de bewijslast verschuiven naar de veronderstelde inhoudingsplichtige. Wordt gebruik gemaakt van de modelovereenkomst, dan ligt de bewijslast, dat conform de overeenkomst wordt gehandeld, bij de veronderstelde inhoudingsplichtige.&lt;/li&gt;&lt;/ol&gt;&lt;h3&gt;11. Transitieperiode&lt;/h3&gt;&lt;p&gt;Uit het voorgaande blijkt dat de wet DBA nog veel vragen oproept zowel vanuit de fiscale als de civiele hoek. Ook zijn de modelovereenkomsten op een aantal punten nog onvoldoende uitgekristalliseerd.&lt;/p&gt;&lt;p&gt;Op aandringen van de Eerste Kamer is er een transitieperiode ingesteld van 1 mei 2016 tot en met 1 mei 2017 waarbij de belastingdienst wel toezicht houdt, maar onder voorwaarden nog geen handhavingsmaatregelen zal nemen. ZZP’ers en opdrachtgevers krijgen tot 1 mei 2017 de tijd om te bepalen of en welke (model)overeenkomst passend is . Tot 1 mei 2017 geeft de belastingdienst vooral voorlichting. ZZP’ers en hun opdrachtgevers moeten wel kunnen aantonen dat zij actief bezig zijn de arbeidsrelatie zodanig vorm te geven dat de ZZP’er niet in loondienst werkt. &lt;/p&gt;&lt;p&gt;Een belangrijke constatering is dat deze transitieperiode enkel betrekking heeft op de fiscale aspecten van de Wet DBA. Er geldt geen transitieperiode voor de civiele aspecten (w.o. arbeidsrechtelijke consequenties). &lt;/p&gt;&lt;p&gt;De staatssecretaris van Financiën heeft per 15 april 2016 een commissie in het leven geroepen die de door de Belastingdienst beoordeelde modelovereenkomsten gaat controleren.[5]&lt;/p&gt;&lt;p&gt;Het is de bedoeling dat voor het einde van 2016 de commissie een rapport uitbrengt over haar bevindingen. De grote vraag die beantwoord moet worden is of de modelovereenkomsten op een juiste manier zijn beoordeeld. Met andere woorden: zijn de goedgekeurde modelovereenkomsten daadwerkelijk conform de regels en zijn de afgekeurde modelovereenkomsten terecht afgekeurd.&lt;/p&gt;&lt;p&gt;Opdrachtgevers doen er dus verstandig aan om -zeker in de transitieperiode - hun ‘losse krachten’ te informeren dat zij bezig zijn met de gevolgen van de DBA in kaart te brengen. &lt;/p&gt;&lt;h3&gt;12. Samenvatting en conclusie&lt;/h3&gt;&lt;p&gt;Met de Wet DBA wordt beoogd de verantwoordelijkheden van de opdrachtnemer en de opdrachtgever bij het beoordelen van hun arbeidsrelatie beter in balans te brengen, waardoor de mogelijkheden om te handhaven worden verbeterd. Belangenorganisaties van opdrachtgevers of belangenorganisaties van opdrachtnemers, en ook individuele opdrachtgevers of opdrachtnemers kunnen overeenkomsten voorleggen aan de Belastingdienst, zodat die een oordeel kan geven over de overeenkomst. Partijen kunnen hieraan zekerheid ontlenen voor wat betreft de loonheffingen. De Belastingdienst zal beoordeelde overeenkomsten (voor zover mogelijk) openbaar maken, zodat deze door andere opdrachtgevers en opdrachtnemers kunnen worden gebruikt. &lt;/p&gt;&lt;p&gt;Zoals aangegeven, zal er bij de werkzaamheden van het overgrote deel van de ZZP’ers en ‘losse’ krachten geen discussie zijn over de vraag of er sprake is van een dienstbetrekking. Daarvoor is de Wet DBA ook niet bedoeld. Of voor de twijfelgevallen de gewenste zekerheid gegeven kan worden, is gezien het voorgaande nog maar de vraag. Opgemerkt kan nog wel worden dat, nu het wettelijke beoordelingskader niet is gewijzigd en de vrijwaringsregeling is vervallen, de invoering van de DBA meer onrust te weeg heeft gebracht dan rust en duidelijkheid.&lt;/p&gt;</content><legacyfootnotes/><footnotes><footnote>1 Arjan Schouten is werkzaam als belastingadviseur bij Remie Fiscaal Juridisch Adviesbureau LLP te Uden.</footnote><footnote>2 http://download.belastingdienst.nl/belastingdienst/docs/handreiking_beoordelingskader_dba_dv10301z1ed.pdf.</footnote><footnote>3 Art. 3 en 4 wet op de Loonbelasting 1964.</footnote><footnote>4 Gerechtshof Den Haag 23 maart 2016 ECLI:NL:GHDHA:2016:946.</footnote><footnote>5 https://www.rijksoverheid.nl/documenten/besluiten/2016/04/15/instellingsbesluit-commissie-model-overeenkomsten-wet-dba.</footnote></footnotes><auteurs>mr. A. Schouten RB</auteurs><published>2016-06-07 15:55:06</published><modified>2016-06-07 15:55:06</modified><editiondate>2016-06-07</editiondate><htmlpath>https://denhollander.info/artikel/13120</htmlpath></article>
</articles></edition>
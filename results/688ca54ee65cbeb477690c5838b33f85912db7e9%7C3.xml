<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1997</searchword><id>5813</id><udhid>UDH:TvAR/5813</udhid><titel>De wijziging van de Wet op de Ruimtelijke Ordening</titel><searchwords><searchword>TvAR 12/1997</searchword><searchword>UDH:TvAR/5813</searchword></searchwords><attachments><attachment><name>1997_nr 12_Artikel_Drupsteen.pdf</name><extention>pdf</extention><url>https://denhollander.info/download/5744/ci</url></attachment></attachments><inleiding>1. Twee grote problemen&#13;
De regering heeft de voorgenomen wijziging van de Wet op de Ruimtelijke Ordening1 aangegrepen om de regeling van de rechtsbescherming tegen de verschillende beslui-ten die op grond van de wet kunnen worden genomen, opnieuw op te zetten. Voor-zien wordt in een nieuw hoofdstuk IXA Bezwaar en Beroep waarin de rechtsbescher-mingsbepalingen, die nu in relatie tot de planprocedures waar ze betrekking op heb-ben verspreid in de wet voorkomen, worden samengebracht en gesystematiseerd. Inhoudelijk leidt dit niet tot zeer ingrijpende wijzigingen, maar de opzet van de WRO en het systeem van de rechtsbescherming verandert wel sterk.&#13;
Het gaat te ver om in deze bijdrage het huidige stelsel van rechtsbescherming in de WRO uiteen te zetten om vervolgens de nieuwe opzet daartegen af te zetten.2 Wel vallen er - afgezien van kleinere technische vragen - in het huidige stelsel twee ele-menten aan te geven die problematisch zijn. In de eerste plaats betreft dit de uitslui-ting van rechtsbescherming tegen een expliciete of impliciete weigering om tot her-ziening van een bestemmingsplan over te gaan. Deze uitsluiting leidt de Afdeling bestuursrechtspraak af uit het feit dat het besluit tot vaststelling van een bestem-mingsplan zoals voorzien in art. 25 WRO wordt vermeld op de negatieve lijst bij de Algemene wet bestuursrecht. Nu dit probleem uitdrukkelijk onder de aandacht is gebracht en er inmiddels ook al aanpassingswetgeving is gepasseerd waarbij in deze leemte had kunnen worden voorzien, meent de Afdeling dat het niet op de weg van de rechter ligt om dit alsnog te doen.3 Zoals we zullen zien biedt het wijzigingsvoor-stel geen oplossing voor deze leemte, maar daar zal in de toekomst ook minder behoefte aan gaan bestaan. De in het voorstel voorziene zelfstandige projectprocedure4 zal naar verwachting de ruimte bieden om bouwplannen of andere projecten te reali-seren, die nu alleen tot stand gebracht kunnen worden na de inwilliging van een ver-zoek tot herziening van een bestemmingsplan.&#13;
Het tweede belangrijke probleem in de rechtsbescherming bij de toepassing van de WRO betreft het beroep tegen die elementen van Planologische Kernbeslissingen (pkb's), streekplannen, structuurplannen en regionale structuurplannen die als besluit moeten worden aangemerkt. Voorzover er sprake is van besluiten in deze plannen, staat daar op grond van art. 2a, lid 10, art. 4a, lid 7, art. 9, lid 2 en art. 36e, lid 4 beroep tegen open op de Afdeling bestuursrechtspraak. Op zich staat tegen de vaststelling van deze plannen geen beroep open, omdat wordt aangenomen dat ze niet direct op rechtsgevolg zijn gericht en dus geen voor beroep vatbare besluiten inhouden. Nadat men zich had gerealiseerd dat de vaststelling van deze plannen echter wel betrekking kon hebben op burgerrechtelijke rechten en verplichtingen in de zin van art. 6 EVRM en daarom voorzien zou moeten worden in een toegang tot de rechter, heeft men langs de aangegeven weg beroep op de bestuursrechter opengesteld. Daarmee werd voorkomen dat een burger zich met een actie uit onrechtmatige overheidsdaad tegen deze plannen tot de burgerlijke rechter zou wenden. Dat zou met recht een versto-ring van het stelsel van rechtsbescherming van de WRO opleveren. De betreffende bepalingen noodzaken echter de Afdeling bestuursrechtspraak om vast te stellen wanneer er sprake is van een besluit waartegen beroep openstaat. De Afdeling acht daarvoor drie aspecten van concreetheid doorslaggevend: het betreffende plan moet concreet tot uitdrukking brengen dat het om een afgewogen beslissing gaat, de plaats van het voorgenomen project of de ruimtelijke ingreep moet voldoende concreet zijn bepaald en het betreffende project of de ruimtelijke ingreep zelf moet voldoende con-creet zijn aangegeven.5 Over deze jurisprudentie is veel discussie ontstaan, vooral toen de Afdeling uitmaakte dat de beslissing tot vaststelling van een bufferzone tus-sen Den Haag, Leiden en Zoetermeer in het kader van de uitwerking van de pkb Groene Ruimte geen besluit in de zin van de WRO inhield.6 In feite verengt de Afde-ling bestuursrechtspraak in deze jurisprudentie het begrip 'besluit' tot een concrete beleidsbeslissing, terwijl zij een besluitkarakter niet wenst aan te nemen als er wel voldaan is aan de vereisten van concreetheid maar de beslissing deel uitmaakt van een niet-wettelijk plan. In de niet altijd even heldere discussie naar aanleiding van deze jurisprudentie heeft de regering mede aanleiding gevonden tot een nieuwe opzet van het stelsel van rechtsbescherming.</inleiding><content>2.&#13;
Besluitvormingsprocedures&#13;
Voordat ik toekom aan de bespreking van de nieuwe regels voor de rechtsbescher-ming eerst kort iets over de regeling van de besluitvorming voor de totstandkoming van de verschillende plannen op grond van de WRO. De besluitvormingsprocedures zijn over de hele linie wat verder gestroomlijnd, waarbij waar mogelijk termijnen wat zijn bekort. Evenals dat ook nu al voor verschillende plannen het geval is, zijn de regels voor de openbare voorbereidingsprocedure van afd. 3.4 Awb op de totstandko-ming van plannen op grond van de WRO van toepassing. Op deze regels worden echter in het wetsvoorstel kleine aanpassingen aangebracht, terwijl de regeling voor de totstandkoming van de streekplannen voor de duidelijkheid geheel is uitgeschre-ven, waarbij niet naar afd. 3.4 wordt verwezen en inhoudelijk een regeling wordt voorgesteld die elementen van afd. 3.4 en 3.5 Awb combineert. In afwijking van afd. 3.4 kan een ieder in plaats van een belanghebbende zijn zienswijze kenbaar maken tegen een ontwerp-pkb: hij kan hetzij zijn bedenkingen omtrent een ontwerp-streek-plan inbrengen, hetzij zijn zienswijze omtrent een ontwerp-structuurplan naar voren brengen, hetzij zijn zienswijze omtrent het ontwerp-bestemmingsplan kenbaar maken.&#13;
Voor de ontwerp-pkb's geldt verder dat deze gedurende ten hoogste twaalf weken ter inzage liggen, terwijl de reguliere termijn van afd. 3.4 ten minste vier weken bedraagt. Gezien het belang en soms de complexiteit van pkb's is het in mijn ogen begrijpelijk dat de wetgever hier een langere termijn heeft gehandhaafd, zij het dat de uitkomst het codificatie- en uniformeringsstreven rond de Awb doorkruist. De nu bestaande mogelijkheid om nog gedurende vier weken na het einde van de termijn van terinzageligging zienswijzen kenbaar te maken komt te vervallen.&#13;
Voor de ontwerp-streekplannen wordt de huidige termijn van terinzageligging van acht weken verkort tot vier. Verder geldt dat de mogelijkheid om bedenkingen in te brengen niet van toepassing is voorzover het ontwerp zijn grondslag vindt in een concrete beleidsbeslissing die in een pkb is opgenomen. Dit vormt een algemeen inhoudelijk element van het herzieningsvoorstel waardoor een strakkere hiërarchie tussen de ruimtelijke plannen op de verschillende niveaus ontstaat. Het nieuwe art. 2a gaat bepalen dat indien een onderdeel van een pkb als een concrete beleidsbeslissing is aangemerkt, deze beslssing in acht wordt genomen bij de vaststelling van de plannen op grond van de WRO. Het de facto al bestaande bindende karakter van onderdelen van pkb's wordt hiermee geformaliseerd. Tegen deze achtergrond ligt het voor de hand om tegen onderdelen van streekplannen die een uitwerking vormen van een der-gelijke concrete beleidsbeslissing geen mogelijkheid te openen om bedenken in te brengen. Voor de streekplannen gaat art. 4a een vergelijkbare bepaling bevatten. Onderdelen van een streekplan die als een concrete beleidsbeslissing zijn aangemerkt, worden in acht genomen bij de vaststelling van structuurplannen, bestemmingsplan-nen en regionale structuurplannen. Terwijl bij de structuurplannen de mogelijkheid om zienswijzen naar voren te brengen omtrent onderwerpen die een uitwerking vor-men van een concrete beleidsbeslissing niet wordt uitgesloten, is dit op grond van een aangepast art. 24 bij de bestemmingsplannen wel het geval. Op dit punt verandert er echter minder dan het lijkt, omdat het huidige artikel deze mogelijkheid al uitsluit voorzover een bestemmingsplan zijn grondslag vindt in onderdelen van een pkb, streek-, structuur- of regionaal structuurplan die als een besluit zijn aan te merken.&#13;
In de procedure voor de totstandkoming van bestemmingsplannen worden ten slotte geen wezenlijke veranderingen voorgesteld. Wel gelden voor de fase van de goedkeuring door GS vanaf 1 januari 1998 de bepalingen over goedkeuring van art. 10:25 e.v. Awb. In het wijzigingsvoorstel is met deze bepalingen al rekening gehou-den. Dit is natuurlijk geheel terecht, maar het maakt het voorstel soms extra moeilijk leesbaar. Elementen uit de huidige WRO komen in het wetsvoorstel te vervallen; ech-ter niet omdat de wetgever ze bij gelegenheid van dit voorstel wil veranderen, maar omdat dit reeds voortvloeit uit de derde tranche Awb.&#13;
3. De regeling van het beroep&#13;
3.1. De negatieve lijst&#13;
Zoals gezegd wordt met het wetsvoorstel beoogd de regeling voor het beroep tegen de verschillende besluiten die op grond van de WRO kunnen worden genomen, sys-tematisch op te zetten. Door de verschillende bepalingen in één hoofdstuk bijeen te brengen neemt in ieder geval de overzichtelijkheid toe. Verder is de regering in het algemeen consequent in de keuzes die worden gemaakt, zodat inderdaad van een meer systematische opzet kan worden gesproken.&#13;
Belangrijk voor het begrip van de opzet van het nieuwe hoofdstuk IXA Bezwaar en Beroep is dat dit moet worden gelezen in verband met een voorziene uitbreiding van de negatieve lijst bij de Algemene wet bestuursrecht. Deze lijst, die is gebaseerd op art. 8:5 Awb, bevat wettelijke bepalingen op grond waarvan besluiten kunnen worden genomen die van beroep zijn uitgesloten. Van beroep worden in het wets-voorstel uitgesloten onder meer de besluiten op grond van art. 2a en 2b (de vaststel-ling en/of herziening of intrekking van een pkb), art. 4a en 5 (de vaststelling of her-ziening van een streekplan), art. 7 en 34 (de vaststelling of herziening van een struc-tuurplan) en art. 36c, 36h en 36i (de vaststelling, herziening of intrekking van een regionaal structuurplan). Tegen de vaststelling van deze plannen staat dus geen beroep open, maar de negatieve lijst maakt daarbij steeds een uitzondering voor de concrete beleidsbeslissingen die deze plannen kunnen bevatten.&#13;
Verder bevat de negatieve lijst nog een groot aantal van beroep uitgesloten beslui-ten. De belangrijkste daarvan zijn de uitwerking of wijziging van een bestemmings-plan op grond van art. 11, lid 1, met uitzondering van de besluiten die op grond van art. 11, lid 8 geen goedkeuring van GS behoeven, de vaststelling, herziening of intrek-king van een bestemmingsplan door de gemeenteraad op grond van de art. 25, 34 en 35, de mededeling van de minister dat hij overweegt van zijn vervangingsbevoegheid gebruik te maken en het vervangingsbesluit zelf op grond van art. 29, leden 1 en 8, het besluit van de minister of van GS om het algemeen bestuur van een regionaal open-baar lichaam te verplichten een regionaal structuurplan vast te stellen en daarbij aan-wijzingen te geven op grond van art. 36k, leden 1, 2, of 4 en 5, het besluit van de minister of van GS om de gemeenteraad te verplichten een bestemmingsplan vast te stellen en/of daarbij aanwijzingen te geven op grond van art. 37, leden 1, 2 of 4 en 5, een besluit inhoudende een weigering van GS of de minister om toepassing te geven aan de Nimby-regeling op grond van de art. 40 en 41. Hiervan staan nu al op de nega-tieve lijst art. 11, lid 1, art. 25, art. 29, leden 1 en 8, art. 37, 40 en 41. Van de negatieve lijst verdwijnt art. 21. Dit wil zeggen dat tegen de vaststelling van een voorbereidings-besluit op zich beroep wordt opengesteld.&#13;
3.2. Beroepsrecht&#13;
Corresponderend met de uitzondering voor de concrete beleidsbeslissing op de uit-zondering die de negatieve lijst zelf in feite inhoudt, stelt een nieuw art. 54, lid 2 beroep open op de Afdeling bestuursrechtspraak tegen concrete beleidsbeslissingen of een herziening of een intrekking daarvan opgenomen in een pkb, een streekplan of een regionaal structuurplan. Dit artikellid somt naast de concrete beleidsbeslissingen een groot aantal andere besluiten op grond van de WRO op waartegen beroep is opengesteld op de Afdeling bestuursrechtspraak. Het is nodig deze besluiten expliciet te vermelden, omdat wanneer dit niet gebeurt het gewone stramien van de Awb van kracht is, dat beroep tegen besluiten openstelt op de rechtbank. Het risico van dit systeem van wetgeving is wel dat wanneer een besluit niet is uitgezonderd op de negatieve lijst, maar evenmin is vermeld op de in wezen positieve lijst van art. 54, lid 2 daar-tegen wel beroep openstaat, maar dan volgens de gewone regels van de Awb, dus beroep in twee instanties op de rechtbank met de Afdeling bestuursrechtspraak als hogere beroepsinstantie. Voorzover ik kan overzien doet zich dit voor bij de vaststelling van een voorbereidingsbesluit. Dit is - zoals gezegd - geschrapt van de negatieve lijst, maar het wordt niet vermeld in de opsomming van art. 54, lid 2. Of de consequentie - beroep in twee instanties tegen het voorbereidingsbesluit - is beoogd, betwijfel ik. Indien dit niet het geval is, zal er op dit punt een aanpassing moeten plaatsvinden.&#13;
Behalve de al genoemde concrete beleidsbeslissingen in de pkb's, streek- en struc-tuurplannen, stelt art. 54, lid 2 onder meer tegen de volgende besluiten beroep op de Afdeling bestuursrechtspraak open: de goedkeuring van een besluit van B &amp; W of de gemeenteraad tot uitwerking of tot wijziging van een bestemmingsplan, een besluit van B &amp; W of de gemeenteraad tot uitwerking of wijziging van een bestemmingsplan dat op grond van art. 11, lid 8 niet aan goedkeuring is onderworpen, de goedkeuring van een bestemmingsplan of de herziening of intrekking daarvan, een vervangingsbe-sluit van de minister (op grond van art. 29), een besluit op een verzoek tot vergoeding van hogere kosten ten gevolge van het opnemen van bepalingen in een bestemmings-plan op verzoek of krachtens wettelijke bepaling (zoals geregeld in art. 31a), een beslissing op een vergelijkbaar verzoek ten gevolge van het verlenen van vrijstelling of aanhouding van een bouw- of aanlegvergunning op verzoek van een ander openbaar lichaam (zoals voorzien in art. 31b), het onthouden van goedkeuring door GS aan een regionaal structuurplan of de herziening daarvan (op grond van art. 36e), een Nimby-vrijstelling als bedoeld in art. 40 en een beschikking op verzoek zoals bedoeld in art. 41, lid 1. Voor deze laatste beschikking blijven andere bestaande beroepsmogelijkhe-den buiten toepassing. Afgezien van de concrete beleidsbeslisingen betreft dit beslui-ten waartegen op grond van de huidige WRO ook nu al beroep op de Afdeling bestuursrechtspraak openstaat.&#13;
3.3. Bezwaar&#13;
De algemene regel van art. 7:1 Awb houdt in dat degene aan wie tegen een besluit een beroepsrecht op een administratieve rechter is toegekend, tegen dat besluit eerst bezwaar moet maken. Het bezwaar wordt gericht aan het bestuursorgaan dat het besluit heeft genomen. Op deze regel gelden op grond van art. 7:1, lid 2 een aantal uitzonderingen, zoals voor besluiten in bezwaar of beroep genomen, besluiten die aan goedkeuring zijn onderworpen, besluiten inhoudende een goedkeuring en beslui-ten waarbij bij de voorbereiding afd. 3.5 Awb is toegepast. Op grond van deze uit-zonderingen behoeft bijvoorbeeld bij een beroep tegen het besluit van GS tot goed-keuring van een bestemmingsplan niet eerst een bezwaar te worden ingediend. De laatste uitzondering - de toepassing van afd. 3.5 - is voor de WRO niet direct van belang, omdat voor de totstandkoming van besluiten inhoudende de vaststelling van plannen vrijwel steeds de procedure van afd. 3.4 wordt voorgeschreven of de wet zelf een uitgeschreven procedure gaat bevatten, zoals voor het streekplan het geval is.&#13;
Maakt art. 7:1, lid 2 geen uitzondering, dan is het volgen van een bezwaarschrift-procedure voorgeschreven in alle gevallen waarin een beroep op de rechter openstaat, dus ook bij rechtstreeks beroep op de Afdeling bestuursrechtspraak. Het wetsvoor-stel houdt in art. 54, lid 1 voor twee categorieën van besluiten een eigen uitzondering in op de verplicht voorgeschreven bezwaarschriftprocedure, namelijk voor een con-crete beleidsbeslising opgenomen in een pkb of in een streekplan en voor een vervan-gingsbesluit van de minister op grond van art. 29, lid 6. Het is hierbij opmerkelijk dat tegen een concrete beleidsbeslissing, opgenomen in een regionaal structuurplan, wel eerst een bezwaarschrift moet worden ingediend voordat daartegen beroep op de Afdeling bestuursrechtspraak kan worden ingesteld, terwijl dit voor de concrete beleidsbeslissingen uit de pkb's en de streekplannen niet het geval is. Het verschil zou kunnen worden verklaard uit de toepasselijke procedurevoorschriften voor de tot-standkoming van deze plannen, die bij de (regionale) structuurplannen slechts voor-zien in het naar voren brengen van zienswijzen tegen een ontwerp, terwijl het bij de streekplannen om bedenkingen tegen het ontwerp gaat en bij de pkb's weliswaar ook sprake is van zienswijzen, maar de totstandkomingsprocedure in het algemeen veel zwaarder van opzet is.&#13;
Voor het al genoemde beroep in twee instanties tegen de voorbereidingsbesluiten betekent dit dat daaraan een bezwaarschriftprocedure vooraf zal moeten gaan, nu deze niet is uitgesloten.&#13;
3.4. Beroepsgerechtigden&#13;
De Awb stelt beroep open voor belanghebbenden. Onder 'belanghebbende' verstaat de wet degene wiens belang rechtstreeks bij een besluit is betrokken. In afwijking hiervan is in de huidige WRO voor een ieder beroep opengesteld tegen die onderde-len van pkb's, streekplannen, structuur- en regionale structuurplannen die een besluit inhouden. Deze actio popularis komt meer voor in het ruimtelijk bestuursrecht en het milieurecht. Ook de Wet milieubeheer gaat uit van een beroepsrecht voor ieder tegen een vergunningbesluit, zij het dat er wel een getrapte inperking van de kring van beroepsgerechtigden plaatsvindt, zoals dit ook bij het bestemmingsplan het geval is; alleen voor hen die in een eerdere fase bezwaar hebben gemaakt of beroep inge-steld en voor belanghebbenden die kunnen aantonen daartoe redelijkerwijs niet in staat te zijn geweest, staat het beroepsrecht open. De gewijzigde WRO handhaaft het beroepsrecht voor ieder tegen een concrete beleidsbeslissing zoals opgenomen in een pkb, streek- of regionaal structuurplan. Ditzelfde geldt voor het getrapt ingeperkte beroepsrecht tegen het besluit tot goedkeuring van een bestemmingsplan en tegen het vervangingsbesluit door de minister. Tegen dit laatste besluit staat niet alleen beroep open voor degene die tijdig op grond van art. 27 bedenkingen heeft ingebracht tegen het bestemmingsplan of voor belanghebbenden die kunnen aantonen daartoe redelij-kerwijs niet in staat te zijn geweest, maar ook voor GS. Overigens is het merkwaardig dat de huidige WRO in art. 27 en de toekomstige in art. 56, lid 2 hier spreken over belanghebbenden die redelijkerwijs niet in staat zijn, terwijl in eerste instantie op grond van art. 23, lid 2 ieder zienswijzen over het ontwerp-bestemmingsplan kenbaar kan maken. De beperking kan alleen worden verklaard uit het feit dat het om een soort hardheidsclausule gaat die een aanvulling op het normale beroepsrecht biedt, maar waarvan de werking niet breder zou moeten zijn dan noodzakelijk is.&#13;
Ten slotte bepaalt het wijzigingsvoorstel dat in afwijking van art. 8:1 Awb uitslui-tend het algemeen bestuur van een regionaal openbaar lichaam tegen een besluit van GS tot onthouding van goedkeuring aan een regionaal structuurplan in beroep kan gaan. Een zelfde bepaling geldt voor het oorspronkelijk bevoegde gezag tegen een bindende aanwijzing op grond van art. 41, lid 4 in het kader van een Nimby-procedure, indien deze met het oog op de samenhang tussen verschillende vergunningen ter ver-wezenlijking van het project geboden is.&#13;
3.5. Aanvang beroepstermijn&#13;
Op grond van art. 6:8 Awb vangt de termijn voor bezwaar of beroep aan met ingang van de dag na die waarop het besluit op de voorgeschreven wijze is bekendgemaakt. De bekendmaking van besluiten is geregeld in art. 3:41 en 3:42 Awb. Besluiten gericht tot een of meer belanghebbenden worden bekendgemaakt door toezending of uitrei-king; algemene besluiten die niet tot een of meer belanghebbenden zijn gericht, wor-den bekendgemaakt door kennisgeving van het besluit of de zakelijke inhoud ervan in een van overheidswege uitgegeven blad of een dag- of huis-aan-huisblad. Bij de besluiten op grond van de WRO zal het meestal gaan om de tweede wijze van bekendmaking. In afwijking van deze regels voor de aanvang van de beroepstermijn |aat een nieuw art. 56a voor een aantal besluiten uit van de dag van terinzagelegging van het betreffende besluit. Het betreft de terinzagelegging van het besluit tot goed-keuring van een besluit van B &amp; W of de gemeenteraad tot uitwerking of wijziging van een bestemmingsplan overeenkomstig art. 11, lid 5, het besluit omtrent goedkeu-ring van de vaststelling van een bestemmingsplan, overeenkomstig art. 28, lid 6 of art. 29, lid 3, het vervangingsbesluit door de minister, overeenkomstig art. 29, lid 7 en het goedgekeurde bestemmingsplan overeenkomstig art. 28, lid 6 voor een besluit over een verzoek tot vergoeding van hogere kosten ten gevolge van het opnemen van bepalingen in een bestemmingsplan op verzoek of krachtens wettelijke bepaling. Overigens gaat de huidige WRO wat betreft de aanvang van de beroepstermijn in een aantal van de genoemde gevallen ook al uit van de dag van terinzagelegging. Ten slotte vangt de beroepstermijn tegen een aanwijzing op grond van art. 41, lid 4 aan met ingang van de dag na die waarop de beschikking waarop de aanwijzing betrekking heeft, is gegeven.&#13;
3.6. Schorsende werking&#13;
In het algemeen heeft op grond van art. 6:16 Awb het instellen van beroep geen op-schortende werking. Schorsing van een besluit kan hangende de bezwaar- of beroeps-termijn worden gevraagd in het kader van een verzoek om een voorlopige voorzie-ning op grond van art. 8:81 Awb. Ook dit verzoek schort op zich de werking van het besluit waartegen het is gericht, niet op. Dat is pas het geval wanneer de voorzitter van de rechtbank of in eerste instantie of hoger beroep van de Afdeling bestuursrecht-spraak het betreffende besluit heeft geschorst. In afwijking hiervan bepaalt het wijzi-gingsvoorstel dat een verzoek tot schorsing bij de voorzitter van de Afdeling bestuurs-rechtspraak hangende de beroepstermijn betreffende een besluit tot goedkeuring van een bestemmingsplan, de uitwerking, wijziging of de herziening of intrekking daar-van of betreffende een besluit tot uitwerking of wijziging van een bestemmingsplan dat niet aan goedkeuring is onderworpen, de werking van deze besluiten opschort totdat de voorzitter over het verzoek heeft beslist. Dit zelfde geldt voor een beroep tegen een aanwijzing op grond van art. 37, wanneer deze samenloopt met een aanwij-zing ingevolge art. 26 Luchtvaartwet, art. 15 Tracéwet of art. 7e Ontgrondingenwet. 3.7. Overige procedurele bepalingen&#13;
Bij beroepen tegen besluiten tot goedkeuring van een bestemmingsplan en tegen een ministerieel vervangingsbesluit wordt de Afdeling bestuursrechtspraak gebonden aan een beslistermijn van twaalf maanden. Overigens geldt deze termijn voor de Afdeling ook al op grond van de huidige wet.&#13;
Met het oog op de stroomlijning in beroep wordt een aantal besluiten als één besluit aangemerkt. Dit betreft in de eerste plaats verklaringen van geen bezwaar, zoals bekend uit art. 15, lid 2 (wijziging en/of vrijstelling bestemmingsplan), art. 16 (bouw en aanlegvergunningen voor bepaalde werken in bepaalde gebieden), art. 19, lid 2 (vrijstelling bestemmingsplan), art. 46, lid 6 of 9 (anticipatie bij aanlegvergun-ning) of een ministerieel vervangingsbesluit voor een verklaring van geen bezwaar op grond van art. 19, lid 5 en het besluit waarop deze betrekking hebben. Het zelfde geldt voor een verklaring van geen bezwaar in het kader van een anticipatie bij een bouwvergunning en de vergunning waarop deze betrekking heeft. Overigens geldt deze gelijkstelling voor de belangrijkste van deze verklaringen, namelijk die op grond van art. 19, lid 2, ook nu al. Verder worden voor beroep als één besluit beschouwd het vervangingsbesluit van de minister en het besluit van GS omtrent goedkeuring, voorzover dit niet is vervangen. Dit geldt ten slotte ook voor het verzoek om een Nimby-vrijstelling, en besluiten omtrent de medewerking aan een dergelijk verzoek en het besluit over de vrijstelling zelf.&#13;
4.&#13;
Afronding&#13;
Het voorgaande biedt een - overigens nog niet geheel volledig - beeld van het nieuwe stelsel van rechtsbescherming van de gewijzigde WRO. Zoals blijkt bieden de voor-gestelde bepalingen wel een oplossing voor de problematiek die is ontstaan rond het beroep tegen besluiten in pkb's, streek- en structuurplannen. De wetgever neemt de terminologie over van de Afdeling bestuursrechtspraak, zoals deze in feite ook nu al bekend is uit de regionale structuurplannen en van de pkb's. Beroep wordt openge-steld tegen concrete beleidsbeslissingen. Uit de definitie van het begrip 'concrete beleidsbeslissing' in art. 1 blijkt dat deze als zodanig moeten zijn aangemerkt in een pkb, streek- of regionaal structuurplan. Een concrete beleidsbeslissing is met andere woorden alleen een concrete beleidsbeslissing als er concrete beleidsbeslissing op staat. Uit de omschrijving blijkt tevens dat een gewoon gemeentelijk structuurplan geen concrete beleidsbeslissingen geacht wordt te bevatten. Uit de gegeven omschrij-ving blijkt verder dat de betreffende planautoriteit het in zijn macht heeft om al dan niet concrete beleidsbeslissingen als zodanig aan te merken en daarmee beroep tegen onderdelen van de betreffende plannen open te stellen. Het systeem van de wet loopt op dit punt echter wel rond, omdat wanneer een planautoriteit ervoor kiest in zijn plan geen concrete beleidsbeslissingen op te nemen, lagere overheden ook niet ver-plicht zijn de inhoud van de desbetreffende plannen bij de vaststelling van hun plan-nen in acht te nemen. De Afdeling bestuursrechtspraak behoeft bij deze benadering niet meer van geval tot geval vast te stellen of een pkb, streek-, structuur- of regionaal structuurplan voor beroep vatbare besluiten bevat; ze kan afgaan op de aanduiding van de planautoriteit. Het wetsvoorstel voorziet niet in een beroepsrecht tegen de weigering een bestem-mingsplan te herzien. Het betreffende positieve besluit blijft op de negatieve lijst en daarmee ook zijn negatieve pendant. Zoals gezegd zal de behoefte aan een oplossing voor deze leemte minder worden wanneer de zogenaamde zelfstandige projectproce-dure een regeling heeft gevonden. Zou deze op tegenstand van de Kamer sneuvelen of drastisch worden beperkt, dan zou men opnieuw aandacht moeten geven aan een voorziening tegen het expliciete of fictieve besluit inhoudende een weigering om tot herziening van een bestemmingsplan over te gaan.&#13;
Uit het geven overzicht blijkt dat het nogal wat gepuzzel vergt om het voorgestel-de stelsel in al zijn consequenties te overzien. Inhoudelijk verandert er op veel punten niet zo veel, maar daar is alleen achter te komen op basis van een zorgvuldige vergelij-king van de huidige tekst van de wet en het wetsvoorstel, waarbij men er rekening mee moet houden dat in het voorstel de wijziging als gevolg van de invoering van de derde tranche Awb al verwerkt zijn. Dit levert vooral bij de bepalingen over goed-keuring enkele verrassingen op.&#13;
In het algemeen bestaat er nogal wat zorg over de leesbaarheid en overzichtelijk-heid van de bestaande wet. Deze wordt er met het wijzigingsvoorstel op een aantal punten niet beter op. Daarbij gebiedt de eerlijkheid te zeggen dat dit in mindere mate het geval is voor de regeling van bezwaar en beroep. Doordat deze bij elkaar is gezet, is de overzichtelijkheid toegenomen. Wel moet men voortdurend heen en weer blade-ren en de bepalingen van de Awb paraat hebben, maar dat is de prijs die wij voor vooruitgang in het bestuursrecht betalen.&#13;
De uiteindelijke toets van de voorgestelde bepalingen is de vertaling in een samen-hangende beschrijving van de totstandkomingsprocedures inclusief het eventuele bezwaar- en beroepsrecht voor de verschillende besluiten op grond van de WRO. Met andere woorden: hoe gaan de nieuwe pkb-, streekplan-, structuurplan-, bestem-mingsplan-, art. 19-, aanwijzings- en vervangingsprocedures eruitzien en wat veran-dert daarin nu in vergelijking met vroeger. Ik vrees dat wanneer deze toets zorgvuldig en consequent wordt uitgevoerd, zal blijken dat het wijzigingsvoorstel nog een aantal kleinere en soms grotere schoonheidsfoutjes zal bevatten. Natuurlijk mogen deze niet voorkomen, maar ze zijn tevens vrijwel onvermijdelijk bij hedendaagse wetgevings-operaties, waarbij tegelijkertijd met meerdere wijzigingen rekening moet worden gehouden.</content><legacyfootnotes>1 TK 1996-97, 25 311; zie over het wijzigingsvoorstel o.m. P.J.J. van Buuren, 'De zelfstandige projectpro cedure en andere wijzigingen in de Wet op de Ruimtelijke Ordening', BR 1997, blz. 719-728.&#13;
2 Een handig overzicht is te vinden in Rechtsgangenmemo 1994, Ruimtelijke ordening en volkshuis vesting, samengesteld door D.W. Bruil en K. van Duyvendijk, Deventer 1994.&#13;
3 ABRvSl februari 1996, AB 1996,109 m.nt. PvB (Waspik).&#13;
4 Zie hierover de bijdrage van M. Lurks in dit nummer, blz. 579-590.&#13;
5. O.m. Vz. ABRvS 15 december 1995, AB 1996, 303 m.nt. PvB; AA 1996, blz. 768-775 m.nt. Th.G. Drup steen (Streekplan Zuid-Holland Oost); Vz. ABRvS 12 juli 1996, AB 1996,398 (Structuurplan Rijnwoude).&#13;
6. ABRvS 29 augustus 1996, AB 1996, 492 m.nt. PvB; zie over deze problematiek o.m. P.J.J. van Buuren en H. de Vries, Ruimtelijke plannen, vrijstellingen en de bouwvergunning in het licht van de Algemene wet bestuursrecht, preadvies Ver. v. Bouwrecht 1996, Deventer 1996 en de verslaglegging van de beraadsla ging over dit preadvies in BR 1997, blz. 377-392.&#13;
</legacyfootnotes><footnotes><footnote/></footnotes><auteurs>Prof. mr. Th.G. Drupsteen</auteurs><published>1997-12-01 00:00:00</published><modified>1996-10-02 00:00:00</modified><editiondate>1997-12-01</editiondate><htmlpath>https://denhollander.info/artikel/5813</htmlpath></article>
</articles></edition>
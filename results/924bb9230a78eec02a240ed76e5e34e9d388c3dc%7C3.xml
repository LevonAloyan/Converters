<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2012</searchword><id>9984</id><udhid>UDH:TvAR/9984</udhid><titel>Rechtspraak 5695. Hack / Nelen (TvAR 2012/5695)</titel><searchwords><searchword>TvAR 6/2012</searchword><searchword>TvAR 2012/5695</searchword><searchword>UDH:TvAR/9984</searchword></searchwords><attachments><attachment><name>TvAR2012_06_11_5695.pdf</name><extention>pdf</extention><url>https://denhollander.info/download/8626/ci</url></attachment></attachments><inleiding>Volgens vaste rechtspraak van de Centrale Grondkamer is de grondkamer in geval van een verzoek van de verpach­ter om herziening van de pachtprijs gehouden de bestaande pachtprijs (van een perceel land) te verhogen tot de hoogst toelaatbare, tenzij de redelijkheid en billijkheid zich daarte­gen verzetten. &#13;
</inleiding><content>Het geding in eerste aanleg &#13;
De grondkamer Zuid heeft bij beschikking van 12 augus­tus 2011, waarvan afschrift aan partijen is verzonden op 13 september 2011, de pachtprijs in de tussen partijen bestaan­de pachtovereenkomst met betrekking tot een boerderij, ge­naamd “Maria-Hoeve” en kadastraal bekend gemeente Din­teloord, sectie H, nummers 677, 678, 680, 682, 687 en 735, totaal groot 56.68.60 ha, herzien en heeft deze pachtprijs bepaald op € 45.289,00 in totaal per jaar, ingaande 1 april 2010. Voormelde beschikking is in fotokopie aan deze be­schikking gehecht. Daarnaar wordt verwezen voor de pro­cesgang in eerste aanleg en de bij de beschikking gegeven motivering. &#13;
Het geding in hoger beroep &#13;
Pachter is bij een op 11 oktober 2011 per faxbericht en op 12 oktober 2011 per post ter griffie ingekomen beroep­schrift, aangevuld bij een per faxbericht op 21 oktober 2011 en per post op 24 oktober 2011 ter griffie ingekomen brief, in beroep gekomen van voormelde beschikking, met ver­zoek die beschikking te herzien en te bepalen dat: &#13;
- de pachtprijs voor de gebouwen niet wordt verhoogd, al­thans voor de woning wordt gebaseerd op 75 punten en voor de bedrijfsgebouwen in de categorie slechte doelmatigheid en derhalve op maximaal € 52,00 per hectare; &#13;
- de pachtprijs voor de dijken en het natte weiland niet wordt verhoogd; &#13;
- de pachtprijs ten aanzien van de overige gronden wordt verhoogd tot maximaal € 500,00 per hectare per jaar, dan wel een door de Centrale Grondkamer redelijk te achten an­der bedrag; &#13;
- de verhoging pas per 1 april 2011 in te laten gaan, dan wel op een door de Centrale Grondkamer redelijk te achten an­dere datum, &#13;
zulks met verzoek om een mondelinge behandeling, &#13;
Verpachters hebben hiertegen verweerd gevoerd bij een op 11 november 2011 ter griffie ingekomen verweerschrift, met verzoek het beroep van pachter af te wijzen. &#13;
De grieven &#13;
Pachter heeft aangevoerd dat de pachtprijsverhoging niet reeds op 1 april 2010 kan ingaan maar op 1 april 2011 dient in te gaan; dat het perceel kadastraal bekend gemeente Din­teloord, sectie H, nr. 677, groot 0.02.58 ha, geen deel meer uitmaakt van het pachtobject, zodat de pachtprijs naar rato verlaagd moet worden; dat de pachtprijs van het tot het ge­pachte behorende dijktalud (nummer 735 op bijgevoegde kaart), ter grootte van 1.09.30 ha en van een perceel weiland (nummer 678 op bijgevoegde kaart) ter grootte van 2.37.10 ha niet verhoogd mag worden; dat de grondkamer ten on­rechte niet is uitgegaan van het pachtobject zoals dat bij het ingaan van de pachtovereenkomst aan hem ter beschikking is gesteld, met andere woorden dat de door hem aangebrach­te verbeteringen buiten beschouwing gelaten moeten wor­den; dat hij zich niet kan verenigen met de door de grond­kamer bepaalde pachtprijs voor de bedrijfsgebouwen en de woning; dat in dit geval geen sprake is van gewijzigde om­standigheden als bedoeld in art. 7:333, lid 2 BW; dat, in­dien de Centrale Grondkamer mocht oordelen dat de pacht­prijsherziening toch op 1 april 2010 moet ingaan er voor de Centrale Grondkamer de mogelijkheid is om de pachtprijs te verlagen op grond van de redelijkheid en billijkheid. &#13;
Beoordeling van het geschil in hoger beroep &#13;
1. In een procedure als de onderhavige dient de Centra­le Grondkamer zich zelfstandig een oordeel te vormen. Dit onafhankelijk van eventuele eerder beslissingen door de grondkamer. &#13;
2. Het op 14 juli 2010 bij de grondkamer ingekomen inlei­dend verzoek van verpachters d.d. 13 juli 2010 betreft een verzoek tot herziening van de pachtprijs van de onderhavige hoeve, zulks binnen een tijdvak van een jaar na inwerking­treding van de wijziging van de regelen als bedoeld in art. 7: 327, lid 1 BW, te weten op 1 september 2009, en dienten­gevolge met toepassing van art. 7:333, lid 2 BW. Lid 4 van laatstgenoemd artikel bepaalt dat vorenbedoelde herziening in gaat met ingang van het pachtjaar volgende op het tijdstip waarop een wijziging van de regelen, bedoeld in art. 327, lid 1 BW in werking is getreden. Blijkens de stukken, waaron­der die in eerste aanleg, is de ingangsdatum van de onderha­vige pachtovereenkomst 1 april 1949, zodat vorenbedoelde herziening van de pachtprijs in de onderhavige pachtover­eenkomst in gaat op 1 april 2010. De door pachter gestelde feiten en omstandigheden zijn onvoldoende om op deze re­gel een uitzondering te maken. Voor zover pachter heeft be­doeld te stellen dat het beroep van verpachters naar maat­staven van redelijkheid en billijkheid onaanvaardbaar zou zijn, stuit dit beroep op dezelfde grond af. Voor zover pach­ter heeft bedoeld te stellen dat verpachters geen aanspraak kunnen maken op de verhoogde pachtprijs met ingang van 1 april 2010 tot het moment dat verpachters eigenaar wer­den van het verpachte, overweegt de Centrale Grondkamer dat de bepaling van de ingangsdatum van de pachtprijsver­hoging, waartoe verpachters op grond van voormelde be­palingen gerechtigd waren, nog niets zegt over de vraag of verpachters aanspraak kunnen maken op betaling van de al­dus verhoogde pachtprijs over die periode en pachter deze verschuldigd is. Deze vraag ligt in dit geding niet voor en betreft de beantwoording van een rechtsvraag waarvan de beantwoording bij uitsluiting is voorbehouden aan de be­voegde pachtrechter. &#13;
3. Volgens vaste rechtspraak van de Centrale Grondkamer is de grondkamer in geval van een verzoek van de verpach­ter om herziening van de pachtprijs gehouden de bestaande pachtprijs (van een perceel land) te verhogen tot de hoogst toelaatbare, tenzij de redelijkheid en billijkheid zich daar­tegen verzetten (bijvoorbeeld Centrale Grondkamer 28 mei 1996, Pr augustus 1996, 2, Menten/Behlau). &#13;
4. Een en ander brengt mede dat, indien de verpachter of de pachter door middel van een verzoek als vorenbedoeld aan de grondkamer verzoekt de pachtprijs van door hem inge­volge een voor 1 september 2007 ingegane pachtovereen­komst verpacht land te herzien tot de hoogst toelaatbare met ingang van een tijdstip na 1 september 2009, derhalve met toepassing van de per 1 september 2009 in werking getre­den wijziging van het Pachtprijzenbesluit 2007, de grondka­mer, en in beroep de Centrale Grondkamer, deze met inacht­neming van het navolgende dient te bepalen. &#13;
5. De hoogst toelaatbare pachtprijs van land ingevolge het met ingang van 1 september 2009 gewijzigde Pachtprijzenbesluit 2007 wordt bepaald door de met toepassing van het met ingang van 1 september 2007 in werking getreden Pachtprijzenbesluit 2007 bepaalde hoogst toelaatbare pacht­prijs te wijzigen met het desbetreffende regionale verander­percentage (art. 2, lid 2 van het Pachtprijzenbesluit 2007, zoals laatstelijk gewijzigd). Dit evenwel met dien verstande dat, blijkens art. 2a, lid 1 van het Pachtprijzenbesluit 2007, zoals laatstelijk gewijzigd, vorenbedoelde wijziging van de pachtprijs ten aanzien van land waarvoor een pachtprijs geldt die 10% hoger is dan de pachtprijs, bedoeld in art. 2, lid 1 van het Pachtprijzenbesluit 2007, zoals laatstelijk ge­wijzigd, (ook wel “regionorm” genoemd) slechts toepas­sing vindt voor zover die toepassing niet leidt tot een stij­ging van de pachtprijs voor het desbetreffende land. Indien vorenbedoelde wijziging leidt tot een pachtprijs van het des­betreffende land die meer dan 10% hoger is dan vorenbe­doelde “regionorm” dan geldt voor het desbetreffende land de pachtprijs die 10% hoger is dan de pachtprijs bedoeld in art. 2a, lid 2 van het Pachtprijzenbesluit 2007, zoals laatste­lijk gewijzigd, als hoogst toelaatbare pachtprijs. Voorts be­paalt art. 3 van het Pachtprijzenbesluit 2007, zoals laatste­lijk gewijzigd, dat indien de op de hiervoor vermelde wijze bepaalde pachtprijs meer bedraagt dan 2% van de vrije ver­keerswaarde van het desbetreffende land, dan 2% van die waarde voor het desbetreffende land als hoogst toelaatba­re pachtprijs geldt. De hoogst toelaatbare pachtprijs van land ingevolge het met ingang van 1 september 2007 in werking getreden Pachtprijzenbesluit 2007 wordt bepaald door de met toepassing van de per 31 oktober 2001 in werking ge­treden wijziging van het Pachtnormenbesluit 1995 bepaal­de hoogst toelaatbare pachtprijs te wijzigen met het desbe­treffende regionale veranderpercentage (art. 2, lid 2 van het Pachtprijzenbesluit 2007). Art. 3 van het Pachtprijzenbesluit 2007 bepaalt dat indien de op de hiervoor vermelde wijze bepaalde pachtprijs meer bedraagt dan 2% van de vrije ver­keerswaarde van het desbetreffende land, dan 2% van die waarde voor het desbetreffende land als hoogst toelaatbare pachtprijs geldt. De hoogst toelaatbare pachtprijs voor land ingevolge het met ingang van 31 oktober 2001 gewijzigde Pachtnormenbesluit 1995 wordt bepaald door de met toepas­sing van het met ingang van 31 oktober 1998 in werking ge­treden wijziging van art. 2 van het Pachtnormenbesluit 1995 bepaalde hoogst toelaatbare pachtprijs daarvan. Om deze hoogst toelaatbare pachtprijs te kunnen bepalen dient eerst de hoogst toelaatbare pachtprijs voor land ingevolge art. 2 van het Pachtnormenbesluit 1995 te worden bepaald. Voor de bepaling van laatstbedoelde hoogst toelaatbare pacht­prijs is de bepaling van de hoogst toelaatbare pachtprijs voor land met toepassing van het met ingang van 15 oktober 1992 in werking getreden wijziging van het Pachtnormenbesluit 1977 noodzakelijk. De Centrale Grondkamer overweegt in dit verband nog dat, indien blijkens de stukken in eerste &#13;
aanleg de grondkamer in het verleden door middel van een -onherroepelijke- beschikking met bijbehorend taxatierap­port van één of meer van haar deskundigen, waartegen voor partijen wel beroep open stond op de Centrale Grondka­mer maar deze daarvan niet of niet tijdig gebruik hebben gemaakt, de hoogst toelaatbare pachtprijs voor land heeft bepaald met toepassing van de pachtnormen van 1992 of na­dien in werking getreden pachtnormen, de grondkamer en in beroep de Centrale Grondkamer van die hoogst toelaatba­re pachtprijs uit dienen te gaan bij de bepaling van de hoogst toelaatbare pachtprijs naar de pachtnormen van 2009. Dit ui­teraard alleen in die gevallen waarin sprake is van nadien ongewijzigde (productie)omstandigheden van het desbetref­fende land. &#13;
6. De hoogst toelaatbare pachtprijs van bedrijfsgebouwen ingevolge het met ingang van 1 september 2009 gewijzigde Pachtprijzenbesluit 2007 wordt bepaald door de met toepas­sing van het met ingang van 1 september 2007 in werking getreden Pachtprijzenbesluit 2007 bepaalde hoogst toelaat­bare pachtprijs te wijzigen met het percentage zoals vermeld in art. 4 van de Uitvoeringsregeling pacht (art. 2, lid 2 van het Pachtprijzenbesluit 2007, zoals laatstelijk gewijzigd). De hoogst toelaatbare pachtprijs van bedrijfsgebouwen inge­volge het met ingang van 1 september 2007 in werking ge­treden Pachtprijzenbesluit 2007 wordt bepaald door de met toepassing van de per 31 oktober 2001 in werking getreden wijziging van het Pachtnormenbesluit 1995 bepaalde hoogst toelaatbare pachtprijs te wijzigen met het percentage zo­als vermeld in art. 4 Regeling pachtprijzen -vanaf 1 decem­ber 2007: Uitvoeringsregeling pacht- (art. 20, lid 1 van het Pachtprijzenbesluit 2007). &#13;
7. De hoogst toelaatbare pachtprijs van een woning ingevol­ge het met ingang van 1 september 2009 gewijzigde Pacht­prijzenbesluit 2007 wordt bepaald door de met toepassing van het met ingang van 1 september 2007 in werking ge­treden Pachtprijzenbesluit 2007 bepaalde hoogst toelaatba­re pachtprijs te wijzigen met het percentage zoals vermeld in art. 3, onder c van de Uitvoeringsregeling pacht (art. 15, lid 1 van het Pachtprijzenbesluit 2007, zoals laatstelijk gewij­zigd). De hoogst toelaatbare pachtprijs van een woning in­gevolge het met ingang van 1 september 2007 in werking getreden Pachtprijzenbesluit 2007 wordt bepaald door de met toepassing van de per 31 oktober 2001 in werking ge­treden wijziging van het Pachtnormenbesluit 1995 bepaalde hoogst toelaatbare pachtprijs te wijzigen met het percentage zoals bedoeld in art. 3, onder c van de Regeling pachtprijzen -vanaf 1 december 2007: Uitvoeringsregeling pacht- (art. 2, lid 2 van het Pachtprijzenbesluit 2007). &#13;
8. De Centrale Grondkamer ziet, alvorens een tijdstip voor een mondelinge behandeling te bepalen dan wel anderszins verder te beslissen, in de gegeven omstandigheden aanlei­ding om deskundigen met inachtneming van het hiervoor overwogene de hoogst toelaatbare pachtprijs van de onder­havige hoeve met ingang van 1 april 2010 te laten taxeren en hun bevindingen ter kennis van partijen te brengen. &#13;
9. Pachter heeft verder nog gewezen op de zijns inziens be­staande mogelijkheid voor de Centrale Grondkamer om, in­dien zij zou oordelen dat de ingangsdatum van de onder­havige pachtprijsherziening 1 april 2010 is, de pachtprijs te verlagen op grond van de redelijkheid en billijkheid. Ter onderbouwing hiervan heeft hij aangevoerd dat door ver­pachters nimmer enig onderhoud aan de gebouwen is ver­richt en dat door verpachters niet is gejaagd en het jacht­recht door hen ook niet aan anderen is gegeven, hetgeen de nodige schade heeft opgeleverd, terwijl de voormalige ver­pachters hem geen toestemming hebben verleend voor de bouw van een nieuwe schuur waardoor hij schade heeft ge­leden. Dienaangaande overweegt de Centrale Grondkamer dat de beoordeling van eventuele geschillen betreffende het verrichten van onderhoud aan het pachtobject door verpach­ters de beoordeling van een rechtsvraag betreft welke bij uit­sluiting is voorbehouden aan de bevoegde pachtrechter. Dit is ook het geval met de beoordeling van eventuele geschil­len betreffende de wijze van uitoefening van het jachtrecht &#13;
­&#13;
door verpachters. Art. 7: 348, lid 2 BW bepaalt dat, indien verpachters de in het eerste lid van genoemd artikel be­doelde toestemming niet verlenen, pachter aan de grondka­mer machtiging kan vragen tot het aanbrengen van de door hem gewenste veranderingen. Met betrekking tot het de stel­ling van pachter dat in dit geval geen sprake is van gewijzig­de omstandigheden overweegt de Centrale Grondkamer in dit verband nog dat volgens haar vaste rechtspraak een wij­ziging van de in art. 7: 327, lid 1 BW bedoelde regelen als een gewijzigde omstandigheid als bedoeld in art. 7: 333, lid 2 BW moet worden aangemerkt (bijvoorbeeld Centrale Grondkamer 27 maart 1998, Pr november 1998, 12). Een en ander brengt mede dat het te dezen door pachter aangevoer­de geen hout snijdt. &#13;
Slotsom &#13;
Deskundigen zullen de hoogst toelaatbare pachtprijs van de onderhavige hoeve met ingang van 1 april 2010 taxeren. &#13;
Beslissing &#13;
De Centrale Grondkamer, beschikkende in hoger beroep: &#13;
alvorens verder te beslissen: &#13;
bepaalt dat deskundigen de hoogst toelaatbare pachtprijs van de onderhavige hoeve met ingang van 1 april 2010 zullen taxeren en dat hun bevindingen ter kennis van partijen zul­len worden gebracht; &#13;
houdt iedere verdere beslissing aan. &#13;
Beschikking van 11 juni 2012 &#13;
Het geding in hoger beroep &#13;
Gezien de beschikking van de Centrale Grondkamer van 20 december 2011 waarin is beslist dat deskundigen de hoogst toelaatbare pachtprijs van de onderhavige hoeve met ingang van 1 april 2010 zullen taxeren en dat hun bevindingen ter kennis van partijen zullen worden gebracht. &#13;
Het onderzoek &#13;
Deskundigen hebben op 5 april 2012 hun bevindingen neer­gelegd in een rapport dat in afschrift aan deze beschikking is gehecht en waarvan de inhoud als hier ingelast moet worden beschouwd. Bij brief van de griffier van 16 mei 2012 is een afschrift van dat rapport aan partijen gezonden met kennis­geving dat binnen veertien dagen eventuele bezwaren daar­tegen kenbaar gemaakt konden worden, dan wel een ver­zoek om een mondelinge behandeling kon worden gedaan, waarop binnen de gestelde termijn door geen van beide par­tijen is gereageerd. De gemachtigde van pachter heeft des­gevraagd op 7 juni 2012 aan de griffier telefonisch medege­deeld dat pachter geen mondelinge behandeling meer wenst. &#13;
Beoordeling van het geschil in hoger beroep &#13;
De Centrale Grondkamer is van oordeel dat deskundigen in hun rapport in voldoende mate en op juiste wijze acht heb­ben geslagen op het door partijen aangevoerde. Zij acht hun rapport ook overigens juist en zal dit volgen. &#13;
Slotsom &#13;
De beschikking, waarvan beroep, kan niet in stand blijven. &#13;
Beslissing &#13;
De Centrale Grondkamer, beschikkende in hoger beroep: &#13;
Vernietigt de beschikking, waarvan beroep, en opnieuw be­schikkende: &#13;
Herziet de pachtprijs in de onderhavige pachtovereenkomst en bepaalt deze op € 44.416,39 in totaal per jaar, ingaande 1 april 2010, zulks met vermelding van het navolgende. &#13;
Indien de pachter geen pachtersomslag is verschuldigd inge­volge art. 116, onderdeel b, van de Waterschapswet, kan de pachtprijs worden vermeerderd met maximaal 50% van de waterschapslasten zoals die in het betrokken jaar zijn vast­gesteld. &#13;
Indien op het verpachte land een ruilverkavelingsrente dan wel een landinrichtingsrente rust, kan door de verpachters 50% van de ruilverkavelingsrente dan wel landinrichtings­rente aan de pachter doorberekend worden met een maxi­mum van € 25,00 per ha per jaar. &#13;
Indien de geldelijke lasten welke de verpachters door pu­bliekrechtelijke lichamen zijn opgelegd, worden verhoogd in verband met door deze lichamen uit te voeren onder­houdswerkzaamheden, die vóórdien ten laste kwamen van de pachter, kunnen de verpachters ten hoogste het bedrag van de aan die werkzaamheden verbonden kosten aan de pachter doorberekenen. &#13;
(mrs. W.L. Valk, M.G.W.M. Stienissen, F.J.P. Lock, en de deskundige leden mr. ing. J.A. Jansens van Gellicum en ir. H.B.M. Duenk) &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, F.J.N. van Osch en Th.C.M. Willemse en de deskundige leden mr. ing. J.A. Jansens van Gel­licum en ir. H.B.M. Duenk</auteurs><published>2012-06-01 00:00:00</published><modified>2012-06-01 00:00:00</modified><editiondate>2012-06-01</editiondate><htmlpath>https://denhollander.info/artikel/9984</htmlpath></article>
</articles></edition>
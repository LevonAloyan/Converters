<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2003</searchword><id>4410</id><udhid>UDH:TvAR/4410</udhid><titel>De Bruijn-Persoon c.s. / Van Rijckevorsel c.s. (TvAR 2003/5150)</titel><searchwords><searchword>TvAR 1/2003</searchword><searchword>TvAR 2003/5150</searchword><searchword>UDH:TvAR/4410</searchword></searchwords><attachments><attachment><name>2003_nr 1_Rechtspraak_5150.pdf</name><extention>pdf</extention><url>https://denhollander.info/download/259/ci</url></attachment></attachments><inleiding>[Pachtwet art. 50]&#13;
&#13;
Vordering verpachters tot ontslag van&#13;
meerdere pachters uit pacht wegens het&#13;
niet persoonlijk betrokken zijn bij de&#13;
exploitatie van het pachtobject. Recht tot&#13;
instellen van dergelijke vordering niet&#13;
verwerkt; enkele bekendheid verpachters&#13;
met huidige wijze van gebruik en gedogen&#13;
daarvan brengt dit nog niet mee. Van niet&#13;
meer betrokken zijn bij exploitatie in de zin&#13;
van art. 50, lid 2, van de Pachtwet is sprake&#13;
indien de feitelijke exploitatie buiten de&#13;
desbetreffende pachter om plaatsvindt en&#13;
hij met die feitelijke exploitatie geen enkele&#13;
bemoeienis (meer) heeft. Betrokkenheid&#13;
desbetreffende pachters bij exploitatie in&#13;
het onderhavige geval is beperkt tot het&#13;
ontvangen van een gedeelte van de&#13;
opbrengst van door anderen – onder wie&#13;
een andere pachter – op gepachte uitgeoefende&#13;
vetweiderij. Dit is geen persoonlijke&#13;
betrokkenheid in zojuist bedoelde zin.&#13;
Geen aanleiding voor oordeel dat onderhavige&#13;
percelen in samenhang dienen te&#13;
worden bezien met mogelijk door pachters&#13;
wèl persoonlijk gebruikt perceel dat voorwerp&#13;
is van een afzonderlijke pachtovereenkomst&#13;
tussen partijen. Niet gebleken dat&#13;
pachters door toewijzing vordering ernstig&#13;
in enig belang zouden worden geschaad.&#13;
Vordering toewijsbaar.</inleiding><content>ARREST IN DE ZAAK VAN:&#13;
1. Cornelia Maria Bernardina de Bruijn-&#13;
Persoon, wonende te ’s-Gravenzande,&#13;
2. Jacqueline Adriana Irmana Maria de Bruijn,&#13;
wonende te Naaldwijk,&#13;
3. Alexander Hendrikus Petrus de Bruijn,&#13;
wonende te ’s-Gravenzande,&#13;
appellanten,&#13;
procureur: mr. J.M.J. Huver,&#13;
tegen&#13;
1. Jkvr. mr. Jacoba Elisabeth Frederica Maria&#13;
van Rijckevorsel, wonende te ’s-Gravenhage,&#13;
2. Jkvr. drs. Maria Louisa Francisca Johanna&#13;
van Rijckevorsel, wonende te ’s-Gravenhage,&#13;
3. Jkhr. mr. Ferdinand Frans Cornelis Maria&#13;
van Rijckevorsel, wonende te St. Michielsgestel,&#13;
4. Jkhr. mr. Cornelis Caspar Nicolaas Maria&#13;
van Rijckevorsel, wonende te Hattem,&#13;
5. Jkhr. George Willibrord René Maria van&#13;
Rijckevorsel, wonende te Amsterdam,&#13;
6. Jkvr. Antonia Ernestine Maria van Rijckevorsel,&#13;
wonende te Amsterdam,&#13;
7. Jkvr. Marie-Christine Rudolphina Clementine&#13;
van Rijckevorsel-van Nispen tot Sevenaer,&#13;
wonende te ’s-Gravenhage,&#13;
8. Marie-Emma Barones van Dorth tot Medler,&#13;
Barones de Weichs de Wenne, wonende te&#13;
Hengelo (Gld),&#13;
9. Elisabeth Maria Jacoba Barones de Weichs&#13;
de Wenne, wonende te Amsterdam,&#13;
procureur geïntimeerden 1 t/m 9: mr. J.M.&#13;
Bosnak,&#13;
10. M.P.T. de Bruijn-Overgaag, wonende te&#13;
Naaldwijk,&#13;
11. P.L.M. de Bruijn, wonende te Naaldwijk,&#13;
12. J.A.M. de Bruijn, wonende te Naaldwijk,&#13;
13. M.J. Don-de Bruijn, wonende te Naaldwijk,&#13;
14. E. van Os-de Bruijn, wonende te Monster,&#13;
15. A.M.M. de Bruijn, wonende te ’s-Gravenzande,&#13;
16. G.P.M. de Bruijn, wonende te Honselersdijk,&#13;
gemeente Naaldwijk,&#13;
17. C.Th.M. Meester-de Bruijn, wonende te&#13;
Voorschoten,&#13;
18. W.P.M. de Bruijn, wonende te Naaldwijk,&#13;
19. J.W.M. van de Berghe-de Bruijn, wonende&#13;
te Noordwijk,&#13;
20. W.C.M. Grummer-de Bruijn, wonende te&#13;
Maastricht,&#13;
geïntimeerden 10 t/m 20 niet verschenen.&#13;
1 De procedure in eerste aanleg&#13;
De pachtkamer van het kantongerecht te Delft&#13;
heeft op 4 januari 2000 een vonnis gewezen&#13;
tussen geïntimeerden nrs. 1 t/m 9 als eisers en&#13;
appellanten met de overige geïntimeerden als&#13;
gedaagden. In dat vonnis heeft de pachtkamer&#13;
alle gedaagden behoudens gedaagde nr. 12&#13;
(thans: geïntimeerde nr. 18) uit de pacht ontslagen&#13;
onder veroordeling van de gedaagden&#13;
in de kosten van de procedure. Van genoemd&#13;
vonnis is afschrift aan dit arrest gehecht.&#13;
Daarnaar wordt verwezen voor de procesgang&#13;
in eerste aanleg alsmede voor de aan de beslissingen&#13;
ten grondslag gelegde motivering.&#13;
2 De procedure in hoger beroep&#13;
2.1 Bij exploten van 4 februari 2000 (ten aanzien&#13;
van geïntimeerden nrs. 10 t/m 19 gevolgd&#13;
door herstelexploten van 20 april 2000) zijn&#13;
appellanten in hoger beroep gekomen van&#13;
genoemd vonnis met dagvaarding van geïntimeerden&#13;
(de geïntimeerden nr. 1 t/m 9 verder&#13;
te noemen: Van Rijckevorsel c.s.) voor dit hof&#13;
teneinde te horen eis doen en concluderen dat&#13;
het hof genoemd vonnis zal vernietigen en,&#13;
opnieuw rechtdoende, aan geïntimeerden&#13;
(bedoeld zal zijn: geïntimeerden nrs. 1 t/m 9)&#13;
hun vordering zal ontzeggen althans hen&#13;
daarin niet-ontvankelijk zal verklaren, met&#13;
veroordeling van geïntimeerden in de kosten&#13;
van de procedure in beide instanties.&#13;
2.2 Bij memorie van grieven hebben appellanten&#13;
één grief aangevoerd en toegelicht, bewijs&#13;
aangeboden, een productie met bijlagen overgelegd&#13;
en geconcludeerd overeenkomstig de&#13;
dagvaarding in hoger beroep.&#13;
2.3 Geïntimeerden nrs. 10 t/m 20 zijn niet in&#13;
hoger beroep verschenen; tegen hen is verstek&#13;
verleend.&#13;
2.4 Van Rijckevorsel c.s. hebben bij memorie&#13;
van antwoord verweer gevoerd, bewijs aangeboden,&#13;
een productie overgelegd en geconcludeerd&#13;
dat het hof het hoger beroep zal&#13;
afwijzen met bekrachtiging van het vonnis&#13;
waarvan beroep, zo nodig onder aanvulling of&#13;
verbetering van gronden, met veroordeling&#13;
van appellanten in de kosten van deze procedure.&#13;
2.5 Appellanten en Van Rijckevorsel c.s. hebben&#13;
ter zitting van het hof van 8 januari 2001&#13;
hun zaak doen bepleiten, appellanten door mr&#13;
P.J.L.J. Duijsens, advocaat te ’s-Gravenhage,&#13;
en Van Rijckevorsel c.s. door mr A. van&#13;
Weverwijk, advocaat te Geldermalsen. Beide&#13;
advocaten hebben daarbij pleitnotities overgelegd.&#13;
2.6 Vervolgens hebben partijen de stukken aan&#13;
het hof overgelegd voor het wijzen van arrest.&#13;
3 De grief&#13;
De grief is gericht tegen de overwegingen 4.2&#13;
t/m 4.6 van het vonnis.&#13;
4 De vaststaande feiten&#13;
4.1 Tussen partijen staat – voor zover hier van&#13;
belang – op grond van de in zoverre niet&#13;
bestreden vaststelling in eerste aanleg alsmede&#13;
op hetgeen overigens enerzijds is erkend en&#13;
anderzijds niet of onvoldoende is betwist, het&#13;
navolgende vast.&#13;
4.2 Van Rijckevorsel c.s. zijn de erfgenamen&#13;
van wijlen Jhr. mr F.J.J.M. van Rijckevorsel.&#13;
Zij zijn met P.L.M. de Bruijn een vijftal pachtovereenkomsten&#13;
aangegaan.&#13;
4.3 De pachtovereenkomst waarop het onderhavige&#13;
geding betrekking heeft betreft twee&#13;
percelen dijkweiland, thans kadastraal bekend&#13;
gemeente ’s-Gravenzande, sectie N, nrs. 1076&#13;
en 1268 (oorspronkelijk sectie H, nr. 583),&#13;
beide ter grootte van circa 3 ha. Deze overeenkomst&#13;
is in april 1959 in een ondertekende&#13;
akte vastgelegd en gesloten voor de duur van&#13;
zes jaren, ingaande 1 januari 1959. De overeenkomst&#13;
is op 28 april 1960 bij de grondkamer&#13;
voor Zuid-Holland ingekomen en&#13;
op 11 mei 1960 door die grondkamer goedgekeurd.&#13;
4.4 De overige onder 4.2 bedoelde overeenkomsten&#13;
hebben betrekking op percelen gelegen&#13;
in het gebied van de pachtkamer van het&#13;
kantongerecht te Rotterdam; daartoe behoren&#13;
de percelen kadastraal bekend gemeente Hoek&#13;
van Holland (of Rotterdam), sectie A, nrs. 640&#13;
en 641 (in deze procedure ook wel aangeduid&#13;
als “de Kooiweide”). Alle verpachte percelen&#13;
zijn gelegen op het terrein van het landgoed&#13;
Staelduinen.&#13;
4.5 P.L.M. de Bruijn is overleden op 27 april&#13;
1971. Appellanten en de geïntimeerden nrs. 10&#13;
t/m 20 zijn via erfopvolging(en) thans de&#13;
gezamenlijke pachters.&#13;
5 Beoordeling van het geschil in&#13;
hoger beroep&#13;
5.1 De pachtkamer van het kantongerecht&#13;
heeft appellanten en de geïntimeerden nrs. 10&#13;
t/m 17, 19 en 20 uit de pacht ontslagen in verband&#13;
met hun niet persoonlijk betrokken zijn&#13;
bij de exploitatie van het pachtobject. De&#13;
zojuist genoemde geïntimeerden zijn niet&#13;
tegen deze beslissing in beroep gekomen,&#13;
zodat hun ontslag uit de pacht vaststaat. Ter&#13;
gelegenheid van de pleidooien voor dit hof&#13;
van de zijde van appellanten erkend, dat&#13;
appellante nr. 1 (De Bruijn-Persoon) inderdaad&#13;
niet (meer) persoonlijk bij de exploitatie&#13;
van het gepachte betrokken is en is verklaard&#13;
dat zij uit de pacht kan worden ontslagen. Te&#13;
haren aanzien kan het vonnis derhalve worden&#13;
bekrachtigd. Onderzocht dient nog&#13;
slechts te worden de betrokkenheid bij de&#13;
exploitatie van appellanten nrs. 2 en 3 (verder&#13;
te noemen: De Bruijn c.s.).&#13;
5.2 Het hof onderschrijft het oordeel van de&#13;
pachtkamer van het kantongerecht, dat onvoldoende&#13;
is gesteld om te kunnen komen tot het&#13;
oordeel, dat Van Rijckevorsel c.s. hun recht&#13;
om De Bruijn c.s. uit de pacht te laten ontslaan&#13;
hebben verwerkt. Het enkele – mogelijke&#13;
– feit dat Van Rijckevorsel c.s. gedurende&#13;
geruime tijd bekend zijn geweest met de huidige&#13;
wijze van gebruik van het pachtobject en&#13;
dat gebruik hebben gedoogd zonder bezwaar&#13;
te maken tegen het (formeel) blijven optreden&#13;
van onder meer De Bruijn c.s. als pachters&#13;
brengt nog niet mee, dat hun poging om thans&#13;
wijziging in deze situatie te brengen naar&#13;
maatstaven van redelijkheid en billijkheid&#13;
onaanvaardbaar moet worden geacht.&#13;
5.3 Uit de stukken kan worden afgeleid, dat&#13;
betrokkenheid van De Bruijn c.s. bij de feitelijke&#13;
exploitatie van de gepachte percelen op&#13;
het landgoed “Staelduinen” hoogstens betrekking&#13;
heeft op de onder 4.4 bedoelde percelen&#13;
met nummers 640 en 641. Dit is bij de pleidooien&#13;
voor dit hof desgevraagd bevestigd:&#13;
van de zijde van De Bruijn c.s. is verklaard,&#13;
dat De Bruijn c.s. een tuinbouwbedrijf exploiteren&#13;
en met de onderhavige grond feitelijk&#13;
niets doen. Die grond is dijkweiland en wordt&#13;
gebruikt voor beweiding met schapen en&#13;
koeien, die toebehoren aan geïntimeerde nr. 18&#13;
(die geen agrarisch bedrijf exploiteert en niet&#13;
van oorsprong landbouwer is) en ene Boers&#13;
(een veehouder). Geïntimeerde nr. 18 en&#13;
Boers zorgen voor onderhoud en bemesting&#13;
van de onderhavige grond; zij houden het vee&#13;
in maatschapsverband. De pacht wordt betaald&#13;
door geïntimeerde nr. 18. Na aftrek van kosten&#13;
wordt de (lage) opbrengst van deze vetweiderij&#13;
verdeeld tussen geïntimeerde nr. 18&#13;
en Boers, waarna geïntimeerde nr. 18 afrekent&#13;
met appellanten. Deze verdeling berust op een&#13;
regeling tussen geïntimeerde nr. 18 en de in&#13;
1996 overleden A.J.M. de Bruijn, een erfgenaam&#13;
van P.L.M. de Bruijn van wie appellanten&#13;
op hun beurt de erfgenamen zijn. Het&#13;
door de overige erven van P.L.M. de Bruijn&#13;
overlaten van de exploitatie van het gepachte&#13;
aan geïntimeerde nr. 18 en A.J.M. de Bruijn is&#13;
weer terug te voeren op een loting tussen de&#13;
gezamenlijke erven van P.L.M. de Bruijn.&#13;
5.4 Artikel 50, lid 2, van de Pachtwet geeft de&#13;
verpachter de mogelijkheid te vorderen dat de&#13;
medepachter die niet meer persoonlijk bij de&#13;
exploitatie van het gepachte betrokken is, uit&#13;
de pacht wordt ontslagen. In het arrest van dit&#13;
hof van 29 oktober 1990, Agr R 1991, 4464, is&#13;
geoordeeld dat van het niet meer betrokken&#13;
zijn bij de exploitatie in de zin van deze bepaling&#13;
sprake is indien de feitelijke exploitatie&#13;
buiten de desbetreffende pachter om plaatsvindt&#13;
en hij daarmee – met die feitelijke&#13;
exploitatie dus – geen enkele bemoeienis&#13;
(meer) heeft. Naar het oordeel van het hof is&#13;
daarvan in dit geval sprake. De onder 5.3&#13;
weergegeven feitelijke gang van zaken wijst er&#13;
niet op, dat De Bruijn c.s. enige zeggenschap&#13;
over de exploitatie van de bij deze overeenkomst&#13;
verpachte percelen uitoefenen – zij&#13;
hebben zich ook niet, laat staan onderbouwd,&#13;
in tegengestelde zin uitgelaten –, zodat hun&#13;
betrokkenheid bij de exploitatie van die percelen&#13;
slechts hierin tot uiting komt, dat zij een&#13;
gedeelte van de opbrengst van de door anderen&#13;
op die percelen uitgeoefende vetweiderij&#13;
ontvangen. Dit kan niet worden aangemerkt&#13;
als een persoonlijke betrokkenheid bij de feitelijke&#13;
exploitatie in bovenbedoelde zin.&#13;
5.5 De Bruijn c.s. hebben aangevoerd dat de&#13;
percelen op het landgoed “Staelduinen” als&#13;
één geheel dienen te worden beschouwd en&#13;
dat zij ook als één geheel worden geëxploiteerd,&#13;
zodat – naar het hof hen begrijpt –&#13;
reeds hun feitelijke betrokkenheid bij de&#13;
exploitatie van één op dat landgoed gelegen&#13;
perceel aan toewijzing van de in het onderhavige&#13;
geding aan de orde zijnde vordering in&#13;
de weg zou staan. Het hof verwerpt dit standpunt.&#13;
De onderhavige grond is bij afzonderlijke&#13;
overeenkomst verpacht en het hof ziet&#13;
geen reden deze pachtovereenkomst voor dit&#13;
geschil als één geheel met andere pachtovereenkomsten&#13;
te bezien. Hier is dus sprake van&#13;
een andere situatie dan die welke aanleiding&#13;
heeft gegeven tot het onder 5.4 genoemde&#13;
arrest uit 1990, waar de pachters het feitelijke&#13;
gebruik en genot van het bij één overeenkomst&#13;
gepachte perceel hadden gesplitst en is&#13;
geoordeeld dat sprake was van een bepaalde&#13;
wijze van verdeling van de exploitatie van het&#13;
gepachte object door de medepachters, zodat&#13;
alle pachters nog persoonlijk bij de exploitatie&#13;
van dat pachtobject betrokken waren.&#13;
5.6 Uit artikel 50, lid 2 jo lid 1 van de Pachtwet&#13;
volgt dat over de onderhavige vordering&#13;
naar billijkheid dient te worden beslist met&#13;
dien verstande, dat de vordering dient te worden&#13;
toegewezen tenzij daardoor de belangen&#13;
van De Bruijn c.s. ernstig zouden worden&#13;
geschaad. Hoewel de grief van De Bruijn c.s.&#13;
mede betrekking heeft op overweging 4.4 van&#13;
het aangevallen vonnis, hebben zij in de toelichting&#13;
op die grief niet gesteld dat zij door&#13;
toewijzing van de vordering ernstig in enig&#13;
belang zouden worden geschaad. Dit is ook&#13;
allerminst aannemelijk: hun belang bij de&#13;
medepacht lijkt slechts van financiële aard te&#13;
zijn en ter zitting is verklaard dat deze verpachting&#13;
De Bruijn c.s. slechts geringe baten&#13;
oplevert, hetgeen overeenstemt met datgene&#13;
wat het hof ten aanzien van dit soort gebruik&#13;
ambtshalve bekend is. Van een ernstige aantasting&#13;
van De Bruijn c.s. in hun belangen als&#13;
bovenbedoeld is dus niet gebleken. Dit brengt&#13;
mee, dat de vordering ook te hunnen aanzien&#13;
toewijsbaar is, zodat het vonnis waarvan beroep&#13;
ook in zoverre dient te worden bekrachtigd.&#13;
5.7 De slotsom luidt, dat het vonnis voor&#13;
zover dit aan het oordeel van het hof is onderworpen&#13;
dient te worden bekrachtigd. Appellanten&#13;
zullen worden veroordeeld in de kosten&#13;
van dit hoger beroep.&#13;
6 De beslissing&#13;
Het hof, rechtdoende in hoger beroep,&#13;
bekrachtigt het vonnis van de pachtkamer van&#13;
het kantongerecht te Delft van 4 januari 2000,&#13;
waarvan beroep, voor zover dit aan het oordeel&#13;
van het hof is onderworpen;&#13;
veroordeelt appellanten in de kosten van het&#13;
hoger beroep, aan de zijde van Van Rijckevorsel&#13;
c.s. tot op heden begroot op ƒ 475,– wegens&#13;
griffierecht en op ƒ 5.100,– wegens salaris en&#13;
aan de zijde van de overige geïntimeerden&#13;
begroot op nihil.</content><legacyfootnotes/><footnotes><footnote/></footnotes><auteurs/><published>2003-01-01 00:00:00</published><modified>2003-01-01 00:00:00</modified><editiondate>2003-01-01</editiondate><htmlpath>https://denhollander.info/artikel/4410</htmlpath></article>
</articles></edition>
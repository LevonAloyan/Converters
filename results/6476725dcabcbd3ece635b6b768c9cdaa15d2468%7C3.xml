<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2005</searchword><id>4282</id><udhid>UDH:TvAR/4282</udhid><titel>Kooiker / plan van toedeling in de ruilverkaveling Marshoek-Hoonhorst (TvAR 2005/5285)</titel><searchwords><searchword>TvAR 6/2005</searchword><searchword>TvAR 2005/5285</searchword><searchword>UDH:TvAR/4282</searchword></searchwords><attachments><attachment><name>2005_nr 6_Rechtspraak_5285.pdf</name><extention>pdf</extention><url>https://denhollander.info/download/4240/ci</url></attachment></attachments><inleiding>[Landinrichtingswet art. 160; Jachtwet art. 41]&#13;
&#13;
Art. 41 Jachtwet voorziet in een bescherming&#13;
van de eendenkooi door het verbieden van&#13;
feitelijke werkzaamheden binnen de&#13;
afpalingskring. Het toedelen van gronden&#13;
als voorzien in het plan van toedeling vormt&#13;
geen feitelijke werkzaamheid, die onder de&#13;
beschermende werking van de verbodsbepaling&#13;
van art. 41 Jachtwet valt. De rechtbank&#13;
volgt reclamant niet in zijn stelling dat&#13;
art. 160 Landinrichtingswet (Lw) niet van&#13;
toepassing is op het afpalingsrecht. Dit&#13;
recht kan worden begrepen onder de&#13;
“beperkte rechten” als aldaar bedoeld. De&#13;
landinrichtingscommissie (LC) ontwerpt,&#13;
krachtens art. 196, lid 1 Lw met inachtneming&#13;
van de richtlijnen het plan van toedeling.&#13;
Deze wettelijke bepaling sluit naar&#13;
het oordeel van de rechtbank niet uit dat de&#13;
LC bij de toepassing van art. 160, lid 1 Lw in&#13;
de richtlijnen niet genoemde beperkte&#13;
rechten (toch) opheft. Het voorgaande zou&#13;
anders zijn als in art. 196 was voorgeschreven&#13;
dat de LC het plan van toedeling&#13;
moet ontwerpen in overeenstemming&#13;
met of overeenkomstig de richtlijnen. Het&#13;
gedeeltelijk vervallen zijn van het afpalingsrecht&#13;
leidt niet tot gegrondverklaring van&#13;
reclamants bezwaar.</inleiding><content>VONNIS&#13;
Op de bezwaren tegen het plan van toedeling&#13;
in de ruilverkaveling “Marshoek-Hoonhorst”&#13;
van&#13;
Derk Jan Kooiker,&#13;
hierna te noemen Kooiker,&#13;
wonende te Dalfsen,&#13;
gemachtigde: mr. P.C.H. van Schooten, advocaat&#13;
te Assen.&#13;
Procesgang&#13;
(...; red.)&#13;
De bezwaren&#13;
De resterende bezwaren van Kooiker kunnen&#13;
als volgt worden opgesomd, waarbij de nummering&#13;
van de LC wordt aangehouden.&#13;
Bezwaren 1, 8 en 9&#13;
De bezwaren richten zich tegen de gedeeltelijke&#13;
opheffing van het afpalingsrecht van de&#13;
eendenkooi van Kooiker, alsmede tegen negatieve&#13;
beïnvloeding van de toedelingsruimte&#13;
door het plannen van een boerderijverplaatsing.&#13;
(...; red.)&#13;
De verdere motivering&#13;
1 Ter toelichting op de bezwaren 1, 8 en 9&#13;
heeft Kooiker naar voren gebracht dat de&#13;
inbreuk op het afpalingsrecht geheel overbodig&#13;
is, omdat alternatieve locaties voor boerderijbouw,&#13;
in het bijzonder te Soeslo, tot de mogelijkheden&#13;
behoren. De noodzaak van de inbreuk&#13;
staat niet vast. De toedeling is in strijd&#13;
met het bepaalde in artikel 41 Jachtwet, dat de&#13;
rust in de afpalingskring beschermt. Uitzonderingsgronden,&#13;
als bedoeld in artikel 41&#13;
Jachtwet, zijn niet van toepassing. De inbreuk&#13;
bedreigt het voortbestaan van de eendenkooi,&#13;
welke met subsidie van het Ministerie van&#13;
Landbouw, Natuurbeheer en Visserij in stand&#13;
wordt gehouden.&#13;
Artikel 160 Landinrichtingswet (LIW) kan niet&#13;
van toepassing zijn op het afpalingsrecht: dat&#13;
recht valt onder titel 1 “Bepalingen omtrent&#13;
het recht van de eigenaar”.&#13;
De toedeling komt, aldus Kooiker, in strijd&#13;
met de richtlijnen en uitgangspunten voor het&#13;
plan van toedeling. Ten tijde van het nemen&#13;
van het besluit inzake het plan van toedeling&#13;
stond het bestemmingsplan boerderijbouw ter&#13;
plaatse niet toe. Herstel van flora en fauna,&#13;
een wezenlijke doelstelling van de ruilverkaveling,&#13;
wordt tegengewerkt.&#13;
2 Ter zitting van 5 september 2001 zijn de&#13;
alternatieve locaties voor de boerderijbouw&#13;
van de belanghebbende Klei doorgenomen.&#13;
De LC heeft, gestaafd met schriftelijke verklaringen&#13;
van de Gemeente Zwolle, de Waterleidingmaatschappij&#13;
Overijssel en de Provincie&#13;
Overijssel de alternatieven van de hand gewezen.&#13;
Ter zitting van 1 februari 2002 heeft&#13;
Kooiker uitsluitend nog gewezen op de locatie&#13;
te Soeslo. De rechtbank leidt daaruit af&#13;
Kooiker zijn bezwaren tegen het niet langer&#13;
in beschouwing nemen van de andere alternatieven&#13;
dan Soeslo heeft laten varen.&#13;
De rechtbank oordeelt, dat het bezwaar van&#13;
Kooiker tegen het niet benutten van het gebied&#13;
Soeslo als vestigingsplaats voor het bedrijf van&#13;
Klei moet worden afgewezen. Weliswaar is&#13;
aldaar een boerderijbouwstrook geprojecteerd,&#13;
maar de ontwikkelingsmogelijkheden&#13;
voor het bedrijf van Klei moeten als minder&#13;
gunstig worden ingeschat dan op de door de&#13;
LC voorgestelde locatie. De locatie te Soeslo&#13;
is aan drie zijden omgeven door reservaatsgebied,&#13;
hetgeen voor de veebezetting en de&#13;
ammoniakuitstoot sterke beperkingen met zich&#13;
brengt, welke in de nabije toekomst niet minder&#13;
zullen worden. Bereidheid bij de Gemeente&#13;
Zwolle om de vestiging van een agrarisch&#13;
bedrijf planologisch mogelijk te maken ontbreekt.&#13;
De LC heeft aannemelijk gemaakt dat&#13;
de vestiging van het bedrijf van Klei te Soeslo&#13;
tot aanzienlijke toedelingsproblemen zou leiden,&#13;
in het bijzonder ten aanzien van het&#13;
bedrijf van Borst.&#13;
In dit verband is voorts van belang, zoals ook&#13;
verderop zal blijken, dat een acceptabele toedeling&#13;
voor Kooiker kan worden bereikt bij&#13;
het volgen van het voorstel van de LC.&#13;
3 Artikel 41 Jachtwet voorziet in een bescher-&#13;
ming van de eendenkooi door het verbieden&#13;
van feitelijke werkzaamheden binnen de afpalingskring.&#13;
Vooropgesteld moet worden dat&#13;
het toedelen van de gronden als voorzien in&#13;
het plan van toedeling geen feitelijke werkzaamheid&#13;
vormt, die onder de beschermende&#13;
werking van de verbodsbepaling van artikel&#13;
41 Jachtwet valt. Reeds hierom gaat de door&#13;
Kooiker gestelde strijdigheid met artikel 41&#13;
Jachtwet niet op.&#13;
4 Verworpen moet worden de stelling, dat de&#13;
voorgestelde toedeling het voortbestaan van&#13;
de eendenkooi bedreigt. De eendenkooi zelf&#13;
wordt door de toedeling niet verstoord. Voor&#13;
zover Kooiker erop doelt dat de functie van&#13;
de eendenkooi als jachtmiddel wordt bedreigd,&#13;
kan hij daarin evenmin worden gevolgd,&#13;
alleen al niet omdat de eendenkooi niet meer&#13;
als zodanig in gebruik is en Kooiker niet heeft&#13;
gesteld, dat zulks in de toekomst het geval zal&#13;
zijn. Voor zover niettemin van enige “vangschade”&#13;
sprake mocht zijn, kan daarvoor een&#13;
vergoeding worden opgenomen in de lijst van&#13;
geldelijke regelingen. Kooiker heeft zich er&#13;
voorts op beroepen dat de eendenkooi mede&#13;
door een subsidie van het Ministerie van&#13;
Landbouw, Natuurbeheer en Visserij in stand&#13;
wordt gehouden. Daarbij moet worden aangetekend&#13;
dat de criteria, als opgenomen in de&#13;
Subsidieregeling Natuurbeheer, uitsluitend zien&#13;
op werkzaamheden ter instandhouding van de&#13;
eendenkooi zelf en niet mede op instandhouding&#13;
van de afpalingskring.&#13;
5 De rechtbank volgt Kooiker niet in zijn stelling&#13;
dat artikel 160 Landinrichtingswet niet&#13;
van toepassing is op het afpalingsrecht. Dit&#13;
recht kan worden begrepen onder de “beperkte&#13;
rechten” als aldaar bedoeld, Uit de Memorie&#13;
van Toelichting bij de Landinrichtingswet&#13;
(TK, zitting 1979-1980, 15907, nrs 3-4, p. 67,&#13;
toelichting bij artikel 145 (thans 160)) volgt&#13;
dat met betrekking tot regeling of opheffing&#13;
van beperkte rechten niet beoogd is enige&#13;
afwijking van de Ruilverkavelingswet 1954 in&#13;
het leven te roepen. Blijkens de Memorie van&#13;
Antwoord bij artikel 28 Ruilverkavelingswet&#13;
1954 (p. 30) heeft de regering de vraag of ook&#13;
het afpalingsrecht behoort tot de andere&#13;
(zakelijke) rechten bevestigend beantwoord.&#13;
De conclusie is dat artikel 160 Landinrichtingswet&#13;
op het afpalingsrecht van toepassing&#13;
kan zijn.&#13;
6 Kooiker heeft voorts aangevoerd dat de&#13;
beslissing van de LC d.d. 14 april 2000 om&#13;
met toepassing van artikel 160, lid 1 LIW in&#13;
het plan van toedeling de grond onder en&#13;
rondom het bouwblok van Klei niet te belasten&#13;
met het afpalingsrecht (oftewel: om dat&#13;
afpalingsrecht in zoverre op te heffen) om een&#13;
drietal redenen in strijd is met de toedelingsrichtlijnen&#13;
van de CLC.&#13;
7 De rechtbank heeft zich allereerst te buigen&#13;
over de vraag welke status behoort te worden&#13;
toegekend aan die richtlijnen. Naar het oordeel&#13;
van de rechtbank moeten deze worden&#13;
aangemerkt als beleidsregels nu zij voldoen&#13;
aan de definitie van het begrip “beleidsregel”&#13;
in artikel 1:3, lid 4 Algemene wet bestuursrecht&#13;
(Awb). De richtlijnen geven immers het&#13;
beleid weer met betrekking tot de doeleinden&#13;
die nagestreefd worden bij het plan van toedeling&#13;
en de beperkingen die daarbij in acht&#13;
worden genomen. Voorts bevatten zij – onder&#13;
meer – de door de CLC genomen beslissingen&#13;
ten aanzien van de toepassing van artikel 160,&#13;
lid 1 LIW. De richtlijnen omvatten algemene&#13;
regels omtrent de afweging van belangen, de&#13;
vaststelling van feiten en de uitleg van wettelijke&#13;
voorschriften. De richtlijnen voorzien niet&#13;
in algemeen verbindende voorschriften (die de&#13;
burger direct binden) maar zien op de toepassing&#13;
van de bevoegdheid ex artikel 196 LIW&#13;
van de LC tot het ontwerpen van het plan van&#13;
toedeling. De CLC ontleent haar bevoegdheid&#13;
om richtlijnen vast te stellen aan artikel 195&#13;
LIW, zodat er geen strijd is met het bepaalde&#13;
in artikel 4:81 Awb. Steun voor dit oordeel&#13;
vindt de rechtbank in de uitspraak van de&#13;
Afdeling bestuursrechtspraak van de Raad van&#13;
State d.d. 28 augustus 1998 (Landinrichtingsjurisprudentie&#13;
nr. 3, april 1999, onder nr. 59).&#13;
8 In de eerste plaats voert Kooiker aan dat de&#13;
in rechtsoverweging 6 bedoelde beslissing in&#13;
strijd is met het uitgangspunt dat de effectuering&#13;
van het plan met de bijbehorende uitvoering&#13;
van werken niet in strijd zal zijn met&#13;
de planologische regelingen van de gemeenten,&#13;
in dit geval met het bestemmingsplan&#13;
“Buitengebied” van de gemeente Dalfsen, dat&#13;
vestiging van een nieuw agrarisch bedrijf bin-&#13;
nen de afpalingskring van de eendenkooi van&#13;
Kooiker uitsluit. Kooiker kan in dit standpunt&#13;
niet worden gevolgd, reeds niet omdat&#13;
niet in geschil is dat het nieuwe bedrijf van&#13;
Klei is geprojecteerd – weliswaar binnen de&#13;
kring van 1.130 meter rondom de eendenkooi&#13;
– maar buiten de bij het bestemmingsplan&#13;
vastgestelde kring van 750 meter waarbinnen&#13;
geen nieuwe bedrijfsvestiging is toegestaan.&#13;
Buiten die laatstbedoelde kring staat het&#13;
bestemmingsplan op de gronden waar het&#13;
bedrijf van Klei is beoogd, zij het eerst na wijziging&#13;
ex artikel 11 Wet op de Ruimtelijke&#13;
Ordening (WRO), nieuwbouw wel toe.&#13;
Omtrent de vaststelling van het bestemmingsplan&#13;
en de wijziging van dat plan volstaat de&#13;
rechtbank met te verwijzen naar de uitspraak&#13;
d.d. 7 november 2001 van de Afdeling bestuursrechtspraak&#13;
van de Raad van State, waarbij&#13;
het beroep van Kooiker tegen de goedkeuring&#13;
door Gedeputeerde staten van Overijssel van&#13;
het op artikel 11 WRO gebaseerde wijzigingsplan&#13;
“2e wijziging van het bestemmingsplan&#13;
buitengebied Dalfsen” ongegrond is verklaard.&#13;
9 Ten tweede voert Kooiker aan dat voornoemde&#13;
beslissing van de LC de doelstelling&#13;
van de ruilverkaveling tot behoud en herstel&#13;
van waardevolle cultuurhistorische landschapselementen&#13;
ten behoeve van de flora en fauna&#13;
frustreert. Kooiker wijst er in dit verband op&#13;
dat de eendenkooi in zijn essentie (rust) wordt&#13;
aangetast door een boerderijverplaatsing. Hierin&#13;
kan Kooiker evenmin worden gevolgd. Niet&#13;
aannemelijk is immers dat de eendenkooi nu&#13;
juist door toevoeging van het bedrijf van Klei&#13;
in zijn voortbestaan wordt bedreigd, in aanmerking&#13;
genomen dat binnen de afpalingskring&#13;
van 1.130 meter reeds een weg, een spoorlijn en&#13;
vijf agrarische bedrijven zijn gelegen.&#13;
10 Ten slotte stelt Kooiker zich op het standpunt&#13;
– in essentie – dat de LC haar bevoegdheden&#13;
te buiten gaat door het afpalingsrecht&#13;
gedeeltelijk op te heffen, waar de richtlijnen&#13;
van de CLC de toepassing van artikel 160, lid&#13;
1 LIW beperken tot opheffing van erfdienstbaarheden&#13;
(met name rechten van uitweg) en&#13;
pootrechten. Kooiker ziet er echter aan voorbij&#13;
dat de LC krachtens artikel 196, lid 1 LIW&#13;
het plan van toedeling ontwerpt met inachtneming&#13;
van de richtlijnen, Deze wettelijke bepaling&#13;
sluit naar het oordeel van de rechtbank&#13;
niet uit dat de LC – onder afweging van de&#13;
betrokken belangen en mits deugdelijk gemotiveerd&#13;
– bij de toepassing van artikel 160,&#13;
lid 1 LIW in de richtlijnen niet genoemde&#13;
beperkte rechten (toch) opheft. Daar komt bij&#13;
dat de richtlijnen opheffing van andere beperkte&#13;
rechten dan erfdienstbaarheden en&#13;
pootrechten niet met zoveel woorden uitsluit.&#13;
Het voorgaande zou anders zijn als in artikel&#13;
196 was voorgeschreven dat de LC het plan&#13;
van toedeling moet ontwerpen in overeenstemming&#13;
met of overeenkomstig de richtlijnen.&#13;
Het handelen van de LC is dan ook&#13;
niet in strijd met artikel 4:84 Awb, er nog van&#13;
afgezien dat de LC gebruik zou kunnen&#13;
maken van de zogenoemde inherente afwijkingsbevoegdheid&#13;
als bedoeld in dat artikel.&#13;
11 Uit het voorgaande volgt dat de beslissing&#13;
van 14 april 2000 van de LC niet in strijd is&#13;
met de richtlijnen van de CLC.&#13;
12 De conclusie luidt, dat hetgeen Kooiker&#13;
heeft aangevoerd, niet kan leiden tot gegrondverklaring&#13;
van zijn bezwaar tegen het gedeeltelijk&#13;
vervallen zijn van het afpalingsrecht. In&#13;
de afweging van belangen moet het belang van&#13;
Kooiker bij ongewijzigde handhaving van het&#13;
afpalingsrecht minder gewicht worden toegekend&#13;
dan het belang dat voor het gehele blok&#13;
is gediend bij de beperkte inbreuk daarop.&#13;
(...; red.)</content><legacyfootnotes/><footnotes><footnote/></footnotes><auteurs/><published>2005-06-01 00:00:00</published><modified>2002-09-24 00:00:00</modified><editiondate>2005-06-01</editiondate><htmlpath>https://denhollander.info/artikel/4282</htmlpath></article>
</articles></edition>
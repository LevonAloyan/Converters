<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2015</searchword><id>12162</id><udhid>UDH:TvAR/12162</udhid><titel>Pacht - Pachtkamer Hof Arnhem-Leeuwarden, 28 mei 2013, ECLI:NL:GHARL:2014:CA2261, 27 mei 2014, ECLI:NL:GHARL:2014:4242, 21 oktober 2014, ECLI:NL:GHARL:2014:8043 (Selen-Stappers) (mrs. W.L. Valk, Th.C.M. Willemse en F.J.P. Lock en de deskundige leden mr.in (TvAR 2015/5800)</titel><searchwords><searchword>TvAR 4/2015</searchword><searchword>TvAR 2015/5800</searchword><searchword>UDH:TvAR/12162</searchword></searchwords><attachments><attachment><name>17356.pdf</name><extention>pdf</extention><url>https://denhollander.info/download/17356/ci</url></attachment></attachments><inleiding/><content>&lt;h2&gt;Pachtovereenkomst. Schadevergoeding.&lt;/h2&gt;&lt;p&gt;[ Burgerlijk Wetboek, artt. 3:33, 3:34; 3:35, 3:44 lid 4, Wetboek van Burgerlijke Rechtsvordering, artt. 164 lid 2, 170, Pachtwet, art. &lt;span class="italic"&gt;70 &lt;/span&gt;f lid 5]&lt;/p&gt;&lt;p&gt;Hof oordeelt beroep op pachtbescherming naar maatstaven van redelijkheid en billijkheid niet onaanvaardbaar. Ter zake van de schadevergoedingsvordering van pachter, verpachter heeft niet bewezen dat pachter toestemming heeft gegeven voor het rooien van door hem gepachte boomopstand. Verpachter ziet af van schadebegroting door gerechtelijke deskundige. Hof legt pachtovereenkomst vast en stelt schade pachter vast.&lt;/p&gt;&lt;p&gt;Met noot G.M.F. Snijders&lt;/p&gt;&lt;p&gt;arrest van de pachtkamer &lt;/p&gt;&lt;p&gt;in de zaak van&lt;/p&gt;&lt;p&gt;F.F.J.G. Selen,&lt;/p&gt;&lt;p&gt;wonende te Baarlo, gemeente Peel en Maas,&lt;/p&gt;&lt;p&gt;appellant,&lt;/p&gt;&lt;p&gt;hierna: Selen,&lt;/p&gt;&lt;p&gt;advocaten: aanvankelijk mr. J. van Zinnicq Bergmann, nadien mr. B. Nijman&lt;/p&gt;&lt;p&gt;tegen:&lt;/p&gt;&lt;p&gt;J.H.M. Stappers,	&lt;/p&gt;&lt;p&gt;wonende te Baarlo, gemeente Peel en Maas,&lt;/p&gt;&lt;p&gt;geïntimeerde,&lt;/p&gt;&lt;p&gt;hierna: Stappers,&lt;/p&gt;&lt;p&gt;advocaten: aanvankelijk mr. P.J.L. Tacx, nadien mr. G.R.A.G Goorts&lt;/p&gt;&lt;h2&gt;1 Het geding in eerste aanleg&lt;/h2&gt;&lt;p&gt;Voor het geding in eerste aanleg verwijst het hof naar de inhoud van het vonnis van 24 februari 2010 dat de pachtkamer van de rechtbank Roermond, sector kanton, locatie Venlo,&lt;/p&gt;&lt;p&gt;tussen Selen als eiser in conventie en verweerder in reconventie en Stappers als gedaagde in conventie en eiser in reconventie heeft gewezen.&lt;/p&gt;&lt;h2&gt;2 Het geding in hoger beroep&lt;/h2&gt;&lt;p&gt;2.1 Het verloop van de procedure blijkt uit:&lt;/p&gt;&lt;p&gt;- de dagvaarding in hoger beroep d.d. 22 maart 2010,&lt;/p&gt;&lt;p&gt;- de memorie van grieven,&lt;/p&gt;&lt;p&gt;- de memorie van antwoord,&lt;/p&gt;&lt;p&gt;- een akte van Stappers tot herstel van een fout in de memorie van antwoord,&lt;/p&gt;&lt;p&gt;- de pleidooien overeenkomstig de pleitnotities. Hierbij is akte verleend van de stukken die bij berichten van 8 en 9 april 2013 door mr. Nijman namens Selen zijn ingebracht.&lt;/p&gt;&lt;p&gt;2.2 Na afloop van de pleidooien heeft het hof arrest bepaald op één dossier.&lt;/p&gt;&lt;p&gt;2.3 Gelet op artikel CIII van de Wet herziening gerechtelijke kaart (&lt;span class="italic"&gt;Staatsblad &lt;/span&gt;2012, 313) wordt in deze voor 1 januari 2013 aanhangig gemaakte zaak uitspraak gedaan door het hof Arnhem-Leeuwarden, locatie Arnhem.&lt;/p&gt;&lt;h2&gt;3 De vaststaande feiten&lt;/h2&gt;&lt;p&gt;Het hof gaat in hoger beroep uit van de volgende feiten.&lt;/p&gt;&lt;p&gt;3.1 Op basis van overeenkomsten voor eenmalige pacht heeft Stappers (in ieder geval) in 2001 en 2002 de percelen, kadastraal bekend gemeente Maasbree, sectie L, nummer 215, ter grootte van 1.20.00 hectare, een gedeelte van het perceel kadastraal bekend gemeente Maasbree, sectie L, nummer 216, ter grootte van 1.12.00 hectare en sectie L, nummer 219, ter grootte van 0.68.00 ha alsmede een stuk grond met fruitbomen op de grens tussen de percelen sectie L, nummer 216 en sectie L, nummer 504 (een buurperceel) gepacht van wijlen P.J.J. Smits (hierna: Smits).&lt;/p&gt;&lt;p&gt;3.2 Na het overlijden van Smits op 24 september 2002 heeft Stappers de gronden in gebruik gehouden en daarvoor jaarlijks betaald aan de echtgenote van Smits, H.J.M. Smits-van Horen (hierna: Smits-Van Horen). Het vermogen van Smits-Van Horen is in 2006 onder bewind geplaatst hetgeen geformaliseerd is bij vonnis van de kantonrechter van 27 februari 2007.&lt;/p&gt;&lt;p&gt;3.3 Selen is op 6 november 2008 eigenaar geworden van het fruitteeltbedrijf van Smits inclusief de percelen gemeente Maasbree, sectie L, nummer 215, groot 3.26.40 ha en 216, groot 0.70.60.&lt;/p&gt;&lt;p&gt;3.4 In januari 2009 heeft Selen een aantal rijen Elstar appelbomen gerooid.&lt;/p&gt;&lt;h2&gt;4 De motivering van de beslissing in hoger beroep&lt;/h2&gt;&lt;p&gt;4.1 Het gaat in dit geding kort samengevat over het volgende. In eerste aanleg heeft Selen in conventie ontruiming van de aan hem toebehorende percelen gevorderd en heeft Stappers in reconventie de vastlegging van een reguliere pachtovereenkomst met ingang van 4 januari 2003 gevorderd. Bovendien heeft Stappers veroordeling van Selen gevorderd tot vergoeding van schade die is ontstaan door het zonder toestemming van Stappers rooien van 350 Elstar appelbomen. De pachtkamer heeft geoordeeld dat als niet is voldaan aan het vereiste de éénmalige pachtovereenkomst ter goedkeuring aan de grondkamer te sturen, de pachtovereenkomst voor onbepaalde tijd geldt. Nu de pachtovereenkomst vanaf 2003 niet is ingezonden, is in beginsel sprake van een pachtovereenkomst voor onbepaalde duur. De omstandigheden die Selen aanvoert, kunnen niet tot een andere conclusie leiden. De vordering in conventie is daarop afgewezen en de vordering in reconventie tot schriftelijke vastlegging als volgt toegewezen, voor zover van belang:&lt;/p&gt;&lt;p&gt;"verpachter: 	F.F.J.G. Selen (…)&lt;/p&gt;&lt;p&gt;pachter: 		J.H.M. Stappers (…)&lt;/p&gt;&lt;p&gt;object: 		Het perceel cultuurgrond, plaat-			selijk bekend gemeente Maas-			bree, sectie L, nummers 215 (ge-			deeltelijk), grootte 1.20.00 ha, 			216, groot 1.12.00 hectare en 219, 			groot 0.68.00 ha, totaal groot 			circa 3 hectare&lt;/p&gt;&lt;p&gt;ingangsdatum: 	4 januari 2003;&lt;/p&gt;&lt;p&gt;pachtprijs: 	EUR 2.730,00 per jaar, betaal-			baar uiterlijk op 30 november 			van het lopende pachtjaar "&lt;/p&gt;&lt;p&gt;4.2 Wat de gerooide bomen betreft, heeft de pachtkamer geoordeeld dat Selen de bomen niet mocht rooien zonder toestemming van Stappers en dat die toestemming niet vast staat. Omdat Selen geen bewijsaanbod heeft gedaan, heeft de pachtkamer het verweer van Selen verworpen en Selen aansprakelijk geacht voor de door Stappers geleden schade. Die schade is als niet weersproken toegewezen tot een bedrag van € 9.210,25, vermeerderd met rente.&lt;/p&gt;&lt;p&gt;4.3 Het hoger beroep richt zich met de eerste grief tegen het oordeel over de gerooide appelbomen en met de tweede grief tegen het oordeel dat sprake is van reguliere pacht. Het hof zal eerst de tweede grief beoordelen.&lt;/p&gt;&lt;p&gt;4.4 Onder het oude pachtrecht gesloten overeenkomsten voor eenmalige pacht dienden ter goedkeuring te worden ingezonden naar de grondkamer. Dat is in de jaren 2001 en 2002 gebeurd. In 2003 is dat achterwege gebleven. Volgens Selen is de oorzaak daarvan de geestelijke toestand van Smits-Van Horen die haar belangen niet meer zelf kon behartigen, volgens Stappers omdat Smits-Van Horen wilde dat hij de bomen zou blijven verzorgen en zij opzag tegen de jaarlijkse kosten voor de eenmalige pachtcontracten. Wat hier ook van zij, vast staat dat sedert 2003 aan de eisen voor eenmalige pacht niet meer is voldaan. Verder staat als onvoldoende gemotiveerd weersproken vast dat de percelen steeds aan Stappers in gebruik zijn gegeven en dat Stappers voor die percelen een vergoeding aan Smits-Van Horen heeft voldaan. Op grond van deze feiten en omstandigheden moet de conclusie luiden dat vanaf 2003 sprake is van reguliere pacht voor onbepaalde duur.&lt;/p&gt;&lt;p&gt;4.5 In hoger beroep heeft Stappers in de memorie van grieven gesteld dat het naar maatstaven van redelijkheid en billijkheid onaanvaardbaar is dat Stappers een beroep doet op pachtbescherming. Hij legt daaraan ten grondslag dat Stappers ervan op de hoogte was dat Smits destijds eenmalige pachtcontracten aanging omdat hij het bedrijf op termijn wilde verkopen, dat Smits een en ander goed geregeld wilde hebben voor zijn echtgenote en dat na het overlijden van Smits Smits-Van Horen geestelijk niet meer in staat was om haar belangen te behartigen. Selen heeft een en ander onderbouwd met verklaringen die voor het pleidooi zijn overgelegd. Nog daargelaten dat uit die verklaringen niet onomstotelijk blijkt dat Smits- Van Horen in de eerste jaren na het overlijden van haar man niet in staat zou zijn om haar belangen zelf te behartigen – Stappers heeft dit gemotiveerd betwist – is dat onvoldoende voor een geslaagd beroep op artikel 6:248 lid 2 BW. Ook indien de geestelijke vermogens van Smits-Van Horen achteruitgingen, kan van een pachter niet gevergd worden dat hij zijn verpachter ertoe brengt een pachtovereenkomst als bedoeld in artikel 70f lid 5 Pachtwet op te (doen) stellen en in te sturen aan de grondkamer, tegen zijn eigen belangen in. In ieder geval maakt de omstandigheid dat Stappers dit heeft nagelaten zijn beroep op bescherming niet naar maatstaven van redelijkheid en billijkheid onaanvaardbaar. De stelling dat Smits het bedrijf op termijn wilde verkopen, heeft Selen ter gelegenheid van het pleidooi slechts onderbouwd met één stuk uit 2000. Dat dat voornemen ook later nog bestond, is niet voldoende toegelicht, laat staan de stelling dat Stappers van een en ander op de hoogte zou zijn. Tot slot heeft Selen nog gesuggereerd dat Stappers de percelen niet (voldoende) bedrijfsmatig exploiteert maar na betwisting daarvan heeft hij die suggestie niet meer toegelicht. De tweede grief faalt.&lt;/p&gt;&lt;p&gt;4.6 Bij pleidooi is namens Selen een beroep gedaan op vernietiging op de voet van artikel 3:34 BW (geestelijke stoornis) en 3:44 lid 4 BW (misbruik van omstandigheden). Namens Stappers is bezwaar gemaakt tegen uitbreiding van het partijdebat met deze nieuwe verweren. Met Stappers oordeelt het hof dat beide beroepen op vernietiging aangemerkt moeten worden als nieuwe grieven en niet kunnen worden aangemerkt als een uitwerking van eerder ingenomen standpunten van Selen. Het eerst bij pleidooi innemen van voormelde standpunten acht het hof, mede in verband met het bezwaar daartegen van Stappers, in strijd met de twee-conclusie-regel en de eisen van een behoorlijk procesorde (HR 9 december 2011, LJN: BR2045) en er bestaat geen aanleiding om in dit geval een uitzondering op de die regel te maken. De nieuwe verweren zullen dan ook buiten beschouwing wordt gelaten. Hierbij merkt het hof nog op dat de bewindvoerder van Smits-Van Horen in de jaren 2006 – 2008 kennelijk geen aanleiding heeft gezien de mondelinge pachtovereenkomst te vernietigen of anderszins juridische stappen tegen Stappers te ondernemen. Verder is het de vraag of Selen, als opvolger onder bijzondere titel, zich op voormelde vernietigingsgronden kan beroepen, temeer nu in de leveringsakte zonder voorbehoud – volgens Seelen afwijkend van de koopovereenkomst- is vermeld dat de gekochte percelen bij Stappers in gebruik waren tegen betaling.&lt;/p&gt;&lt;p&gt;4.7 Omdat de tweede grief faalt, zal het hof het dictum in reconventie voor zover dat ziet op de vastlegging bekrachtigen. De derde grief wijst er evenwel op dat het perceel gemeente Maasbree, sectie L, nummer 219, niet van Selen is maar van Beurskens en dat Stappers dat perceel vóór de verkoop van de percelen van Smits aan Selen onderpachtte van Smits. Selen heeft voormeld perceel niet in eigendom verworven en is ook niet als rechtsopvolger te beschouwen van Smits als pachter en onderverpachter, aldus Selen. Tijdens het pleidooi heeft Stappers een en ander erkend. In zoverre kan ervan worden uitgegaan dat Stappers dat perceel thans niet van Selen pacht en dat de pachtovereenkomst van 2003 in zoverre is gewijzigd of gedeeltelijk beëindigd. Omdat in reconventie slechts vastlegging van de per 3 januari 2003 bestaande pachtovereenkomst is gevorderd en Selen slechts ontruiming van &lt;span class="italic"&gt;de aan hem toebehorende percelen &lt;/span&gt;heeft gevorderd, is er evenwel geen aanknopingspunt voor het hof om hierover iets in het dictum vast te leggen. In zoverre faalt de derde grief.&lt;/p&gt;&lt;p&gt;4.8 Verder hebben partijen desgevraagd aan het hof medegedeeld dat de percelen inclusief de opstanden aan Stappers in gebruik zijn gegeven. Voor zover dit onvoldoende tot uitdrukking is gekomen in het dictum van de pachtkamer in eerste aanleg, zal het hof het dictum bij eindarrest op dit punt zekerheidshalve aanpassen.&lt;/p&gt;&lt;p&gt;4.9 In het kader van de eerste grief voert Selen aan dat hij met Stappers op 11 november 2008 een bezoek heeft gebracht aan de boomgaard in aanwezigheid van zijn oom, J.C.M. Selen. Tijdens die rondgang heeft Stappers aangewezen welke bomen konden worden gerooid omdat zij niet meer rendabel konden worden geëxploiteerd. Vervolgens heeft Selen die bomen in januari 2009 gerooid. Een en ander blijkt volgens Selen uit de brief van 23 januari 2009 van de gemachtigde van Stappers. In die brief wordt het volgende vermeld: &lt;span class="italic"&gt;"Zoals reeds overeengekomen kan de heer Stappers akkoord gaan met de verpachting van een kleiner gedeelte van de betreffende percelen. De minder rendabele stukken van het perceel zullen buiten de nieuwe pachtovereenkomst vallen. Voorzover ik heb begrepen, hebt u de bomen op deze perceelsgedeelten inmiddels gerooid."&lt;/span&gt;&lt;/p&gt;&lt;p&gt;4.10 Uit deze brief kan inderdaad worden opgemaakt dat Stappers heeft ingestemd met het rooien van de bomen. Stappers heeft echter gemotiveerd betwist dat hij een dergelijke afspraak (onvoorwaardelijk) met Selen heeft gemaakt. Wat de inhoud van de brief betreft, is namens Stappers bij pleidooi aangevoerd dat deze onjuist is geformuleerd en dat de opsteller ervan zeker weet dat geen overeenstemming tussen partijen bestond omtrent het rooien van de bomen. Gelet op deze betwisting zal het hof Selen toelaten tot het bewijs van zijn stelling dat Stappers toestemming heeft gegeven voor het rooien van de appelbomen. Tussen partijen staat vast dat deze bomen achter de opslagloods stonden in, afhankelijk van het feit of de dubbele eindrij enkel of voor twee rijen wordt geteld, 6 of 7 rijen.&lt;/p&gt;&lt;p&gt;4.11 Selen heeft daarnaast gesteld dat het deel van de boomgaard dat gerooid zou worden buiten een nieuw te sluiten pachtovereenkomst zou vallen. Gelet op het oordeel ten aanzien van de tweede grief, zou dan sprake zijn van een pachtwijzigings- of pachtbeeindigingsovereenkomst ter zake van dat deel. Nu geen der partijen een daarop toegesneden vordering heeft ingesteld (vergelijk rov. 4.7) kan de gegrondheid van deze stelling buiten beschouwing blijven.&lt;/p&gt;&lt;p&gt;4.12 Indien Selen slaagt in het bewijs dat Stappers toestemming heeft gegeven voor het rooien, ontbreekt een grondslag voor de vordering tot schadevergoeding van Stappers en zal die alsnog worden afgewezen. Indien Selen daarin niet slaagt, zal geoordeeld moeten worden of Stappers schade heeft geleden. Hij heeft zijn schade uitgesplitst in de kosten voor aanplant van nieuwe bomen (€ 3.549) en inkomstenderving ad € 5.661,25 gedurende de tijd dat de bomen gerooid zijn en de nieuwe bomen nog niet hun volledig opbrengend vermogen hebben bereikt (zie productie 10 van Stappers in eerste aanleg). Hiertegen heeft Selen aangevoerd dat Stappers geen inkomensschade heeft geleden omdat de waarde van de bomen nihil was. Selen verwijst hiervoor naar een rapport van Groenvisie Mette te Heerlen (hierna: Groenvisie) van 4 mei 2010. Stappers heeft dit rapport gemotiveerd bestreden in het bijzonder wat de redenen voor en gevolgen van insnoeren zijn en de te behalen opbrengsten (in een huiswinkel) van ongeveer 25 jaar oude Elstar appelbomen. Daarnaast heeft Selen aangevoerd dat Stappers ten onrechte heeft gesteld dat 350 bomen zijn verwijderd. Er zijn er slechts 280 verwijderd, aldus Selen.&lt;/p&gt;&lt;p&gt;4.13 Wat het vervangen van de bomen betreft, heeft Selen aangevoerd dat Stappers in het kader van zijn onderhoudsverplichting gehouden is de aanplant voor zijn rekening te nemen.&lt;/p&gt;&lt;p&gt;Het hof oordeelt dat partijen het erover eens zijn dat Stappers de gronden inclusief de opstanden gepacht heeft. Dan ligt het op de weg van de verpachter om de opstanden op enig moment te vervangen en die weer ter beschikking te stellen aan de pachter. Daarom lijdt Stappers op dit punt geen schade.&lt;/p&gt;&lt;p&gt;4.14 De door Stappers gestelde inkomensschade staat niet vast. Selen heeft zowel het opbrengend vermogen van de gerooide bomen betwist – die zouden niet meer rendabel zijn – als het aantal daarvan alsmede de uitgangspunten van de schadeberekening (rapport Groenvisie, p. 7). Het hof is voornemens een deskundige te benoemen om de inkomensschade vast te stellen.&lt;/p&gt;&lt;p&gt;4.15 Het hof zal na de getuigenverhoren eventueel een deskundigenbericht gelasten, afhankelijk van de vraag of Selen geslaagd is in zijn bewijslevering. Beide partijen worden in de gelegenheid gesteld om in hun memories na enquête vragen te formuleren en om zich uit te laten over de aan de deskundige te stellen vragen, over de personen, hoedanigheden en relevante kwaliteiten van de te benoemen deskundige, zijn bereikbaarheid (adressen, telefoonnummers en e-mailadressen), de marges waarbinnen diens loon mag of moet liggen (waaronder de maximale hoogte daarvan) en de verdere (algemene) voorwaarden waaronder de opdracht aan de deskundige zou moeten worden verstrekt.&lt;/p&gt;&lt;p&gt;4.16 Het hof verzoekt aan partijen tijdig met elkaar in overleg te treden over in ieder geval de personen van de te benoemen deskundige en zo mogelijk gezamenlijk een persoon voor te dragen. Indien partijen niet slagen in een gezamenlijke voordracht, verzoekt het hof aan partijen in hun memories in te gaan op de door de wederpartij voor te dragen personen en op eventuele bezwaren tegen benoeming van bepaalde personen, dan wel mee te delen dat partijen zich op dit punt refereren aan het oordeel van het hof.&lt;/p&gt;&lt;p&gt;4.17 Indien het hof overgaat tot het benoemen van een deskundige, staat vast dat Stappers geen toestemming voor het rooien heeft gegeven waarmee de grondslag van zijn vordering vast staat. Daarin vindt het hof aanleiding om beide partijen alsdan te belasten met de helft van het voorschot voor de deskundige.&lt;/p&gt;&lt;h2&gt;Slotsom&lt;/h2&gt;&lt;p&gt;4.18 Er zal bewijslevering volgen en afhankelijk van de uitkomst daarvan een deskundigenbericht.&lt;/p&gt;&lt;p&gt;Verder zal het hof iedere beslissing aan houden&lt;/p&gt;&lt;h2&gt;5 De beslissing&lt;/h2&gt;&lt;p&gt;Het hof, recht doende in hoger beroep:&lt;/p&gt;&lt;p&gt;laat Selen toe te bewijzen dat Stappers toestemming heeft gegeven voor het rooien van de appelbomen;&lt;/p&gt;&lt;p&gt;bepaalt dat, indien Selen dat bewijs door middel van getuigen wenst te leveren, het verhoor van deze getuigen zal geschieden ten overstaan van het hierbij tot raadsheer-commissaris benoemde lid van het hof mr. Th.C.M. Willemse en het deskundig lid mr.ing. H.J. Vinke, die daartoe zitting zullen houden in het paleis van justitie aan de Walburgstraat 2-4 te Arnhem en wel op een nader door de raadsheer-commissaris vast te stellen dag en tijdstip;&lt;/p&gt;&lt;p&gt;bepaalt dat partijen in persoon bij het getuigenverhoor aanwezig dienen te zijn opdat hen naar aanleiding van de getuigenverklaringen vragen kunnen worden gesteld;&lt;/p&gt;&lt;p&gt;bepaalt dat Selen het aantal voor te brengen getuigen alsmede de verhinderdagen van beide partijen, van hun advocaten en van de getuigen in de periode juli tot en met september 2013 opgeven op de roldatum 11 juni 2013, waarna dag en uur van het verhoor (ook indien voormelde opgave van een of meer van partijen ontbreekt) door de raadsheer-commissaris zullen worden vastgesteld;&lt;/p&gt;&lt;p&gt;bepaalt dat Selen overeenkomstig artikel 170 van het Wetboek van Burgerlijke Rechtsvordering de namen en woonplaatsen van de getuigen tenminste een week voor het verhoor aan de wederpartij en de griffier van het hof dient op te geven;&lt;/p&gt;&lt;p&gt;bepaalt dat indien een partij bij gelegenheid van het getuigenverhoor nog een proceshandeling wenst te verrichten of producties in het geding wenst te brengen, deze partij ervoor dient te zorgen dat het hof en de wederpartij uiterlijk twee weken voor de dag van de zitting een afschrift van de te verrichten proceshandeling of de in het geding te brengen producties hebben ontvangen;&lt;/p&gt;&lt;p&gt;houdt verder iedere beslissing aan.&lt;/p&gt;&lt;p&gt;Arrest van de pachtkamer van 27 mei 2014&lt;/p&gt;&lt;h2&gt;1 Het verdere verloop van het geding in hoger beroep &lt;/h2&gt;&lt;p&gt;Het hof neemt de inhoud van het tussenarrest van 28 mei 2013 hier over. &lt;/p&gt;&lt;p&gt;1.1 Het verdere verloop blijkt uit: &lt;/p&gt;&lt;p&gt;- het proces-verbaal van getuigenverhoor van 8 oktober 2013; &lt;/p&gt;&lt;p&gt;- het proces-verbaal van getuigenverhoor van 2 december 2013; &lt;/p&gt;&lt;p&gt;- de memorie na enquête van Selen;&lt;/p&gt;&lt;p&gt;- de antwoordmemorie na enquête van Stappers. &lt;/p&gt;&lt;p&gt;1.2 Vervolgens hebben partijen de stukken voor het wijzen van arrest aan het hof overgelegd en heeft het hof wederom arrest bepaald. &lt;/p&gt;&lt;h2&gt;2 De motivering van de beslissing in hoger beroep &lt;/h2&gt;&lt;p&gt;2.1 In voormeld tussenarrest heeft het hof overwogen dat Selen in het kader van zijn eerste grief heeft aangevoerd dat hij met Stappers op 11 november 2008 een bezoek heeft gebracht aan de boomgaard in aanwezigheid van zijn oom, J.C.M. Selen. Tijdens die rondgang zou Stappers hebben aangewezen welke bomen konden worden gerooid omdat zij niet meer rendabel konden worden geëxploiteerd. Vervolgens heeft Selen die bomen in januari 2009 gerooid. Selen heeft daarbij gewezen op de brief van 23 januari 2009 van de gemachtigde van Stappers: &lt;span class="italic"&gt;"Zoals reeds overeengekomen kan de heer Stappers akkoord gaan met de verpachting van een kleiner gedeelte van de betreffende percelen. De minder rendabele stukken van het perceel zullen buiten de nieuwe pachtovereenkomst vallen. Voorzover ik heb begrepen, hebt u de bomen op deze perceelsgedeelten inmiddels gerooid." &lt;/span&gt;&lt;/p&gt;&lt;p&gt;2.2 Het hof heeft overwogen dat uit de brief kan worden opgemaakt dat Stappers heeft ingestemd met het rooien van de bomen, maar dat Stappers gemotiveerd heeft betwist dat hij een dergelijke afspraak (onvoorwaardelijk) met Selen heeft gemaakt. Gelet op die betwisting heeft het hof Selen toegelaten tot het bewijs van zijn stelling dat Stappers toestemming heeft gegeven voor het rooien van de appelbomen. Bij de waardering van het bewijs neemt het hof in aanmerking dat het bewijs geleverd is indien komt vast te staan dat Stappers onvoorwaardelijk heeft verklaard toestemming te verlenen voor het rooien van de betreffende appelbomen (artikel 3:33 BW) dan wel dat Selen op grond van de gedragingen en verklaringen van Stappers redelijkerwijs heeft mogen begrijpen dat Stappers die toestemming heeft verleend (artikel 3:35 BW). &lt;/p&gt;&lt;p&gt;2.3 Selen heeft in het getuigenverhoor zijn oom J.C.M. Selen en zichzelf doen horen en Stappers in het tegengetuigenverhoor zijn toenmalige gemachtigde mr. Cohen en zichzelf. Voor Selen geldt de beperking van artikel 164 lid 2 Rv. Dit brengt mee dat de verklaring van Selen als partijgetuige omtrent door hem te bewijzen feiten geen bewijs in zijn voordeel kan opleveren, tenzij de verklaring van Selen strekt ter aanvulling van onvolledig bewijs. Hiervan is alleen sprake indien er aanvullende bewijzen voorhanden zijn die zodanig sterk zijn en zodanig essentiële punten betreffen, dat zij de verklaring van de partijgetuige voldoende geloofwaardig maken. &lt;/p&gt;&lt;p&gt;2.4 Selen heeft als getuige verklaard dat Stappers in hun eerste gesprek op 11 november 2008 heeft verteld dat delen van de boomgaard slecht waren. In het veld heeft Stappers een aantal rijen bomen aangewezen, zowel achter de loods als aan de buitenkant van het gepachte, waarbij Stappers gezegd heeft dat hij het liefst zou hebben dat ze gerooid zouden worden. Daarop heeft Selen gezegd “we gaan ze rooien”. Verder is er niet over gesproken, aldus Selen. Selen heeft tevens verklaard dat hij belang had bij het rooien van de bomen achter de loods waartoe hij ook is overgegaan. De rijen aan de buitenkant van het gepachte zijn niet gerooid. &lt;/p&gt;&lt;p&gt;2.5 Nog daargelaten dat uit de verklaring van Selen niet ondubbelzinnig volgt dat Stappers onvoorwaardelijk zijn toestemming heeft gegeven voor het rooien van de appelbomen achter de loods, zijn er in de verklaringen van zijn oom en Stappers geen aanvullende bewijzen voorhanden die zodanig sterk zijn en zodanig essentiële punten betreffen, dat zij de verklaring van Selen voldoende geloofwaardig maken. De enkele opmerking van Stappers tijdens het eerste gesprek in november 2008, waarover de oom heeft verklaard, dat sommige stukken niks meer waard waren en dat die best konden worden gerooid, levert onvoldoende (aanvullend) bewijs op van het te bewijzen feit dat Stappers onvoorwaardelijk toestemming heeft gegeven voor het rooien van de appelbomen door Selen. Een gesprek over de staat van de bomen en de opmerking dat deze niets meer waard waren en het beste gerooid zouden kunnen worden, zijn onvoldoende om toestemming te kunnen aannemen. Evenmin kan die toestemming worden afgeleid uit het feit dat Stappers in een later gesprek op 7 januari 2009 geen opmerkingen heeft gemaakt over een door de oom ingetekend kaartje waarop te zien was dat de gerooide bomen buiten de pacht vielen. Vast staat immers dat Stappers het aanbod van een geliberaliseerde pachtovereenkomst heeft afgewezen, waarbij het kaartje als bijlage was gevoegd, zodat hij niet meer expliciet op die bijlage hoefde in te gaan. Selen heeft dan ook niet uit dit (niet-)handelen van Stappers redelijkerwijs kunnen begrijpen dat Stappers toestemming had verleend voor het rooien. &lt;/p&gt;&lt;p&gt;2.6 In het gesprek op 7 januari 2009 zou volgens de oom nogmaals aan de orde zijn geweest dat rijen gerooid konden worden en dat Stappers ze anders om niet zou willen hebben. In dat gesprek hebben partijen echter onderhandeld over de pachtpositie van Stappers aan de ene kant en de belangen van Selen bij – onder meer – het stuk grond achter de loods aan de andere kant, terwijl vast staat dat partijen geen algehele overeenstemming hebben bereikt. Gelet op die context heeft Selen niet mogen begrijpen dat Stappers, ondanks het ontbreken van een reguliere pachtvastlegging en/of andere compensatie, onvoorwaardelijk akkoord ging met het rooien van de bomen. &lt;/p&gt;&lt;p&gt;2.7 De brief van 23 januari 2009 die op dat gesprek en de brief van Selen van 16 januari 2009 is gevolgd, biedt in dit licht evenmin voldoende aanvullend bewijs dat zodanig sterk is en zodanig essentiële punten betreft, dat de brief, mede in verband met het voorgaande bezien, de verklaring van de partijgetuige Selen voldoende geloofwaardig maakt. In de brief is een apart hoofdstuk opgenomen, genaamd &#147;Onderhandeling&#148;. De eerste alinea daarvan heeft de strekking Selen te verzekeren dat Stappers graag een goede relatie wil onderhouden en in der minne een oplossing wil bereiken met de vooropstelling dat de schriftelijke vastlegging van de pacht recht zal doen aan de feitelijke situatie. De brief kan zeer wel aldus worden gelezen dat Stappers &lt;span class="italic"&gt;in dat kader &lt;/span&gt;akkoord kan gaan met verpachting van een kleiner gedeelte, in die zin dat hij de minder rendabele stukken (het inmiddels al gerooide deel en de rijen aan de zijkant) zal laten liggen. De tweede alinea vangt zodoende aan met &lt;span class="italic"&gt;“Zoals reeds overeengekomen kan de heer Stappers akkoord gaan met de verpachting van een kleiner gedeelte van de betreffende percelen”. &lt;/span&gt;De brief vervolgt met de uitnodiging om opnieuw in onderhandeling te treden om in der minne tot de oplossing van de pachtkwestie te komen en de pacht schriftelijk vast te leggen. Tot slot wordt een procedure tot schriftelijke vastlegging van een reguliere pachtovereenkomst bij de pachtkamer aangekondigd indien partijen er niet uitkomen. &lt;/p&gt;&lt;p&gt;2.8 Mr. Cohen, die de brief als supervisor heeft gecontroleerd en ondertekend, heeft bovendien als getuige over de brief verklaard dat bedoeld is behoedzaam te opereren en de onderhandelingsposities van partijen in de brief neer te leggen met een aanbod voor verdere onderhandelingen, althans een gesprek, om tot een totaaloplossing te komen. Daarom staan de twee alinea&#146;s [bedoeld is de alinea over het rooien en de alinea over de pachtvastlegging, hof] in de brief bij elkaar, de ene hangt samen met de andere. Pachtvastlegging hing voor Stappers samen met de toestemming voor het rooien. Een vervolggesprek heeft op 17 februari 2009 plaatsgevonden, maar is in een fiasco geëindigd, aldus nog steeds mr. Cohen. &lt;/p&gt;&lt;p&gt;2.9 Gelezen in de context van de onderhandelingen tussen partijen, waarbij de inzet van Stappers duidelijk was, en mede gelet op de tekst en context van de brief, oordeelt het hof dat Selen niet zonder meer op basis van alleen de zinsnede “&lt;span class="italic"&gt;Zoals reeds overeengekomen kan de heer Stappers akkoord gaan met de verpachting van een kleiner gedeelte van de betreffende percelen” &lt;/span&gt;heeft kunnen uitgaan van een onvoorwaardelijke toestemming voor het rooien van de – toen al gerooide – appelbomen. Daarbij komt dat Stappers steeds heeft verklaard, ook als getuige, dat Selen belang had bij het stuk grond achter de loods en dat hij bereid was om de daarachter staande korte – daarom minder rendabele – rijen appelbomen op te geven &lt;span class="italic"&gt;in ruil voor &lt;/span&gt;de vastlegging van een reguliere pachtovereenkomst. Van een onvoorwaardelijke toestemming is volgens Stappers dan ook nooit sprake geweest. &lt;/p&gt;&lt;p&gt;2.10 De door Selen in het geding gebrachte schriftelijke verklaringen, waaronder een verklaring van zijn oom van 8 april 2013 (productie 10 van Selen), leveren onvoldoende (aanvullend) bewijs. De conclusie is dan ook dat Selen niet is geslaagd in bewijs van zijn stelling dat Stappers toestemming heeft gegeven voor het rooien van de appelbomen. &lt;/p&gt;&lt;p&gt;2.11 In het tussenarrest heeft het hof al overwogen dat in dat geval geoordeeld zal moeten worden of Stappers schade heeft geleden. Wat de kosten voor aanplant van nieuwe bomen betreft, heeft het hof geoordeeld dat Stappers geen schade lijdt omdat het aan Selen is om de gerooide opstanden opnieuw in te planten. &lt;/p&gt;&lt;p&gt;2.12 Omdat de door Stappers gestelde inkomensschade van € 5.661,25 niet vast staat, heeft het hof zich in het tussenarrest voorgenomen een deskundige te benoemen om de inkomensschade vast te stellen. Het hof heeft beide partijen verzocht in overleg te treden om tot een gezamenlijke voordracht te komen. Voor het geval dat niet zou lukken, heeft het hof hen in het tussenarrest in de gelegenheid gesteld om in hun memories na enquête vragen te formuleren en zich uit te laten over de te benoemen deskundige. Selen heeft verzuimd om (subsidiair) in zijn memorie na enquête op de gestelde vragen in te gaan en Stappers heeft als deskundige voorgesteld John Hendrikx, als taxateur werkzaam voor de Onderlinge Fruittelers Hagelverzekeringsmaatschappij (postbus 397, 2700 AJ Zoetermeer, 0789 &#150; 3681333) en zich overigens gerefereerd aan het oordeel van het hof. &lt;/p&gt;&lt;p&gt;2.13 Nu het overleg tussen partij kennelijk niet heeft plaatsgevonden over de persoon van de te benoemen deskundige noch over de aan deze te stellen vragen, zal het hof partijen alsnog in de gelegenheid stellen dit overleg te plegen en daarvan verslag te doen in hierna te noemen akte. Indien partijen niet tot een gezamenlijke voordracht komen, dient Selen zich alsnog uit te laten over de aan de deskundige te stellen vragen, over de persoon, hoedanigheid en relevante kwaliteiten van de te benoemen deskundige, zijn bereikbaarheid (adressen, telefoonnummers en e-mailadressen), de marges waarbinnen diens loon mag of moet liggen (waaronder de maximale hoogte daarvan) en de verdere (algemene) voorwaarden waaronder de opdracht aan de deskundige zou moeten worden verstrekt. &lt;/p&gt;&lt;h2&gt;Slotsom &lt;/h2&gt;&lt;p&gt;2.14 Selen wordt in de gelegenheid gesteld een akte te nemen over het onder 2.13 genoemde doel. Verder zal het hof iedere beslissing aan houden. &lt;/p&gt;&lt;h2&gt;3 De beslissing &lt;/h2&gt;&lt;p&gt;Het hof, recht doende in hoger beroep: &lt;/p&gt;&lt;p&gt;verwijst de zaak naar de roldatum 24 juni 2014 voor akte uitlating aan de zijde van Selen voor het onder 2.13 genoemde doel; &lt;/p&gt;&lt;p&gt;houdt verder iedere beslissing aan. &lt;/p&gt;&lt;p&gt;Arrest van de pachtkamer van 21 oktober 2014&lt;/p&gt;&lt;h2&gt;1 Het verdere verloop van het geding in hoger beroep &lt;/h2&gt;&lt;p&gt;Het hof neemt de inhoud van het tussenarrest van 27 mei 2014 hier over. &lt;/p&gt;&lt;p&gt;1.1 Het verdere verloop blijkt uit: &lt;/p&gt;&lt;p&gt;- de akte houdende uitlating van Selen. &lt;/p&gt;&lt;p&gt;1.2 Vervolgens hebben partijen de stukken voor het wijzen van arrest aan het hof overgelegd en heeft het hof wederom arrest bepaald. &lt;/p&gt;&lt;h2&gt;2 De verdere motivering van de beslissing in hoger beroep &lt;/h2&gt;&lt;p&gt;2.2 In zijn akte heeft Selen aangevoerd dat hij om proceseconomische redenen ervan afziet de door Stappers geleden schade door een deskundige te laten begroten en te berusten in de stelling van Stappers dat deze € 5.661,25 bedraagt. &lt;/p&gt;&lt;p&gt;2.3 Bij deze stand van zaken kan thans eindarrest gewezen worden. &lt;/p&gt;&lt;h2&gt;Slotsom &lt;/h2&gt;&lt;p&gt;2.4 In het tussenarrest van 28 mei 2013 heeft het hof onder 4.5 geoordeeld dat de tweede grief faalt. In rov. 4.7 heeft het hof de derde grief verworpen. Het onder 4.8 aangekondigde voornemen het dictum ten aanzien van de vastgelegde pachtovereenkomst in zoverre te wijzigen dat daarin tot uitdrukking komt dat de percelen inclusief opstanden aan Stappers in gebruik zijn gegeven, zal het hof als na te melden uitvoeren. Onder 4.13 heeft het hof vervolgens de kosten voor een nieuwe aanplant niet als schade van Stappers aangemerkt, zodat de post van € 3.549 alsnog diende te worden afgewezen. Op dat onderdeel slaagde de eerste grief. Uit hetgeen is overwogen in het tussenarrest van 27 mei 2014 en de berusting van Selen vloeit voort dat de eerste grief voor het overige faalt. &lt;/p&gt;&lt;p&gt;2.5 Het hof zal het bestreden vonnis in conventie en in reconventie bekrachtigen, in reconventie met inachtneming van hetgeen hiervoor is overwogen. De proceskostenveroordelingen zal het hof in stand laten. Selen zal in het hoger beroep als de (overwegend) in het ongelijk te stellen partij in de kosten worden veroordeeld. De kosten aan de zijde van Stappers zullen worden vastgesteld op € 263 aan griffierecht en op € 2.682 salaris advocaat (het maximum van 3 punten x tarief II). &lt;/p&gt;&lt;h2&gt;3 De beslissing &lt;/h2&gt;&lt;p&gt;Het hof, recht doende in hoger beroep: &lt;/p&gt;&lt;p&gt;bekrachtigt het vonnis in conventie van de pachtkamer te Venlo van 24 februari 2010; &lt;/p&gt;&lt;p&gt;bekrachtigt dat vonnis in reconventie, &lt;/p&gt;&lt;p&gt;a. met dien verstande dat de vastgelegde pachtovereenkomst ziet op het perceel cultuurgrond &lt;span class="italic"&gt;inclusief opstanden&lt;/span&gt;, plaatselijk bekend gemeente Maasbree, sectie L, nummers 215 (gedeeltelijk), groot 1.20.00 ha, 216, groot 1.12.00 ha en 219, groot 0.68.00 ha, totaal groot circa 3 hectare en &lt;/p&gt;&lt;p&gt;b. behoudens de veroordeling tot schadevergoeding tot een bedrag van € 9.210,25, vernietigt het vonnis in zoverre en doet opnieuw recht: veroordeelt Selen aan Stappers te betalen € 5.661,25 met de wettelijke rente daarover vanaf het moment dat de appelbomen zijn gerooid tot aan de dag der algehele voldoening, wijst de schadevordering voor het overige af; &lt;/p&gt;&lt;p&gt;verklaart dit arrest tot zover uitvoerbaar bij voorraad; &lt;/p&gt;&lt;p&gt;veroordeelt Selen in de kosten van het hoger beroep, tot aan deze uitspraak aan de zijde van Stappers vastgesteld op € 263 voor griffierecht en op &lt;/p&gt;&lt;p&gt;€ 2.682 voor salaris overeenkomstig het liquidatietarief. &lt;/p&gt;&lt;h2&gt;Noot&lt;/h2&gt;&lt;p&gt;Stappers en Smits hadden in 2001 en in 2002 eenmalige pachtovereenkomsten gesloten betreffende enkele percelen landbouwgrond, kennelijk met de duur van steeds één jaar. Nadat Smits in september 2002 was overleden, is Stappers de percelen blijven gebruiken. Hij betaalde de weduwe Smits jaarlijks een geldbedrag. In november 2008 verkreeg Selen de eigendom van het fruitteeltbedrijf van Smits, waaronder de pachtgrond. In verband hiermee was hij Smits als verpachter opgevolgd (art. 6:361 BW).&lt;/p&gt;&lt;p&gt;De pachtkamer in eerste aanleg legde bij vonnis van 22 maart 2010 een reguliere pachtovereenkomst tussen Stappers en Selen vast (art. 7:317 lid 3 BW), met als ingangsdatum 4&amp;nbsp;januari 2003. Het Pachthof bevestigde deze beslissing, aangezien sinds 2003 niet meer aan de eisen voor eenmalige pacht was voldaan (r.o. 4.4 van het eerste tussenarrest). De overeenkomst gold voor onbepaalde tijd, aangezien zij niet ter goedkeuring was ingezonden bij de grondkamer (art. 7:322 lid 1 BW). &lt;/p&gt;&lt;p&gt;Tijdens het hoger beroep stelde Selen (r.o. 4.5 noemt in dit verband ten onrechte Stappers) zich op het standpunt dat het naar maatstaven van redelijkheid en billijkheid onaanvaardbaar was dat Stappers een beroep op pachtbescherming deed (art. 6:2 BW). Het Pachthof heeft dit standpunt verworpen zonder daarbij gebruik te maken van de in dit soort gevallen gebruikelijke overweging (zie hierboven Agr.r. 2015/5799 en mijn noot daarbij). De stellingen van Selen kwam er kennelijk onder meer op neer dat de weduwe geestelijk niet meer in staat was om haar belangen te behartigen, en dat Stappers haar er in verband hiermee toe had moeten brengen om in 2003 (en eventueel de jaren nadien) opnieuw eenmalige overeenkomsten op schrift te stellen, om deze vervolgens eveneens ter goedkeuring aan de grondkamer voor te leggen. Deze stellingen werden door het hof verworpen, aangezien een dergelijke eis niet aan een pachter kan worden gesteld, ook niet indien de geestelijke vermogens van zijn verpachter achteruitgaan. Voor het overige achtte het hof de stellingen van Selen onvoldoende onderbouwd.&lt;/p&gt;&lt;p&gt;Selen deed bij pleidooi nog een beroep op de vernietigbaarheid van de reguliere pachtovereenkomst, maar dat beroep werd afgewezen omdat hij het al in een eerder stadium had moeten aanvoeren. In feite was immers van nieuwe grieven sprake, en die kunnen volgens vaste rechtspraak van de Hoge Raad bij pleidooi niet meer naar voren worden gebracht.&lt;/p&gt;&lt;p&gt;Er was nog sprake van een tweede geschilpunt. In januari 2009 had Selen 350 appelbomen gerooid. Hij stelde zich daarbij op het standpunt dat Stappers hiertoe toestemming had gegeven. Stappers betwistte dit en vorderde schadevergoeding. In het eerste tussenarrest werd Selen in de gelegenheid gesteld om de juistheid van zijn standpunt te bewijzen. In het tweede tussenarrest werd geoordeeld dat hij er niet in was geslaagd om het opgedragen bewijs te leveren. In verband hiermee diende hij de door Stappers geleden schade te vergoeden.&lt;/p&gt;&lt;p&gt;In theorie viel de schade in twee posten uiteen: de gerooide bomen dienden te worden vervangen en Stappers derfde inkomen zolang de vervanging niet had plaatsgevonden. De eerste post werd door het hof afgewezen, aangezien het “op de weg van verpachter [lag] om de opstanden op enig moment te vervangen en die weer ter beschikking te stellen aan de pachter. Daarom lijdt Stappers op dit punt geen schade” (zie r.o. 4.13 van het eerste tussenarrest en r.o. 2.11 van het tweede). &lt;/p&gt;&lt;p&gt;De omvang van de inkomensschade diende door een deskundige te worden begroot. Blijkens het eindarrest heeft Selen het daar niet op aan willen laten komen, maar berustte hij in de door Stappers van zijn inkomensschade gemaakte begroting. Selen werd conform die begroting veroordeeld.&lt;/p&gt;&lt;p&gt;De vraag rijst of de pachter hiermee voldoende recht is gedaan. Op zichzelf is de overweging van het hof begrijpelijk, dat Stappers wat betreft de gerooide bomen geen schade leed, omdat zijn verpachter deze terug diende te plaatsen. Een veroordeling tot terugplaatsen werd echter niet uitgesproken (vermoedelijk omdat pachter Stappers het terugplaatsen niet had gevorderd). Dit kan als onvoorzien gevolg hebben gehad dat de inkomensschade van Stappers bleef oplopen zolang de vervangende bomen ontbraken. Aldus bestaat de mogelijkheid dat hij – achteraf gezien – in zijn begroting slechts een deel van zijn werkelijke inkomensschade had verdisconteerd. Zo beschouwd rijst de vraag of het hof Stappers na de berusting door Selen niet in de gelegenheid had moeten stellen om zijn stellingen aan de nieuwe situatie aan te passen.&lt;/p&gt;&lt;p&gt;G.M.F. Snijders&lt;/p&gt;&lt;p&gt; &lt;/p&gt;</content><legacyfootnotes/><footnotes><footnote/></footnotes><auteurs/><published>2015-06-04 15:28:24</published><modified>2015-06-04 15:28:24</modified><editiondate>2015-06-04</editiondate><htmlpath>https://denhollander.info/artikel/12162</htmlpath></article>
</articles></edition>
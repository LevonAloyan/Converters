<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2001</searchword><id>4700</id><udhid>UDH:TvAR/4700</udhid><titel>A. en vijftien anderen / directeur RVV (TvAR 2001/5059)</titel><searchwords><searchword>TvAR 5/2001</searchword><searchword>TvAR 2001/5059</searchword><searchword>UDH:TvAR/4700</searchword></searchwords><attachments><attachment><name>2001_nr 5_Rechtspraak_5059.pdf</name><extention>pdf</extention><url>https://denhollander.info/download/4642/ci</url></attachment></attachments><inleiding>[Richtlijn (EEG) nr. 85/511 art. 2, 4, 5, 13;&#13;
Beschikking Cie EG van 27 maart 2001 art. 1&#13;
en 2; Gezondheids- en welzijnswet voor&#13;
dieren art. 15, 17, 21, 22, 31, 111; Besluit&#13;
verdachte dieren art. 2; Regeling noodvaccinatie&#13;
mond- en klauwzeer 2001 art. 1]&#13;
&#13;
Ruiming en vooruitlopend hierop vaccinatie&#13;
aangezegd van de evenhoevige dieren op&#13;
verzoekers bedrijf vanwege ligging binnen&#13;
twee kilometer van besmet primair bedrijf&#13;
(in Nijbroek). Verweerder heeft de bevoegdheid&#13;
om te vaccineren alvorens tot doding&#13;
over te gaan, ook zonder toestemming van&#13;
de Commissie, mits kennis is gegeven aan&#13;
de Commissie. Brief van minister van&#13;
26 maart 2001 aan Tweede Kamer leidt niet&#13;
tot ander oordeel. Weigering van de&#13;
gevraagde voorziening.</inleiding><content>UITSPRAAK OP HET VERZOEK OM&#13;
VOORLOPIGE VOORZIENING IN DE&#13;
ZAAK VAN:&#13;
A. en vijftien anderen te Emst,&#13;
verzoekers,&#13;
gemachtigden:&#13;
mr. W.F. van Oostveen en mr. J.T.A.M. van&#13;
Mierlo, te Deventer,&#13;
tegen&#13;
de directeur van de Rijksdienst voor de keuring&#13;
van Vee en Vlees,&#13;
verweerder,&#13;
gemachtigden:&#13;
drs. F.H. Pluimers en mr. H.C.M. Borman-&#13;
Nijman.&#13;
1 De procedure&#13;
Bij gelijkluidende besluiten van 27 maart 2001&#13;
heeft verweerder aan verzoekers medegedeeld&#13;
dat alle evenhoevige dan wel voor mond- en&#13;
klauwzeergevoelige dieren op de bedrijven&#13;
van verzoekers met ingang van 27 maart 2001&#13;
als verdacht van mond- en klauwzeer worden&#13;
aangemerkt, alsmede dat ter bestrijding van&#13;
het mond- en klauwzeervirus en ter voorkoming&#13;
van verspreiding ervan het noodzakelijk&#13;
is dat alle evenhoevige dieren op de bedrijven&#13;
van verzoekers worden gedood en dat deze&#13;
dieren, in afwachting hiervan, worden gevaccineerd&#13;
tegen mond- en klauwzeer, over het&#13;
precieze tijdstip verzoekers nader zullen worden&#13;
geïnformeerd.&#13;
Tegen deze beslissingen hebben verzoekers bij&#13;
brieven van 27 maart 2001 bezwaarschriften&#13;
bij verweerder ingediend.&#13;
Op 27 maart 2001 hebben verzoekers zich&#13;
eveneens tot de president van het College&#13;
gewend met het verzoek, bij wege van een&#13;
voorlopige voorziening, deze besluiten van&#13;
verweerder te schorsen, dan wel verweerder te&#13;
verbieden om over te gaan tot het verrichten&#13;
van noodvaccinaties.&#13;
[…]&#13;
2 De grondslag van het geschil&#13;
De considerans, alsmede de artikelen 2, 4, 5 en&#13;
13 van de Richtlijn 85/511/EEG van 18 november&#13;
1985 van de Europese Gemeenschappen,&#13;
zoals gewijzigd in Richtlijn 90/423 van&#13;
26 juni 1990 tot vaststelling van gemeenschappelijke&#13;
maatregelen ter bestrijding van monden&#13;
klauwzeer, luiden, voor zover hier van&#13;
belang, als volgt:&#13;
“ […]&#13;
Artikel 13&#13;
1. De Lid-Staten zien erop toe dat:&#13;
– het gebruik van mond- en klauwzeervaccins&#13;
verboden wordt;&#13;
(…)&#13;
3. Onverminderd het bepaalde in lid 1 met&#13;
betrekking tot het gebruik van mond- en&#13;
klauwzeervaccins, kan worden besloten een&#13;
noodvaccinatie uit te voeren op een wijze die&#13;
een volledige immuniteit van de dieren garandeert,&#13;
wanneer de aanwezigheid van monden&#13;
klauwzeer is bevestigd en de ziekte zich op&#13;
grote schaal dreigt te verspreiden. De in dat&#13;
geval te nemen maatregelen hebben met name&#13;
betrekking op:&#13;
– de omvang van het geografisch gebied waar&#13;
de noodvaccinatie moet worden uitgevoerd,&#13;
– soort en leeftijd van de te vaccineren dieren,&#13;
– de duur van de vaccinatiecampagne,&#13;
– een specifiek verbod op verplaatsing voor&#13;
gevaccineerde dieren en de producten daarvan,&#13;
– het specifieke merken en registreren van de&#13;
gevaccineerde dieren,&#13;
– andere in verband met de noodsituatie vereiste&#13;
maatregelen.&#13;
Het besluit om tot noodinenting over te gaan&#13;
wordt genomen door de Commissie, in&#13;
samenwerking met de betrokken Lid-Staat,&#13;
volgens de procedure van artikel 16. Bij dit&#13;
besluit wordt in het bijzonder rekening&#13;
gehouden met de dichtheid van de veebezet-&#13;
ting in sommige gebieden en de noodzaak&#13;
speciale rassen te beschermen.&#13;
In afwijking van de eerste alinea mag het&#13;
besluit om tot noodinenting rond de ziektehaard&#13;
over te gaan evenwel worden genomen&#13;
door de betrokken Lid-Staat na kennisgeving&#13;
aan de Commissie, mits de wezenlijke belangen&#13;
van de Gemeenschap niet in gevaar worden&#13;
gebracht. Dit besluit wordt onmiddellijk&#13;
geëvalueerd in het kader van het Permanent&#13;
Veterinair Comité volgens de procedure van&#13;
artikel 16.”&#13;
Een ingevolge deze Richtlijn vastgestelde beschikking&#13;
van de Europese Commissie (hierna:&#13;
de Commissie) van 27 maart 2001 (hierna:&#13;
de beschikking) luidt, voor zover hier van&#13;
belang:&#13;
“Overwegende hetgeen volgt:&#13;
(…)&#13;
6. Het op grote schaal doden van dieren op&#13;
besmette of verontreinigde bedrijven kan er al&#13;
snel toe leiden dat de capaciteit voor het veilig&#13;
vernietigen van karkassen is opgebruikt waardoor&#13;
onvermijdelijk vertraging ontstaat bij&#13;
het preventief doden, wat dan weer kan leiden&#13;
tot verdere verspreiding van het virus.&#13;
(…)&#13;
9. Toepassing van vaccinatie zal onvermijdelijk&#13;
de status ten aanzien van mond- en&#13;
klauwzeer in het internationale handelsverkeer&#13;
in het gedrang brengen, niet alleen voor&#13;
de lidstaat of het deel van het grondgebied van&#13;
de lidstaat waar vaccinatie wordt uitgevoerd.&#13;
(…)&#13;
Artikel 1&#13;
Voor de toepassing van deze beschikking gelden&#13;
de onderstaande definities:&#13;
(…)&#13;
2. Suppressievaccinatie: noodvaccinatie van&#13;
dieren van gevoelige soorten op geïdentificeerde&#13;
bedrijven in een bepaald gebied, het&#13;
vaccinatiegebied, die uitsluitend wordt uitgevoerd&#13;
in combinatie met preventieve doding&#13;
als omschreven in punt 1.&#13;
(…)&#13;
Artikel 2&#13;
1. Onverminderd Richtlijn 85/511/EEG, en&#13;
met name de artikelen 4, 5 en 9, mag Nederland&#13;
besluiten gebruik te maken van suppressievaccinatie&#13;
onder de in de bijlage vastgestelde&#13;
voorwaarden.&#13;
(…)”&#13;
In de in dit artikel genoemde bijlage is onder&#13;
meer het volgende bepaald:&#13;
“Voorwaarden voor de toepassing van suppressievaccinatie&#13;
bij de bestrijding en uitroeiing&#13;
van mond- en klauwzeer op grond van&#13;
artikel 13, lid 3 van Richtlijn 85/511/EEG&#13;
1. Omvang van het geografische gebied waar&#13;
suppressievaccinatie wordt toegepast.&#13;
Het vaccinatiegebied omvat een gebied met&#13;
een straal van maximaal 2 km rond een bedrijf&#13;
waarvoor de in artikel 4 of artikel 5 van&#13;
Richtlijn 85/511/EEG vastgestelde beperkende&#13;
maatregelen worden toegepast.&#13;
Het vaccinatiegebied moet gelegen zijn in het&#13;
in bijlage I bij Beschikking 2001/223/EG van&#13;
de Commissie, zoals laatstelijk gewijzigd,&#13;
vastgestelde deel van het grondgebied van&#13;
Nederland.&#13;
(…)&#13;
Andere in verband met de suppressievaccinatie&#13;
vereiste maatregelen&#13;
6.1. Aanpassing van de overeenkomstig artikel&#13;
9 van Richtlijn 85/511/EEG vastgestelde gebieden.&#13;
Een beschermingsgebied van ten minste 2 km&#13;
en een toezichtsgebied van ten minste 10 km&#13;
rond het in punt 1 bedoelde vaccinatiegebied.&#13;
(…)”&#13;
In de Gezondheids- en welzijnswet voor dieren&#13;
(hierna: de wet), is het volgende bepaald:&#13;
“ […]&#13;
Artikel 17&#13;
1. Onze Minister kan hetzij voor geheel&#13;
Nederland, hetzij voor bepaalde gedeelten&#13;
daarvan bevelen dat dieren die door een&#13;
besmettelijke dierziekte kunnen worden aangetast,&#13;
daartegen op een door hem te bepalen&#13;
wijze voorbehoedend worden behandeld,&#13;
worden gemerkt, worden opgesloten of aangelijnd,&#13;
dan wel voor die dieren andere maatregelen&#13;
bevelen ter voorkoming van overbrenging&#13;
van besmetting.&#13;
(…)&#13;
[…]&#13;
Artikel 22&#13;
1. De in artikel 21 bedoelde maatregelen kunnen&#13;
zijn:&#13;
(…)&#13;
f. het doden van zieke en verdachte dieren;&#13;
(…)&#13;
j. het behandelen van dieren op een door&#13;
Onze Minister aangegeven wijze.&#13;
Artikel 24&#13;
Een door Onze Minister aangewezen ambtenaar&#13;
stelt het tijdstip vast waarop de verdenking&#13;
is ontstaan dat een dier lijdt aan een&#13;
besmettelijke dierziekte alsmede het tijdstip&#13;
waarop deze verdenking eindigt en stelt daarbij&#13;
tevens vast welke op het bedrijf aanwezige&#13;
dieren op het tijdstip waarop de verdenking is&#13;
ontstaan reeds ziek waren en welke dieren op&#13;
dat tijdstip van de ziekte verdacht waren.&#13;
Artikel 31&#13;
Indien in het belang van de bestrijding van&#13;
besmettelijke dierziekten naar het oordeel van&#13;
Onze Minister een onverwijlde voorziening&#13;
noodzakelijk is, kan hij bepalen dat door hem&#13;
krachtens dit hoofdstuk vastgestelde regelingen&#13;
onmiddellijk na hun bekendmaking in werking&#13;
treden. In dat geval kan hij zodanige regeling,&#13;
in afwijking van het bepaalde in artikel 4, eerste&#13;
lid, van de Bekendmakingswet, op andere dan&#13;
de daar genoemde wijze bekend maken.&#13;
[…]”&#13;
[…]&#13;
In de Regeling noodvaccinatie mond- en&#13;
klauwzeer 2001 van 21 maart 2001 (hierna: de&#13;
Regeling), is onder meer bepaald:&#13;
“Artikel 1&#13;
Voor mond- en klauwzeer gevoelige dieren&#13;
binnen een van de op grond van de artikelen&#13;
17 en 30 van de Gezondheids- en welzijnswet&#13;
voor dieren aangewezen toezichtsgebieden&#13;
inzake mond- en klauwzeer, worden in een&#13;
door de directeur van de Rijksdienst voor de&#13;
keuring van Vee en Vlees te bepalen zone&#13;
rond de ziektehaard overeenkomstig de door&#13;
hem gegeven aanwijzingen gevaccineerd tegen&#13;
mond- en klauwzeer.”&#13;
In de Regeling toezichtsgebied Oene, Olst,&#13;
Welsum, Nijbroek, Doornspijk, Nunspeet en&#13;
Oosterwolde mond en klauwzeer 2001 van 24&#13;
maart 2001 (hierna: de Regeling toezichtsgebied)&#13;
is het toezichtsgebied Nijbroek vastgesteld.&#13;
2.2 Bij de beoordeling van het verzoek om&#13;
voorlopige voorziening gaat de president uit&#13;
van de volgende feiten en omstandigheden.&#13;
– Op 23 maart 2001 zijn klinische verschijnselen&#13;
van mond- en klauwzeer op een bedrijf in&#13;
Nijbroek (hierna: het primaire bedrijf) aangetroffen.&#13;
– De bedrijven van verzoekers zijn gelegen&#13;
binnen een straal van 2 kilometer binnen het&#13;
primaire bedrijf.&#13;
– Bij brief van 26 maart 2001 heeft de Minister&#13;
van Landbouw, Natuurbeheer en Visserij&#13;
(hierna: de Minister) de Voorzitter van de&#13;
Tweede kamer der Staten-Generaal nadere&#13;
informatie doen toekomen met betrekking tot&#13;
de uitbraak van mond- en klauwzeer in&#13;
Nederland. In die brief staat onder meer het&#13;
volgende vermeld:&#13;
“ In het Permanent Veterinair Comité van&#13;
23 maart heeft de Commissie een voorstel&#13;
gepresenteerd om Nederland, onder bepaalde&#13;
voorwaarden, toe te staan noodvaccinatie toe&#13;
te passen. Tot mijn genoegen heeft dit voorstel&#13;
in het PVC in ruime mate steun ontvangen:&#13;
(…) De noodvaccinatie mag in Nederland&#13;
slechts worden toegepast op veehouderijbedrijven&#13;
die preventief zullen worden geruimd,&#13;
dat wil zeggen zijn gelegen binnen de&#13;
zone van 1 km (of zonodig 2 km) rond een&#13;
besmet bedrijf. Voorwaarde daarbij is dat kan&#13;
worden aangetoond dat de dodings- en/of&#13;
destructiecapaciteit ontoereikend was om het&#13;
preventieve ruimen. De geënte dieren dienen&#13;
binnen 2 maanden alsnog gedood en vernietigd&#13;
te worden. De noodenting is daarmee, ik&#13;
wijs daar met nadruk op, geen alternatief voor&#13;
het preventief ruimen, maar een instrument&#13;
om het ruimen gefaseerd te kunnen uitvoeren&#13;
zonder dat het risico wordt gelopen dat het&#13;
MKZ-virus zich verder verspreidt. Noodenting&#13;
mag, zo is nadrukkelijk door de Commissie&#13;
bepaald, niet worden toegepast rond de&#13;
bedrijven die op 23 maart reeds besmet of ver-&#13;
dacht waren (Olst, Welsum, Oene, Maren&#13;
Kessel, Beesd, Sprang-Capelle en Oosterwolde).&#13;
Nu er nieuwe besmettingen rondom&#13;
Oene zijn geconstateerd zal dit het eerste&#13;
gebied zijn waar gevaccineerd zal worden. In&#13;
een aaneengesloten gebied wordt in een straal&#13;
van 2 km rond de besmettingshaarden van&#13;
buiten naar binnen noodvaccinatie toegepast.&#13;
(…)”&#13;
– Vervolgens heeft verweerder de bestreden&#13;
besluiten genomen.&#13;
3 Het besluit ten aanzien waarvan&#13;
het verzoek om voorlopige&#13;
voorziening is gedaan en het&#13;
standpunt van verweerder&#13;
Het besluit ten aanzien waarvan het verzoek&#13;
om voorlopige voorziening is gedaan houdt&#13;
onder meer het volgende in:&#13;
“Hierbij deel ik u, overeenkomstig artikel 24&#13;
van de Gezondheids- en welzijnswet voor&#13;
dieren (GWWD), mede dat alle evenhoevige&#13;
danwel voor mond- en klauwzeer gevoelige&#13;
dieren op uw bedrijf op grond van artikel 2,&#13;
onderdeel c, van het Besluit verdachte dieren&#13;
(Stb. 1994, 731) met ingang van heden als verdacht&#13;
van mond- en klauwzeer worden aangemerkt.&#13;
De reden van verdenking is dat in de omgeving&#13;
van uw bedrijf, te weten in Nijbroek&#13;
op 23 maart 2001 een geval van mond- en&#13;
klauwzeer is vastgesteld. Daardoor kan niet&#13;
uitgesloten worden dat de dieren op uw&#13;
bedrijf in de gelegenheid zijn geweest om te&#13;
worden besmet met mond- en klauwzeer.&#13;
Voorts deel ik u mede, dat ik overeenkomstig&#13;
artikel 21, derde lid, van de GWWD spoedheidshalve&#13;
de volgende maatregelen neem:&#13;
1. Ter bestrijding van het mond- en klauwzeervirus&#13;
en ter voorkoming van verspreiding&#13;
ervan is het noodzakelijk dat alle evenhoevige&#13;
dieren op uw bedrijf, overeenkomstig artikel&#13;
22, eerste lid, onderdeel f, van de GWWD,&#13;
worden gedood. Over het precieze tijdstip&#13;
van het doden van de dieren zult u nog nader&#13;
geïnformeerd worden.&#13;
In afwachting van het doden van de op uw&#13;
bedrijf aanwezige evenhoevige dieren zullen&#13;
zij overeenkomstig artikel 17, eerste lid, van&#13;
de GWWD worden gevaccineerd tegen monden&#13;
klauwzeer. Het vaccineren geschiedt namens&#13;
de Rijksdienst voor de keuring van Vee&#13;
en Vlees. De gevaccineerde dieren worden&#13;
terstond na de vaccinatie voorzien van een&#13;
daartoe door de directeur van de Rijksdienst&#13;
voor de keuring van Vee en Vlees aangewezen&#13;
identificatiemerk. Over het precieze tijdstip&#13;
waarop uw dieren gevaccineerd zullen worden&#13;
zult u nog ander geïnformeerd worden.”&#13;
[…]&#13;
5 De beoordeling van het geschil&#13;
[…] Partijen verschillen niet van mening dat&#13;
de dieren op het primaire bedrijf in de zin van&#13;
de Richtlijn als besmet dienen te worden aangemerkt,&#13;
hetgeen ook uit de overgelegde stukken&#13;
blijkt. Zulks brengt met zich dat de&#13;
onderhavige dieren terecht in de zin van artikel&#13;
15, vierde lid, van de wet en het besluit&#13;
door verweerder als verdachte dieren zijn aangemerkt.&#13;
De president ziet zich vervolgens gesteld voor&#13;
de vraag of verweerder de bevoegdheid toekomt&#13;
om de onderhavige maatregelen te&#13;
nemen. Ingevolge artikel 21 van de wet kan de&#13;
aangewezen ambtenaar in spoedeisende gevallen&#13;
overgaan tot het nemen van maatregelen&#13;
tot bestrijding van een besmettelijke dierziekte,&#13;
zoals mond- en klauwzeer.&#13;
Ingevolge artikel 22, eerste lid, aanhef en&#13;
onder f, kunnen die maatregelen zijn het&#13;
doden van zieke en verdachte dieren. De president&#13;
is voorshands van oordeel dat verweerder&#13;
gelet op het bepaalde in de artikelen 13,&#13;
derde lid van de Richtlijn, juncto artikelen 22,&#13;
eerste lid, aanhef en onder j en 17, eerste lid&#13;
van de wet, juncto artikel 1 van de Regeling&#13;
de bevoegdheid heeft om de dieren op de&#13;
bedrijven bij verzoekers in een door verweerder&#13;
te bepalen zone rond de ziektehaard in&#13;
Nijbroek overeenkomstig de door hem gegeven&#13;
aanwijzingen te vaccineren tegen monden&#13;
klauwzeer alvorens tot doding over te&#13;
gaan. De president is daarbij van oordeel dat&#13;
de Regeling reeds sedert 21 maart 2001 in&#13;
werking is getreden. De Regeling geeft verweerder&#13;
ook zonder mandaat de bevoegdheid&#13;
de zone te bepalen.&#13;
De president overweegt voorts dat verweerder&#13;
ook de bevoegdheid te beslissen tot enting&#13;
toekomt zonder toestemming van de Commissie.&#13;
In dit verband overweegt de president&#13;
dat artikel 13, derde lid, laatste alinea van de&#13;
Richtlijn de mogelijkheid aan de betrokken&#13;
Lid-Staat biedt te besluiten tot noodinenting&#13;
over te gaan, zulks rond de ziektehaard, na&#13;
kennisgeving aan de Commissie en mits de&#13;
wezenlijke belangen van de Gemeenschap niet&#13;
in gevaar worden gebracht.&#13;
Verweerder heeft conform het bepaalde in dit&#13;
artikel aan de Commissie kennis gegeven van&#13;
zijn besluit om tot noodinenting over te gaan.&#13;
Gesteld noch gebleken is dat de wezenlijke&#13;
belangen van de Gemeenschap in gevaar worden&#13;
gebracht. De president ziet derhalve niet&#13;
in, daargelaten de vraag of de besmetting op&#13;
23 maart 2001 dan wel op een later tijdstip in&#13;
Nijbroek is vastgesteld, dat verweerder op&#13;
grond van voornoemde wet- en regelgeving&#13;
niet de bevoegdheid zou hebben om in de&#13;
onderhavige gevallen over te gaan tot het uitvoeren&#13;
van aan doding voorafgaande noodvaccinaties.&#13;
De brief van de Minister van 26 maart 2001&#13;
leidt, gelet op hetgeen hierboven overwogen&#13;
is, naar het voorlopig oordeel van de president,&#13;
niet tot een ander oordeel. Hierbij&#13;
wordt door de president beslissend belang&#13;
gehecht aan hetgeen ter zitting door drs. Pluimers&#13;
naar voren is gebracht, inhoudende dat&#13;
voornoemde brief het overleg weerspiegelt in&#13;
het Permanent Veterinair Comité van 23 maart&#13;
2001, waarbij afspraken tot stand zijn gekomen&#13;
naar aanleiding van de verklaringen van&#13;
verweerder dat op dat moment voldoende&#13;
capaciteit aanwezig was voor ruiming van&#13;
zeven gevallen.&#13;
Niet is gebleken dat bij die afspraken het&#13;
onderhavige geval van besmetting was betrokken.&#13;
Op die afspraken kon ook nog worden&#13;
teruggekomen toen capaciteitsgebrek ontstond&#13;
in verband met andere, niet in voornoemd&#13;
overleg betrokken, gevallen van besmetting&#13;
en verdenking van besmetting, zoals&#13;
het onderhavige. Gelet hierop vormt voornoemde&#13;
brief voor verweerder zeker geen&#13;
juridische belemmering voor het toepassen&#13;
van de onderhavige maatregelen.&#13;
Vervolgens is aan de orde de vraag of verweerder&#13;
op juiste gronden gebruik heeft&#13;
gemaakt van voornoemde bevoegdheid en&#13;
heeft mogen beslissen om in de onderhavige&#13;
gevallen noodvaccinaties uit te voeren en vervolgens&#13;
te doden alsmede om de zone te Nijbroek&#13;
uit te breiden van 1 naar 2 km binnen&#13;
de ziektehaard aldaar.&#13;
Dienaangaande overweegt de president dat&#13;
hem slechts een marginale toetsing toekomt.&#13;
De president toetst met name of het betrokken&#13;
gezag op feitelijk juiste grondslag tot zijn&#13;
oordeel is gekomen en voorts of gezegd moet&#13;
worden dat het betrokken gezag niet in redelijkheid&#13;
tot dat oordeel heeft kunnen komen.&#13;
Voor het oordeel dat het beleid van verweerder&#13;
om in een situatie als thans aan de orde&#13;
over te gaan tot aan doding voorafgaande vaccinatie&#13;
en tot doding van dieren, waaronder&#13;
die van verzoekers, binnen een straal van&#13;
2 km rond het bedrijf Nijbroek, onmiskenbaar&#13;
onrechtmatig is, zodat de voorgenomen&#13;
maatregelen moeten worden geschorst, ziet de&#13;
president voorshands geen plaats.&#13;
De president overweegt daaromtrent dat de&#13;
aard van de maatregel inderdaad onmiskenbaar&#13;
uiterst rigoureus is, maar naar het oordeel&#13;
van de president niet onredelijk. Bij dit&#13;
oordeel wordt betrokken dat door verzoekers&#13;
wordt erkend dat hun bedrijven zijn gelegen&#13;
binnen een straal van 2 km binnen de ziektehaard.&#13;
Voorts wordt daarbij betrokken het&#13;
mogelijk epidemisch karakter van de ziekte.&#13;
Van belang daarbij is de van de kant van verweerder&#13;
gegeven uiteenzetting over de veterinaire&#13;
aspecten van de zaak en met name de&#13;
aard van de besmetting en daarmee samenhangende&#13;
nauwelijks te overziene risico’s van verspreiding,&#13;
de door verweerder te beoordelen&#13;
noodzaak tot uitbreiding van zones wanneer&#13;
het virus om zich grijpt, het capaciteitstekort&#13;
bij het (preventief) ruimen en het verstrijken&#13;
van een onwenselijk lange periode tussen het&#13;
besluit tot ruimen en het daadwerkelijk ruimen,&#13;
de noodzakelijkheid van een extra hulpmiddel&#13;
bij de bestrijding van het virus en het&#13;
aandringen van de Commissie op uitbreiding&#13;
van de straal van 1 naar 2 km van de besmettingshaard.&#13;
Verweerder heeft bij afweging van alle hiervoor&#13;
in aanmerking komende belangen waaronder&#13;
hierboven genoemde belangen en de&#13;
belangen van veehouders die in de positie verkeren&#13;
waarin verzoekers zeggen te verkeren in&#13;
redelijkheid tot de slotsom kunnen komen dat&#13;
niet alleen de maatregel tot doding maar ook&#13;
de inzet van de nadere maatregel tot vaccinering&#13;
noodzakelijk was.&#13;
Zoals al gezegd, komt de president alleen een&#13;
marginale toetsing toe. Die toetsing kan niet&#13;
– bij de huidige stand van zaken met betrekking&#13;
tot de mond- en klauwzeer epidemie –&#13;
tot het oordeel leiden dat de beslissing van&#13;
verweerder zozeer kennelijk onredelijk is dat&#13;
een schorsing van de besluiten in de rede ligt.&#13;
Het voorgaande brengt de president tot het&#13;
oordeel dat de beslissingen van verweerder&#13;
niet zozeer kennelijk onredelijk zijn dat een&#13;
onmiddellijk ingrijpen van de president noodzakelijk&#13;
is, zodat het verzoek niet voor toewijzing&#13;
in aanmerking komt. […]&#13;
6 De beslissing&#13;
De president wijst het verzoek om een voorlopige&#13;
voorziening af.</content><legacyfootnotes/><footnotes><footnote/></footnotes><auteurs/><published>2001-03-24 00:00:00</published><modified>2001-03-24 00:00:00</modified><editiondate>2001-03-24</editiondate><htmlpath>https://denhollander.info/artikel/4700</htmlpath></article>
</articles></edition>
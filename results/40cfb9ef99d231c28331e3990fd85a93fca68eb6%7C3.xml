<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2003</searchword><id>4506</id><udhid>UDH:TvAR/4506</udhid><titel>Van Schaick / gemeente Ouder-Amstel (TvAR 2003/5163)</titel><searchwords><searchword>TvAR 6/2003</searchword><searchword>TvAR 2003/5163</searchword><searchword>UDH:TvAR/4506</searchword></searchwords><attachments><attachment><name>2003_nr 6_Rechtspraak_5163.pdf</name><extention>pdf</extention><url>https://denhollander.info/download/4451/ci</url></attachment></attachments><inleiding>[Pachtwet art. 36, 38a]&#13;
&#13;
Tussenbeschikking: Verplichte afwijzingsgrond&#13;
van art. 38a, lid 1, Pachtwet niet&#13;
onverbindend geacht in verband met&#13;
discriminatie wegens leeftijd onder&#13;
verwijzing naar beschikking hof van 9 mei&#13;
2000, rek. nr. P 707/99. Woonfunctie kan niet&#13;
worden gescheiden van agrarisch gebruik&#13;
dat van restant van pachtobject wordt&#13;
gemaakt. Belang gemeente bij beëindiging&#13;
pacht ten opzichte van sociaal en persoonlijk&#13;
leed pachter bij verlaten hoeve niet zo&#13;
gering, dat gemeente niet in redelijkheid tot&#13;
opzegging pacht had kunnen besluiten.&#13;
Pachter toegelaten tot bewijs van uitlatingen&#13;
aan zijde van gemeente, dat pachter tot zijn&#13;
dood op het gepachte zou mogen blijven&#13;
wonen c.q. van uitlatingen op grond waarvan&#13;
hij hierop gerechtvaardigd mocht vertrouwen.&#13;
Eindbeschikking: Bewezen geacht dat&#13;
burgemeester publiekelijk uitlatingen heeft&#13;
gedaan van dien aard, dat toehoorders&#13;
daaruit moesten opmaken dat de gemeente&#13;
de pachter tot zijn dood op de hoeve zou&#13;
laten wonen. Diverse door gemeente aangevoerde&#13;
omstandigheden doen daaraan&#13;
niet af. Kwestie dient te worden bezien in&#13;
licht van de vraag of beroep van gemeente&#13;
op art. 38a, lid 1, Pachtwet gelet op alle&#13;
omstandigheden naar maatstaven van&#13;
redelijkheid en billijkheid onaanvaardbaar&#13;
is. Daarbij is niet van doorslaggevend&#13;
belang of burgemeester bevoegd was een&#13;
de gemeente bindende toezegging te doen.&#13;
Op grond van bewezen geachte uitlatingen&#13;
burgemeester en aantal andere, in de&#13;
beschikking genoemde, omstandigheden&#13;
wordt beslist dat beroep van gemeente op&#13;
genoemd wetsartikel naar maatstaven van&#13;
redelijkheid en billijkheid onaanvaardbaar&#13;
is. Een en ander staat niet in de weg aan&#13;
beroep op andere dwingende afwijzingsgrond,&#13;
doch daarop is geen beroep gedaan.</inleiding><content>BESCHIKKING IN DE ZAAK VAN:&#13;
F.A. van Schaick, wonende te Duivendrecht,&#13;
gemeente Ouder-Amstel,&#13;
appellant,&#13;
procureur: mr. P.C. Plochg,&#13;
tegen&#13;
De gemeente Ouder-Amstel, gevestigd te&#13;
Ouderkerk aan de Amstel,&#13;
geïntimeerde,&#13;
procureur: mr. J.C.N.B. Kaal.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Amsterdam heeft op 14 januari 1999 tussen&#13;
partijen een beschikking gegeven, waarbij het&#13;
verzoek van appellant – verder te noemen:&#13;
Van Schaick – om de tussen hem als pachter&#13;
en geïntimeerde – verder te noemen: de&#13;
gemeente – als verpachtster bestaande pachtovereenkomst&#13;
ter zake van het perceel kadastraal&#13;
bekend gemeente Ouder-Amstel, sectie&#13;
B, nummer 2427 (gedeeltelijk), ter grootte van&#13;
0.20.35 ha voor de wettelijke duur van zes&#13;
jaren te verlengen vanaf 1 juli 1998, is afgewezen.&#13;
1.2 Een afschrift van die beschikking is aan&#13;
deze beschikking gehecht.&#13;
2 Het geding in hoger beroep&#13;
2.1 Van Schaick is bij een op 22 februari 1999&#13;
per fax en op 11 maart 1999 per brief ter griffie&#13;
van het hof ingekomen beroepschrift in&#13;
hoger beroep gekomen van voormelde beschikking,&#13;
heeft bewijs aangeboden en heeft&#13;
verzocht dat het hof die beschikking zal vernietigen&#13;
en, opnieuw beschikkende, de pachtovereenkomst&#13;
zal verlengen met een periode&#13;
van zes jaren, met veroordeling van de&#13;
gemeente in de kosten van de procedure in&#13;
beide instanties.&#13;
2.2 De gemeente heeft bij een op 7 april 1999&#13;
ter griffie van het hof ingekomen verweerschrift&#13;
verweer gevoerd met verzoek dat het&#13;
hof genoemde beschikking zal bevestigen met&#13;
veroordeling van Van Schaick in de proceskosten&#13;
van het hoger beroep.&#13;
2.3 De mondelinge behandeling heeft plaatsgevonden&#13;
op 5 juni 2000. Verschenen zijn&#13;
namens Van Schaick dhr G.C.H. Kolk en&#13;
namens de gemeente de heren J.G.H. Vleerlaag&#13;
en C.G. Bellaar (vertegenwoordigingsbevoegd&#13;
blijkens een ter zitting overgelegde&#13;
delegatieverordening en volmacht) en bijgestaan&#13;
door mr H.J. Schaatsbergen, advocaat te&#13;
Zwolle. Door dhr Kolk en de vertegenwoordigers&#13;
van de gemeente zijn aan het hof inlichtingen&#13;
verstrekt, waarna de wederzijdse&#13;
standpunten door dhr Kolk en mr Schaatsbergen&#13;
nader zijn toegelicht, door beiden aan&#13;
de hand van pleitnotities. Dhr Kolk heeft&#13;
zich bediend van een concept-pleitnota van&#13;
mr P.A. de Hoog, advocaat te Amsterdam, die&#13;
wegens ziekte verhinderd was ter mondelinge&#13;
behandeling aanwezig te zijn. Tevens heeft hij&#13;
enkele stukken overgelegd.&#13;
2.4 Bij brief van 8 juni 2000 heeft Van Schaick&#13;
een procesvolmacht voor dhr Kolk alsmede&#13;
de door dhr Kolk ter mondelinge behandeling&#13;
voorgedragen pleitnotitie nagezonden.&#13;
3 De grieven&#13;
Van Schaick heeft de volgende grieven aangevoerd:&#13;
Grief I:&#13;
Ten onrechte overweegt de pachtkamer van&#13;
het kantongerecht dat de persoonlijke en&#13;
maatschappelijke argumenten die door Van&#13;
Schaick zijn aangevoerd tegen de achtergrond&#13;
van de wettelijke bepalingen die de pachtrelatie&#13;
tussen partijen beheersen, niet kunnen&#13;
worden aangemerkt als van zodanig gewicht&#13;
dat het onaanvaardbaar zou zijn de gemeente&#13;
als verpachtster jegens Van Schaick als pachter&#13;
een beroep op die bepalingen toe te staan.&#13;
Grief II:&#13;
Ten onrechte overweegt de pachtkamer van&#13;
het kantongerecht dat het feit dat de gemeente&#13;
na het bereiken van de vijfenzestigjarige leeftijd&#13;
door Van Schaick (het hof leest:) heeft&#13;
stilgezeten van onvoldoende gewicht is om&#13;
rechtsverwerking aan te nemen.&#13;
Grief III:&#13;
Ten onrechte laat de pachtkamer van het kantongerecht&#13;
geheel buiten beschouwing dat er&#13;
sprake is van een toezegging van de gemeente&#13;
dat Van Schaick tot aan zijn dood op de hoeve&#13;
mag blijven wonen en deze mag blijven exploiteren,&#13;
van welke toezegging Van Schaick&#13;
uitdrukkelijk bewijs heeft aangeboden.&#13;
Grief IV:&#13;
Ten onrechte heeft de pachtkamer van het&#13;
kantongerecht het verzoek van Van Schaick&#13;
tot verlenging van de pachtovereenkomst&#13;
afgewezen en de kosten van de procedure&#13;
gecompenseerd.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – verklaard (zakelijk weergegeven):&#13;
door de heer G.C.H. Kolk:&#13;
dat Van Schaick 81 jaar oud is; dat het van de&#13;
gemeente Ouder-Amstel gepachte bestaat uit&#13;
een woonhuis met bedrijfsgebouwen en erf&#13;
totaal groot ca. 0.20.00 ha; dat Van Schaick&#13;
achter zijn woonhuis een perceel grasland&#13;
inclusief een spoordijk ter grootte van ca 2 ha&#13;
pacht van de Nederlandse Spoorwegen; dat&#13;
hij voorts op een afstand van ca. 1,5 km eveneens&#13;
een perceel grasland ter grootte van 2-3 ha&#13;
pacht van de Nederlandse Spoorwegen; dat&#13;
hij daarnaast in Nigtevegt nog een perceel&#13;
grasland in eigendom heeft van 10-11 ha; dat&#13;
de bedrijfsgebouwen bestaan uit een koeienstal&#13;
en een paardenstal en dat er daarnaast nog&#13;
een ruimte is voor werktuigenberging, alsmede&#13;
een tweetal hooibergen; dat hij in totaal 25-30&#13;
runderen op zijn bedrijf houdt, waarvan&#13;
15 melkkoeien en dat hij beschikt over een&#13;
melkquotum van 40.000 tot 50.000 kg; dat de&#13;
gemeente ten overstaan van meerdere personen&#13;
heeft toegezegd dat Van Schaick tot aan&#13;
zijn dood in het gepachte woonhuis mag blijven&#13;
wonen en het bedrijf mag blijven exploiteren,&#13;
waartoe een tweetal verklaringen wordt&#13;
overgelegd;&#13;
dat naar aanleiding van de inspraak op de&#13;
door de gemeente opgestelde inrichtingsschets&#13;
Duivendrecht-Zuid de gemeente door een&#13;
klankbordgroep is geadviseerd beide boerderijen,&#13;
alsmede het agrarisch gebruik daarvan,&#13;
in stand te laten; dat momenteel voor beide&#13;
boerderijen een aanvraag loopt om de gebouwen&#13;
onder het beschermingsregime van de&#13;
Monumentenwet te brengen.&#13;
Door de heer Vleerlaag namens de gemeente:&#13;
dat de gepachte gronden in het bestemmingsplan&#13;
momenteel een agrarische/recreatieve&#13;
bestemming, annex wandelpark hebben; dat&#13;
aanvankelijk de gemeente het plan had de&#13;
boerderij die Van Schaick pacht tezamen met&#13;
nog een andere pachtboerderij te slopen; dat&#13;
de sloopplannen door inspraak van de bewoners,&#13;
na het advies van de ingestelde klankbordgroep,&#13;
zijn gewijzigd en de beide boerderijen&#13;
nu qua verschijningsvorm zullen blijven&#13;
bestaan; dat de gebouwen aan derden te koop&#13;
zullen worden aangeboden onder de verplichting&#13;
tot restauratie daarvan; dat de bestemming&#13;
van de boerderijen zal worden gewijzigd&#13;
in een woning-/kantoorbestemming; dat de&#13;
achterliggende gronden zullen worden bestemd&#13;
voor wandelvoorzieningen en parkeergelegenheid;&#13;
dat de gemeente heeft getracht het&#13;
geschil met Van Schaick in der minne te regelen;&#13;
dat burgemeester en wethouders ook&#13;
thans in beginsel nog bereid zijn om Van&#13;
Schaick het voortgezette gebruik van de&#13;
woning en de bedrijfgebouwen onder voorwaarden&#13;
toe te staan tot het moment dat de&#13;
gemeente over de woning en de bedrijfsgebouwen&#13;
ter uitvoering van de voorgenomen&#13;
plannen wenst te beschikken; dat de gemeente&#13;
er ook geen belang bij heeft Van Schaick de&#13;
gebouwen te laten ontruimen en deze vervolgens&#13;
nog enige tijd leeg te laten staan; dat het&#13;
voorhuis zijn woonbestemming zal behouden,&#13;
maar dat het achterhuis alsmede de overige&#13;
bedrijfsgebouwen hun agrarische bestemming&#13;
zullen verliezen; dat de gemeente naar verwachting&#13;
niet voor medio 2001 een aanvang&#13;
met de uitvoering van de voorgenomen plannen&#13;
zal maken; dat de gemeente in het kader&#13;
van een samenwerking met de gemeente&#13;
Amsterdam, in de jaren ‘60, de eigendom van&#13;
het verpachte heeft verworven; dat de gemeente&#13;
begrijpt dat een derde de eigendom&#13;
van de boerderij zou willen verwerven en Van&#13;
Schaick zou toestaan daarvan het voortgezette&#13;
gebruik te laten genieten, maar dat het daarbij&#13;
de vraag is of die potentiële eigenaar ook&#13;
bereid is de restauratieverplichting op zich te&#13;
nemen; dat de door Van Schaick genoemde&#13;
toezeggingen ook eerder in deze procedure&#13;
aan de orde zijn geweest; dat binnen het&#13;
gemeentelijk apparaat is nagegaan wie een&#13;
dergelijke toezegging zou hebben gedaan; dat&#13;
niet is gebleken dat door een daartoe bevoegd&#13;
orgaan een dergelijke toezegging is gedaan;&#13;
dat daarvan ook op schrift niets is terug te&#13;
vinden; dat eerst vandaag namens pachter een&#13;
tweetal verklaringen op schrift wordt overgelegd.&#13;
5 Beoordeling van het geschil in&#13;
hoger beroep&#13;
5.1 Van Schaick heeft zich er bij de mondelinge&#13;
behandeling op beroepen dat de verplichte&#13;
afwijzingsgrond van art. 38a, lid 1, van de&#13;
Pachtwet onverbindend is, althans buiten toepassing&#13;
moet blijven wegens strijd met de in&#13;
de productie bij de pleitnota van Van Schaick&#13;
vermelde artikelen van het Europese Verdrag&#13;
tot Bescherming van de Rechten van de Mens&#13;
en de Fundamentele Vrijheden, het Eerste&#13;
Protocol daarbij, het Internationale Verdrag&#13;
inzake Burgerrechten en Politieke Rechten en&#13;
de Grondwet. De meeste van deze artikelen&#13;
hebben eenzelfde strekking, zijnde – kort&#13;
weergegeven – dat discriminatie op welke&#13;
grond ook niet is toegestaan.&#13;
5.2 De gemeente heeft aangevoerd dat het&#13;
beroep van Van Schaick op onverbindendheid&#13;
van art. 38a van de Pachtwet wegens leeftijdsdiscriminatie&#13;
dient te worden beschouwd als&#13;
een nieuwe grief, die niet eerst ter mondelinge&#13;
behandeling kan worden opgeworpen. Het&#13;
hof is echter van oordeel dat een toetsing aan&#13;
de door Van Schaick genoemde verdragsbepalingen&#13;
in beginsel ambtshalve dient te geschieden,&#13;
zodat die toetsing ook in dit stadium van&#13;
de procedure nog aan de orde kan worden&#13;
gesteld.&#13;
5.3 Het hof heeft in een eerdere beschikking&#13;
(van 9 mei 2000 met rekestnummer P 707/99)&#13;
reeds een oordeel gegeven omtrent de thans&#13;
door Van Schaick aan de orde gestelde kwestie.&#13;
In de zojuist genoemde beschikking is in&#13;
de eerste plaats aan de hand van diverse argumenten&#13;
geoordeeld, dat een algemene discussie&#13;
over de ook op andere plaatsen gestelde&#13;
leeftijdsgrens van 65 jaren in een meer algemeen&#13;
kader dient te worden gevoerd. Vervolgens&#13;
is onder meer overwogen dat niet blijkt&#13;
dat de in art. 38a van de Pachtwet gegeven&#13;
“leeftijdsgrens” niet (meer) in overeenstemming&#13;
zou zijn met de gangbare rechtsopvatting,&#13;
is gewezen op de bijzondere situatie&#13;
waarin dit criterium is gesteld en is daaruit&#13;
afgeleid dat bij de toetsing van het leeftijdscriterium&#13;
in art. 38a van de Pachtwet een zekere&#13;
terughoudendheid in acht dient te worden&#13;
genomen. Ten derde is aan de hand van de&#13;
onderbouwing van de leeftijdsgrens in de parlementaire&#13;
geschiedenis (wetsontwerp 17 218)&#13;
overwogen dat, hoewel aan de motivering&#13;
wellicht het een en ander valt af te dingen, het&#13;
hof niet van oordeel is dat een aldus toegelichte&#13;
leeftijdsgrens van 65 jaren in een situatie als&#13;
in die beschikking aan de orde was – hetgeen&#13;
ook geldt voor het onderhavige geval – een&#13;
redelijke en objectieve grond ontbeert. Daarbij&#13;
is overwogen dat de vergelijking die in het&#13;
door de pachter genoemde tijdschriftartikel&#13;
– waarnaar ook thans wordt verwezen –&#13;
wordt getrokken met de leeftijdsgrenzen voor&#13;
werknemers en commissarissen daaraan niet&#13;
afdoet. Voor het onderhavige geval voegt het&#13;
hof toe, dat daaraan evenmin (voldoende)&#13;
afdoet, dat thans wordt overwogen de leeftijdsgrens&#13;
voor commissarissen af te schaffen.&#13;
Ten slotte is in de beschikking met rekestnummer&#13;
P 707/99 overwogen, dat ook het&#13;
beroep op art. 1 van het Eerste Protocol bij&#13;
het EVRM inzake de ontneming van eigendom&#13;
en het arrest HR 30 november 1994, NJ&#13;
1995, 668 wordt verworpen omdat de door&#13;
art. 1 van het Eerste Protocol bij het EVRM&#13;
geboden bescherming dit geval niet bestrijkt.&#13;
Al met al luidde het oordeel in die beschikking&#13;
– en luidt ook het oordeel voor het&#13;
onderhavige geval –, dat voor het in art. 38a,&#13;
lid 1, van de Pachtwet gegeven leeftijdscriterium&#13;
een objectieve grond kan worden aangewezen,&#13;
welke grond in ieder geval in zoverre&#13;
redelijk kan worden geacht, dat het artikel&#13;
geen ontoelaatbaar onderscheid maakt. Dit&#13;
betekent, dat het hof art. 38a van de Pachtwet&#13;
niet onverbindend acht en/of buiten toepassing&#13;
zal laten.&#13;
5.4 Voor zover Van Schaick het onderhavige&#13;
geval in het bijzonder betrekt op het feit dat&#13;
hij op het gepachte woont en voor hem wellicht&#13;
de woonfunctie overheersend is, overweegt&#13;
het hof dat hij krachtens de gesloten&#13;
overeenkomst het gehele pachtobject – ook de&#13;
(bedrijfs)woning – in gebruik heeft ter uitoefening&#13;
van de landbouw en dat de woonfunctie&#13;
van een gedeelte van het gepachte in het&#13;
kader van deze procedure niet kan worden&#13;
gescheiden van het agrarische gebruik dat van&#13;
de rest van het pachtobject wordt gemaakt.&#13;
5.5 Van Schaick heeft betoogd dat het beroep&#13;
van de gemeente op de wettelijke bepalingen&#13;
naar maatstaven van redelijkheid en billijkheid&#13;
onaanvaardbaar is, gelet op het sociaal en&#13;
persoonlijk leed dat Van Schaick bij het einde&#13;
van de pacht zal ondervinden en het geringe&#13;
belang dat de gemeente bij beëindiging van de&#13;
pachtovereenkomst heeft. Het hof is echter&#13;
van oordeel dat uit het door de gemeente aangevoerde&#13;
niet blijkt dat zij een dusdanig&#13;
gering belang bij beëindiging van de pacht&#13;
heeft, dat zij – mede gelet op de persoonlijke&#13;
omstandigheden van Van Schaick – niet in&#13;
redelijkheid tot opzegging van de pacht had&#13;
kunnen besluiten. Van Schaick heeft zich over&#13;
zijn persoonlijke omstandigheden ook in te&#13;
algemene zin uitgelaten om ze in dit verband&#13;
een bepalende rol te kunnen laten spelen. In&#13;
zoverre faalt grief I.&#13;
5.6 Het enkele feit dat de gemeente niet eerder&#13;
met een beroep op de leeftijd van Van Schaick&#13;
tot opzegging van de pachtovereenkomst is&#13;
overgegaan brengt nog niet mee, dat de gemeente&#13;
haar recht om dit thans te doen heeft&#13;
verwerkt. Grief II faalt.&#13;
5.7 Van Schaick heeft zich beroepen op toezeggingen&#13;
van de zijde van de gemeente,&#13;
welke zouden inhouden dat hij tot zijn dood&#13;
op de hoeve zou mogen blijven, althans dat&#13;
uitlatingen zijn gedaan van dien aard, dat hij&#13;
daarop mocht vertrouwen. Hij heeft van deze&#13;
stelling uitdrukkelijk bewijs aangeboden door&#13;
middel van het horen van vijf bij naam&#13;
genoemde getuigen en heeft van twee van&#13;
deze getuigen ter mondelinge behandeling een&#13;
schriftelijke verklaring overgelegd. De gemeente&#13;
heeft de gestelde toezegging betwist en&#13;
heeft bovendien betwist dat een dergelijke&#13;
toezegging bevoegdelijk zou zijn gedaan. Het&#13;
hof is wat betreft dit laatste punt van oordeel,&#13;
dat niet op voorhand vaststaat dat een toezegging,&#13;
ook indien gedaan door een daartoe niet&#13;
bevoegde persoon (bijvoorbeeld de burgemeester,&#13;
zoals door Van Schaick gesteld), niet&#13;
tegen de gemeente kan worden ingeroepen.&#13;
Een en ander zal mede afhangen van de wijze&#13;
waarop en de omstandigheden waaronder&#13;
deze toezegging zou zijn gedaan.&#13;
5.8 In het licht van het zojuist overwogene&#13;
acht het hof het bewijsaanbod van Van&#13;
Schaick voldoende relevant. Bovendien is het&#13;
voldoende gespecificeerd. Het hof zal Van&#13;
Schaick dan ook tot bewijslevering toelaten.&#13;
In afwachting daarvan wordt iedere verdere&#13;
beslissing aangehouden.&#13;
Beslissing&#13;
Het hof, beschikkende in hoger beroep:&#13;
laat Van Schaick toe tot levering van bewijs van&#13;
zijn stelling dat de gemeente heeft toegezegd&#13;
dat hij, Van Schaick, tot zijn dood op de hoeve&#13;
zou mogen blijven, althans dat van de zijde&#13;
van de gemeente uitlatingen zijn gedaan van&#13;
dien aard, dat hij daarop mocht vertrouwen;&#13;
bepaalt dat het verhoor van getuigen zal&#13;
plaatsvinden ten overstaan van het te dezen&#13;
tot raadsheer-commissaris benoemde lid van&#13;
dit hof mr Heisterkamp en de raad Duenk,&#13;
die daartoe zitting zullen houden in één van&#13;
de vertrekken van het Paleis van Justitie, Walburgstraat&#13;
2-4 te Arnhem, op een nader te&#13;
bepalen dag en tijdstip;&#13;
bepaalt dat het aantal te horen getuigen alsmede&#13;
de verhinderdagen van partijen, van hun&#13;
advocaten en van de getuigen in de maanden&#13;
oktober en november 2000 zullen worden&#13;
opgegeven ter rolle, waarna dag en uur van&#13;
het verhoor (ook indien voormelde opgave&#13;
van één of meer der partijen ontbreekt) door&#13;
de raadsheer-commissaris zullen worden vastgesteld&#13;
en in beginsel geen uitstel in verband&#13;
met verhinderdagen zal worden verleend;&#13;
bepaalt dat partijen gegevens als voormeld&#13;
uiterlijk 19 september 2000 zullen opgeven&#13;
aan de griffie van het gerechtshof, afdeling&#13;
rekesten, pachtkamer, postbus 9030, 6800 EM&#13;
Arnhem.&#13;
houdt iedere verdere beslissing aan.&#13;
BESCHIKKING IN DE ZAAK VAN:&#13;
F.A. van Schaick, wonende te Duivendrecht,&#13;
gemeente Ouder-Amstel,&#13;
appellant,&#13;
procureur: mr. P.C. Plochg,&#13;
tegen&#13;
De gemeente Ouder-Amstel, gevestigd te&#13;
Ouderkerk aan de Amstel,&#13;
geïntimeerde,&#13;
procureur: mr. J.C.N.B. Kaal.&#13;
1 Voortzetting van de procedure in&#13;
hoger beroep&#13;
1.1 Naar aanleiding van de tussenbeschikking&#13;
van het hof van 29 augustus 2000 zijn op&#13;
1 november 2000, 13 december 2000 en&#13;
24 januari 2001 getuigenverhoren gehouden.&#13;
1.2 Van Schaick respectievelijk de gemeente&#13;
hebben een conclusie na enquête respectievelijk&#13;
een antwoordconclusie na enquêtes aan&#13;
het hof doen toekomen, waarna een datum&#13;
voor beschikking is bepaald.&#13;
2 Voortzetting van de beoordeling&#13;
van het hoger beroep&#13;
2.1 Het hof verwijst naar hetgeen het in de&#13;
tussenbeschikking van 29 augustus 2000 heeft&#13;
overwogen en beslist en volhardt daarbij. In&#13;
die beschikking is Van Schaick toegelaten tot&#13;
levering van het bewijs van zijn stelling dat de&#13;
gemeente heeft toegezegd dat hij, Van&#13;
Schaick, tot zijn dood op de hoeve zou mogen&#13;
blijven, althans dat van de zijde van de&#13;
gemeente uitlatingen zijn gedaan van dien&#13;
aard, dat hij daarop mocht vertrouwen.&#13;
2.2 Van Schaick heeft 11 getuigen doen horen,&#13;
waarbij één getuige twee maal is gehoord. De&#13;
gemeente heeft in contra-enquête twee getuigen&#13;
doen horen.&#13;
2.3 De getuigen Van Driel en Veen hebben&#13;
verklaard dat zij burgemeester De Groot op&#13;
een hoorzitting in november 1994 hebben&#13;
horen zeggen dat Van Schaick tot zijn dood&#13;
op de boerderij mocht blijven wonen. Quirijnen&#13;
heeft verklaard van anderen te hebben&#13;
gehoord dat zij op die vergadering een mededeling&#13;
van die strekking hebben opgevangen&#13;
en dat zij zelf na afloop van een tweede vergadering,&#13;
in juni 1995, de burgemeester heeft&#13;
horen zeggen dat de boeren onder een uitsterfregeling&#13;
vielen, waaruit zij, Quirijnen, de&#13;
indruk kreeg dat zij tot hun dood ter plekke&#13;
mochten blijven wonen. Oppenheimer heeft&#13;
verklaard dat – naar zij meent – de burgemeester&#13;
dit op die tweede vergadering heeft&#13;
beloofd. Bruins heeft verklaard de burgemeester&#13;
te hebben horen zeggen dat van oude mensen&#13;
sprake was die zich nergens zorgen over&#13;
hoefden te maken en ter plekke konden blijven&#13;
wonen, waaruit Bruins de indruk kreeg&#13;
dat de gemeente tegen hen geen actie zou&#13;
ondernemen. Carlier heeft in soortgelijke zin&#13;
verklaard, zij het dat zij heeft verklaard te&#13;
denken dat de bewuste mededelingen op de&#13;
eerste bijeenkomst in november 1994 zijn&#13;
gedaan. Ook Veen en Keiser hebben een verklaring&#13;
in dergelijke zin afgelegd, zij het dat&#13;
zij niet hebben verklaard op welke vergadering&#13;
de mededeling zou zijn gedaan. Veen,&#13;
destijds voorzitter van de werkgroep Ruimtelijk&#13;
beleid van de dorpsraad van Duivendrecht,&#13;
heeft verklaard dat hij naar aanleiding&#13;
van de uitlating van de burgemeester aan deze&#13;
heeft gevraagd of de opmerking gemeend was,&#13;
waarop een bevestigend antwoord is gegeven.&#13;
2.4 Burgemeester De Groot heeft verklaard te&#13;
denken dat zijn woorden uit hun verband zijn&#13;
gerukt. Hij heeft verklaard op de vraag of de&#13;
bewoners van de boerderijen er uit moesten&#13;
niet meer te hebben gezegd dan dat niet direct&#13;
sloop zou plaatsvinden, maar dat een passende,&#13;
menselijke oplossing gevonden zou moeten&#13;
worden. Hij heeft verklaard zich overigens&#13;
amper te herinneren dat hij op de vergaderingen&#13;
een vraag over de bewoners van de boerderijen&#13;
heeft gekregen. Hij heeft erop gewezen dat&#13;
in gespreksverslagen en krantenartikelen niet&#13;
blijkt dat dit onderwerp aan de orde is&#13;
geweest alsmede dat een dergelijke toezegging&#13;
het gemeentelijk beleid volledig zou hebben&#13;
doorkruist. Ook Cornelissen, die de hoorzittingen&#13;
heeft voorbereid en van die zittingen&#13;
aantekeningen heeft gemaakt, heeft als getuige&#13;
verklaard zich geen toezegging van de door&#13;
Van Schaick gestelde strekking – die, indien&#13;
gemaakt, zeker door hem, Cornelissen, zou&#13;
zijn genotuleerd – te herinneren, heeft daarbij&#13;
eveneens verklaard dat het beleid destijds was&#13;
gericht op ontruiming c.q. ontpachting van de&#13;
boerderijen en heeft verklaard dat ook niemand&#13;
achteraf heeft geklaagd over het niet&#13;
opnemen van een toezegging zoals door Van&#13;
Schaick gesteld in de verslagen van de&#13;
inspraakavonden.&#13;
2.5 Het hof acht door de verklaringen van de&#13;
vele getuigen die van de zijde van Van Schaick&#13;
zijn gehoord voldoende aannemelijk geworden,&#13;
dat de burgemeester op in ieder geval één&#13;
hoorzitting in 1994/1995 min of meer publiekelijk&#13;
uitlatingen heeft gedaan van dien aard,&#13;
dat de toehoorders daaruit moesten opmaken&#13;
dat de gemeente Van Schaick tot zijn dood op&#13;
de boerderij zou laten wonen. Gelet op de tijd&#13;
die sedert deze hoorzittingen is verstreken&#13;
doet daaraan niet af, dat de getuigen de toezeggingen&#13;
in verschillende bewoordingen&#13;
weergeven en dat sommige getuigen verklaren&#13;
dat de uitlatingen op de eerste hoorzitting zijn&#13;
gedaan terwijl andere getuigen verklaren ze&#13;
op de tweede hoorzitting te hebben gehoord.&#13;
Het hof merkt daarbij op, dat niet is uitgesloten&#13;
dat op beide hoorzittingen over dit onderwerp&#13;
is gesproken. De andersluidende verklaringen&#13;
van de in contra-enquête gehoorde&#13;
burgemeester en Cornelissen zijn onvoldoende&#13;
om de vele verklaringen van de andere&#13;
zijde te ontkrachten. Het hof ziet geen aanleiding&#13;
te veronderstellen dat de getuigen elkaar&#13;
een verklaring “hebben aangepraat”, zoals de&#13;
gemeente veronderstelt: van de meeste getuigen&#13;
is niet gebleken dat zij enige persoonlijke&#13;
betrokkenheid bij deze kwestie hebben, niet is&#13;
gesteld of gebleken dat tussen hen onderling&#13;
enige bijzondere band bestaat en de inhoud&#13;
van hun verklaringen – die onderling op&#13;
diverse punten uiteenlopen, zoals ook de&#13;
gemeente aangeeft – geeft geen aanleiding te&#13;
veronderstellen, dat deze vooraf op elkaar zijn&#13;
afgestemd.&#13;
De gemeente heeft er nog op gewezen dat het&#13;
verslag van de hoorzitting van 7 november&#13;
1994 geen melding maakt van de desbetreffende&#13;
uitlating van de burgemeester. Hoewel dit&#13;
juist is – uit het verslag (blz. 3 midden en blz. 5&#13;
boven) blijkt slechts dat de boerderijen zouden&#13;
worden gesloopt –, is niet uitgesloten dat&#13;
het onderwerp desondanks ter sprake is&#13;
geweest, doch niet is genotuleerd; het hof&#13;
wijst erop dat ook de burgemeester heeft verklaard&#13;
dat hij iets over dit onderwerp heeft&#13;
gezegd. Voorts is niet uitgesloten dat (tevens)&#13;
dergelijke uitlatingen zijn gedaan buiten het&#13;
officiële gedeelte van de hoorzittingen om.&#13;
Aanwijzingen hiervoor bieden in ieder geval&#13;
de verklaringen van Van Driel, Veen en Quirijnen.&#13;
Het feit dat niemand de gemeente heeft aangesproken&#13;
op de beweerdelijk gedane toezegging&#13;
is in dit verband niet van bijzondere&#13;
betekenis indien acht wordt geslagen op de&#13;
mogelijkheid dat men – zoals diverse getuigen&#13;
hebben verklaard – ervan uitging dat de&#13;
gemeente Van Schaick met rust zou laten. Dat&#13;
geldt ook voor het feit dat publicaties geen&#13;
melding maken van toezeggingen, omdat die&#13;
stukken en verslagen vrijwel alle de positie&#13;
van de boerderijen en niet die van de bewoners&#13;
daarvan betreffen. Voor de verslagen van&#13;
de Klankbordgroep geldt hetzelfde; daar&#13;
komt bij dat niet is gesteld of gebleken dat de&#13;
gehoorde getuigen bij de desbetreffende bijeenkomsten&#13;
van de Klankbordgroep aanwezig&#13;
of betrokken zijn geweest.&#13;
De gemeente heeft erop gewezen dat de aan&#13;
de burgemeester toegeschreven uitlatingen&#13;
haaks stonden op het gemeentelijk beleid van&#13;
destijds. Ook dit aspect brengt geen wijziging&#13;
in het oordeel van het hof. Gelet op de leeftijd&#13;
die Van Schaick bij het eindigen van de toen&#13;
lopende pachttermijn zou hebben is niet uitgesloten,&#13;
dat men aan gemeentezijde in de&#13;
veronderstelling verkeerde dat een geruststellende&#13;
uitlating over diens positie aan uitvoering&#13;
van het gemeentelijk beleid niet in de weg&#13;
zou staan.&#13;
2.6 Wat betreft de betekenis van de uitlatingen&#13;
van de burgemeester overweegt het hof als&#13;
volgt. De onderhavige kwestie dient juridisch&#13;
te worden bezien in het kader van de vraag, of&#13;
het beroep van de gemeente op artikel 38a,&#13;
eerste lid, van de Pachtwet gelet op alle&#13;
omstandigheden van dit geval naar maatstaven&#13;
van redelijkheid en billijkheid onaanvaardbaar&#13;
is (zie de beschikking van dit hof van 2 december&#13;
1993, Agr. r. 1994, 4708). Voor de beantwoording&#13;
van die vraag is niet van doorslaggevend&#13;
belang of de burgemeester bevoegd&#13;
was een de gemeente bindende toezegging te&#13;
doen; de burgemeester is binnen een gemeente&#13;
een dusdanig centrale persoon, dat diens uitlatingen&#13;
in dit juridische kader ten nadele van&#13;
de gemeente kunnen strekken. Daarbij wordt&#13;
nog overwogen, dat niets is verklaard of&#13;
gesteld waaruit zou kunnen blijken, dat de tijdens&#13;
de hoorzittingen gedane uitlatingen louter&#13;
het persoonlijk gevoelen van de burgemeester&#13;
weergaven. Gelet op de aard van de&#13;
bijeenkomst(en) waarin de uitlatingen zijn&#13;
gedaan is evenmin van doorslaggevend belang&#13;
dat niet is gebleken van een rechtstreeks aan&#13;
Van Schaick gedane toezegging. Die bijeenkomsten&#13;
waren openbaar en de gemeente&#13;
moest ermee rekening houden, dat de bij die&#13;
gelegenheden gedane uitlatingen omtrent&#13;
beleidsvoornemens ter kennis van anderen,&#13;
onder wie Van Schaick, zouden (kunnen)&#13;
komen en dat daaraan vertrouwen zou worden&#13;
ontleend. Van Schaick heeft gesteld dat&#13;
dit laatste daadwerkelijk is geschied en het hof&#13;
ziet geen reden hieraan te twijfelen. Voorts&#13;
acht het hof hier mede van belang verschillende&#13;
omstandigheden die blijkens de tussenbeschikking&#13;
van 29 augustus 2000 als zodanig niet tot&#13;
toewijzing van Van Schaicks verlengingsverzoek&#13;
kunnen leiden, maar in het kader van de&#13;
aanvaardbaarheid van het beroep van de&#13;
gemeente op art 38a van de Pachtwet naast de&#13;
“toezegging” een rol kunnen spelen (Van&#13;
Schaick was ten tijde van de opzegging 79 jaren&#13;
oud en is inmiddels 82 jaren oud, hij heeft ook&#13;
na het bereiken van de 65-jarige leeftijd geruime&#13;
tijd op de boerderij kunnen blijven wonen en&#13;
hij is thans kwetsbaar, zodat het in dit stadium&#13;
verlaten van de boerderij hem zeer zwaar zou&#13;
treffen). Ten slotte speelt in dit verband nog&#13;
een rol, dat het beleid van de gemeente inmiddels&#13;
niet meer is gericht op sloop van de boerderij,&#13;
doch op het behoud daarvan en dat enig&#13;
uitstel van de verkoop en verbouwing van de&#13;
boerderij de plannen van de gemeente niet in&#13;
onaanvaardbare mate zou behoeven te doorkruisen.&#13;
Dit laatste is ook niet gesteld.&#13;
Gelet op al hetgeen zojuist is overwogen, is&#13;
het hof van oordeel dat het beroep van de&#13;
gemeente op artikel 38a, eerste lid, van de&#13;
Pachtwet in dit geval inderdaad naar maatstaven&#13;
van redelijkheid en billijkheid onaanvaardbaar&#13;
is.&#13;
2.7 De gemeente heeft in haar antwoordconclusie&#13;
na enquêtes, nrs. 2 e.v., nog een aantal&#13;
verweren opgeworpen die het hof zal bespreken.&#13;
Uit hetgeen zojuist is overwogen volgt,&#13;
dat de juridische situatie niet dient te worden&#13;
beschouwd als een wijzigingsovereenkomst,&#13;
doch als een samenstel van omstandigheden&#13;
die in het kader van de onderhavige verlengingsprocedure&#13;
in de weg staan aan een&#13;
geslaagd beroep van de gemeente op art. 38a,&#13;
lid 1, van de Pachtwet. Het op schrift stellen&#13;
van de “toezegging” en het goedkeuren daarvan&#13;
door de grondkamer is dan niet aan de&#13;
orde, evenmin als is vereist dat sprake is van&#13;
aanbod en aanvaarding in de zin van art. 6:217&#13;
e.v. van het Burgerlijk Wetboek. Het hof acht&#13;
dan ook niet vereist, dat Van Schaick met de&#13;
door de burgemeester uitgesproken toezegging&#13;
– neerkomend op een beleidsvoornemen –&#13;
uitdrukkelijk had moeten instemmen. Voorts&#13;
kan uit de uitlatingen van de burgemeester,&#13;
zoals die door het hof als bewezen zijn aangenomen,&#13;
in hun context niet worden afgeleid&#13;
dat iedere kennisgeving van niet-verlenging&#13;
achterwege zou worden gelaten, doch slechts&#13;
dat Van Schaick onder de toen geldende&#13;
omstandigheden niet louter in verband met&#13;
zijn leeftijd de boerderij zou behoeven te verlaten.&#13;
Dit behoeft niet in de weg te staan aan&#13;
opzegging van de pachtovereenkomst wegens&#13;
een andere dwingende afwijzingsgrond, zoals&#13;
bijvoorbeeld die van art. 39 of 40 van de&#13;
Pachtwet. Op een andere reden voor niet-ver-&#13;
lenging dan de leeftijd van Van Schaick heeft&#13;
de Gemeente zich echter niet, althans niet voldoende&#13;
duidelijk c.q. gemotiveerd, beroepen.&#13;
2.8 Dezelfde omstandigheden die in de weg&#13;
staan aan het beroep van de gemeente op de&#13;
dwingende afwijzingsgrond van art. 38a van&#13;
de Pachtwet brengen mee, dat de pachtovereenkomst&#13;
naar billijkheid dient te worden&#13;
verlengd. Nu niet is gebleken van omstandigheden&#13;
die tot een kortere verlenging aanleiding&#13;
geven, zal de pachtovereenkomst worden&#13;
verlengd met een periode van zes jaren. De&#13;
gemeente zal worden veroordeeld in de kosten&#13;
van de procedure in beide instanties.&#13;
3 De beslissing&#13;
Het hof, beschikkende in hoger beroep,&#13;
vernietigt de beschikking van de pachtkamer&#13;
van het kantongerecht te Amsterdam van&#13;
14 januari 1999, waarvan beroep, en, opnieuw&#13;
beschikkende:&#13;
verlengt de tussen de gemeente als verpachtster&#13;
en Van Schaick als pachter bestaande&#13;
pachtovereenkomst ter zake van het perceel&#13;
kadastraal bekend gemeente Ouder-Amstel,&#13;
sectie B, nummer 2427 (gedeeltelijk) ter grootte&#13;
van 0.20.35 ha met een duur van zes jaren,&#13;
gerekend vanaf 1 juli 1998;&#13;
veroordeelt de gemeente in de kosten van&#13;
beide instanties, aan de zijde van Van Schaick&#13;
begroot op ƒ 500,– voor de eerste aanleg en&#13;
voor het hoger beroep op ƒ 475,– wegens griffierecht,&#13;
ƒ 333,75 wegens getuigentaxen en&#13;
ƒ 5.100,– wegens salaris.</content><legacyfootnotes/><footnotes><footnote/></footnotes><auteurs/><published>2003-06-01 00:00:00</published><modified>2003-06-01 00:00:00</modified><editiondate>2003-06-01</editiondate><htmlpath>https://denhollander.info/artikel/4506</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2004</searchword><id>3690</id><udhid>UDH:TvAR/3690</udhid><titel>Van Zeeland / Loonen (TvAR 2004/5247)</titel><searchwords><searchword>TvAR 11/2004</searchword><searchword>TvAR 2004/5247</searchword><searchword>UDH:TvAR/3690</searchword></searchwords><attachments><attachment><name>2004_nr 11_Rechtspraak_5247.pdf</name><extention>pdf</extention><url>https://denhollander.info/download/3686/ci</url></attachment></attachments><inleiding>[Pachtwet art. 36 lid 2, 41]&#13;
&#13;
Het hof stelt voorop dat gezag van gewijsde&#13;
van het vonnis of arrest waarbij een pachtovereenkomst&#13;
in de zin van art. 11 Pw is&#13;
vastgelegd zich weliswaar ertegen verzet&#13;
dat de pachtovereenkomst wordt uitgelegd&#13;
op een wijze die zich met de tekst van de&#13;
vastlegging niet verdraagt, maar dat dit niet&#13;
uitsluit dat in het geval in de vastlegging&#13;
zich een onduidelijkheid of leemte bevindt&#13;
(zoals in het onderhavige geval omtrent de&#13;
ingangsdatum van de pachtovereenkomst),&#13;
deze onduidelijkheid of leemte dient te&#13;
worden weggenomen respectievelijk te&#13;
worden opgevuld aan de hand van het&#13;
zogenaamde Haviltex-criterium. Een wijzigingsovereenkomst&#13;
is daarvoor niet vereist.&#13;
Voor de betekenis van het begrip “met&#13;
ingang van het seizoen 1988” komt het op&#13;
grond van dat criterium aan op de zin die&#13;
partijen bij de overeenkomst in de gegeven&#13;
omstandigheden over en weer redelijkerwijs&#13;
aan dat begrip mochten toekennen en&#13;
op hetgeen zij te dien aanzien redelijkerwijs&#13;
van elkaar mochten verwachten. Het beroep&#13;
op het arrest van dit hof van 13 december&#13;
1976 (gepubliceerd in P 1977, 3350) kan de&#13;
pachter in dit verband niet baten, nu uit dat&#13;
arrest niet blijkt of het ziet op de – in het&#13;
onderhavige geval aan de orde zijnde –&#13;
situatie dat de pachter de grond voorbewerkt&#13;
dan wel het geval dat grasland in&#13;
voorbewerkte staat aan de pachter ter&#13;
beschikking wordt gesteld. Het hof komt op&#13;
grond van de omstandigheden van het&#13;
geval tot een bepaalde ingangsdatum en&#13;
concludeert dat, gelet op die datum, tijdig is&#13;
opgezegd.&#13;
Nu niet in geschil is dat de verpachter het&#13;
verpachte persoonlijk voor een tot de landbouw&#13;
betrekkelijk doel in gebruik wil nemen&#13;
en geen sprake is van een ernstige aantasting&#13;
van de grondslag van het maatschappelijk&#13;
bestaan van de pachter, dient&#13;
het verlengingsverzoek ingevolge art. 41&#13;
lid 1 Pw te worden afgewezen.&#13;
De verpachter, geïntimeerde, concludeert&#13;
weliswaar tot veroordeling van de pachter&#13;
in de proceskosten van beide instanties,&#13;
maar concludeert tegelijkertijd tot bekrachtiging&#13;
van de bestreden beschikking. Nu de&#13;
verpachter geen gronden tegen de door de&#13;
pachtkamer in eerste aanleg uitgesproken&#13;
proceskostencompensatie heeft aangevoerd,&#13;
dient ook in zoverre de bestreden beschikking&#13;
te worden bevestigd.&#13;
Volgt bevestiging van de bestreden beschikking,&#13;
met veroordeling van de pachter in de&#13;
appèlkosten.</inleiding><content>BESCHIKKING IN DE ZAAK VAN:&#13;
Albertus Adrianus Maria van Zeeland,&#13;
wonende te De Mortel, gemeente Gemert,&#13;
appellant,&#13;
procureur: mr. J.C.N.B. Kaal,&#13;
tegen&#13;
M.A.W. Loonen, wonende te Leunen,&#13;
gemeente Venray,&#13;
geïntimeerde,&#13;
procureur: mr. J.M.J. Huver.&#13;
1 Het geding in eerste aanleg&#13;
De pachtkamer van de rechtbank te Roermond,&#13;
sector kanton, locatie Venlo heeft op&#13;
19 december 2002 tussen appellant, verder te&#13;
noemen Van Zeeland, en geïntimeerde, verder&#13;
te noemen Loonen, een beschikking gegeven.&#13;
Bij die beschikking is het verlengingsverzoek&#13;
van Van Zeeland afgewezen en zijn de proceskosten&#13;
gecompenseerd in die zin dat iedere&#13;
partij de eigen kosten draagt.&#13;
2 Het geding in hoger beroep&#13;
2.1 Van Zeeland is bij op 17 januari 2003 ter&#13;
griffie van het hof ingekomen beroepschrift in&#13;
hoger beroep gekomen van vorengenoemde&#13;
beschikking. Hij heeft daarbij drie grieven&#13;
tegen die beschikking aangevoerd, producties&#13;
overgelegd en het hof verzocht de beschikking&#13;
waarvan beroep te vernietigen en&#13;
opnieuw rechtdoende te bepalen dat het verzoek&#13;
van Van Zeeland tot verlenging van de&#13;
onderhavige pachtovereenkomst niet ontvankelijk&#13;
is wegens het ontbreken van een rechtsgeldige&#13;
opzegging dan wel te bepalen, in geval&#13;
het verzoek wel ontvankelijk is, dat de pachtovereenkomst&#13;
wordt verlengd met de wettelijke&#13;
duur van zes jaar, met veroordeling van&#13;
Loonen in de proceskosten van beide instanties.&#13;
2.2 Bij op 11 februari 2003 ter griffie van het&#13;
hof ingekomen verweerschrift heeft Loonen&#13;
verweer gevoerd, producties overgelegd en&#13;
het hof verzocht voornoemde beschikking te&#13;
bekrachtigen, met veroordeling van Van Zeeland&#13;
in de kosten van beide instanties.&#13;
2.3 Op 14 april 2003 heeft de mondelinge&#13;
behandeling plaatsgevonden. Van Zeeland is&#13;
in persoon verschenen, vergezeld van zijn&#13;
oudste dochter en bijgestaan door mr M.J.M.G.&#13;
Gerwen, advocaat te ’s-Hertogenbosch.&#13;
Loonen is in persoon verschenen, bijgestaan&#13;
door mr A.L. Stegeman, advocaat te Roermond.&#13;
Partijen hebben aan het hof inlichtingen&#13;
verstrekt, waarna de advocaten de wederzijdse&#13;
standpunten hebben toegelicht, de&#13;
advocaat van Van Zeeland mede aan de hand&#13;
van pleitnotities.&#13;
3 De vaststaande feiten&#13;
3.1 Tussen partijen staat als gesteld en erkend,&#13;
dan wel niet voldoende weersproken, het&#13;
navolgende vast.&#13;
3.2 Bij arrest van de pachtkamer van dit hof&#13;
van 18 maart 1997 is schriftelijk vastgelegd&#13;
een tussen wijlen P. de Louw als verpachter en&#13;
Van Zeeland als pachter mondeling gesloten&#13;
pachtovereenkomst met betrekking tot de&#13;
oostelijke helft van het perceel kadastraal&#13;
bekend gemeente Venray, sectie O, nr 281,&#13;
groot 1.65 ha, aangegaan voor de duur van zes&#13;
jaar, ingaande met ingang van het seizoen&#13;
1988.&#13;
3.3 Het arrest waarin de pachtovereenkomst&#13;
is vastgelegd, is op 20 maart 1997 bij de grondkamer&#13;
voor Limburg ingekomen en op 6 juni&#13;
1997 door die grondkamer goedgekeurd.&#13;
3.4 Bij (aangetekend verzonden) brief van&#13;
27 juni 2002 is namens Loonen aan Van Zeeland&#13;
medegedeeld dat Loonen de pachtovereenkomst&#13;
na 1 december 2003 niet wenst te&#13;
verlengen en de pachtovereenkomst per die&#13;
datum opzegt. Als reden voor de opzegging is&#13;
daarbij genoemd dat Loonen het genoemde&#13;
perceel zelf in gebruik wenst te nemen.&#13;
4 De mondelinge behandeling&#13;
Ter zitting van het hof is, zakelijk weergegeven,&#13;
het volgende verklaard:&#13;
Door Van Zeeland:&#13;
Ik ben 53 jaar oud, ben gehuwd en heb 4 kinderen.&#13;
Ik heb 2 dochters met een landbouwkundige&#13;
opleiding. De totale oppervlakte van&#13;
mijn bedrijf is 28.34.00 ha. Daarnaast heb ik&#13;
nog 2.5 ha met een grondgebruikersverklaring.&#13;
Mijn eigendom is 24.23.00 ha en gepacht&#13;
heb ik 4.11.00 ha, waaronder de grond in&#13;
geschil. De grond in geschil is 1.65.00 ha&#13;
groot en ligt op 22 km afstand van het bedrijf.&#13;
Van de totale oppervlakte grond is ongeveer&#13;
de helft bouwland en de helft grasland. De&#13;
grond in geschil heb ik op dit moment in&#13;
gebruik voor de maïsteelt. In het verleden heb&#13;
ik die grond ook wel als grasland gebruikt en&#13;
ook voor wisselbouw. Mijn bedrijf is een&#13;
zomerstalvoederbedrijf: de koeien blijven op&#13;
stal en het voer wordt aangevoerd. Dat is al zo&#13;
sinds 1971. Ik heb zo’n 80 melkkoeien,&#13;
80 stuks jongvee en 218 fokzeugen.&#13;
Wanneer ik de grond in geschil als bouwland&#13;
gebruikte, begon ik met de bewerking meestal&#13;
rond 1 april, eind maart. Op de hogere percelen&#13;
begin je eerder, op de lagere percelen later.&#13;
De grond in geschil is een nat, laag gelegen&#13;
perceel.&#13;
Ik heb een ligboxenstal met een capaciteit van&#13;
126 melkkoeien en een zeugenstal met een&#13;
capaciteit van 242 fokzeugen. Mijn melkquotum&#13;
is 536.000 kg, inclusief het geleaste quotum.&#13;
Het vetgehalte van de melk is 4,01. Mijn&#13;
mestproductierechten bedragen 6.797 kg&#13;
fosfaat, waarvan 3.548 kg grondgebonden is.&#13;
Mijn varkensrechten bedragen 390 varkenseenheden.&#13;
Over 2000 was de winst van mijn&#13;
bedrijf aanzienlijk, zo’n € 80.000,–. Over&#13;
2001 heb ik een verlies geleden van ongeveer&#13;
€ 5.000,– en over 2002 heb ik een winst van&#13;
zo’n € 10.000,– behaald. Als belangrijkste&#13;
reden voor de grote schommelingen in de&#13;
bedrijfsresultaten noem ik dat we in het&#13;
gebied zitten waar varkenspest en MKZ heeft&#13;
geheerst.&#13;
Als ik de in geschil zijnde grond kwijt zou&#13;
raken, is het heel moeilijk voor mij om aan&#13;
andere pachtgrond te komen. De gronddruk&#13;
is heel groot. Bovendien duurt het vaak jaren&#13;
voordat je nieuwe grond weer op orde hebt.&#13;
Vaak moet nieuwe grond nog worden bemest&#13;
en/of geëgaliseerd en/of moet de waterafvoer&#13;
in orde worden gemaakt. Toen ik de grond in&#13;
geschil kreeg, was de bemesting niet in orde.&#13;
Ik heb toen onder andere kobalt en mangaan&#13;
moeten toevoegen. Eerder dan 1 april kun je&#13;
niet beginnen met het bewerken van het&#13;
gepachte, omdat de grond dan nog te nat is en&#13;
je dan de grond kapot zou rijden.&#13;
Door Loonen:&#13;
Ik ben 46 jaar oud en ongehuwd. Ik heb geen&#13;
kinderen. De totale oppervlakte van mijn&#13;
bedrijf is 6.33 ha. Van die oppervlakte is 5.78 ha&#13;
bouwland en is de rest erf. Ik verbouw suikerbieten,&#13;
snijmaïs, prei en courgettes. De grond&#13;
in geschil ligt 2.5 km van mijn huiskavel vandaan&#13;
en ligt naast een andere kavel van mij&#13;
met een grootte van ongeveer 1.5 ha. Op die&#13;
1.5 ha heb ik een keer prei verbouwd, maar ik&#13;
wissel de gewassen op die grond af. De in&#13;
geschil zijnde grond is geschikt voor het telen&#13;
van suikerbieten.&#13;
Ik heb 168 fokzeugen.Op de door mij overgelegde&#13;
vragenlijst staat ten onrechte vermeld&#13;
dat ik 900 mestvarkens heb. De stallen die ik&#13;
heb, hebben een capaciteit van 175 fokzeugen.&#13;
Mijn mestproductierechten zijn geheel grondgebonden&#13;
en bedragen 675 kg fosfaat. Mijn&#13;
varkensrechten bedragen 560 varkenseenheden.&#13;
Ik heb een suikerbietenquotum van&#13;
111 ton. De winst van mijn bedrijf was over&#13;
2000 zo’n € 40.000,– en over 2001 zo’n&#13;
€ 31.000,–. Over 2002 heb ik een verlies geleden&#13;
van ongeveer € 5.000,–. Dit verlies heeft&#13;
te maken met de slechte prijzen die je in die&#13;
tijd voor de varkens kreeg, mede in verband&#13;
met de MKZ. Als ik de grond in geschil&#13;
pachtvrij zou krijgen, ga ik die grond in principe&#13;
gebruiken voor de wisselteelt. Ik wil&#13;
daarop voornamelijk suikerbieten gaan verbouwen,&#13;
afgewisseld met maïs en wintertarwe.&#13;
Ik verbouw elk jaar suikerbieten.&#13;
Om mij heen zie ik dat, afhankelijk van de&#13;
omstandigheden, de grond wordt bewerkt in&#13;
de periode van begin maart tot begin april.&#13;
Dan wordt de grond losgetrokken en begint&#13;
de bemesting.&#13;
5 De beoordeling van het geschil in&#13;
hoger beroep&#13;
5.1 Met de grieven I en II komt Van Zeeland&#13;
op tegen het oordeel van de pachtkamer in&#13;
eerste aanleg dat de pachtopzegging door&#13;
Loonen tijdig is geschied en – in verband&#13;
daarmee – tegen het oordeel van die pachtkamer&#13;
dat partijen ervan uitgaan dat de pachtovereenkomst&#13;
is ingegaan op 1 februari 1988.&#13;
Van Zeeland meent dat de pachtovereenkomst&#13;
op grond van de bij 3.2 genoemde schriftelijke&#13;
vastlegging is ingegaan met ingang van het&#13;
seizoen 1988 en dat – nu het gepachte met&#13;
ingang van het seizoen 1988 bestond uit grasland&#13;
– op grond van een arrest van de pachtkamer&#13;
van dit hof van 13 december 1976&#13;
(gepubliceerd in P 1977, 3350) ervan moet&#13;
worden uitgegaan dat de pachtovereenkomst&#13;
is ingegaan medio april 1988. Nu het arrest&#13;
waarin de pachtovereenkomst is vastgelegd op&#13;
20 maart 1997 ter goedkeuring bij de grondkamer&#13;
voor Limburg is ingekomen, is volgens&#13;
Van Zeeland de wettelijke duur van de overeenkomst&#13;
(van zes jaar) ingevolge artikel 9&#13;
van de Pachtwet ingegaan op 1 april 1997 en is&#13;
– behoudens verlenging van de pachtovereenkomst&#13;
– de laatste pachttermijn afgelopen op&#13;
31 maart 2003. De pachtopzegging door&#13;
Loonen op 27 juni 2002 is, gelet op het&#13;
bepaalde in artikel 36 van de Pachtwet, te laat&#13;
geschied, aldus Van Zeeland. Van Zeeland gaat&#13;
er hierbij van uit dat de ingangsdatum van de&#13;
pachtovereenkomst dwingend door de pachtkamer&#13;
van dit hof is vastgelegd en dat partijen&#13;
achteraf niet dan bij een goedgekeurde pachtwijzigingsovereenkomst&#13;
kunnen afwijken van&#13;
die vastgelegde datum. Een dergelijke wijzigingsovereenkomst&#13;
is door partijen niet gesloten,&#13;
aldus Van Zeeland.&#13;
5.2 Het hof stelt voorop dat gezag van gewijsde&#13;
van het vonnis of arrest waarbij een pachtovereenkomst&#13;
in de zin van artikel 11 van de&#13;
Pachtwet is vastgelegd zich weliswaar ertegen&#13;
verzet dat de pachtovereenkomst wordt uitgelegd&#13;
op een wijze die zich met de tekst van de&#13;
vastlegging niet verdraagt, maar dat dit niet&#13;
uitsluit dat in het geval in de vastlegging zich&#13;
een onduidelijkheid of leemte bevindt (zoals&#13;
in het onderhavige geval omtrent de ingangsdatum&#13;
van de pachtovereenkomst), deze&#13;
onduidelijkheid of leemte dient te worden&#13;
weggenomen respectievelijk te worden opgevuld&#13;
aan de hand van het zogenaamde Haviltex-&#13;
criterium. Een wijzigingsovereenkomst is&#13;
daarvoor niet vereist. Voor de betekenis van&#13;
het begrip “met ingang van het seizoen 1988”&#13;
komt het op grond van dat criterium aan op&#13;
de zin die partijen bij de overeenkomst in de&#13;
gegeven omstandigheden over en weer redelijkerwijs&#13;
aan het begrip mochten toekennen en&#13;
op hetgeen zij te dien aanzien redelijkerwijs&#13;
van elkaar mochten verwachten. Het beroep&#13;
op voornoemd arrest van dit hof van 13 december&#13;
1976 kan Van Zeeland in dit verband&#13;
niet baten, nu uit dat arrest niet blijkt of het&#13;
ziet op de – in het onderhavige geval aan de&#13;
orde zijnde – situatie dat de pachter de grond&#13;
voorbewerkt dan wel het geval dat grasland in&#13;
voorbewerkte staat aan de pachter ter beschikking&#13;
wordt gesteld. Loonen heeft in zijn&#13;
verweerschrift gesteld dat het partijen bij het&#13;
aangaan van de overeenkomst voor ogen&#13;
stond dat Van Zeeland het gepachte kon&#13;
gebruiken van 1 februari tot 1 november en&#13;
heeft bij gelegenheid van de mondelinge&#13;
behandeling voor dit hof verklaard dat, afhankelijk&#13;
van de omstandigheden, de om het verpachte&#13;
heen liggende gronden worden bewerkt&#13;
in de periode van begin maart tot begin april.&#13;
Van Zeeland daarentegen heeft verklaard dat&#13;
hij, in verband met de natheid van de grond,&#13;
eerst rond 1 april kan beginnen met het&#13;
bewerken van het gepachte. Gelet op het&#13;
vorenstaande, alsmede gelet op de lage ligging&#13;
van het onderhavige perceel, welk perceel – zo&#13;
is onweersproken door Loonen gesteld –&#13;
geschikt is voor de teelt van suikerbieten,&#13;
dient er naar het oordeel van het hof in het&#13;
onderhavige geval van te worden uitgegaan&#13;
dat gemiddeld genomen de bewerking van het&#13;
perceel zal aanvangen medio maart en dat als&#13;
ingangsdatum van de pachtovereenkomst heeft&#13;
te gelden 15 maart 1988. Daarbij wordt opgemerkt&#13;
dat een aanwijzing dat het tijdstip,&#13;
waarop de bewerking gemiddeld genomen&#13;
een aanvang neemt, niet zó laat in het jaar ligt&#13;
als Van Zeeland in deze procedure aanvoert, is&#13;
gelegen in het door hem in een eerdere verlengingsprocedure&#13;
ingenomen standpunt dat de&#13;
ingangsdatum van de pachtovereenkomst is&#13;
gelegen op 1 februari 1988. Uitgaande van een&#13;
ingangsdatum van 15 maart 1988, is, gelet op&#13;
de datum waarop het arrest waarin de pachtovereenkomst&#13;
is vastgelegd ter goedkeuring&#13;
bij de grondkamer voor Limburg is ingekomen,&#13;
20 maart 1997, de duur van zes jaar ingevolge&#13;
artikel 9 van de Pachtwet ingegaan op&#13;
15 maart 1998 en loopt de huidige pachtagrarisch&#13;
termijn tot 15 maart 2004. Gelet daarop is de&#13;
pachtopzegging door Loonen op 27 juni 2002&#13;
tijdig geschied. De grieven I en II kunnen dus&#13;
niet tot vernietiging van de bestreden beschikking&#13;
leiden.&#13;
5.3 Met grief III komt Van Zeeland ertegen op&#13;
dat de pachtkamer in eerste aanleg geen beslissing&#13;
naar billijkheid in de zin van artikel 41&#13;
lid 2 van de Pachtwet heeft gegeven en komt&#13;
hij op tegen het oordeel van die pachtkamer&#13;
dat hij door het verlies van het gepachte niet&#13;
ernstig in de grondslag van zijn maatschappelijk&#13;
bestaan wordt aangetast. Volgens Van&#13;
Zeeland wordt hij door het verlies van het&#13;
gepachte wèl ernstig in de grondslag van zijn&#13;
maatschappelijk bestaan aangetast en dient het&#13;
hof, nu het persoonlijk gebruik van het&#13;
gepachte voor Loonen niet van overwegende&#13;
betekenis is, naar billijkheid beslissend het&#13;
verlengingsverzoek toe te wijzen.&#13;
5.4 Het hof overweegt omtrent de ernstige&#13;
aantasting als volgt. Van Zeeland heeft niet&#13;
betwist dat hij bij verlies van het gepachte&#13;
minder dan 5% van zijn totale grondoppervlak&#13;
verliest. Hij heeft evenwel aangevoerd&#13;
dat:&#13;
a. bij verlies van het gepachte hij voor hogere&#13;
kosten zal komen te staan, jaarlijks zo’n&#13;
€ 2.500,–, omdat hij voer zal moeten bijkopen,&#13;
terwijl de kwaliteit van de aan te kopen&#13;
maïs in de regel slecht is;&#13;
b. hij in de nabijheid van het gepachte meer&#13;
grond heeft liggen en dat als gevolg van het&#13;
verlies van het gepachte de vervoerskosten in&#13;
verband met het afzetten van mest zullen&#13;
drukken op een kleiner perceel;&#13;
c. bij verlies van het gepachte hij plaatsingsruimte&#13;
en mestproductierechten zal verliezen.&#13;
Naar het oordeel van het hof zijn de bij a en b&#13;
genoemde stellingen weliswaar aannemelijk,&#13;
zij het dat Van Zeeland moet worden geacht&#13;
aan te kopen maïs te kunnen selecteren op de&#13;
kwaliteit, maar wegen deze niet erg zwaar. De&#13;
ontwikkelingen op de mestafzetmarkt wettigen&#13;
niet de conclusie dat het verlies van plaatsingsruimte&#13;
en mestproductierechten Van Zeeland&#13;
zwaar treffen. Gelet op een en ander kan&#13;
niet gesproken worden van een ernstige aantasting&#13;
van de grondslag van zijn maatschappelijk&#13;
bestaan. Derhalve is geen plaats voor&#13;
een beslissing naar billijkheid in de zin van&#13;
artikel 41 lid 2 van de Pachtwet en dient het&#13;
verlengingsverzoek, nu niet in geschil is dat&#13;
Loonen het verpachte persoonlijk voor een&#13;
tot de landbouw betrekkelijk doel in gebruik&#13;
wil nemen, ingevolge artikel 41 lid 1 van de&#13;
Pachtwet te worden afgewezen. Grief III is&#13;
dan ook ongegrond.&#13;
5.5 Loonen concludeert weliswaar tot veroordeling&#13;
van Van Zeeland in de proceskosten&#13;
van beide instanties, maar concludeert tegelijkertijd&#13;
tot bekrachtiging van de bestreden&#13;
beschikking. Nu Loonen geen gronden tegen&#13;
de door de pachtkamer in eerste aanleg uitgesproken&#13;
proceskostencompensatie heeft&#13;
aangevoerd, dient ook in zoverre de bestreden&#13;
beschikking te worden bevestigd.&#13;
5.6 Gelet op het vorenoverwogene zal de&#13;
beschikking waarvan beroep worden bevestigd.&#13;
Als de in het ongelijk gestelde partij zal&#13;
Van Zeeland in de kosten van de procedure in&#13;
hoger beroep worden veroordeeld.&#13;
6 De beslissing&#13;
Het hof, beschikkende in hoger beroep:&#13;
bevestigt de beschikking van de pachtkamer&#13;
van de rechtbank te Roermond, sector kanton,&#13;
locatie Venlo van 19 december 2002&#13;
waarvan beroep;&#13;
veroordeelt Van Zeeland in de kosten van het&#13;
hoger beroep, tot aan deze uitspraak aan de&#13;
zijde van Loonen begroot op € 1.542,– voor&#13;
salaris van de procureur en op € 205,– voor&#13;
griffierecht.</content><legacyfootnotes/><footnotes><footnote/></footnotes><auteurs/><published>2004-11-01 00:00:00</published><modified>2004-11-01 00:00:00</modified><editiondate>2004-11-01</editiondate><htmlpath>https://denhollander.info/artikel/3690</htmlpath></article>
</articles></edition>
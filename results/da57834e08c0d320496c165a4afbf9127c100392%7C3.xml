<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1992</searchword><id>6146</id><udhid>UDH:TvAR/6146</udhid><titel>Naar liberalisering van de Pachtwet?</titel><searchwords><searchword>TvAR 1/1992</searchword><searchword>UDH:TvAR/6146</searchword></searchwords><attachments><attachment><name>1992_nr 1_Artikel_Walda.pdf</name><extention>pdf</extention><url>https://denhollander.info/download/5947/ci</url></attachment></attachments><inleiding>INLEIDING&#13;
In de memorie van toelichting bij de landbouwbegroting voor 1992 wordt aangekondigd&#13;
dat in het begrotingsjaar 1992 een voorstel tot wijziging van de Pachtwet aan de Tweede&#13;
Kamer zal worden aangeboden. Het concept-wetsvoorstel, dat voor advies naar het Landbouwschap&#13;
en de Commissie van advies voor het Grond- en Pachtprijspeil is verstuurd, is&#13;
bedoeld om de pacht te optimaliseren. Niet het liberaliseren van de Pachtwet is het vertrekpunt&#13;
voor de wijziging, maar de wens om met behulp van de Pachtwet een structuurbeleid&#13;
te voeren. De aanpassing van de wet wordt nodig gevonden om de mobiliteit van&#13;
het grondgebruik te vergroten. De regering acht een vergroting van de oppervlakte van&#13;
het gemiddelde bedrijfsareaal noodzakelijk, vanwege een drietal redenen:&#13;
1. de ontwikkelingen op de markt;&#13;
2. het beleid op het gebied van de mest;&#13;
3. de noodzakelijke verruiming van de gewasrotatie ter beperking van het gebruik van&#13;
gewasbeschermingsmiddelen.&#13;
Omdat de grondprijzen hoog zijn, kunnen niet alle bedrijven grond kopen om de noodzakelijk&#13;
bedrijfsvergroting te realiseren. Dat kunnen alleen die bedrijven die over voldoende&#13;
liquiditeit beschikken zodat de financieringskosten die samenhangen met de&#13;
aankoop van grond de solvabiliteit niet kritisch beïnvloeden. Om deze reden kiest de regering&#13;
ervoor om de noodzakelijke geachte oppervlaktevergroting ook mogelijk te maken&#13;
door middel van pacht. Daarvoor is vereist dat de pacht als financieringsinstrument voor&#13;
de landbouw behouden blijft en dus dat een verdere verkleining van het pachtareaal wordt&#13;
voorkomen. Om dat doel te bereiken moet de pachtdruk worden verminderd. Tegelijkertijd&#13;
neemt de regering echter als uitgangspunt, dat door de wijziging van de Pachtwet&#13;
geen afbreuk mag worden gedaan aan de specifieke bescherming van de pachter en aan&#13;
het algemeen landbouwbelang. Zoals velen ziet ook de regering de pachtersbescherming&#13;
als een belangrijke oorzaak van de pachtdruk. De kern van de pachtersbescherming bestaat&#13;
uit de prijsregulering en uit het geheel van verlengingsrechten.&#13;
Zodoende bestaat het paradoxale voornemen om verdere ontpachting te voorkomen&#13;
door het verlagen van de pachtdruk maar zonder dat daardoor de pachtersbescherming&#13;
wordt aangetast. Bezien we de concrete voorstellen, dan blijkt echter dat wijziging van&#13;
het reguliere stelsel van pacht zoals dat thans bestaat, niet aan de orde is. Aan de pachtdruk&#13;
verandert derhalve niets, tenminste als de in de memorie van toelichting aangekondigde&#13;
gefaseerde verhoging van de pachtnormen buiten beschouwing wordt gelaten. Er is&#13;
immers nog niet bekend op welke manier en in welke mate de pachtprijzen verhoogd zullen&#13;
worden. </inleiding><content>VOORGESTELDE WIJZIGINGEN&#13;
Verandert er dus weinig of niets aan de reguliere pacht, wel wordt voorgesteld om in twee&#13;
gevallen de prijsregulering en de continuatierechten niet te laten gelden.2&#13;
Op de eerste plaats is er geen prijsregulering en ontbreken verlengingsrechten voor&#13;
overeenkomsten met betrekking tot los land tot ten hoogste drie hectare. De regering stelt&#13;
voor om de oppervlaktegrens van art. 58 te verhogen, niet omdat pachtobjecten tot 3 hectare&#13;
niet als middel van bestaan voor de pachter van belang zouden zijn, maar om de toename&#13;
van de grondgebruiksmobiliteit te bevorderen.&#13;
De prijsregulering en de continuatierechten worden eveneens buiten werking gesteld&#13;
voor eenmalige, maximaal 12 jaar durende, bijzondere pachtovereenkomsten waarbij&#13;
geen beperking aan de oppervlakte is gesteld.&#13;
VRUCHTWISSELING&#13;
Voor het beperken van het gebruik van gewasbeschermingsmiddelen in de vollegronds-,&#13;
groente- en bloembollenteelt en in de akkerbouw, moet de teeltfrequentie worden verlaagd.&#13;
Om desondanks het areaal hoog-salderende gewassen in het bouwplan in stand te&#13;
houden, moeten die bedrijven kortdurend kunnen beschikken over wisselende percelen&#13;
cultuurgrond. De huidige Pachtwet vormt daarvoor een belemmering. De belangrijkste&#13;
obstakels zijn de wettelijke duur van pachtovereenkomsten en de prijsregulering. Weliswaar&#13;
kan de grondkamer een kortere duur goedkeuren op grond van de bijzondere omstandigheden&#13;
van het geval, maar in de praktijk blijkt dat grondkamers de wens tot&#13;
flexibel grondgebruik niet altijd als een bijzondere omstandigheid beschouwen. Wordt&#13;
goedkeuring voor een kortere duur gevraagd met het oog op wisselteelt of voor bijzondere&#13;
teelten, dan is het vrijwel regel dat goedkeuring wordt verleend.&#13;
Verzoeken tot goedkeuring voor kortere duur om andere dan teelttechnische redenen,&#13;
worden in het algemeen niet gehonoreerd. Uit de inleiding van prof. Heida blijkt echter&#13;
dat ook de omstandigheid, dat bij het afwijzen van een kortere duur het desbetreffende&#13;
object helemaal niet verpacht wordt, een rol speelt bij goedkeuring van een kortere duur.&#13;
Met enige reserve kan niettemin gesteld worden, dat het beleid van de grondkamers in&#13;
feite is gericht op het mogelijk maken van teeltpacht, en het in het algemeen tegengaan&#13;
van flexibel grondgebruik om andere redenen.3&#13;
Zo gezien is teeltpacht onder het bestaande stelsel reeds mogelijk, zij het dat toetsing&#13;
aan het pachtnormenstelsel moet plaatsvinden en dat bij een duur langer dan één jaar, en&#13;
dat is voor sommige teelten noodzakelijk, een verlengingsrecht bestaat. Het lijkt niet al te&#13;
moeilijk om de Pachtwet met een relatief simpele wijziging aan te passen aan de eisen die&#13;
teeltpacht stelt. Dat gebeurt echter niet. In plaats daarvan wordt, zoals gezegd, art. 58 gewijzigd&#13;
en wordt bijzondere pacht geïntroduceerd. De maximale oppervlakte van 3 hectare lijkt echter te klein voor vruchtwisseling in de&#13;
akkerbouw. Indien de grondkamers gebruik maken van de bevoegdheid de oppervlakte te&#13;
verlagen tot 50 are dan is de oppervlakte ook te klein voor vruchtwisseling in de tuinbouw&#13;
en de bloembollenteelt.&#13;
Ook met de introductie van bijzondere pacht wordt niet voorzien in een instrument dat&#13;
aan alle eisen voldoet, die aan flexibel grondgebruik voor vruchtwisseling worden gesteld.&#13;
Hiervoor zijn kortdurende overeenkomsten vereist. Die zijn met behulp van bijzondere&#13;
pacht wel mogelijk, maar daarvoor moet de verpachter jaarlijks of tweejaarlijks&#13;
aansluitend met telkens andere pachters contracteren. Vanwege de administratieve rompslomp&#13;
die dat voor verpachters meebrengt, niet in de laatste plaats vanwege de voorgeschreven&#13;
goedkeuring door de grondkamer, kan verwacht worden dat de voorkeur&#13;
gegeven wordt aan verpachting aan dezelfde gegadigde gedurende de hele periode die&#13;
een verpachter wenst te verpachten, uiteraard met een maximum van 12 jaar.&#13;
BEDRIJFSVERGROTING VANWEGE HET MESTBELEID EN DE ONTWIKKELINGEN OP DE MARKT&#13;
Voor de andere redenen die een grotere grondmobiliteit noodzakelijk maken, het mestbeleid&#13;
en de ontwikkelingen op de markt, biedt slechts een groter aanbod van grond voor&#13;
duurzaam gebruik een oplossing. Om deze doelstelling te bereiken zal langdurige pacht&#13;
aantrekkelijker gemaakt moeten worden. Met name in het kader van het mestbeleid is&#13;
noodzakelijk dat de bedrijfsoppervlakte permanent wordt vergroot en dat is niet mogelijk&#13;
met de voorgestelde varianten. De regering voorziet namelijk niet in een aanpassing van&#13;
de Meststoffenwet die uitbreiding van de mestproduktie mogelijk maakt, omdat aan dat&#13;
grondgebruik het duurzaam karakter ontbreekt.4 Daar staat tegenover dat het einde van de&#13;
overeenkomst eveneens geen invloed heeft op de toepassing van de Meststoffenwet ten&#13;
aanzien van de pachter. Geheel anders is het effect aan de zijde van de landbouwondernemer-&#13;
verpachter. Bij verpachting behoort de desbetreffende grond niet langer tot het bedrijf&#13;
en neemt de mestreferentiehoeveelheid met 125 kg fosfaat per hectare af, en weer&#13;
toe bij het einde van de overeenkomst, mits daarmee de 125 kg fosfaat per hectare niet&#13;
overschreden wordt5. Uiteraard kan de pachter het land wel gebruiken om er mest op uit&#13;
te rijden.&#13;
OPPERVLAKTEVERGROTING VAN ART. 58 PACHTWET&#13;
Het is duidelijk dat de 3 hectare regeling niet alleen ten behoeve van vruchtwisseling gebruikt&#13;
zal worden. De verwachting is gerechtvaardigd dat de regeling zodanig zal aanslaan&#13;
dat successievelijk een steeds groter aandeel van het reguliere areaal zal worden&#13;
omgezet in art.-58 pacht. Een ander effect is dat alle zwarte en grijze verpachtingen tot 3&#13;
hectare in een klap worden gelegaliseerd. Met betrekking tot de handhaving van de oppervlaktegrens van 3 hectare kan worden&#13;
opgemerkt dat vanwege het ontbreken van een verplichting tot het vragen van goedkeuring&#13;
of registratie, het aan de pachter overgelaten wordt, om bij vermeende overschrijding&#13;
van de oppervlaktegrens een civielrechtelijke actie in te stellen. Daartoe kan hij beschikken&#13;
over het zeer ver strekkende nieuwe vierde lid van art. 58. Een pachter zal dat alleen&#13;
in overweging nemen als hij niet eerder wist dat hij meer dan 3 hectare van dezelfde verpachter&#13;
in gebruik heeft, dus als niet de verpachter zelf, maar derden of stromannen de&#13;
overeenkomst hebben gesloten. In de andere gevallen, waarbij de pachter de keuze heeft&#13;
gemaakt om meer dan 3 hectare buiten de Pachtwet te houden, zal hij zich evenals thans&#13;
bij zwarte pacht aan zijn woord willen houden, daarbij geholpen door een strenge sociale&#13;
controle.&#13;
De kans dat de ophoging tot 3 hectare wet wordt, moet heel laag ingeschat worden.&#13;
Niet alleen het Landbouwschap maar ook een meerderheid van de Commissie van Advies&#13;
voor het Grond- en Pachtprijspeil heeft bezwaren. Ook vanuit politieke hoek zijn signalen&#13;
gegeven dat een ophoging van de oppervlaktegrens in de voorgestelde mate ongewenst&#13;
wordt gevonden. Men is bevreesd voor een omvangrijk oneigenlijk gebruik. Door een geringere&#13;
verhoging van de oppervlaktegrens neemt die verleiding echter snel af.&#13;
Doelmatigheidsredenen pleiten er voor de oppervlaktegrens niet te laag te stellen. Een&#13;
beduidend aandeel van de werkzaamheden van de grondkamers bestaat uit behandeling&#13;
van verzoeken tot goedkeuring van overeenkomsten met betrekking tot kleine, voor de&#13;
landbouw vaak niet erg belangrijke, oppervlakten, zoals dijkhellingen, overhoeken en uiterwaarden,&#13;
maar ook met betrekking tot normale percelen met kleine tot zeer kleine oppervlakten.&#13;
BIJZONDERE PACHT&#13;
Het lijkt aannemelijk dat niet alleen oudere ondernemers maar vrijwel alle verpachters&#13;
van bijzondere pacht gebruik zullen maken. Ook degenen die langdurige pachtovereenkomsten&#13;
willen sluiten kunnen eerst bijzonder verpachten. Voor eigenaren die een hoeve&#13;
willen verpachten ontstaat eveneens de lucratieve mogelijkheid om het land grotendeels&#13;
bijzonder te verpachten en de gebouwen te zamen met de overige grond als hoeve te verpachten.&#13;
In een dergelijk arrangement ontstaat geen lagere pachtprijs voor de bedrijfsgebouwen&#13;
omdat bij de bepaling van de pachtprijs rekening moet worden gehouden met de&#13;
totale oppervlakte land waaraan de bedrijfsgebouwen dienstbaar zijn.&#13;
Daarmee wordt bijzondere pacht de eerste decennia de belangrijkste pachtvorm. Na&#13;
uitputting van het bijzonder pachtrecht is nog slechts reguliere pacht mogelijk. Bijzondere&#13;
pacht is dan ook niet meer mogelijk, met betrekking tot hetzelfde los land, voor de&#13;
rechtsopvolger van de verpachter, en dus ook niet voor de ondernemer die eigenaar is geworden,&#13;
en zelf tot de doelgroep van de regeling gaat behoren: de oudere ondernemer&#13;
zonder bedrij f sop volger die de grond zelf niet meer gebruikt, maar uiteindelijk pachtvrij&#13;
wil kunnen verkopen. Zo bezien zullen we na enkele tientallen jaren weer op het punt zijn&#13;
aangeland waar we nu ook zijn: veel zwarte pacht en grote maatschappelijke druk om tot&#13;
wetswijziging te komen.&#13;
Een speciale moeilijkheid doet zich voor, voor de koper van landbouwgrond die voornemens&#13;
is bijzonder te verpachten. Hij zal na moeten gaan of en in hoeverre van die mogelijkheid&#13;
nog gebruik gemaakt kan worden. De regering doet zo'n koper de suggestie om met betrekking tot deze verpachtingsmogelijkheid, of het ontbreken daarvan, bedingen&#13;
in de koopovereenkomst op te nemen. Het notariaat zal hierin een belangrijke rol&#13;
moeten spelen.&#13;
GEVOLGEN VAN DE VOORGESTELDE WIJZIGINGEN VOOR DE PACHT IN HET ALGEMEEN&#13;
Zodra er naast elkaar bestaat enerzijds een stelsel met zeer langdurige verplichtingen tegen&#13;
een door velen als matig ervaren tegenprestatie en anderzijds stelsels waarin tegenover&#13;
kortlopende verplichtingen een redelijke tot hoge tegenprestatie geleverd wordt, ligt&#13;
de keuze voor de laatste opties voor de hand. Het zou nauwelijks te begrijpen zijn als verpachters&#13;
niet een zo volledig mogelijk gebruik zouden maken van de mogelijkheden die&#13;
in het wetsvoorstel worden aangeboden. Het is om die reden dat in het wetsvoorstel veel&#13;
aandacht wordt besteed aan oneigenlijk gebruik. Ik wijs op het problematische vierde lid&#13;
van art. 58, en op de controle van de eenmaligheid en de duur van bijzondere pacht die&#13;
plaats moet vinden door een door de grondkamer uit te voeren vergelijking van door partijen&#13;
te verstrekken kadastrale kenmerken.&#13;
Het mag in dit verband spectaculair genoemd worden dat een wetswijziging die beoogt&#13;
door middel van liberalisering de pacht te optimaliseren, voorziet in een variant die zodra&#13;
eenmaal gebruikt ook definitief uitgeput is. Wordt bij het vigerend stelsel geklaagd dat de&#13;
consequenties van verpachten meerdere generaties kunnen duren, in het voorgestelde stelsel&#13;
worden gevolgen voor onbeperkte duur in het leven geroepen die alleen bij wet veranderd&#13;
kunnen worden.&#13;
Ongetwijfeld zullen bij het van kracht worden van de voorgestelde wijzigingen nieuwe&#13;
verpachtingen plaatsvinden, maar dat zal dan geen reguliere pacht zijn, maar bijzondere&#13;
pacht en art. 58-pacht. Bovendien zullen verpachters een maximale inspanning leveren&#13;
om zoveel mogelijk gewone pacht in bijzondere pacht om te zetten of onder de 3 hectare&#13;
grens te brengen. De nu in het vooruitzicht gestelde regelingen zijn dermate attractief&#13;
voor verpachters dat ik niet verwacht dat er voor de inwerkingtreding van deze of andere&#13;
wijzigingen nog pachtovereenkomsten gesloten zullen worden. Men zal de wijzigingen&#13;
wel afwachten. Het is nauwelijks denkbaar dat later, nadat het bijzonder pachtrecht is uitgeput,&#13;
maar er wel een gewenning aan sterk verhoogde prijzen is opgetreden, weerstand&#13;
geboden kan worden aan de wens het verlicht regime voort te kunnen zetten, op straffe&#13;
van inkrimping van het pachtareaal. Goed beschouwd leidt invoering van de voorgestelde&#13;
wijziging het einde in van de pacht, althans zoals wij die nu kennen.&#13;
LIBERALISERING&#13;
Voor het gedeelte van het pachtareaal dat niet uit gewone pacht bestaat, en dat zal in mijn&#13;
visie na verloop van tijd het grootste deel zijn, wordt het uitgangspunt van de regering,&#13;
het instandhouden van de pachtersbescherming, niet gehaald.&#13;
Wel kan gezegd worden dat het pachtrecht wordt geliberaliseerd. Er is sprake van liberalisering&#13;
omdat partijen anders dan thans, gebruik kunnen maken van meerdere varianten&#13;
van pacht. De gewijzigde Pachtwet gaat een soort gesloten systeem van pachtrechten&#13;
bieden. Partijen kunnen daaruit, in principe, een vrije keuze maken voor een variant die&#13;
aansluit bij de eigen voorkeur en mogelijkheden. Die keuze zal worden bepaald aan de hand van verschillende factoren. Aan pachterszijde kan het grondgebruiksrecht aan de behoefte&#13;
aangepast worden, daarbij kan onder meer gedacht worden aan de eisen die samenhangen&#13;
met het milieubeleid, aan de marktontwikkeling of aan de beslissing het&#13;
bedrijf op termijn over te dragen of te beëindigen. Aan verpachterszijde zal de keuze worden&#13;
bepaald door bijvoorbeeld de wens te beleggen op lange of korte termijn of voortvloeien&#13;
uit het teeltplan ingeval de verpachter landbouwondernemer is. Gekozen kan&#13;
worden voor veel, weinig of geen pachtersbescherming; voor korte of lange duur, en voor&#13;
prijsregulering of vrije prijsvorming.&#13;
LANDBOUWBELANG&#13;
Een ander gevolg van de voorgestelde wijzigingen is dat er met betrekking tot de invulling&#13;
van het algemeen landbouwbelang een verschuiving plaatsvindt van de overheid naar&#13;
particulieren. De invulling van het algemeen landbouwbelang wordt geprivatiseerd: pachters&#13;
en verpachters zullen dat gaan bepalen. In het huidige stelsel is er maar één pachtvorm.&#13;
De overeenkomsten worden door de grondkamer getoetst aan art. 5 van de&#13;
Pachtwet. De duur van de overeenkomst is wettelijk geregeld. De ratio daarvan is mede&#13;
het dienen van het belang van de landbouw. Zodra er meerdere varianten mogelijk zijn&#13;
waarin geen toetsing van pachtprijzen en de overige inhoud van de overeenkomst plaatsvindt&#13;
of waarbij partijen zelf de duur en de pachtprijs kunnen bepalen, zijn het ook de&#13;
partijen die door het kiezen van een optie inhoud geven aan wat blijkbaar het landbouwbelang&#13;
is. De Pachtwet biedt nog wel een kader maar het is de keuze van partijen die de&#13;
structuur van de landbouw bepaalt.&#13;
PACHTDRUK&#13;
In de memorie van toelichting wordt uitgegaan van de veronderstelling dat de pachtdruk,&#13;
het verschil in waarde tussen pachtvrije grond en verpachte grond verantwoordelijk is&#13;
voor het teruglopend areaal.6 Niet wordt aangetoond in welke mate dat het geval is.7 Aan&#13;
het verlagen van de pachtdruk wordt zonder meer het gevolg toegeschreven dat verdere&#13;
verkleining van het pachtareaal wordt voorkomen en dat de pacht als financieringsinstrument&#13;
voor de landbouw behouden blijft.8&#13;
Er van uitgaande dat de pachtdruk de voornaamste factor is die de omvang van het reguliere&#13;
pachtareaal bepaalt, was aandacht voor de verhouding tussen het rendement voor&#13;
de verpachter en het continuatierecht van de pachter, op zijn plaats geweest. Met het oog&#13;
op de ingrijpendheid van dit wetsvoorstel voor de toekomst van het pachtrecht, had een analyse van factoren die de pachtdruk veroorzaken, en die dus voor een groot deel de&#13;
keuze tussen de verschillende opties door de verpachters bepalen, verwacht mogen worden.&#13;
Het is niet moeilijk in te zien dat manipulaties met het rendement en met het continuatierecht&#13;
de pachtdruk kunnen beïnvloeden. Bij een hoger rendement en handhaving van&#13;
de continuatierechten zal de pachtdruk afnemen. Bij beperking van de continuatierechten&#13;
en een onveranderd rendement zal de pachtdruk eveneens afnemen. Uiteraard moeten&#13;
voordat dergelijke manipulaties plaatsvinden, beleidsdoelstellingen geformuleerd worden,&#13;
die richting geven aan de toekomst van het pachtrecht. Voor het maken van politieke&#13;
keuzes is vaststelling van het soortelijke gewicht van de factoren die de pachtdruk veroorzaken&#13;
onontbeerlijk. Ik noem de volgende factoren.&#13;
De hoge waarde van vrije grond is voor een deel het gevolg van het fenomeen dat boeren&#13;
bereid zijn voor grond die te koop wordt aangeboden veel meer te betalen dan de zgn.&#13;
agrarische waarde.9&#13;
Het is enerzijds in het belang van pachters maar anderzijds ook in het algemeen belang&#13;
van de landbouw dat grond wordt verpacht tegen een prijs die in een redelijke verhouding&#13;
staat tot de opbrengst die uit de grond gemiddeld verkregen kan worden. Daarnaast is ook&#13;
de continuïteit van het grondgebruiksrecht voor de bedrijfsvoering van groot belang. Uitzicht&#13;
op voortdurend gebruik tegen een redelijke prijs zet de ondernemer aan de bodemvruchtbaarheid&#13;
in stand te houden en de noodzakelijke investeringen in zijn bedrijf te&#13;
doen.&#13;
Hieruit kan ook een belang bij prijs- en continuïteitsbescherming voor de verpachter&#13;
afgeleid worden: serieuze verpachters zijn gebaat bij optimaal onderhoud van het verpachte&#13;
en daarom ook bij een lange duur van de overeenkomst.&#13;
Hoewel de pachtprijsbeheersing, het continuatierecht en het voorkeursrecht veelal in&#13;
een adem genoemd worden bij het verklaren van de pachtdruk, neemt het voorkeursrecht&#13;
mijns inziens een bijzondere plaats in. Indien een verpachter tot verkoop wil overgaan is&#13;
hij verplicht het verpachte eerst aan de pachter aan te bieden. Worden zij het niet eens&#13;
over de prijs dan kan de verpachter de grondkamer inschakelen. Bij het vaststellen van de&#13;
verpachte waarde door de grondkamer wordt geen rekening gehouden met de hogere&#13;
waarde die een verpacht object kan hebben voor een andere koper. Als gevolg hiervan,&#13;
wordt het koopmanschap van de verpachter/verkoper uitgeschakeld en staat de opbrengst&#13;
bij uitvoering van het voornemen tot verkoop vast: de prijs die de pachter wil betalen tot&#13;
ten hoogste de door de grondkamer vast te stellen prijs. Hiermee krijgt een door de grondkamer&#13;
vastgestelde koopprijs het karakter van een minimumprijs.&#13;
Opgemerkt kan nog worden dat alleen verpachters die voor de vrije, onverpachte waarde&#13;
hebben gekocht en die tijdens de duur van de pachtovereenkomst verkopen, een vermogensverlies&#13;
lijden ten gevolge van de pachtdruk. Andere verpachters hebben feitelijk&#13;
een potentieel voordeel bij een hoge pachtdruk: komt de pachtovereenkomst tot een einde&#13;
dan kunnen zij door te verkopen een aanzienlijke vermogenswinst boeken. Het valt te begrijpen&#13;
dat veel verpachters een dergelijk voordeel liever vandaag dan morgen willen genieten. GEVOLGEN LAGERE PACHTDRUK&#13;
Indien de regeringsvoorstellen doorgang vinden en als de nieuwe varianten inderdaad&#13;
veel worden gebruikt, treden er effecten op die voor de landbouw van groot belang zijn&#13;
maar waarbij in de memorie van toelichting niet wordt stilgestaan. De pachtdruk voor de&#13;
nieuwe varianten zal heel klein of zelfs afwezig zijn. De aangekondigde verhoging van de&#13;
pachtnormen doet de pachtdruk bij reguliere pacht eveneens afnemen. Een lagere pachtdruk&#13;
heeft een aantal gevolgen voor de landbouw maar ook daarbuiten.&#13;
Bij waardering van grond die in gebruik is bij een landbouwbedrijf wordt altijd uitgegaan&#13;
van de 'verpachte waarde'. Vermindering van de pachtdruk leidt tot een hogere&#13;
waardering van de grond, hetgeen hogere belastingafdracht tot gevolg kan hebben. Ook&#13;
voor verpachters neemt daardoor de heffingsgrondslag voor, bijvoorbeeld, de vermogensbelasting&#13;
en het successierecht toe.&#13;
Voor de bedrijfsovername in de land- en tuinbouw heeft het verlagen van de pachtdruk,&#13;
ofwel het toenemen van de verpachte waarde, veel betekenis. Het mechanisme om&#13;
tot overname in de familiesfeer te komen leidt ertoe, dat onder 'dreiging' van verpachting&#13;
aan de bedrijfsopvolger, zijn broers en zussen veelal genoegen zullen nemen met een afrekening&#13;
op basis van een lagere waarde dan de vrije waarde. Door het stijgen van de verpachte&#13;
waarde nemen derhalve de overnamekosten toe en vindt er een uitstoot van&#13;
kapitaal uit de landbouw plaats.&#13;
Ten slotte wijs ik er op dat door het stijgen van de verpachte waarde, het rendement&#13;
dat door beleggers in agrarisch vastgoed gerealiseerd wordt, afneemt. De pachtinkomsten&#13;
uitgedrukt in een percentage van de waarde nemen dan immers af. Daardoor zal een opwaartse&#13;
druk op de pachtprijzen ontstaan.&#13;
IN HOEVERRE MAG NOG NALEVING VAN DE PACHTWET VERWACHT WORDEN?&#13;
Bij het intact laten van een volledig opgetuigde, reguliere pacht en het daarnaast mogelijk&#13;
maken van stelsels die partijen vrijwel vrij laten en waarvan we verwachten dat ze de gewone&#13;
pacht in belangrijke mate zullen verdringen, komt de vraag naar voren of en in welke&#13;
mate van pachters en verpachters nog wel verwacht kan worden dat zij de Pachtwet in&#13;
volle omvang naleven. Wordt het grote verschil in rechten en plichten van de alternatieven&#13;
dan niet zo groot, dat een grens overschreden wordt met betrekking tot de aanvaarding&#13;
van de regels door partijen?&#13;
Stel er is geen aanbod van land voor reguliere pacht maar alleen van land dat bijzonder&#13;
gepacht kan worden. Een verpachter is bereid om met handhaving van de voordelen van&#13;
bijzondere pacht, een langere duur af te spreken. Omdat er voor de pachter geen alternatieven&#13;
zijn en omdat de zekerheid van een langdurig grondgebruik noodzakelijk is voor&#13;
de ontwikkeling van zijn bedrijf worden zij het eens. De pachter kan de overeenkomst ter&#13;
goedkeuring voorleggen aan de grondkamer, die de duur van de overeenkomst dan zou&#13;
vaststellen op 12 jaar. Immers het voorgestelde zesde lid van art. 70f, schrijft voor dat&#13;
door wijziging door de grondkamer sprake moet blijven van bijzondere pacht. Daarom&#13;
komen partijen overeen de goedkeuring pas later te vragen zodat de totale afgesproken&#13;
duur bereikt wordt. Deze laatste afspraak is in strijd met de wet. Het dilemma van de&#13;
pachter is het contra-legem contracteren met een langdurige aanspraak op grond, of zich&#13;
houden aan de wet met een grondgebruiksrecht van 12 jaar, dat niet meer verlengd kan worden. De Pachtwet beoogt de pachter en het algemeen landbouwbelang te beschermen.&#13;
De pachtersbescherming is er op gericht dat de pachter tegen een redelijke prijs en langdurig&#13;
kan pachten. Dat is ook het belang van de landbouw: het waarborgen van continuïteit&#13;
van het grondgebruik tegen een prijs die in redelijke verhouding tot de&#13;
bedrijfsuitkomsten staat. Ingeval van bijzondere pacht worden deze belangen niet beschermd.&#13;
De vraag is nu of verwacht mag worden dat het rechtsgevoel van partijen ertoe&#13;
leidt, dat de overeenkomst uit het voorbeeld, waarin de partijen zelf pogen voldoende&#13;
continuïteit van het grondgebruik te waarborgen, niet gesloten wordt.&#13;
De vraag kan algemener gesteld worden: welke basis heeft een wet die aan de ene&#13;
kant, vanuit haar doelstellingen, diep ingrijpt in privaatrechtelijke verhoudingen, en die&#13;
aan de andere kant de partijen volledige vrijheid geeft bij overeenkomsten, waardoor de&#13;
in dezelfde wet te beschermen belangen niet of althans op een lager niveau gewaarborgd&#13;
worden?&#13;
VOORSTEL&#13;
Gezien de sedert het ontstaan van de Pachtwet sterk veranderde sociaal-economische omstandigheden&#13;
in de landbouw en de reeds in gang gezette ontwikkeling naar steeds grotere&#13;
en dus economisch sterkere bedrijven, had een herbezinning op de historische doelstellingen&#13;
van de Pachtwet verwacht mogen worden. Thans presenteert de regering een stelsel&#13;
waarbij de pachtprijs toe kan nemen met het afnemen van de pachtersbescherming. Bij&#13;
vergelijking van de pachtprijzen van de bestaande en voorgestelde pachtvormen met rentedifferentiaties&#13;
in de markt voor spaargelden blijkt dat het tegengestelde stelsels zijn.&#13;
Worden spaarders juist beter beloond naarmate ze gelden langer ter beschikking stellen,&#13;
voor verpachters geldt het omgekeerde: zij ontvangen een beloning die lager is naarmate&#13;
de gebruiksaanspraken langduriger gegarandeerd worden.&#13;
Meer in lijn met de eisen die gesteld moeten worden aan een systeem van flexibel grondgebruik,&#13;
voorzien van mogelijkheden om de pachtdruk te beïnvloeden, zou een wijziging&#13;
zijn die een aantal varianten mogelijk maakt, die naarmate een hoger rendement geboden&#13;
wordt voor de verpachter ook meer continuïteit biedt voor de pachter. In ieder geval zou&#13;
er een vorm van teeltpacht moeten komen, daarnaast is voorstelbaar dat er een stelsel van&#13;
bijzondere pacht ingevoerd wordt, echter zonder maximumduur en zonder de eis aaneengesloten&#13;
te moeten verpachten, maar met prijsregulering. De pachtprijzen zouden aan de&#13;
grondprijzen moeten zijn gerelateerd en bovendien zou de pachtprijs hoger moeten zijn&#13;
naarmate de pachter op een langere duur aanspraak kan maken. Dat zou bereikt kunnen&#13;
worden door het invoeren van een oplopende duurtoeslag in het Pachtnormenbesluit tot,&#13;
na bijvoorbeeld 30 jaar, een maximale pachtprijs is bereikt. Tenslotte zijn er argumenten&#13;
om het voorkeursrecht van de pachter te vervangen door een voorkooprecht, in combinatie&#13;
met het ontmoedigen van aankoop van verpachte grond voor eigen gebruik.10</content><legacyfootnotes>1. Universitair docent bij de vakgroep Agrarisch recht van de Landbouwuniversiteit, waarnemend griffier van het Pachthof&#13;
Arnhem en plv. griffier van de Centrale Grondkamer.&#13;
2. Voor een uitgebreide beschrijving van alle in het concept-wetsontwerp voorgestelde wijzigingen zie P.A. de Hoog: Het&#13;
wetsvoorstel tot liberalisering van de Pachtwet, Agrarisch Recht 1991, p. 314 e.v.&#13;
3. Betreffende dit onderwerp is nauwelijks jurisprudentie gepubliceerd. De vermelde gegevens kwamen naar voren in&#13;
gesprekken met functionarissen van de grondkamer en de Centrale Grondkamer. Bij goedkeuring van de korte duur staat&#13;
geen beroep open op de Centrale grondkamer. Zie daarover nader: E.H.M. Harbers: Goedkeuring van&#13;
pachtovereenkomsten voor korte duur, Agrarisch Recht 1989, p. 530 e.v.&#13;
4. De tot een bedrijf behorende oppervlakte landbouwgrond is op drie punten van belang in het&#13;
kader van demestregelgeving: voor de bepaling van de omvang van het mestoverschot van een&#13;
mestproducerend bedrijf, art. I, eerste lid. Meststoffenwet (wettelijke duur en goedgekeurd&#13;
door de grondkamer); voor het bedrag van de te betalen overschotheffing (idem) en voor de&#13;
mogelijkheid tot uitbreiding van de mestproduktie, art. 14 Meststoffenwet (wettelijke duur).&#13;
5. Art. 14, derde lid, van de Meststoffenwet.&#13;
6. In de memorie van toelichting wordt verwezen naar: P.C. van den Nooit: Pachtnormen, pachtservituut en de teruggang&#13;
van de pacht in Nederland, E.S.B. 29 juni 1982, p. 1049 e.v., en W.J. Wolff: De Pachtwet in discussie, Agrarisch Recht&#13;
1989, p. 425 e.v.&#13;
7. In de memorie van toelichting wordt naast de pachtdruk ook het verminderd rendement voor de verpachter alsmede de&#13;
afname van pachtarrangementen in de familiesfeer genoemd als verklaring voor de vermindering van het pachtareaal.&#13;
Hiermee zijn echter niet alle oorzaken die tot ontpachting leiden aan de orde gesteld. Te noemen is, bijvoorbeeld, de&#13;
omstandigheid dat volgens vaste rechtspraak de verpachter bij het einde van de pacht aanspraak kan maken op het&#13;
eventuele melkquotum, onder vergoeding van de helft van de waarde daarvan aan de voormalige pachter. Pachtvrije&#13;
verkoop levert daardoor een zeer aanzienlijke extra winst op.&#13;
8. Zie nader P.A. de Hoog, t.a.p., over het ontbreken van een wetenschappelijke onderbouwing.&#13;
9. Zie onder meer: H. van 't Land in zijn inleiding op de studie-ochtend DBL 'Hoe schaars blijft grond?' d.d. 4 september&#13;
1991.&#13;
10. In gelijke zin Heisterkamp, in 'De wijsheid in pacht', onder redactie van P.C. van den Noort, p. 27, De Bilt 1990.</legacyfootnotes><footnotes><footnote/></footnotes><auteurs>Mr. H.C.A. Walda1</auteurs><published>1992-01-01 00:00:00</published><modified>1992-01-01 00:00:00</modified><editiondate>1992-01-01</editiondate><htmlpath>https://denhollander.info/artikel/6146</htmlpath></article>
</articles></edition>
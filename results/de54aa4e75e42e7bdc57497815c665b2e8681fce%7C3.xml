<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1999</searchword><id>4819</id><udhid>UDH:TvAR/4819</udhid><titel>De Hoon-Van der Veeken / Hendriks (TvAR 1999/4987)</titel><searchwords><searchword>TvAR 12/1999</searchword><searchword>TvAR 1999/4987</searchword><searchword>UDH:TvAR/4819</searchword></searchwords><attachments><attachment><name>1999_nr 12_Rechtspraak_4987.pdf</name><extention>pdf</extention><url>https://denhollander.info/download/4761/ci</url></attachment></attachments><inleiding>Pachtwet art. 36 en 41 leden 1 en&#13;
2b&#13;
&#13;
Verpachter heeft aannemelijk gemaakt&#13;
– dat zijn voornemen om (in maatschap met&#13;
zijn dochter) met economisch oogmerk een&#13;
hertenfokkerij te gaan exploiteren (waarvoor&#13;
reeds investeringen zijn gedaan en een vergunning&#13;
is verkregen) ernstig gemeend en uitvoerbaar&#13;
is;&#13;
– dat dit niet rendabel zal kunnen op de hun&#13;
overigens reeds ter beschikking staande ca.&#13;
9 ha;&#13;
– dat rendabele exploitatie van een hertenfokkerij,&#13;
mits daarvoor een groter areaal ter&#13;
beschikking staat, geenszins onmogelijk moet&#13;
worden geacht.&#13;
Nu pachter het gepachte slechts voor voederwinning&#13;
kan gebruiken en verpachter bereid is&#13;
het met het gepachte samenhangende melkquotum&#13;
tegen vergoeding aan pachter te laten,&#13;
wordt de grondslag van het maatschappelijk&#13;
bestaan van pachters door verlies van het&#13;
gepachte niet ernstig aangetast.&#13;
(Verplichte) afwijzing verlengingsverzoek.</inleiding><content>Beschikking in de zaak van:&#13;
1. Anna Cornelia de Hoon-Van der Veeken,&#13;
2. Marcus Emilius Franciscus Constantinus van&#13;
Beek,&#13;
3. Matheus Antonius Maria van Beek,&#13;
4. Johannes Petrus Cornelis de Hoon, allen&#13;
wonende te Rijen, gemeente Gilzen en Rijen,&#13;
appellanten,&#13;
procureur: mr. D.M.H.M. van Dijk,&#13;
tegen:&#13;
Adrianus Petrus Josephus Hendriks, wonende&#13;
te Leuven (België), geïntimeerde,&#13;
procureur: mr. M.J.M. Huver.&#13;
1 Het geding in eerste aanleg&#13;
1.1 Het hof verwijst naar de in fotocopie aan&#13;
deze beschikking gehechte beschikking van de&#13;
pachtkamer van het kantongerecht te Tilburg&#13;
van 4 december 1997, waarbij het verzoek van&#13;
appellanten – verder ook te noemen De Hoon&#13;
c.s. – tot verlenging van na te noemen pachtovereenkomst&#13;
met geïntimeerde – verder ook&#13;
te noemen Hendriks – is afgewezen.&#13;
1.2 De beschikking waarvan beroep is gegeven&#13;
uit de volgende overwegingen – zakelijk&#13;
weergegeven en voorzover in hoger beroep&#13;
van belang –:&#13;
Op 13 oktober 1997 heeft de pachtkamer van&#13;
het kantongerecht de situatie ter plaatse van&#13;
het gepachte en het daarop uitgeoefende&#13;
bedrijf (het houden van edelherten) bezien.&#13;
Uit hetgeen is waargenomen kan worden&#13;
afgeleid dat de exploitatie van het edelhertenbedrijf&#13;
voor Hendriks en zijn dochter thans&#13;
reeds een serieuze zaak is. Niet gezegd kan&#13;
worden dat het bedrijf niet levensvatbaar kan&#13;
zijn. De indruk bestaat dat sprake is van een&#13;
professionele aanpak. De gemeente heeft een&#13;
vergunning verleend voor een hertenhouderij&#13;
op het onderhavige perceel.&#13;
Hendriks heeft aannemelijk gemaakt dat het&#13;
thans in gebruik zijnde perceel, groot 6 ha, te&#13;
klein is om het bedrijf op den duur rendabel&#13;
te kunnen exploiteren. Het gebruik van het&#13;
aangrenzende verpachte perceel ligt daarom&#13;
als noodzakelijke oplossing voor de hand.&#13;
Geconcludeerd kan worden dat Hendriks&#13;
en/of zijn dochter het verpachte persoonlijk&#13;
voor een tot de landbouw betrekkelijk doel in&#13;
gebruik willen nemen en dat dit gebruik voor&#13;
hun maatschappelijk bestaan van overwegende&#13;
betekenis is.&#13;
Aan de vraag of voor De Hoon c.s. het verlies&#13;
van het gepachte de grondslag van hun maatschappelijk&#13;
bestaan zou aantasten komt de&#13;
pachtkamer van het kantongerecht daarom&#13;
niet toe.&#13;
Zelfs al mocht dit anders zijn, dan is de pachtkamer&#13;
van het kantongerecht van oordeel dat&#13;
daarvan geen sprake is, nu het gepachte op ca&#13;
20 km afstand ligt van de bedrijven van De&#13;
Hoon c.s. (een melkveebedrijf van ca 34 ha en&#13;
een tuinbouwbedrijf van ca 11 ha).&#13;
Het verzoek moet worden afgewezen, met&#13;
compensatie van proceskosten.&#13;
2 Het geding in hoger beroep&#13;
2.1 Appellanten zijn bij beroepschrift, op&#13;
31 december 1997 ter griffie van het hof binnengekomen,&#13;
bij het hof in hoger beroep&#13;
gekomen van bovengenoemde beschikking,&#13;
met verzoek dat de pachtkamer van het hof de&#13;
beschikking waarvan beroep zal vernietigen&#13;
en, opnieuw beschikkende, de tussen partijen&#13;
vigerende pachtovereenkomst zal verlengen&#13;
met de wettelijke duur van zes jaren, met veroordeling&#13;
van Hendriks in de kosten van deze&#13;
procedure in beide instanties.&#13;
2.2 Geïntimeerde heeft bij verweerschrift, op&#13;
28 januari 1998 ter griffie van het hof binnengekomen,&#13;
daartegen verweer gevoerd, met verzoek&#13;
dat het hof de beschikking waarvan&#13;
beroep zal bevestigen, met veroordeling van&#13;
De Hoon c.s. in de kosten van beide instanties.&#13;
2.3 Mondelinge behandeling ter raadkamer&#13;
van het hof heeft plaatsgevonden op 23 maart&#13;
1998, waar aanwezig waren De Hoon c.s., bijgestaan&#13;
door hun procureur, en Hendriks’&#13;
dochter Marijke, bijgestaan door mr J.M. den&#13;
Hollander, advocaat te Hellevoetsluis. Aldaar&#13;
hebben partijen het hof inlichtingen verschaft&#13;
en hebben hun raadslieden de standpunten&#13;
toegelicht, zonder overlegging van pleitnotities.&#13;
3 De grief&#13;
3.1 De Hoon c.s. hebben als grief tegen de&#13;
beschikking waarvan beroep aangevoerd dat&#13;
de pachtkamer van het kantongerecht het verlengingsverzoek&#13;
ten onrechte heeft afgewezen.&#13;
4 De vaststaande feiten&#13;
In hoger beroep kan van de volgende – erkende&#13;
of door de wederpartij niet of onvoldoende&#13;
betwiste – feiten als vaststaand worden uitgegaan:&#13;
4.1 Tussen De Hoon c.s. als pachters en&#13;
Hendriks als verpachter bestaat een pachtovereenkomst&#13;
met betrekking tot diverse percelen&#13;
landbouwgrond met aanvankelijk een&#13;
totale oppervlakte van 20.09.10 ha, behoudens&#13;
verlenging eindigend in 1999.&#13;
4.2 Ingevolge een schikkingsovereenkomst&#13;
tussen partijen is deze pachtovereenkomst ten&#13;
aanzien van een gedeelte van het gepachte ter&#13;
grootte van ca. 6.33.00 ha in 1993 geëindigd.&#13;
4.3 Ingevolge deze schikkingsovereenkomst is&#13;
in 1993 tevens tussen partijen overeengekomen&#13;
dat De Hoon c.s. een aantal percelen,&#13;
behorend tot het gepachte, tezamen groot&#13;
6.30.55 ha, in pacht zal behouden tot stoppelbloot&#13;
1997, behoudens eventuele verdere verlenging,&#13;
welke verlenging moet worden verzocht&#13;
vóór 1 oktober 1996.&#13;
4.4 Ingevolge een vrijwillige kavelruil in 1994&#13;
zijn de laatstbedoelde percelen vervangen&#13;
door andere percelen van dezelfde oppervlakte&#13;
van totaal 6.30.55 ha, en wel percelen,&#13;
kadastraal bekend gemeente Baarle-Nassau,&#13;
sectie D, nr 187, en 1235 (ged.).&#13;
4.5 De onderhavige procedure betreft de door&#13;
De Hoon c.s. vóór 1 oktober 1996 gevraagde&#13;
verlenging van de pachtovereenkomst voor&#13;
zover betrekking hebbend op de laatstgenoemde&#13;
percelen.&#13;
4.6 De Hoon c.s. gebruiken de gepachte gronden&#13;
in het door de pachters De Hoon en&#13;
M.E.F.C. van Beek geëxploiteerde melkveeen&#13;
akkerbouwbedrijf, totaal groot ca 34 ha.&#13;
4.7 De pachters De Hoon-Van der Veeken en&#13;
M.A.M. van Beek exploiteren tevens een tuinbouwbedrijf,&#13;
groot ca 11 ha.&#13;
4.8 Hendriks exploiteert een landbouwbedrijf&#13;
op ca 6.20 ha eigen grond, ingaande 1 januari&#13;
1994 in maatschap met zijn dochter Marijke&#13;
Hendriks.&#13;
4.9 Ter mondelinge behandeling is voorts aan&#13;
het hof – voor zover niet anders blijkt door de&#13;
wederpartij niet betwist – onder meer verklaard:&#13;
door Marijke Hendriks:&#13;
Mijn vader heeft in België ca 2.80 ha grond in&#13;
eigendom, op 10-13 km van het gepachte, in&#13;
drie percelen van ca 1.20 ha, ca 1 ha en ca 0.60&#13;
ha. Wij gebruiken die percelen voor maïs- en&#13;
graswinning.&#13;
De ca. 6.20 ha, die mijn vader in Nederland in&#13;
eigendom heeft en die ik in maatschap met&#13;
mijn vader in eigen exploitatie heb, is gelegen&#13;
naast de onderhavige aan De Hoon c.s. verpachte&#13;
6.30.55 ha. Wij fokken op deze 6.20 ha&#13;
edelherten, van Engels ras, voor de vleesproductie.&#13;
Ik verwijs daarvoor naar de door mij&#13;
overgelegde stukken. Ik toon u een fotoreportage&#13;
van de huidige situatie. Wij hebben thans&#13;
in totaal ca 109 herten, inclusief bokken, en&#13;
verwachten van de 74 hinden het komend jaar&#13;
ca 40 kalveren. Wij hebben nog geen definitieve&#13;
cijfers over 1997, maar ik verwacht een&#13;
negatief resultaat van ca ƒ 18.000,–. In 1997&#13;
hadden wij nog geen inkomsten uit de herten,&#13;
die in december 1996/maart 1997 op ons&#13;
bedrijf zijn gekomen. Onze inkomsten hebben&#13;
in 1997 vrijwel alléén bestaan uit maïspremie.&#13;
Wij hebben in december 1996 een bouwvergunning&#13;
gekregen voor de bouw van een&#13;
schuur van ca 15 x 15 m. Wij hopen met de&#13;
bouw van die schuur te kunnen beginnen&#13;
vóór eind 1999. Dat is echter mede afhankelijk&#13;
van de afloop van deze procedure.&#13;
Die schuur zal plaats bieden aan ca 250 herten,&#13;
en zal dus alleen rendabel kunnen zijn als&#13;
wij meer dan de huidige ca 6 ha grond voor de&#13;
hertenfokkerij ter beschikking hebben.&#13;
De bank wil die schuur anders ook niet financieren.&#13;
Wij hopen de edelhertenfokkerij in volle productie&#13;
te kunnen hebben in 2000. Een EUgoedgekeurd&#13;
slachthuis in Mill wil onze herten&#13;
slachten.&#13;
Het hertenvlees zullen wij kunnen afzetten&#13;
aan particulieren en restaurants, diepgevroren&#13;
en/of in vacuümverpakking, in pakketten van&#13;
5, 10 en 20 kg. Wij hebben ook reeds een&#13;
principe-overeenkomst met een grote slijterij&#13;
met vele vestigingen in België, die ons hertenvlees&#13;
wil verkopen.&#13;
Ik verwacht gemiddeld ca 50 kg verkoopbaar&#13;
vlees per bok. Een gemiddelde prijs van&#13;
ƒ 29,50 per kilo daarvoor moet goed haalbaar&#13;
zijn. Dat levert aanzienlijk meer op dan een&#13;
prijs van ca ƒ 12,50 per kilo levend gewicht,&#13;
bij welke prijs ik berekende dat wij quitte zullen&#13;
spelen.&#13;
Mogelijk kunnen wij ook herten als fokmateriaal&#13;
verkopen. Deze herten zijn niet erg geschikt&#13;
voor particuliere hertenkampen.&#13;
Wij hebben voor het bedrijf dringend meer&#13;
grond nodig. Waar moeten wij anders volgend&#13;
seizoen met de kalveren naar toe? Als wij de&#13;
onderhavige 6.30.55 ha niet op korte termijn&#13;
ter beschikking krijgen voor het hertenbedrijf,&#13;
zullen wij daarom het huidige aantal herten&#13;
moeten reduceren, en kan van een rendabele&#13;
exploitatie geen sprake zijn.&#13;
door de pachters De Hoon c.s.:&#13;
We hebben van ons melkvee- en akkerbouwbedrijf&#13;
en ons tuinbouwbedrijf nog geen jaarstukken&#13;
over 1997. Voor het veebedrijf zijn de&#13;
cijfers waarschijnlijk beter dan in 1996, voor&#13;
de tuinbouw minder goed dan in 1996.&#13;
De gegevens over deze bedrijven, zoals deze&#13;
blijken uit de ingeleverde vragenlijst, zijn nog&#13;
juist.&#13;
De onderhavige 6.30.55 ha is gelegen op ca&#13;
20 km van onze bedrijven, en wordt uitsluitend&#13;
gebruikt voor maïsteelt voor het veebedrijf.&#13;
Dat geldt ook voor de ca 8 ha grond die&#13;
we buiten deze 6.30.55 ha onder deze pachtovereenkomst&#13;
nog van Hendriks in pacht&#13;
hebben.&#13;
Er is over deze ca 8 ha thans een verlengingsprocedure&#13;
aanhangig voor de pachtkamer van&#13;
het kantongerecht in Tilburg.&#13;
5 Beoordeling van het hoger beroep&#13;
5.1 De grief legt het geschil tussen partijen in&#13;
volle omvang in hoger beroep aan het hof&#13;
voor.&#13;
5.2 De Hoon c.s. hebben ernstige twijfel uitgesproken&#13;
of een edelhertenfokkerij, zoals&#13;
door Hendriks en zijn dochter beoogd, wel&#13;
rendabel zal kunnen worden, en daarmee of&#13;
eigen gebruik door Hendriks en zijn dochter&#13;
van de verpachte 6.30.55 ha voor deze fokkerij&#13;
als ernstig gemeend en uitvoerbaar moet&#13;
worden beschouwd.&#13;
5.3 Hendriks en zijn dochter hebben, door de&#13;
wijze waarop zij op de hen thans ter beschikking&#13;
staande ca 6.20 ha reeds een edelhertenfokkerij&#13;
hebben opgezet, door de omvangrijke&#13;
investeringen die zij daarvoor reeds hebben&#13;
gedaan, en door de daarbij in de processtukken&#13;
en ter zitting aan het hof verschafte toelichting&#13;
– welke naar het oordeel van het hof&#13;
wijst op een experimentele, maar behoorlijk&#13;
voorbereide professionele opzet – aannemelijk&#13;
gemaakt dat zij het ernstige voornemen&#13;
hebben een hertenfokkerij met economisch&#13;
oogmerk te exploiteren.&#13;
5.4 Zij hebben door de te dezer zake verschafte&#13;
gegevens naar het oordeel van het hof ook&#13;
aannemelijk gemaakt dat een economisch rendabele&#13;
exploitatie van een dergelijke fokkerij&#13;
niet mogelijk zal zijn op uitsluitend de hen&#13;
thans ter beschikking staande ca 6.20 ha, ook&#13;
niet indien de Hendriks in België toebehorende&#13;
ca 2.80 ha daarbij wordt gebruikt voor&#13;
voederwinning.&#13;
5.5 Hoewel Hendriks en zijn dochter (uiteraard)&#13;
nog niet hebben kunnen aantonen, dat&#13;
een edelhertenfokkerij op een groter areaal en&#13;
op grotere schaal, dan thans op de hun ter&#13;
beschikking staande grond mogelijk is, op&#13;
langere termijn wél rendabel zal kunnen wor-&#13;
den geëxploiteerd, is het hof van oordeel dat&#13;
zij in ieder geval aannemelijk hebben gemaakt&#13;
dat rendabele exploitatie van een edelhertenfokkerij,&#13;
mits daarvoor een groter areaal ter&#13;
beschikking staat, geenszins onmogelijk moet&#13;
worden geacht.&#13;
5.6 Hendriks en zijn dochter hebben – onweersproken&#13;
– gesteld dat zij voor het bouwen&#13;
van een voor het bedrijf benodigde stal&#13;
(van welke omvang ook precies), waarvoor zij&#13;
reeds een bouwvergunning hebben verkregen,&#13;
slechts een financiering zullen kunnen verkrijgen&#13;
indien zij voor de fokkerij meer grond ter&#13;
beschikking zullen hebben dan de huidige ca&#13;
6.20 ha.&#13;
5.7 Het hof is, mét de pachtkamer van het&#13;
kantongerecht, van oordeel dat het voornemen&#13;
van Hendriks en zijn dochter Marijke&#13;
om – naast de thans reeds daarvoor gebruikte&#13;
ca 6.20 ha – de onderhavige aan De Hoon c.s.&#13;
verpachte 6.30.55 ha in eigen gebruik te&#13;
nemen ten behoeve van de edelhertenfokkerij&#13;
als ernstig gemeend en uitvoerbaar moet worden&#13;
beschouwd.&#13;
5.8 De grief stelt ook de vraag aan de orde of&#13;
het verlies van het gepachte voor De Hoon&#13;
c.s. de grondslag van hun maatschappelijke&#13;
bestaan ernstig zou aantasten.&#13;
5.9 Verlies van het gebruik van het onderhavige&#13;
perceel van ruim 6 ha zou voor De Hoon&#13;
c.s. het verlies van een aanzienlijk deel van het&#13;
totale bedrijfsareaal van hun veebedrijf uitmaken.&#13;
Ter zitting van het hof is gebleken dat dit perceel&#13;
door hen uitsluitend wordt gebruikt voor&#13;
maïsteelt ten behoeve van hun melkveebedrijf&#13;
en, gezien het feit dat dit perceel is gelegen op&#13;
ca 20 km van hun melkveebedrijf, ten behoeve&#13;
van dit bedrijf practisch ook op geen andere&#13;
wijze kan worden gebruikt.&#13;
5.10 Indien De Hoon c.s. niet meer zouden&#13;
kunnen beschikken over dit perceel voor&#13;
eigen voederwinning zullen zij genoodzaakt&#13;
zijn (meer) veevoer elders bij te kopen.&#13;
Dat brengt voor hen zeker financieel nadeel&#13;
met zich mee, maar – rekening houdend met&#13;
de in dat geval bespaarde werkzaamheden,&#13;
kosten en mindere pachtbetaling – naar het&#13;
oordeel van het hof slechts een beperkt&#13;
nadeel.&#13;
5.11 Marijke Hendriks heeft ter zitting van&#13;
het hof mede namens haar vader verklaard&#13;
bereid te zijn het melkquotum, dat samenhangt&#13;
met de onderhavige 6.30.55 ha tegen&#13;
vergoeding aan De Hoon c.s. te laten. Ook in&#13;
zoverre zou het verlies van dit perceel derhalve&#13;
voor (het melkveebedrijf van) De Hoon&#13;
c.s. geen andere gevolgen hebben dan de&#13;
financiële gevolgen van investering in dit quotum.&#13;
5.12 Enig ander nadeel voor (het melkveebedrijf&#13;
van) De Hoon c.s. bij verlies van de&#13;
onderhavige 6.30.55 ha dan zodanig financieel&#13;
nadeel is niet gesteld of gebleken.&#13;
5.13 Het hof is van oordeel dat aldus niet kan&#13;
worden gezegd dat De Hoon c.s. bij verlies&#13;
van het onderhavige perceel van 6.30.55 ha&#13;
ernstig worden aangetast in de grondslag van&#13;
hun maatschappelijk bestaan.&#13;
5.14 Gezien het bepaalde in art. 41 lid 1 en lid&#13;
2 onder b van de Pachtwet zal het verzoek&#13;
van De Hoon c.s. tot verlenging van de pachtovereenkomst,&#13;
voor zover betrekking hebbend&#13;
op het onderhavige perceel van 6.30.55 ha,&#13;
moeten worden afgewezen.&#13;
5.15 De door partijen tevens aan de orde&#13;
gestelde vraag of het gebruik van dit perceel&#13;
door Hendriks van overwegende betekenis is,&#13;
behoeft daarom geen beoordeling.&#13;
6 Slotsom&#13;
6.1 De grief is vergeefs voorgesteld.&#13;
De afwijzing van het verlengingsverzoek van&#13;
De Hoon c.s. moet worden bevestigd.&#13;
6.2 De Hoon c.s. zal als de uiteindelijk in het&#13;
ongelijk gestelde partij de kosten van het&#13;
geding in beide instanties moeten dragen,&#13;
zoals door Hendriks verzocht.&#13;
De beschikking waarvan beroep zal dan ook&#13;
ten aanzien van de daarin uitgesproken compensatie&#13;
van kosten moeten worden vernietigd.&#13;
7 Beslissing&#13;
Het hof, beschikkende in hoger beroep:&#13;
bevestigt de beschikking waarvan beroep,&#13;
behoudens ten aanzien van de compensatie&#13;
der proceskosten;&#13;
in zoverre opnieuw beschikkende:&#13;
veroordeelt De Hoon c.s. in de kosten van het&#13;
geding in beide instanties, welke tot heden aan&#13;
de zijde van Hendriks worden begroot in eer-&#13;
ste instantie op nihil aan verschotten en&#13;
ƒ 1.200,– aan gemachtigdensalaris, en in hoger&#13;
beroep op ƒ 440,– aan verschotten en ƒ 2.800,–&#13;
aan procureurssalaris.</content><legacyfootnotes/><footnotes><footnote/></footnotes><auteurs/><published>1999-12-01 00:00:00</published><modified>1997-11-11 00:00:00</modified><editiondate>1999-12-01</editiondate><htmlpath>https://denhollander.info/artikel/4819</htmlpath></article>
</articles></edition>
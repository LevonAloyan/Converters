<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7179</id><udhid>UDH:TvAR/7179</udhid><titel>'Pieter Borgdorff / Mr. Willem Johan Gijsbert Baron Gevers' (TvAR 1990/4379)</titel><searchwords><searchword>TvAR 8/9/1990</searchword><searchword>TvAR 1990/4379</searchword><searchword>UDH:TvAR/7179</searchword></searchwords><attachments><attachment><name>1990_nr 89_Rechtspraak_4379.pdf</name><extention>pdf</extention><url>https://denhollander.info/download/6773/ci</url></attachment></attachments><inleiding>Pachtwet, art. 56&#13;
De pachter heeft zonder - de ook op&#13;
grond van de pachtovereenkomst vereiste&#13;
- toestemming van de verpachter een&#13;
tweetal caravans op het gepachte geplaatst,&#13;
voor welke plaatsing door de gemeente&#13;
geen bouwvergunning is verleend. Hij heeft&#13;
voorts al geruime tijd geleden de exploitatie&#13;
van het gepachte zonder overleg met, laat&#13;
staan toestemming van de verpachter aan&#13;
zijn zoon overgedragen. Een en ander levert,&#13;
mede gezien de overige van belang&#13;
zijnde omstandigheden, een dusdanige&#13;
wanprestatie op dat van de verpachter in&#13;
redelijkheid niet kan worden gevergd de&#13;
pachtovereenkomst te laten voortduren.&#13;
De ontbindingsvordering is dan ook terecht&#13;
toegewezen.</inleiding><content>Pachtkamer Gerechtshof Arnhem, arrest&#13;
van 8 januari 1990&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
In de zaak van:&#13;
Pieter Borgdorff, wonende te Den Bommel,&#13;
appellant, tevens voorwaardelijk incidenteel&#13;
geïntimeerde, procureur: mr. D.&#13;
Knottenbelt:&#13;
tegen&#13;
Mr. Willem Johan Gijsbert Baron Gevers,&#13;
wonende te Aix-Les-Bains (Frankrijk),&#13;
geïntimeerde, tevens voorwaardelijk incidenteel&#13;
appellant, procureur: mr. B. Peek.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Sommelsdijk&#13;
gewezen vonnis van 11 november 1988, dat&#13;
in fotocopie aan dit arrest is gehecht;&#13;
Overwegende:&#13;
Appellant is bij exploit van 8 december&#13;
1988 in hoger beroep gekomen van voormeld&#13;
vonnis, met gelijktijdige dagvaarding&#13;
van geïntimeerde voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd,&#13;
dat vonnis te vernietigen en opnieuw&#13;
rechtdoende appellant onverkort te laten in&#13;
zijn rechten als pachter in de pachtovereenkomst,&#13;
welke op 30 oktober 1980 tussen&#13;
partijen is gesloten en op 9 januari 1981&#13;
door de grondkamer voor Zuid-Holland is&#13;
goedgekeurd, kosten rechtens.&#13;
Bij memorie van antwoord is verweer gevoerd&#13;
met conclusie tot bekrachtiging van&#13;
het vonnis waarvan beroep en veroordeling&#13;
van de pachter in de kosten van het geding&#13;
in hoger beroep.&#13;
Voorts is daarbij in voorwaardelijk incidenteel&#13;
appel de hierna te melden grief aangevoerd.&#13;
Daarna hebben partijen de stukken aan&#13;
het hof overgelegd voor het wijzen van arrest.&#13;
De grieven&#13;
De grieven in het principaal appel luiden&#13;
als volgt:&#13;
Grief I&#13;
Ten onrechte heeft de pachtkamer van het&#13;
kantongerecht te Sommelsdijk overwogen&#13;
dat pachter de leeftijd van 65 jaar heeft bereikt&#13;
en derhalve geen pachter meer zou&#13;
kunnen zijn. Grief II&#13;
Ten onrechte heeft de pachtkamer van het&#13;
kantongerecht te Sommelsdijk overwogen&#13;
dat er op het land geen caravans zouden&#13;
mogen staan, omdat ze in de zin der Woningwet&#13;
bouwwerken zouden zijn.&#13;
De grief in het voorwaardelijk incidenteel&#13;
appel luidt:&#13;
Voor zover de pachtkamer van het gerechtshof&#13;
tot de conclusie komt, dat de&#13;
pachtkamer van het kantongerecht zich bij&#13;
de vraag of pachter tot persoonlijk gebruik&#13;
in staat is, wèl enkel door pachters leeftijd&#13;
heeft laten leiden, wenst verpachter daarvan&#13;
incidenteel te appeleren.&#13;
De vaststaande feiten&#13;
Het hof gaat van de volgende feiten uit:&#13;
- Tussen partijen bestaat een pacht&#13;
overeenkomst met betrekking tot enige per&#13;
celen land, gelegen aan de Zandweg te Den&#13;
Bommel, gemeente Oostflakkee, kadas&#13;
traal bekend gemeente Den Bommel, sectie&#13;
B, nrs. 479, 492 tot en met 499, 511, 512,&#13;
514 tot en met 519, 1258 tot en met 1261,&#13;
tezamen groot 24.59.76 ha.&#13;
- Pachter heeft bij verzoekschrift van 5&#13;
mei 1987 aan de pachtkamer van het kan&#13;
tongerecht te Sommelsdijk verzocht zijn&#13;
zoon Arie Jan Borgdorff als pachter in zijn&#13;
plaats te stellen. Bij vonnis van 18 december&#13;
1987 heeft de pachtkamer van het kan&#13;
tongerecht te Sommelsdijk het indeplaatsstellingsverzoek&#13;
van pachter afgewezen.&#13;
Dit vonnis is onherroepelijk geworden.&#13;
- Pachter is 71 jaar oud.&#13;
- Op het verpachte heeft pachter cara&#13;
vans geplaatst. De pachter heeft naar aan&#13;
leiding van een uitspraak van de voorzitter&#13;
van de afdeling Rechtspraak van de Raad&#13;
van State van 27 juni 1988 waarin werd geoordeeld&#13;
dat de onderhavige caravans gelet&#13;
op het gebruik dat ervan wordt gemaakt,&#13;
moeten worden beschouwd als bouwwerken&#13;
in de zin van de Woningwet, waarvoor&#13;
een bouwvergunning is vereist, voormelde&#13;
vergunning aangevraagd. De gemeente&#13;
Oostflakkee heeft ter zake een bouwver&#13;
gunning geweigerd.&#13;
- Verpachter heeft bij verzoekschrift&#13;
van 19 april 1988 verzocht de pachtovereenkomst&#13;
in geschil te ontbinden.&#13;
- Bij vonnis van 11 november 1988 heeft&#13;
de pachtkamer van het kantongerecht te&#13;
Sommelsdijk de onderhavige pachtovereenkomst,&#13;
ingaande 1 november 1988, ontbonden.&#13;
Behandeling van het geschil in hoger beroep&#13;
Alvorens op de grieven in te gaan zal het&#13;
hof, teneinde meer inzicht te verkrijgen in&#13;
de te dezen relevante feiten en omstandigheden,&#13;
een comparitie van partijen tot het&#13;
verstrekken van inlichtingen, bepalen.&#13;
Rechtdoende in hoger beroep:&#13;
Alvorens verder te beslissen:&#13;
Beveelt partijen, desgewenst vergezeld&#13;
van hun raadslieden, op een door de griffier&#13;
na overleg met de raadslieden te bepalen&#13;
dag en uur te verschijnen voor de pachtkamer&#13;
van het hof, die daartoe zitting zal&#13;
houden in een vertrek van het Paleis van&#13;
Justitie, Walburgstraat 2 te Arnhem.&#13;
Houdt iedere verdere beslissing aan.&#13;
Pachtkamer Gerechtshof Arnhem, arrest&#13;
van 2 april 1990&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
In de zaak van:&#13;
Pieter Borgdorff, wonende te Den Bommel,&#13;
gemeente Oostflakkee, appellant, tevens&#13;
voorwaardelijk incidenteel geïntimeerde,&#13;
procureur: mr. D. Knottenbelt;&#13;
tegen&#13;
Mr. Willem Johan Gijsbert Baron Gevers,&#13;
wonende te Aix-Les-Bains (Fr.) geïntimeerde,&#13;
tevens voorwaardelijk incidenteel appellant,&#13;
procureur: mr. B. Peek.&#13;
Het gerechtshof te Arnhem, pachtkamer;&#13;
Wederom gezien de stukken van het geding,&#13;
waaronder thans ook het in deze zaak&#13;
door het hof gewezen tussenarrest van 8 januari&#13;
1990;&#13;
Overwegende:&#13;
Het hof verwijst naar hetgeen in voormeld&#13;
tussenarrest met betrekking tot het verloop&#13;
van de procedure in hoger beroep en ten&#13;
aanzien van de vaststaande feiten is overwogen.&#13;
Ter uitvoering van dat tussenarrest heeft&#13;
op 12 februari 1990 een comparitie van partijen plaats gehad, alwaar verschenen zijn&#13;
appellant in persoon, vergezeld door zijn&#13;
zoon Arie Jan Borgdorff en bijgestaan door&#13;
mr. J.E. van Katwijk-Rutgers, advocate te&#13;
Amsterdam, alsmede namens geïntimeerde&#13;
jhr. mr. P.A. van Buttingha Wichers, notaris&#13;
te 's-Gravenhage, bijgestaan door mr.&#13;
P.S.A. Overwater, advocaat te Strijen.&#13;
Van het aldaar verhandelde is procesverbaal&#13;
opgemaakt, dat zich thans bij de&#13;
stukken bevindt en waarvan de inhoud als&#13;
hier ingelast moet worden beschouwd.&#13;
Ter comparitie is voorts afgeproken, dat&#13;
beide partijen ter rolle van de pachtkamer&#13;
van dit hof van 5 maart 1990 bij akte nog&#13;
stukken in het geding zouden brengen, te&#13;
weten appellant een exemplaar van het op&#13;
de grond in geschil betrekking hebbende&#13;
pachtcontract en geïntimeerde de ter zitting&#13;
reeds aan het hof getoonde foto's alsmede&#13;
een kaartje waarop de litigieuze percelen&#13;
grond staan aangegeven.&#13;
Op genoemde datum heeft geïntimeerde&#13;
bedoelde akte genomen en voorts andermaal&#13;
de stukken aan het hof overgelegd ter&#13;
fine van arrest. Appellant heeft niet aangegeven&#13;
waarom hij niet aan vorenbedoelde&#13;
afspraak (wat hem betreft niet meer inhoudende&#13;
dan het enkele overleggen van een al&#13;
te zijner beschikking staand stuk) heeft voldaan&#13;
en deswege is hem een uitstel voor het&#13;
op een latere datum alsnog in het geding&#13;
brengen van dat stuk geweigerd. Voorts is&#13;
arrest bepaald op heden.&#13;
Voortzetting van de behandeling van het&#13;
geschil in hoger beroep:&#13;
1. De eerste grief van appellant - hierna&#13;
ook te noemen: Borgdorff - berust op een&#13;
verkeerde lezing van het vonnis, waarvan&#13;
beroep. De pachtkamer van het kantongerecht&#13;
heeft daarin immers wel overwogen&#13;
dat Borgdorff de leeftijd van 65 jaar heeft&#13;
bereikt (tussen partijen staat trouwens vast&#13;
dat Borgdorff inmiddels 71 jaar is), maar&#13;
niet dat hij daarom geen pachter meer zou&#13;
kunnen zijn. Derhalve faalt deze grief.&#13;
Met appellant is het hof overigens van&#13;
oordeel, dat de omstandigheid dat de pachter&#13;
de leeftijd van 65 jaar heeft bereikt,&#13;
door geïntimeerde niet met succes kan worden&#13;
aangevoerd als grond voor de door&#13;
hem gevorderde ontbinding van de pachtovereenkomst&#13;
in geschil.&#13;
2. Uit de stukken van het geding en het&#13;
ter zitting van het hof verhandelde is gebleken&#13;
dat de destijds aan Borgdorff in eigen&#13;
dom toebehorende boerderij met ongeveer&#13;
2 ha grond enkele jaren geleden in het&#13;
openbaar is verkocht. Sindsdien woont hij&#13;
met zijn echtgenote en zoon Arie Jan in een&#13;
tweetal caravans, die hij toen (omstreeks de&#13;
zomer van 1987) op de grond in geschil&#13;
heeft geplaatst; voorheen stonden deze ca&#13;
ravans op de toen nog bij hem in eigendom&#13;
zijnde grond en werden gebruikt voor het&#13;
drogen van zaad.&#13;
In een op de hiervoor bedoelde caravans&#13;
betrekking hebbende beschikking van 27&#13;
juni 1988 overweegt de voorzitter van de&#13;
Afdeling Rechtspraak van de Raad van&#13;
State voorshands van oordeel te zijn dat&#13;
deze moeten worden beschouwd als bouwwerken&#13;
in de zin van de Woningwet, waarvoor&#13;
een bouwvergunning is vereist; het&#13;
hof neemt dit oordeel als het zijne over.&#13;
Tussen partijen staat vast dat voor het&#13;
plaatsen van de caravans door de gemeente&#13;
Oostflakkee geen bouwvergunning is verleend.&#13;
Eveneens staat tussen hen vast dat&#13;
het krachtens artikel 9 sub a van de onderhavige&#13;
pachtovereenkomst aan Borgdorff&#13;
verboden is om zonder schriftelijke toestemming&#13;
van Gevers schuren en andere gebouwen&#13;
of getimmerten, daaronder begrepen&#13;
borden voor reclame- en/of andere&#13;
doeleinden op het gepachte te plaatsen&#13;
en/of te hebben, alsmede dat door Gevers&#13;
aan Borgdorff geen toestemming is gegeven&#13;
voor het op het gepachte plaatsen van&#13;
de hiervoor bedoelde caravans.&#13;
3. Een en ander brengt mede, dat Borg&#13;
dorff, door desondanks de caravans op het&#13;
gepachte te plaatsen en te houden, handelt&#13;
in strijd met het tussen partijen overeengekomene&#13;
en zich derhalve schuldig maakt&#13;
aan wanprestatie. Op zichzelf is deze wan&#13;
prestatie echter onvoldoende om alleen op&#13;
grond daarvan de litigieuze pachtovereenkomst&#13;
te ontbinden. Het betreft immers&#13;
slechts een zeer klein gedeelte van de gepachte&#13;
oppervlakte; voorts heeft Gevers&#13;
niet aan zijn vordering ten grondslag gelegd&#13;
dat hij ten gevolge van de aanwezigheid&#13;
van de caravans op de grond in geschil&#13;
schade lijdt en is zulks ook anderszins niet,&#13;
althans onvoldoende komen vast te staan.&#13;
De grief II is dan ook in zoverre gegrond dat de pachtkamer de aanwezigheid van de&#13;
caravans niet als enkele grond voor zijn&#13;
beslissing had mogen nemen.&#13;
4. Ten processe is evenwel ook gebleken,&#13;
zoals Gevers in eerste aanleg en in hoger&#13;
beroep uitdrukkelijk als grond voor ontbinding&#13;
heeft aangevoerd, dat Borgdorff al&#13;
geruime tijd geleden de feitelijke exploitatie&#13;
van het gepachte aan zijn zoon Arie Jan&#13;
heeft overgedragen, zulks zonder overleg&#13;
met, laat staan toestemming daartoe van&#13;
Gevers. Ter zitting van het hof heeft hij&#13;
weliswaar gesteld dat sprake is van een gezamenlijke&#13;
exploitatie van het gepachte&#13;
door hem en zijn zoon, maar hetgeen met&#13;
betrekking tot de bedrijfsvoering overigens&#13;
op die zitting is aangevoerd, wijst erop dat&#13;
de exploitatie van het gepachte in overwe&#13;
gende mate geschiedt door meerbedoelde&#13;
zoon. Borgdorff beschikt niet meer over&#13;
bedrijfsgebouwen en inspan; de beschik&#13;
bare machines en werktuigen zijn eigen&#13;
dom van zijn zoon. Bovendien voert hij&#13;
sinds de openbare verkoop van zijn boerde&#13;
rij met daarbij behorende grond geen eigen&#13;
boekhouding meer en volstaat hij met wat&#13;
kladaantekeningen. Vorengenoemde feiten&#13;
stemmen ook overeen met de eigen stellingen&#13;
van Borgdorff in een eerdere tussen&#13;
partijen gevoerde procedure, waarin hij ter&#13;
ondersteuning van zijn vordering tot indeplaatsstelling&#13;
van zijn zoon Arie Jan als&#13;
pachter bij inleidend verzoekschrift van 5&#13;
mei 1987 aanvoert dat hij 'wegens zijn lichamelijke&#13;
gesteldheid niet goed meer in&#13;
staat is zijn landbouwbedrijf uit te oefenen'&#13;
en 'dat sinds november 1984 het land&#13;
bouwbedrijf op het gepachte feitelijk reeds&#13;
werd uitgeoefend door zijn zoon Arie Jan'.&#13;
Ook bij gelegenheid van de comparitie&#13;
voor het hof verklaarde Borgdorff dat zijn&#13;
zoon de hoofdzaak van de werkzaamheden&#13;
doet.&#13;
5. Uit het vorenoverwogene volgt, dat&#13;
Borgdorff al geruime tijd handelt in strijd&#13;
met zijn verplichting om het gepachte persoonlijk&#13;
te gebruiken en deswege dus wan&#13;
prestatie pleegt.&#13;
Gelet op de overige te dezen van belang&#13;
zijnde omstandigheden, daaronder begrepen&#13;
dat Borgdorff - zoals hiervoor reeds&#13;
overwogen - zich ook schuldig maakt aan&#13;
wanprestatie door zonder daartoe gerechtigd&#13;
te zijn enkele caravans op het gepachte&#13;
te plaatsen en te handhaven, is het hof van&#13;
oordeel dat sprake is van een dusdanig ernstige&#13;
wanprestatie dat van Gevers in redelijkheid&#13;
niet kan worden gevergd om de onderhavige&#13;
pachtovereenkomst te laten&#13;
voortduren.&#13;
Ook de tweede in het principaal hoger&#13;
beroep aangevoerde grief is ongegrond.&#13;
De vordering van Gevers is terecht toegewezen.&#13;
6. Naar aanleiding van de door Gevers&#13;
nog in het geding gebrachte foto's van het&#13;
gepachte overweegt het hof voor het geval&#13;
Gevers daarmede wil betogen dat Borgdorff&#13;
is tekort geschoten in het voor zijn rekening&#13;
komende onderhoud van het land in&#13;
geschil, ten overvloede nog dat het hem&#13;
daarin niet kan volgen. Afgezien van de&#13;
omstandigheid dat van zulk een tekort&#13;
schieten niet, althans onvoldoende uit bedoelde&#13;
foto's blijkt, is zulks door Gevers&#13;
niet aan zijn vordering ten grondslag gelegd&#13;
en moet reeds daarom aan bedoeld betoog&#13;
worden voorbijgegaan.&#13;
Slotsom&#13;
Uit het bovenstaande volgt dat de grief I&#13;
ongegrond is en dat grief II in het principaal&#13;
appel uiteindelijk geen doel kan treffen&#13;
en dat de voorwaardelijk voorgedragen&#13;
grief in het incidenteel hoger beroep geen&#13;
bespreking meer behoeft.&#13;
Het vonnis, waarvan beroep, moet worden&#13;
bekrachtigd met wijziging en aanvulling&#13;
van gronden als voormeld, evenwel&#13;
met dien verstande dat het hof, gelet op de&#13;
inmiddels verstreken tijd, termen aanwezig&#13;
acht om de datum met ingang waarvan de&#13;
pachtovereenkomst in geschil wordt ontbonden,&#13;
nader te bepalen op heden, 2 april&#13;
1990.&#13;
Appellant moet als de ook in hoger beroep&#13;
in het ongelijk gestelde partij worden&#13;
veroordeeld in de kosten van dat hoger beroep.&#13;
Rechtdoende in hoger beroep&#13;
In het principaal en in het incidenteel hoger&#13;
beroep;&#13;
Bekrachtigd het door de pachtkamer van&#13;
het kantongerecht te Sommelsdijk tussen&#13;
partijen gewezen vonnis van 11 november&#13;
1988, waarvan beroep, met dien verstande&#13;
dat de datum met ingang waarvan de onderhavige pachtovereenkomst wordt ontbonden,&#13;
nader wordt bepaald op heden, 2&#13;
april 1990.&#13;
Veroordeelt appellant in de kosten van&#13;
het hoger beroep, aan de zijde van geïntimeerde&#13;
tot heden begroot op ƒ 300,-&#13;
(driehonderd gulden) voor verschotten en&#13;
ƒ 2400,- (tweeduizend en vierhonderd gulden)&#13;
voor salaris van de procureur.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7179</htmlpath></article>
</articles></edition>
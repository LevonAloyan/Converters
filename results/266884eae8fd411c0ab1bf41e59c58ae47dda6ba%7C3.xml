<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2006</searchword><id>4051</id><udhid>UDH:TvAR/4051</udhid><titel>Capita selecta agrarisch milieurecht (deel I)</titel><searchwords><searchword>TvAR 6/2006</searchword><searchword>UDH:TvAR/4051</searchword></searchwords><attachments><attachment><name>2006_nr 6_Artikel_Bodden.pdf</name><extention>pdf</extention><url>https://denhollander.info/download/4010/ci</url></attachment></attachments><inleiding>1 Inleiding&#13;
Op 1 februari 2006 is de Interimwet stad-en-milieubenadering in werking getreden.1&#13;
Op 10 februari 2006 is het voorstel voor de Wet geurhinder en veehouderij naar de&#13;
Tweede Kamer gezonden.2 Voorts is het Besluit ammoniakemissie huisvesting veehouderij3&#13;
op 8 december 2005 gepubliceerd. In deze bijdrage ga ik in op de gevolgen&#13;
van deze (aankomende) wijzigingen voor het agrarisch milieurecht. Deze bijdrage zal&#13;
in twee delen verschijnen. In dit eerste deel komen de Interimwet stad-en-milieubenadering&#13;
en het Besluit ammoniakemissie huisvesting veehouderij aan de orde. Het&#13;
voorstel voor de Wet geurhinder en veehouderij wordt in het tweede deel behandeld.</inleiding><content>2 Interimwet stad-en-milieubenadering&#13;
2.1 Inleiding&#13;
De Interimwet stad-en-milieubenadering is op 1 februari 2006 in werking getreden.&#13;
Het woord “Interimwet” brengt tot uitdrukking dat het de bedoeling is om de Stad&#13;
&amp; Milieubenadering uiteindelijk te verankeren in de Wet milieubeheer en de (nieuwe)&#13;
Wet op de Ruimtelijke Ordening. De wet zal dan ook in beginsel vervallen op&#13;
1 februari 2010.4 Anders dan de naam doet vermoeden en anders dan de Expirementenwet&#13;
Stad en Milieu, heeft deze wet ook consequenties voor het landelijk gebied en&#13;
het agrarisch milieurecht.&#13;
Uitgangspunt van de “Stad &amp; Milieubenadering” is dat, onder primaire verantwoordelijkheid&#13;
van het lokaal bestuur, door middel van een integrale en gebiedsgerichte&#13;
aanpak optimale leefkwaliteit en zuinig en doelmatig ruimtegebruik wordt gerealiseerd.&#13;
5 De Stad &amp; Milieubenadering kent drie stappen. Allereerst dienen in een zo&#13;
vroeg mogelijk stadium van de ruimtelijke planvorming de milieubelangen meegenomen&#13;
te worden, in combinatie met het treffen van maatregelen aan de bron (stap 1).6&#13;
Biedt dit niet de gewenste oplossing dan kan stap 2 wellicht uitkomst bieden. De&#13;
ruimte die de bestaande wet- en regelgeving biedt dient zo volledig mogelijk benut te&#13;
worden (stap 2).7 Als blijkt dat stap 1 en 2 geen oplossing bieden en milieunormen en&#13;
-procedures in de weg staan aan een zuinig en doelmatig ruimtegebruik en optimale&#13;
leefkwaliteit kan onder bepaalde voorwaarden afgeweken worden van wetgeving&#13;
(stap 3). Omdat alleen de derde stap voorziet in een afwijking van wetgeving, behoeft&#13;
alleen die stap een wettelijk basis.8 Het “stap 3-besluit” is gekoppeld aan het bestemmingsplan9&#13;
dan wel het reconstructieplan.10 Bij stap 3 dienen de nadelige gevolgen&#13;
voor het milieu zoveel mogelijk te worden voorkomen of beperkt. Indien dat niet&#13;
mogelijk is, dienen de nadelige gevolgen gecompenseerd te worden in de directe&#13;
omgeving van het plangebied.11&#13;
Volgens de Memorie van Toelichting12 kan de Stad &amp; Milieubenadering ook een belangrijke&#13;
bijdrage leveren aan het versterken van de economische dynamiek en de leefkwaliteit&#13;
van het landelijk gebied (vitaal platteland) en het verbeteren van de landschappelijke&#13;
kwaliteit (tegengaan verrommeling, behoud van de openheid in het buitengebied). Het&#13;
is evenwel nog maar de vraag of er veel stap 3-besluiten zullen worden genomen voor&#13;
het landelijk gebied. De Staatssecretaris van VROM verwacht van niet. Wanneer&#13;
gebruik wordt gemaakt van de mogelijkheden die de stappen 1 en 2 bieden, zal een stap&#13;
3-besluit veelal niet nodig zijn. Bovendien voorziet het hierna te behandelen voorstel&#13;
voor de Wet geurhinder en veehouderij in extra flexibiliteit, aldus de Staatssecretaris.13&#13;
Voor het agrarisch milieurecht zit het venijn dan ook niet zozeer in de Stad &amp; Milieubenadering&#13;
op zichzelf,14 maar veeleer in de staart van de wet. Artikel 20 van de Interimwet&#13;
stad-en-milieubenadering voorziet namelijk in een wijziging van artikel 3, derde&#13;
lid, van de Wet ammoniak en veehouderij (hierna: de Wav). Hierna zal ik deze wijziging&#13;
eerst aan de orde stellen, om vervolgens terug te komen op de gevallen waarin de Stad&#13;
&amp; Milieubenadering in het agrarisch milieurecht toegepast kan worden. Voor het overige&#13;
zal ik de wet onbesproken laten. Voor een uitgebreidere beschouwing van de wet verwijs&#13;
ik naar het recente artikel van Nijmeijer in Milieu en Recht.15&#13;
2.2 Wijziging van de Wet ammoniak en veehouderij&#13;
Artikel 3, eerste lid, van de Wav regelt de zogeheten exclusieve werking. Het bevoegd&#13;
gezag betrekt bij beslissingen inzake de vergunning voor de oprichting of verandering&#13;
van een veehouderij de gevolgen van de ammoniakemissie uit de tot de veehouderij&#13;
behorende dierenverblijven uitsluitend op de wijze die is aangegeven bij of krachtens&#13;
de artikelen 4 tot en met 7 van de Wav. Ingevolge artikel 3, derde lid, van de Wav&#13;
(oud) geldt de exclusieve werking niet voor voorschriften die worden gesteld met toepassing&#13;
van de artikelen 8.11, 8.44, 8.45 of 8.46 van de Wet milieubeheer. Met betrek-&#13;
king tot deze bepaling is de uitspraak van de Afdeling bestuursrechtspraak van de&#13;
Raad van State (hierna: “de Afdeling”) van 9 juli 2003 van belang.16 Burgemeester en&#13;
wethouders weigerden een milieuvergunning gedeeltelijk (namelijk voor het houden&#13;
van 500 vleeskuikens) omdat volgens hen niet voldaan werd aan het alara-beginsel.17&#13;
De Afdeling stelde vast dat de vergunning niet geweigerd kon worden op grond van&#13;
artikel 6, eerste en tweede lid, van de Wav en oordeelde vervolgens dat de vergunning&#13;
evenmin geweigerd kon worden vanwege strijd met het alara-beginsel. Artikel 3,&#13;
derde lid, van de Wav juncto artikel 8.11, derde lid (oud), van de Wet milieubeheer&#13;
bieden slechts de mogelijkheid om voorschriften aan de vergunning te verbinden, aldus&#13;
de Afdeling. Burgemeester en wethouders hadden de milieuvergunning ten onrechte&#13;
geweigerd.&#13;
In zijn noot onder JM 2003, 111 stelt Kavsek: “Overigens had de wetgever dit kunnen&#13;
voorkomen door in de Wav expliciet te bepalen dat wat betreft het stellen van voorschriften&#13;
op grond van artikel 8.11 Wm , ook artikel 8.10 Wm van toepassing is. Maar&#13;
noch in de tekst van de Wav noch in de toelichting wordt hier iets over gezegd.” De&#13;
Interimwet stad-en-milieubenadering “repareert” de Wav door te bepalen dat artikel 3,&#13;
derde lid, van de Wav aldus wordt gewijzigd dat de exclusieve werking voortaan ook&#13;
niet van toepassing is op het weigeren van de vergunning met toepassing van artikel&#13;
8.10, tweede lid, van de Wet milieubeheer.18 Omdat ook artikel 8.10, tweede lid, van&#13;
de Wet milieubeheer recent (namelijk op 1 december 2005) is gewijzigd19 brengt deze&#13;
wijziging van de Wav met zich dat de milieuvergunning voor een veehouderij voortaan&#13;
ook geweigerd moet worden indien niet kan worden bereikt dat in de inrichting&#13;
voor wat betreft ammoniak tenminste de beste beschikbare technieken worden toegepast.&#13;
Op het begrip beste beschikbare technieken zal ik verderop nog terugkomen.&#13;
Op deze plaats is nog vermeldenswaardig dat de formulering van artikel 2, tweede lid,&#13;
van de Wet stankemissie in landbouwontwikkelings- en verwevingsgebieden (hierna:&#13;
“de Wet stankemissie”) identiek is aan die van artikel 3, derde lid, van de Wav (oud).&#13;
Blijkbaar heeft de wetgever een wijziging van die bepaling met de Wet geurhinder en&#13;
veehouderij in het vooruitzicht niet opportuun geacht.20&#13;
2.3 Stad &amp; Milieubenadering en het agrarisch milieurecht&#13;
De gemeenteraad is ingevolge artikel 2, onder a, van de Interimwet stad-en-milieubenadering&#13;
bevoegd om ten behoeve van het vestigen van milieugevoelige bestemmingen21&#13;
en van het vestigen of verplaatsen van kleinschalige bedrijvigheid bij functiemenging&#13;
van wonen en werken, ten aanzien van een door hem aangewezen projectgebied in het&#13;
belang van een zuinig en doelmatig ruimtegebruik en het bereiken van optimale leefomgevingskwaliteit&#13;
te besluiten tot afwijking van een milieukwaliteitsnorm met betrekking&#13;
tot bodem, geluid en lucht. Onder een milieukwaliteitsnorm wordt een bij wettelijk&#13;
voorschrift gestelde norm ten aanzien van de kwaliteit van het onderdeel van het&#13;
milieu verstaan.22 Buitenwettelijke milieukwaliteitsnormen zijn dus geen milieukwaliteitsnormen&#13;
als bedoeld in de Interimwet stad-en-milieubenadering.23&#13;
In het landelijk gebied wordt met name de wetgeving met betrekking tot stank en&#13;
ammoniak als knellend ervaren. De Wet stankemissie veehouderijen in landbouwontwikkelings-&#13;
en verwevingsgebieden en de Wet ammoniak en veehouderij bevatten&#13;
evenwel geen milieukwaliteitsnormen. Voor stank en ammoniak zijn derhalve aparte&#13;
afwijkingsbevoegdheden in de Interimwet stad-en-milieubenadering opgenomen.24&#13;
De afwijkingsbevoegdheid voor stank blinkt uit in eenvoud. De gemeenteraad kan&#13;
onder dezelfde omstandigheden als bij de afwijkingsbevoegdheid ex artikel 2, onder&#13;
a, van de Interimwet stad-en-milieubenadering besluiten om in afwijking van de categorie-&#13;
indeling van Wet stankemissie25 een voor stank gevoelig object in te delen in een&#13;
categorie met een lager beschermingsniveau.26&#13;
Aan de afwijkingsbevoegdheid voor ammoniak heeft de wetgever meer woorden&#13;
vuil gemaakt. De Wav staat aan een aantal veranderingen die milieugunstig kunnen zijn&#13;
in de weg, namelijk: (i) een verplaatsing van een veehouderij naar een nieuwe locatie&#13;
die op grotere afstand van een kwetsbaar gebied ligt dan de oorspronkelijke, maar&#13;
nog wel binnen een afstand van 250 meter van een dergelijk gebied (bijvoorbeeld de&#13;
verplaatsing van een veehouderij van 50 meter naar 150 meter binnen een kwetsbaar&#13;
gebied)27 en (ii) het samenvoegen van twee of meer veehouderijen binnen de “250&#13;
meter-zone” op de verst van het kwetsbare gebied gelegen locatie.28 Artikel 3, eerste&#13;
lid, van de Interimwet stad-en-milieubenadering maakt het mogelijk dat, in afwijking&#13;
van het oprichtingsverbod van de Wav,29 een vergunning wordt verleend voor het&#13;
oprichten van een veehouderij in de 250 meter-zone. Voorwaarde hierbij is dat de&#13;
rechtsgeldige vergunning voor een bestaande veehouderij die binnen dat projectgebied&#13;
dichter bij een kwetsbaar gebied is gelegen wordt ingetrokken. Bij een verplaatsing&#13;
zonder wijziging van het veebestand (qua aantal en soort dieren) mag de&#13;
ammoniakemissie na verplaatsing niet hoger zijn dan daarvoor.30 Indien wel een uitbreiding&#13;
van het veebestand plaatsvindt, mag de ammoniakemissie niet hoger zijn dan&#13;
het emissieplafond dat voor het bedrijf op de oude locatie zou gelden uitgaande van&#13;
de fictie dat de uitbreiding plaatsvindt op de oude locatie.31&#13;
Artikel 3, eerste lid, van de Interimwet stad-en-milieubenadering maakt het voorts&#13;
mogelijk dat, in afwijking van artikel 6, eerste lid, van de Wav, een vergunning wordt&#13;
verleend voor het samenvoegen van twee of meer veehouderijen in de 250 meter-zone.&#13;
Voorwaarde hierbij is dat de rechtsgeldige vergunning(en) voor een of meer andere&#13;
binnen dat projectgebied bestaande, met de te veranderen veehouderij samen te voegen&#13;
veehouderijen die dichter bij een kwetsbaar gebied zijn gevestigd word(t)(en) ingetrokken.&#13;
Ook hierbij geldt dat indien het veebestand niet wijzigt (qua aantal en soort&#13;
dieren) de ammoniakemissie na verplaatsing niet hoger mag zijn dan daarvoor32 en&#13;
dat indien wel uitbreiding van het veebestand plaatsvindt, de ammoniakemissie niet&#13;
hoger mag zijn dan de ammoniakemissie die de samen te voegen bedrijven zouden&#13;
mogen veroorzaken uitgaande van de fictie dat de uitbreidingen plaatsvinden op de&#13;
oude locatie.33&#13;
Dit nieuwe instrumentarium moet bijdragen aan een optimale leefkwaliteit en een&#13;
zuinig en doelmatig ruimtegebruik in het landelijk gebied. Als voorbeelden worden&#13;
in de Memorie van Toelichting genoemd de concentratie van veehouderijen op één&#13;
locatie, inbreiding in bebouwd gebied, uitbreiding ten behoeve van de eigen bevolking,&#13;
de uitvoering van een ruimte voor ruimteregeling, functiemenging, het tegengaan van&#13;
versnippering en een afwaartse beweging ten opzichte van kwetsbare gebieden.34&#13;
Mede omdat een stap 3-besluit als ultimum remedium moet worden gezien, is het nog&#13;
maar de vraag hoe vaak deze resultaten daadwerkelijk dankzij de Stad &amp; Milieubenadering&#13;
geboekt zullen worden.&#13;
3 Besluit ammoniakemissie huisvesting veehouderij&#13;
3.1 Inleiding&#13;
Het Besluit ammoniakemissie huisvesting veehouderij35 (hierna: “het Besluit huisvesting”)&#13;
is een algemene maatregel van bestuur als bedoeld in artikel 8.44 van de Wet&#13;
milieubeheer (algemene regels voor categorieën vergunningplichtige inrichtingen) en&#13;
bevat dwingende algemene voorschriften als bedoeld in artikel 9, achtste lid, van de&#13;
IPPC-richtlijn. Het Besluit huisvesting stelt grenzen aan de emissie uit dierenverblijven.&#13;
Indien de maximale emissienormen nopen tot een ander huisvestingssysteem,&#13;
dient de milieuvergunning hiervoor te worden gewijzigd. Voor wat betreft de ammoniakemissie&#13;
hoeft bij de nieuwe milieuvergunning (of bij de akkoordverklaring melding ex&#13;
artikel 8.19, tweede lid, van de Wet milieubeheer) geen individuele afweging meer&#13;
plaats te vinden.36 Ten aanzien van veehouderijen die onder de werking van een algemene&#13;
maatregel van bestuur ex artikel 8.40 van de Wet milieubeheer vallen, het&#13;
Besluit akkerbouwbedrijven milieubeheer en het Besluit melkrundveehouderijen&#13;
milieubeheer, worden dezelfde voorschriften opgenomen in het toekomstige Besluit&#13;
landbouw milieubeheer,37 waarin beide genoemde besluiten zullen opgaan.&#13;
Het besluit is nog niet in werking getreden, maar heeft nu al juridische betekenis. Bij&#13;
de beantwoording van de vraag of de beste beschikbare technieken worden toegepast&#13;
speelt het Besluit huisvesting al een rol.38 Op het begrip beste beschikbare technieken&#13;
kom ik hierna in paragraaf 3.6 terug. Eerst behandel ik de inhoud van het Besluit&#13;
huisvesting.&#13;
3.2 Maximale emissienormen&#13;
Op de voet van artikel 2, eerste lid van het Besluit huisvesting mogen in veehouderijen&#13;
geen huisvestingssystemen meer worden toegepast die een emissiefactor hebben&#13;
die hoger is dan de maximale emissiewaarde die in bijlage 1 voor de betreffende diercategorie&#13;
is aangegeven. De bijlage bevat voor bijna alle diercategorieën in de hoofdcategorieën&#13;
varkens en kippen een maximale emissiewaarde.39 Ook voor de diercategorie&#13;
melk- en kalfkoeien ouder dan 2 jaar is een emissiefactor vastgesteld. Naar&#13;
verwachting zullen op termijn voorts voor de diercategorieën nertsen en vleeskalveren&#13;
maximale emissiewaarden kunnen worden vastgesteld. Thans zijn voor deze diercategorieën&#13;
nog geen huisvestingssystemen voorhanden die beperking van de ammoniakemissie&#13;
technisch mogelijk maken en die voorts uit bedrijfseconomisch oogpunt&#13;
haalbaar zijn. Ten opzichte van het Ontwerp-Besluit huisvesting40 zijn de normen in&#13;
enkele gevallen soepeler (te weten die voor gespeende biggen (van 0,20 naar 0,23 kg),&#13;
voor vleesvarkens (van 1,1/1,2 naar 1,4 kg) en voor vleeskuikenouderdieren (van&#13;
0,250 naar 0,435 kg)). In het Besluit huisvesting zijn ook emissienormen voor zogeheten&#13;
nageschakelde technieken opgenomen. Het betreft systemen voor de bewerking en&#13;
opslag van mest uit het huisvestingssysteem die daarmee zodanig nauw zijn verbonden&#13;
dat ze voor de toepassing van de ammoniakregelgeving als onderdeel van het&#13;
huisvestingssysteem moeten worden gezien. Voor het berekenen van de ammoniakemissie&#13;
uit een dierenverblijf moet de emissie van het huisvestingssysteem en die van&#13;
de daaraan gekoppelde techniek bij elkaar op worden geteld.41&#13;
3.3 Uitzonderingen&#13;
Voor Groen-labelstalsystemen kent het Besluit huisvesting een uitzondering. Ten aanzien&#13;
van een bestaand Groen-labelstalsysteem waarvan de emissiefactor hoger is dan&#13;
de maximale emissiewaarde en waarvoor een milieuvergunning, of indien geen milieuvergunning&#13;
vereist was, een bouwvergunning is verleend voor 8 mei 2002, geldt de&#13;
hogere emissiefactor als maximale emissiewaarde.42 Een met deze uitzondering vergelijkbare&#13;
maar voor de praktijk minder belangrijke uitzondering is gemaakt voor een&#13;
huisvestingssysteem waarvoor een bijzondere emissiefactor is vastgesteld als bedoeld in&#13;
artikel 4a, eerste lid, van de Uitvoeringsregeling ammoniak en veehouderij.43&#13;
De maximale emissiewaarde voor melk- en kalfkoeien ouder dan 2 jaar (9,5 kg)&#13;
geldt alleen voor nieuwbouw en grotere uitbreidingen van bestaande huisvesting.44&#13;
De grens is gesteld op 20 dierplaatsen; indien het aantal dierplaatsen tot meer dan 20&#13;
toeneemt ten opzichte van het aantal dat aanwezig was op het tijdstip van inwerkingtreding&#13;
van het Besluit huisvesting is de maximale emissiewaarde wel van toepassing.&#13;
De maximale emissiewaarde is evenwel zo vastgesteld dat deze slechts effect heeft als&#13;
het melkrundvee het geheel jaar door op stal staat.45 Als regelmatig beweiding plaatsvindt&#13;
wordt automatisch aan de maximale emissiewaarde voldaan zonder dat emissiearme&#13;
technieken toegepast (moeten) worden, zo is de gedachte van de regelgever.46&#13;
De maximale emissiewaarde geldt voorts niet voor een diercategorie wanneer maar&#13;
een klein aantal dieren van die categorie worden gehouden.47 Het gaat hierbij om dieren&#13;
die voor eigen gebruik of als hobby worden gehouden en daarmee feitelijk geen&#13;
onderdeel vormen van de bedrijfsmatige activiteiten van de veehouderij. Voor de diercategorie&#13;
biggenopfok (gespeende biggen) is de grens bijvoorbeeld bepaald op 20 stuks.&#13;
Het voorschrijven van emissiearme huisvesting acht de regelgever bij zulke kleine&#13;
aantallen dieren niet goed mogelijk. De huidige emissiearme stalsystemen zijn namelijk&#13;
afgestemd op de normale bedrijfsmatige veehouderij.&#13;
De maximale emissiewaarden gelden verder niet voor dieren die biologisch worden&#13;
gehouden en voor scharrelvarkens.48&#13;
3.4 Overgangstermijnen&#13;
Voor inrichtingen die al zijn opgericht voor het tijdstip waarop het besluit in werking&#13;
treedt, is voorzien in overgangstermijnen; termijnen waarbinnen de bestaande huisvestingssystemen&#13;
niet hoeven te voldoen aan de in het besluit opgenomen maximale&#13;
emissiewaarden. In het Ontwerp-Besluit huisvesting49 was voor de meeste diercategorieën&#13;
een overgangstermijn opgenomen die afliep op 1 januari 2008. Ook op dit punt&#13;
is de regelgever de veehouderijsector echter tegemoet gekomen. Teneinde een betere&#13;
afstemming met de regelgeving op het gebied van dierenwelzijn te realiseren, moeten&#13;
bestaande huisvestingssystemen in beginsel op 1 januari 2010 voldoen aan de maximale&#13;
emissiewaarden.50 In 2008 zal worden bezien of er ruimte is om deze overgangstermijnen&#13;
(nog verder) te verlengen, namelijk tot 1 januari 2012 voor de pluimveehouderij&#13;
(de datum waarop geen batterijhuisvesting meer mag worden toegepast) en&#13;
1 januari 2013 voor varkensbedrijven (de datum waarop – onder meer – groepshuisvesting&#13;
voor zeugen verplicht is).51&#13;
De hoofdregel is derhalve: aanpassing of vervanging van bestaande huisvestingssystemen&#13;
uiterlijk op 1 januari 2010. Voorts gelden er bijzondere overgangstermijnen,&#13;
zowel strengere als soepelere. De belangrijkste zal ik hierna behandelen. Voor veehouderijen&#13;
die onder de reikwijdte van de IPPC-richtlijn vallen52 loopt de overgangstermijn&#13;
op 30 oktober 2007 af. Dit ligt slechts anders voor die huisvestingssystemen&#13;
waarvoor in het kader van de IPPC-richtlijn in het zogenoemde BREF-document&#13;
(zie paragraaf 3.6) geen beste beschikbare technieken zijn vastgesteld. Dit is het geval&#13;
bij de diercategorieën opfokhennen en vleeskuikenouderdieren. Verder worden in het&#13;
BREF-document met betrekking tot de diercategorie vleeskuikens de bestaande staltechnieken&#13;
als best beschikbare technieken beschouwd. Ten aanzien van deze diercategorieën&#13;
is daarom de hoofdregel van toepassing: aanpassing of vervanging van&#13;
bestaande huisvestingssystemen uiterlijk op 1 januari 2010. Zolang van een diercategorie&#13;
een relatief gering aantal dieren wordt gehouden (dit aantal is bijvoorbeeld&#13;
voor vleesvarkens bepaald op 250) en de betreffende veehouderij niet onder de werkingsfeer&#13;
van de IPPC-richtlijn valt, loopt de overgangstermijn voorts tot 1 januari&#13;
2013.53 Voor kleine veehouderijen (denk aan inrichtingen waar relatief weinig dieren&#13;
gehouden worden, zoals kinderboerderijen en dierentuinen, strikt genomen zijn dit&#13;
veehouderijen) en kleine neventakken van grotere veehouderijen geldt een overgangstermijn&#13;
tot 1 januari 2013, deze laatste voor zover deze niet onder de IPPC-richtlijn&#13;
vallen.&#13;
Om te kunnen vaststellen wanneer de maximale emissiewaarde voor de huisvesting van&#13;
melkrundvee geldt54 en in welke gevallen de overgangstermijnen van toepassing zijn55 is&#13;
het begrip “bestaand huisvestingssysteem” gedefiniëerd.56 Als peilmoment is het tijdstip&#13;
van inwerkingtreding van het Besluit huisvesting genomen. Een huisvestingssysteem&#13;
dat op dat moment “aanwezig was” wordt als een bestaand huisvestings-&#13;
systeem aangemerkt. Blijkbaar kan het ook een illegaal huisvestingssysteem betreffen(!).&#13;
57 Een huisvestingssysteem dat op het moment van inwerkingtreding van het&#13;
Besluit huisvesting nog niet aanwezig is, maar waarvoor op dat tijdstip wel een milieuvergunning,&#13;
of – indien geen milieuvergunning vereist is – een bouwvergunning is&#13;
verleend, dient ook te worden aangemerkt als een bestaand huisvestingssysteem. Na&#13;
veranderingen dienen deze twee categorieën huisvestingssystemen in drie gevallen&#13;
nog steeds te worden aangemerkt als een bestaand huisvestingssysteem:&#13;
1. de emissiefactor van het systeem is niet hoger dan die van het oorspronkelijke systeem&#13;
en er wordt niet uitgebreid in dierplaatsen;&#13;
2. de aanpassing van het systeem houdt verband met de wettelijke voorschriften op&#13;
het gebied van dierenwelzijn en er wordt niet uitgebreid in dierplaatsen;&#13;
3. de verandering bestaat uit het huisvesten van dieren van een andere diercategorie&#13;
die tot dezelfde hoofdcategorie (bijvoorbeeld zeugen in plaats van vleesvarkens)&#13;
behoort, de ammoniakemissie neemt niet toe en het vloeroppervlak wordt niet&#13;
vergroot.&#13;
3.5 De anticipatieregeling&#13;
De Interimwet ammoniak en veehouderij bood veehouderijen in en nabij kwetsbare&#13;
natuurgebieden meer uitbreidingsmogelijkheden dan de Wet ammoniak en veehouderij&#13;
thans biedt. Gevreesd werd dat veehouderijen zouden anticiperen op de Wet&#13;
ammoniak en veehouderij door voor het van kracht worden van de Wet ammoniak en&#13;
veehouderij een nieuwe milieuvergunning verleend te krijgen. Om een dergelijke&#13;
anticipatie tegen te gaan is een speciale regeling in de Wet ammoniak en veehouderij&#13;
opgenomen, de zogeheten anticipatieregeling.58 De anticipatieregeling krijgt (weer)&#13;
betekenis op het moment dat het Besluit huisvesting in werking treedt. Op basis van&#13;
de anticipatieregeling vervalt op dat moment een voor 8 december 2000 (de dag waarop&#13;
het kabinet instemde met het wetsvoorstel59) aangevraagde en voor 1 april 2002 (de&#13;
dag waarop de Wav in werking is getreden60) verleende milieuvergunning indien deze&#13;
– kort weergegeven – op grond van de Wav niet verleend had kunnen worden. Hetzelfde&#13;
geldt voor een akkoordverklaring melding ex artikel 8.19, tweede lid, van de&#13;
Wet milieubeheer. Indien tegen de milieuvergunning nog een beroep loopt bij de&#13;
Afdeling, vervalt de vergunning niet van rechtswege maar moet de Afdeling het&#13;
beroep behandelen met inachtneming van de Wav. Voor de veehouderij dient binnen&#13;
twaalf weken na het vervallen van de vergunning een nieuwe aanvraag te worden&#13;
ingediend, waarna het bedrijf vervolgens tot acht weken na het tijdstip waarop het&#13;
besluit op deze aanvraag in werking is getreden op de oude voet mag verder gaan.&#13;
Door het van rechtswege vervallen niet te koppelen aan het moment van inwerkingtreding&#13;
van de Wav, maar aan het moment van inwerkingtreding van het Besluit huisvesting,&#13;
is bewerkstelligd dat het emissieplafond op de voor de veehouderijen meest&#13;
gunstige wijze wordt berekend en is voorkomen dat er onnodig van rechtswege vergunningen&#13;
vervallen. De tijdelijke maximale emissiewaarden van bijlage 2 van de&#13;
Regeling ammoniak en veehouderij61 zijn namelijk in enkele gevallen strenger dan die&#13;
van het Besluit huisvesting.&#13;
3.6 Beste beschikbare technieken&#13;
Volgens de regelgever worden de beste beschikbare technieken toegepast indien het&#13;
betreffende huisvestingssysteem voldoet aan de maximale emissienorm van het Besluit&#13;
huisvesting.62 Het begrip beste beschikbare technieken vindt zijn oorsprong in de&#13;
IPPC-richtlijn. Met beste beschikbare technieken wordt niet per definitie het stalsysteem&#13;
dat het meeste reduceert bedoeld. Onder beste beschikbare technieken verstaat&#13;
de IPPC-richtlijn het meest doeltreffende en geavanceerde ontwikkelingsstadium van&#13;
de activiteiten en exploitatiemethoden, waarbij de praktische bruikbaarheid van de&#13;
speciale technieken om in beginsel het uitgangspunt voor de emissiegrenswaarden te&#13;
vormen is aangetoond, met het doel emissies en effecten op het milieu in zijn geheel&#13;
te voorkomen, of wanneer dat niet mogelijk blijkt algemeen te beperken.63 Vervolgens&#13;
geeft artikel 2 van de IPPC-richtlijn nog specifieke definities van de afzonderlijke&#13;
woorden ‘beste’, ‘beschikbare’ en ‘technieken’, waarnaar ik op deze plaats kortheidshalve&#13;
verwijs. Tenslotte verwijst artikel 2, elfde lid van de IPPC-richtlijn naar de in&#13;
bijlage IV van de richtlijn vermelde punten, welke speciaal in aanmerking genomen&#13;
moeten worden. In bijlage IV staat onder meer vermeld dat “rekening moet worden&#13;
gehouden”64 met de eventuele kosten en baten van een actie. Bijlage IV verwijst verder&#13;
onder andere naar door de Europese Commissie bekend gemaakte informatie.&#13;
Voor de intensieve veehouderij is in dit verband het Reference Document on Best&#13;
Available Techniques for Intensive Rating of Poultry and Pigs65 van belang (hierna:&#13;
“BREF-document”).66&#13;
Op 1 december 2005 is de Wet tot verduidelijking van de Wet milieubeheer en de Wet&#13;
verontreiniging oppervlaktewateren in verband met de IPPC-richtlijn/vergunning op&#13;
hoofdzaken en vergunning op maat67 in werking getreden. Met deze wet is onder&#13;
meer het toetsings- en begrippenkader van de Wet milieubeheer aangepast aan de&#13;
IPPC-richtlijn. Het voert te ver om deze wetswijziging hier volledig te behandelen.&#13;
In relatie tot het criterium beste beschikbare technieken is het volgende van belang.&#13;
In artikel 1.1, tweede lid, van de Wet milieubeheer is het begrip gedefinieerd. Artikel&#13;
8.10, tweede lid, van de Wet milieubeheer bevat een specifieke weigeringsgrond voor&#13;
het bevoegd gezag voor het geval de beste beschikbare technieken niet worden toegepast.&#13;
Het alara-beginsel in artikel 8.11, derde lid van de Wet milieubeheer is vervan-&#13;
gen door het criterium beste beschikbare technieken. Ook het Inrichtingen- en vergunningenbesluit&#13;
is gewijzigd.68 Zo is bijlage IV van de IPPC-richtlijn verwerkt in&#13;
artikel 5a.1 van het Inrichtingen- en vergunningbesluit. Door deze wetswijziging heeft&#13;
het begrip beste beschikbare technieken voortaan betekenis voor alle vergunningplichtige&#13;
inrichtingen en dus niet langer uitsluitend voor de bedrijven waarop de&#13;
IPPC-richtlijn van toepassing is.&#13;
Zoals ik hiervoor reeds aangaf worden volgens de regelgever de beste beschikbare&#13;
technieken toegepast indien het betreffende huisvestingssysteem voldoet aan de maximale&#13;
emissienorm van het Besluit huisvesting.69 Wanneer die gedachtegang gevolgd&#13;
wordt, kan individuele toetsing aan onder meer het BREF-document70 na inwerkingtreding&#13;
van het Besluit huisvesting achterwege blijven, althans voor wat betreft het&#13;
aspect ammoniak. Hierbij dienen twee kanttekeningen te worden geplaatst.&#13;
Op de eerste plaats kan het bevoegd bezag niet zonder meer vertrouwen op de&#13;
maximale emissiewaarden van het Besluit huisvesting. Per geval zal moeten worden&#13;
nagegaan wat de beste beschikbare technieken en de bijbehorende emissiegrenswaarden&#13;
zijn en of bijvoorbeeld locatiespecifieke omstandigheden dwingen tot verregaandere&#13;
eisen.71 Illustratief is de uitspraak van de Afdeling van 20 april 2005.72 Verweerder&#13;
refereerde voor wat betreft de emissie-eisen voor stookinstallaties aan het Besluit&#13;
emissie-eisen stookinstallaties milieubeheer A. In dit besluit zijn voor de aangevraagde&#13;
stookinstallatie emissiegrenswaarden voor fluor opgenomen die rechtstreeks gelden.&#13;
Het bestreden besluit was genomen op 1 juni 2004. Mede omdat de in de amvb opgenomen&#13;
emissiewaarden voor het laatst in 1998 gewijzigd waren, had verweerder volgens&#13;
de Afdeling onvoldoende gemotiveerd waarom de emissiewaarden van de amvb&#13;
een even hoog niveau van bescherming bieden als vergunningsvoorschriften die gebaseerd&#13;
zijn op artikel 9, vierde lid, van de IPPC-richtlijn. Het bevoegd gezag doet er&#13;
dus in ieder geval verstandig aan om indien zij uitgaat van een maximale emissienorm&#13;
uit het Besluit huisvesting, deze keuze goed te motiveren.&#13;
Voorts is het volgende van belang. Tegen een algemeen verbindende voorschrift&#13;
kan geen beroep worden ingesteld.73 Dat neemt niet weg dat een emissienorm uit het&#13;
Besluit huisvesting, waarop een vergunningvoorschrift is gebaseerd, in de beroepsprocedure&#13;
ter zake de vergunning aan een exceptieve toetsing kan worden onderworpen.&#13;
74 Dat de Afdeling een norm uit het Besluit huisvesting onverbindend of buiten&#13;
toepassing zal verklaren is gelet op de beoordelingsvrijheid die de regelgever ter&#13;
beschikking staat niet waarschijnlijk, maar niet op voorhand uit te sluiten.&#13;
</content><legacyfootnotes>* Mr. P.P.A. Bodden is advocaat bij Hekkelman Advocaten en Notarissen te Nijmegen.&#13;
1. Stb. 2006, 38.&#13;
2. TK 2005-2006, 30 453, nr. 1.&#13;
3. Stb. 2005, 675.&#13;
4. Artikel 25, eerste lid, van de Interimwet stad-en-milieubenadering.&#13;
5. TK 2004-2005, 29 871, nr. 3, p. 1.&#13;
6. Artikel 4, derde lid, onder a, van de Interimwet-stad-en-milieubenadering.&#13;
7. Eveneens artikel 4, derde lid, onder a, van de Interimwet stad-en-milieubenadering.&#13;
8. Deze is te vinden in de artikelen 2 en 3 van de Interimwet stad-en-milieubenadering.&#13;
9. Artikel 4, derde lid, onderdeel c en artikel 12, tweede lid, van de Interimwet stad-en-milieubenadering.&#13;
10. Artikel 10 van de Interimwet stad-en-milieubenadering.&#13;
11. Artikel 7 van de Interimwet stad-en-milieubenadering.&#13;
12. TK 2004-2005, 29 871, nr. 3, p. 1.&#13;
13. TK 2005-2006, 29 871, C, p. 1.&#13;
14. Die voor het landelijk gebied geregeld is in artikel 2, onder b, artikel 3 van de Interimwet stad-enmilieubenadering.&#13;
15. A.G.A. Nijmeijer, ‘Een stap verder met de stad- en milieubenadering’, M en R, 2006, afl. 3, p. 145 e.v..&#13;
16. JM 2003, 111.&#13;
17. Artikel 8.11, derde lid (oud), van de Wet milieubeheer.&#13;
18. Artikel 20 van de Interimwet stad-en-milieubenadering.&#13;
19. Wet tot verduidelijking van de Wet milieubeheer en de Wet verontreiniging oppervlaktewateren in verband&#13;
met de IPPC-richtlijn/vergunning op hoofdzaken en vergunning op maat, Stb. 2005, 432.&#13;
20. Vgl. artikel 2, tweede lid, van de Wet geurhinder en veehouderij.&#13;
21. Ingevolge artikel 1, onderdeel a, van de Interimwet stad-en-milieubenadering dienen onder milieugevoelige&#13;
bestemmingen gebouwen en terreinen die naar hun aard bestemd zijn voor het verblijf van personen&#13;
gedurende de dag of nacht of een gedeelte daarvan te worden verstaan.&#13;
22. Artikel 1, onder e, van de Interimwet stad-en-milieubenadering.&#13;
23. Zie over het begrip milieukwaliteitsnorm uitgebreid: L.A.J. Spaans e.a., De waarde(n) van milieukwaliteitsnormen,&#13;
Den Haag, 2000.&#13;
24. Artikel 2, onder b, artikel 3, artikel 9 en 10 van de Interimwet stad-en-milieubenadering.&#13;
25. Artikel 1, tweede lid, van de Wet stankemissie.&#13;
26. Artikel 2, onder b, van de Interimwet stad-en-milieubenadering.&#13;
27. In strijd met artikel 4, eerste lid van de Wav.&#13;
28. In strijd met artikel 6, eerste lid, van de Wav.&#13;
29. Artikel 4, eerste lid, van de Wav.&#13;
30. Artikel 3, eerste lid, onder a, sub 1, van de Interimwet stad-en-milieubenadering.&#13;
31. Derhalve: vergunde ammoniakemissie, gecorrigeerd naar de stand der techniek, vgl. artikel 6, eerste lid,&#13;
van de Wav (artikel 3, eerste lid, onder a, sub 2, van de Interimwet stad-en-milieubenadering).&#13;
32. Artikel 3, eerste lid, onder b, sub 1, van de Interimwet stad-en-milieubenadering.&#13;
33. Derhalve: vergunde ammoniakemissie, gecorrigeerd naar de stand der techniek, vgl. artikel 6, eerste lid,&#13;
van de Wav (artikel 3, eerste lid, onder b, sub 2, van de Interimwet stad-en-milieubenadering).&#13;
34. TK 2004-2005, 29 871, nr. 3, p. 14.&#13;
35. Stb. 2005, 675.&#13;
36. Met het aspect stank zou bij het afleiden van de maximale emissiewaarden ook reeds rekening gehouden&#13;
zijn, Stb. 2005, 675, p. 14.&#13;
37. Staatscourant 11 januari 2005, nr. 7.&#13;
38. Zo overwoog de de Afdeling in de uitspraak van 26 mei 2004 (zaaknummer 200304825/1, voor zover&#13;
mij bekend niet gepubliceerd) dat bij de vraag of beste beschikbare technieken zijn toegepast betekenis&#13;
toekomt aan de brief van de Minister van VROM van 26 maart 2002 (kenmerk: 2002BWL/2002 027&#13;
327). In deze brief adviseert de Minister van VROM het bevoegd gezag om bij de vergunningverlening&#13;
uit te gaan van de in het Ontwerp-Besluit huisvesting (Staatscourant 23 mei 2001, nr. 99 / p. 13) vermelde&#13;
maximale emissiewaarden. Het Ontwerp-Besluit huisvesting ging uit van een maximale emissiewaarde&#13;
van 1,2 kg ammoniakemissie per dierplaats per jaar voor vleesvarkens. Deze waarde werd met de&#13;
Groen-label stal die in de uitspraak aan de orde was overschreden. Mede daarom oordeelde de Afdeling&#13;
dat burgemeester en wethouders onvoldoende onderzocht hadden of voor de betreffende stal een emissiearmer&#13;
stalsysteem had kunnen worden toegepast (zie voor een geval waarbij appellanten zonder succes&#13;
een beroep deden op het Ontwerp-besluit Huisvesting AbRS 1 juni 2005, JM 2005, 102).&#13;
39. Alleen voor de uit het oogpunt van ammoniakemissie minder belangrijke diercategorieën dekberen en&#13;
opfokhennnen (bij grondhuisvesting) is geen maximale emissiewaarde vastgesteld.&#13;
40. Staatscourant 23 mei 2001, nr. 99, p. 13.&#13;
41. Stb. 2005, 675, p. 34.&#13;
42. Artikel 2, tweede lid, van het Besluit huisvesting.&#13;
43. Artikel 2, derde lid, van het Besluit huisvesting.&#13;
44. Artikel 3, eerste lid, van het Besluit huisvesting.&#13;
45. Melk- en kalfkoeien zijn hoofdzakelijk gehuisvest in ligboxstallen, waarvan de emissiefactor 9,5 kilogram&#13;
ammoniak per dierplaats per jaar bedraagt indien beweiding plaatsvindt en 11,0 kilogram ammoniak&#13;
per dierplaats per jaar indien de koeien permanent op stal staan.&#13;
46. Stb. 2005, 675, p. 47 (met dit alles is uitvoering gegeven aan de motie Ter Veer c.s. TK 2001/02, 27 836,&#13;
nr. 18; hiermee verband houdt de afspraak met de melkrundveehouderijsector dat de benodigde emissiereductie&#13;
gerealiseerd zal worden via het voerspoor; het landelijk gemiddelde melkureumgetal mag in&#13;
2010 niet hoger zijn dan 20 mg per 100 gram tankmelk, zie TK 2002/03, 24 445, nr. 65, p. 3-4.).&#13;
47. Artikel 3, tweede lid, van het Besluit.&#13;
48. Artikel 2, derde lid, van het Besluit huisvesting.&#13;
49. Staatscourant 23 mei 2001, nr. 99, p. 13.&#13;
50. Artikel 4, eerste lid, van het Besluit huisvesting.&#13;
51. Stb. 2005, 675, p. 19.&#13;
52. De IPPC-richtlijn is van toepassing op installaties voor intensieve pluimvee- of varkenshouderijen met&#13;
meer dan: a) 40.000 plaatsen voor pluimvee, b) 2.000 plaatsen voor mestvarkens (van meer dan 30 kg) of&#13;
c) 750 plaatsen voor zeugen (artikel 1 juncto bijlage 1 van de IPPC-richtlijn).&#13;
53. Artikel 4, tweede lid, van het Besluit huisvesting.&#13;
54. Artikel 2, tweede lid, van het Besluit huisvesting.&#13;
55. Artikel 3 van het Besluit huisvesting.&#13;
56. Artikel 1, tweede lid, van het Besluit huisvesting.&#13;
57. Stb. 2005, 675, p. 43.&#13;
58. Artikel 10, eerste tot en met achtste lid van de Wav.&#13;
59. TK 2000-2001, 24 445, nr. 59.&#13;
60. Stb. 2002, 93.&#13;
61. Artikel 1, derde lid, van de Wav.&#13;
62. Vgl. artikel 8.44, tweede lid, juncto 8.11, derde lid, van de Wet milieubeheer.&#13;
63. Artikel 2, elfde lid, van de IPPC-richtlijn.&#13;
64. Vgl. artikel 8.8, tweede lid, Wet milieubeheer.&#13;
65. Europese Commissie, november 2002, http://eippcb.jrc.es.&#13;
66. Het betreft een 341 pagina’s tellend document, waarin onder meer aangegeven wordt welke stalsystemen,&#13;
althans welke kenmerken van stalsystemen, aangemerkt kunnen worden als “best available technique”.&#13;
Zie over de juridische betekenis van een BREF-document de noot van Jongma onder AbRS&#13;
23 februari 2005, AB 2005, 186.&#13;
67. Stb. 2005, 432.&#13;
68. Stb. 2005, 527, p. 2.&#13;
69. Vgl. artikel 8.44, tweede lid, juncto 8.11, derde lid, van de Wet milieubeheer.&#13;
70. Vgl. AbRS 23 februari 2005, AB 2005, 187 en AbRS 1 juni 2005, JM 2005, 102.&#13;
71. Vgl. rechtsoverweging 2.6.7 van AbRS 1 juni 2005, JM 2005, 102.&#13;
72. AB 2005, 186.&#13;
73. Artikel 8:2, onder a, van de Algemene wet bestuursrecht.&#13;
74. Vgl. AbRS, 22 februari 2006, zaaknummer 200506478/1 en AbRS 16 november 2005, BR 2006, 52.</legacyfootnotes><footnotes><footnote/></footnotes><auteurs>mr. P.P.A. Bodden</auteurs><published>2006-06-01 00:00:00</published><modified>2006-06-01 00:00:00</modified><editiondate>2006-06-01</editiondate><htmlpath>https://denhollander.info/artikel/4051</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1991</searchword><id>7048</id><udhid>UDH:TvAR/7048</udhid><titel>'A.M.J. K. / 'Yerseke Moer''  (TvAR 1991/4519)</titel><searchwords><searchword>TvAR 11/1991</searchword><searchword>TvAR 1991/4519</searchword><searchword>UDH:TvAR/7048</searchword></searchwords><attachments><attachment><name>1991_nr 11_Rechtspraak_4519.pdf</name><extention>pdf</extention><url>https://denhollander.info/download/6658/ci</url></attachment></attachments><inleiding>Landinrichtingswet, art. 144, 150&#13;
Inbreng (eigendom en pacht) vrijwel ongewijzigd&#13;
toegedeeld. Niet verwezenlijkte concentratie&#13;
maakt de toedeling, gelet op de&#13;
omstandigheden van het geval, niet onredelijk.&#13;
Overbedeling in eigendom en onderbedeling&#13;
in pacht van meer dan vijf procent.&#13;
Reclamant heeft bezwaar tegen overbedeling&#13;
in eigendom. Daar de wet een dergelijk&#13;
overbedeling alleen toestaat met toestemming&#13;
van de belanghebbende, wijzigt de&#13;
rechtbank van toedeling door een van de&#13;
kavels in pacht (in plaats van in eigendom)&#13;
toe te delen. </inleiding><content>Rechtbank Middelburg, 25 april 1991&#13;
(Mrs. Witsiers, ter Berg en Slot) A.M.J. K., reclamant tegen het plan van toedeling&#13;
in de ruilverkaveling 'Yerseke Moer';&#13;
enz.&#13;
2. De feiten&#13;
2.1. Naar de rechtbank zijn verwezen:&#13;
Bezwaar 1, inhoudende dat Kole bezwaar&#13;
maakt tegen de toedeling van drie percelen in&#13;
plaats van een geconcentreerde toedeling;&#13;
Bezwaar 3, inhoudende dat Kole bezwaar&#13;
heeft tegen de overbedeling.&#13;
2.2. Aan Kole zijn toegedeeld:&#13;
a. Een perceel boomgaard gelegen in het&#13;
beheersgebied boven de Postweg, groot&#13;
0,9 ha (kavel 04010);&#13;
b. Een onegaal weiland (kavel 04002), een&#13;
door de staat aangekochte, driehoekig restant&#13;
door kanaalverbreding ontstaan. Omdat&#13;
Kole (na sluiting pachtregistratie) pachter&#13;
bleek te zijn is dit perceel hem in eigendom&#13;
overbedeeld. Het perceel is 0,5 ha groot.&#13;
c. Percelen weiland (kavel 05003) in het&#13;
reservaatsgebied ten zuiden van de Postweg,&#13;
grootte 1,9 ha.&#13;
2.3. De totale netto ruilverkavelingswaarde&#13;
van de inbreng bedraag ƒ 80 047,- (waarvan&#13;
ƒ 28 700,- betrekking heeft op eigendom). De&#13;
ruilverkavelingswaarde van de toedeling bedraagt&#13;
ƒ 82437,- (waarvan ƒ 46 192,- betrekking&#13;
heeft op eigendom). Kole is in eigen&#13;
dom met ruim zestig procent overbedeeld.&#13;
3. Het geschil&#13;
Bezwaar 1&#13;
3.1. Kole stelt dat het doel van de ruilverkaveling&#13;
juist is concentratie van percelen. Dat&#13;
doel wordt in zijn geval niet verwezenlijkt&#13;
omdat hij vrijwel ongewijzigd zijn inbreng,&#13;
bestaande uit drie percelen, krijgt toegedeeld.&#13;
3.2. De LIC voert aan dat slechts een beperkte&#13;
hoeveelheid grond beschikbaar was&#13;
voor uitruil uit het reservaatsgebied. Niet alle&#13;
gronden uit het reservaatsgebied konden dus&#13;
worden uitgeruild.&#13;
Bovendien wenste Kole alleen voor de&#13;
inplant van fruitbomen geschikte grond.&#13;
Mede gelet op de inbreng van Kole (slechts&#13;
0,9 ha boomgaard en overigens weiland) was&#13;
dat echter niet mogelijk.&#13;
Bezwaar 3&#13;
3.3. Kole was pachter van kavel 04002. Hij&#13;
wenst dat perceel niet in deze ruilverkaveling&#13;
als overbedeling in eigendom toegedeeld te&#13;
krijgen.&#13;
3.4. De LIC stelt zich op het standpunt dat de&#13;
overbedeling in eigendom alleen kan plaats&#13;
vinden indien Kole daarmee accoord is nu&#13;
deze overbedeling meer dan vijf procent bedraagt.&#13;
4. De beoordeling van het geschil&#13;
Bezwaar 1&#13;
4.1. Kole heeft een drietal kavels ingebracht&#13;
en die kavels zijn hem ook vrijwel ongewijzigd&#13;
toegedeeld. Van (onredelijke) verslechtering&#13;
ten opzichte van zijn inbreng is&#13;
daarom in dat opzicht geen sprake.&#13;
Van andere toedelingsmogelijkheden is&#13;
niet gebleken. Dat een van de ruilverkavelingsdoelstellingen&#13;
- 'concentratie' - in de&#13;
situatie van Kole niet wordt verwezenlijkt&#13;
valt te betreuren, maar maakt de toedeling&#13;
gelet op het voorgaande niet onredelijk.&#13;
Bezwaar 1 is daarom ongegrond.&#13;
Bezwaar 3&#13;
4.2. Nu Kole uitdrukkelijk te kennen heeft&#13;
gegeven niet in eigendom te willen worden&#13;
overbedeeld en de wet een overbedeling van&#13;
meer dan vijf procent alleen toestaat met&#13;
toestemming van de belanghebbende is bezwaar&#13;
3 gegrond. De te grote overbedeling in&#13;
eigendom is uitsluitend ontstaan door toe&#13;
deling van kavel 04002 in eigendom in plaats&#13;
van pacht. De rechtbank zal het plan van&#13;
toedeling in zoverre wijzigen.&#13;
De rechtbank zal de kosten compenseren.&#13;
5. De beslissing&#13;
De rechtbank&#13;
Verklaart bezwaar 1 ongegrond.&#13;
Verklaart bezwaar 3 gegrond en wijzigt het&#13;
plan van toedeling aldus dat kavel 04002 niet&#13;
in eigendom maar in pacht aan Kole wordt&#13;
toegedeeld.&#13;
enz.</content><legacyfootnotes/><footnotes><footnote/></footnotes><auteurs>Mrs. Witsiers, ter Berg en Slot</auteurs><published>1991-11-01 00:00:00</published><modified>1991-11-01 00:00:00</modified><editiondate>1991-11-01</editiondate><htmlpath>https://denhollander.info/artikel/7048</htmlpath></article>
</articles></edition>
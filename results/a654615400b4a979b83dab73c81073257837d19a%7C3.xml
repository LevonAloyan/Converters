<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4826</id><udhid>UDH:TvAR/4826</udhid><titel>Ballast Nedam Beton en Waterbouw B.V. / Lijst der geldelijke regelingen in de ruilverkaveling ‘De Oude Jokse’ (TvAR 1999/4963)</titel><searchwords><searchword>TvAR 7/8/1999</searchword><searchword>TvAR 1999/4963</searchword><searchword>UDH:TvAR/4826</searchword></searchwords><attachments><attachment><name>1999_nr 78_Rechtspraak_4963.pdf</name><extention>pdf</extention><url>https://denhollander.info/download/4768/ci</url></attachment></attachments><inleiding>Landinrichtingswet art. 71, 210,&#13;
212, BW art. 7A:1647&#13;
&#13;
Door de landinrichtingscommissie (LC) geen&#13;
expliciete toestemming ex artikel 71 van de&#13;
Landinrichtingswet verleend voor het inrichten&#13;
van een gronddepot. De LC heeft die situatie&#13;
echter wel gedoogd, waardoor kan worden&#13;
gezegd dat zij er impliciete (en in casu in de&#13;
tijd beperkte) toestemming voor heeft gegeven,&#13;
In het kader van de toedeling heeft de&#13;
LC aangedrongen op ontruiming van het&#13;
depot. Daar geweigerd is het depot te ontruimen&#13;
heeft de LC zich genoodzaakt gezien de&#13;
ontruiming aan te besteden.Omtot ontruiming&#13;
te komen heeft de LC een bedrag van ruim&#13;
ƒ 1 miljoen gulden betaald aan de onderneming&#13;
H. Deze onderneming waaraan de&#13;
opruimingswerkzaamheden waren uitbesteed,&#13;
heeft later (na de inschrijving van de akte van&#13;
toedeling) de desbetreffende percelen met het&#13;
depot gekocht van de in het plan van toedeling&#13;
ten aanzien van die percelen vermelde&#13;
eigenaar M. Niet lang na de aankoop heeft H.&#13;
aan de LC verzocht om het werk in onvoltooide&#13;
staat te mogen opleveren. Hiermee is&#13;
ingestemd, tevens is een financiële regeling&#13;
getroffen (onder meer inhoudende de betaling&#13;
van een schadevergoeding van ruim&#13;
ƒ 700.000,- aan H.).&#13;
Het uitbetaalde bedrag is in rekening gebracht&#13;
bij de eigenaar (T) op de peildatum. Daar T.&#13;
de grond na de peildatum heeft verkocht heeft&#13;
de LC een evenredig deel van dat bedrag ten&#13;
laste van de verkrijgende eigenaar (B) gebracht.&#13;
Deze eigenaar heeft het gronddepot&#13;
ingericht en is ter plaatse niet weer toegedeeld.&#13;
T. is van mening dat het totale bedrag ten&#13;
laste dient te komen van B.&#13;
Door het depot is er sprake van een waardevermindering&#13;
van de betrokken percelen,&#13;
welke zonder toestemming van de LC is&#13;
bewerkstelligd. Gelet op artikel 210 Landinrichtingswet&#13;
komt een dergelijke waardevermindering&#13;
in aanmerking voor verrekening&#13;
via de lijst der geldelijke regelingen, hetgeen&#13;
leidt tot een post ten laste van de inbrengende&#13;
eigenaar en een post ten voordele van de&#13;
opkomende eigenaar. In het onderhavige geval&#13;
heeft de LC de kosten voor de opkomende&#13;
eigenaar voor haar rekening genomen. Gelet&#13;
op de omstandigheden acht de rechtbank het&#13;
redelijk dat de gemaakte kosten via de lijst der&#13;
geldelijke regelingen in rekening worden gebracht&#13;
ook al komt dat bedrag niet via die lijst&#13;
aan de opkomend eigenaar ten goede.&#13;
Gelet op onder meer artikel 7A:1647 Burgerlijk&#13;
Wetboek is de rechtbank er niet van overtuigd&#13;
dat dat de betaling door de LC aan H.&#13;
van de schadevergoeding van ruim ƒ 700.000,-&#13;
noodzakelijk is geweest. De vergoeding wordt&#13;
door de rechtbank ex aequo et bono op een&#13;
lager bedrag bepaald.&#13;
In casu is het naar het oordeel van de rechtbank&#13;
in overeenstemming met de redelijkheid&#13;
en billijkheid om de band met de peildatum&#13;
los te laten en rekening te houden met de&#13;
nadien ontstane situatie. Hierdoor wordt&#13;
voorkomen dat B. die het gronddepot heeft&#13;
gebruikt en de verplichting had om dat op&#13;
haar kosten tijdig te ontruimen, de kosten op&#13;
T. kan afwentelen. Onder de bijzondere&#13;
omstandigheden van dit geval is de rechtbank&#13;
dan ook van mening dat de desbetreffende&#13;
verrekenpost geheel voor rekening voor B.&#13;
behoort te komen en niet – ook niet ten dele –&#13;
voor rekening van T.</inleiding><content>Ballast Nedam Beton en Waterbouw B.V.,&#13;
reclamante,&#13;
tegen&#13;
de lijst der geldelijke regelingen in de ruilverkaveling&#13;
‘De Oude Jokse’&#13;
TUSSENVONNIS VAN 28 NOVEMBER&#13;
1997&#13;
(…)&#13;
Rechtsoverwegingen&#13;
Het bezwaar&#13;
1.1. Ballast Nedam is van oordeel dat aan de&#13;
door haar verworven kavels met nummers&#13;
027.001, 027.002 en 027.039 alleen de normale&#13;
ruilverkavelingslasten mogen worden toegerekend.&#13;
Ballast Nedam voert aan dat de Landinrichtingscommissie,&#13;
expliciet, dan wel impliciet,&#13;
toestemming heeft verleend voor het&#13;
inrichten van de door haar van Terpstra&#13;
gekochte percelen als gronddepot. De depotgrond&#13;
is niet minder waard dan het door&#13;
Terpstra ingebrachte weiland, hetgeen blijkt&#13;
uit het feit dat Van der Meer belangrijk meer&#13;
voor die grond heeft gekregen dan de agrarische&#13;
waarde. Dit betekent dat de herstelkosten&#13;
(of schade) niet kunnen worden verrekend&#13;
via de Lijst der Geldelijke Regelingen; toekenning&#13;
van deze post via de Lijst der Geldelijke&#13;
Regelingen zou de bestaande rechtspraak&#13;
ten aanzien van waardevermeerdering doorkruisen.&#13;
Immers tegenover schadeloosstelling&#13;
bij waardevermindering staat afdracht van&#13;
gelden bij waardevermeerdering. Wellicht zou&#13;
de Landinrichtingscommissie de kosten kunnen&#13;
verhalen via een actie uit onrechtmatige&#13;
daad of wanprestatie, maar niet via de Lijst&#13;
der Geldelijke Regelingen. Er was geen wettelijke&#13;
verplichting voor de Landinrichtingscommissie&#13;
om die grond aan Van der Meer&#13;
toe te delen en de beslissing om de depotgrond&#13;
te doen verwijderen heeft de Landinrichtingscommissie&#13;
uit vrije wil genomen. De&#13;
door de Landinrichtingscommissie aangehaalde&#13;
uitspraak van de rechtbank Leeuwarden&#13;
van 11 september 1980 kan haar niet baten,&#13;
omdat in die zaak partijen een afspraak hadden&#13;
gemaakt over de vraag hoe de waardeverandering&#13;
moest worden begroot, uit welke&#13;
onderdelen die bestond en hoe die zou moeten&#13;
worden verrekend, dit alles geheel in&#13;
tegenstelling tot de onderhavige zaak.&#13;
1.2. Subsidiair is Ballast Nedam van oordeel&#13;
dat de door de Landinrichtingscommissie gepretendeerde&#13;
schade niet aannemelijk is geworden.&#13;
Ballast Nedam heeft ondanks verzoeken&#13;
daartoe nimmer inzage in de door de&#13;
Landinrichtingscommissie gedane betalingen.&#13;
1.3. Ballast Nedam wijst er verder op dat een&#13;
niet evenredige verdeling op de voet van artikel&#13;
228 Lw. wel mogelijk is, maar dan wel op&#13;
verzoek van de toegedeelde eigenaar en niet&#13;
de inbrengende eigenaar.&#13;
Het standpunt van de Landinrichtingscommissie&#13;
2.1. De Landinrichtingscommissie stelt in de&#13;
eerste plaats dat Ballast Nedam niet-ontvankelijk&#13;
is in haar bezwaar, nu zij geen eigen geldelijke&#13;
lijst heeft, maar een van Terpstra afgeleide lijst.&#13;
2.2. De Landinrichtingscommissie stelt zich&#13;
op het standpunt dat zij formeel nimmer toestemming&#13;
heeft gegeven als bedoeld in artikel&#13;
71 Lw. Zij heeft evenwel geen bezwaar&#13;
gemaakt tegen het inrichten van het gronddepot,&#13;
omdat er van mocht worden uitgegaan&#13;
dat dat depot tijdig weer zou zijn opgeruimd.&#13;
Als er al sprake zou zijn van toestemming,&#13;
dan was deze dus tijdelijk van aard. De Landinrichtingscommissie&#13;
heeft steeds kenbaar&#13;
gemaakt dat de betrokken percelen niet weer&#13;
aan Terpstra zouden worden toegedeeld,&#13;
maar aan Van der Meer, omdat de percelen&#13;
tegen diens huiskavel aanlagen. Toedeling aan&#13;
Van der Meer was daarom ook geheel in overeenstemming&#13;
met de richtlijnen voor de toedeling&#13;
en Ballast Nedam was daarvan op de&#13;
hoogte. Van Ballast Nedam mocht dan ook&#13;
worden verwacht dat zij zich zou houden aan&#13;
de verplichting om het gronddepot te ontruimen&#13;
en Terpstra had haar aan die verplichting&#13;
moeten houden. Kennelijk is tussen Rijkswaterstaat&#13;
en Ballast Nedam overeengekomen&#13;
dat Ballast Nedam dat depot niet zou behoeven&#13;
te ontruimen, indien zij de betrokken percelen&#13;
zou aankopen, maar dat regardeert de&#13;
Landinrichtingscommissie niet.&#13;
Ballast Nedam heeft vervolgens, zonder de&#13;
Landinrichtingscommissie daarover te raadplegen,&#13;
de percelen van Terpstra gekocht; het&#13;
transport vond in november 1993 plaats. Aangezien&#13;
de betrokken percelen toch aan Van&#13;
der Meer zijn toegedeeld, dienden zij in agrarisch&#13;
bewerkbare staat te worden opgeleverd.&#13;
Ballast Nedam heeft echter geweigerd het&#13;
gronddepot te ontruimen, zodat de Landinrichtingscommissie&#13;
zich genoodzaakt zag de&#13;
ontruiming aan te besteden. Dit werk is&#13;
gegund aan aannemersbedrijf Schoterland BV&#13;
voor een prijs van ƒ 1.200.000,–, welk bedrijf&#13;
het werk weer heeft uitbesteed aan Haarsma&#13;
BV. Laatstgenoemde onderneming heeft uiteindelijk&#13;
de betrokken percelen van Van der&#13;
Meer gekocht. De Landinrichtingscommissie&#13;
heeft aan Haarsma BV een bedrag van&#13;
ƒ 1.043.098,– uitbetaald, welk bedrag ten laste&#13;
moet worden gebracht van de eigenaar op de&#13;
peildatum, te weten Terpstra. Nu de grond&#13;
naar Ballast Nedam is overgegaan heeft de&#13;
Landinrichtingscommissie op de voet van&#13;
artikel 228 Lw. een evenredig deel van het&#13;
bedrag ten laste van Ballast Nedam gebracht.&#13;
2.4. De Landinrichtingscommissie wijst ter&#13;
ondersteuning van haar stellingen op de uitspraak&#13;
van deze rechtbank in de ruilverkaveling&#13;
“Jubbenga-Schurega” van 11 september&#13;
1980, waarin ook sprake was van het zonder&#13;
toestemming van de Landinrichtingscommissie&#13;
in waarde verminderen van grond. De&#13;
rechtbank heeft toen bepaald dat de kosten&#13;
van het weer in goede staat brengen van de&#13;
grond ten laste van de inbrengende eigenaar&#13;
gebracht moesten worden. Hoewel de Landinrichtingscommissie&#13;
begrijpelijk acht dat&#13;
Terpstra de kosten geheel ten laste van Ballast&#13;
Nedam gebracht wil zien, is zij van oordeel&#13;
dat dat niet mogelijk is, aangezien Ballast&#13;
Nedam geen eigen lijst heeft, omdat zij op de&#13;
peildatum geen eigenaar was van de percelen&#13;
waarop het gronddepot was gevestigd.&#13;
Het standpunt van de Centrale Landinrichtingscommissie&#13;
3. Op de in de pleitnota weergegeven gronden,&#13;
die hierboven onder het standpunt van&#13;
de Landinrichtingscommissie zijn weergegeven,&#13;
concludeert de Centrale Landinrichtingscommissie&#13;
tot afwijzing van de bezwaren.&#13;
Het standpunt van belanghebbende Terpstra&#13;
4.1. Terpstra maakt in de eerste plaats bezwaar&#13;
tegen de post “opruiming gronddepot Leppedyk”&#13;
ten bedrage van ƒ 1.043.098,–. Volgens&#13;
hem dienen deze kosten op basis van onevenredigheid&#13;
geheel aan Ballast Nedam te worden&#13;
toegerekend.&#13;
4.2. Terpstra is van oordeel dat de Landinrichtingscommissie&#13;
toestemming, zoals bedoeld in&#13;
artikel 71 Landinrichtingswet (Lw.) heeft&#13;
gegeven voor het inrichten van het gronddepot.&#13;
Dat die toestemming niet schriftelijk is&#13;
gegeven doet daar niet aan af, evenmin als de&#13;
omstandigheid dat de toestemming slechts tijdelijk&#13;
was. Bovendien heeft Terpstra de Landinrichtingscommissie&#13;
op de hoogte gehouden&#13;
van de verdere gang van zaken, zoals de&#13;
noodgedwongen verlenging van de verhuur&#13;
van die percelen aan Rijkswaterstaat en de&#13;
latere verkoop van de percelen aan Ballast&#13;
Nedam. Toen in het Plan van Toedeling de&#13;
toedeling van de betrokken percelen aan Van&#13;
der Meer werd voorzien, is de Landinrichtingscommissie&#13;
actief betrokken geweest bij&#13;
overleg om een oplossing te zoeken. Terpstra&#13;
is bij dat overleg niet of nauwelijks betrokken.&#13;
Ook organiseerde de Landinrichtingscommissie&#13;
de aanbesteding voor de opruimingswerkzaamheden.&#13;
Deze hebben uiteindelijk niet&#13;
plaatsgehad, zodat de kosten in feite niet zijn&#13;
gemaakt. De verrekenpost moet de waarde&#13;
weergeven van het verschil tussen de agrarische&#13;
waarde en de waarde als gronddepot.&#13;
Daarbij is van belang de prijs waarvoor Van&#13;
der Meer de percelen aan Haarsma BV heeft&#13;
verkocht.&#13;
4.3. Terpstra heeft de percelen aan de Leppedyk&#13;
met nummers 056.033, 056.34, 056.053 en&#13;
056.054 in september 1993 aan Ballast Nedam&#13;
verkocht en geleverd. In plaats daarvan zijn&#13;
bij het Plan van Toedeling aan Ballast Nedam&#13;
aan de Tjaardadyk met nummers 027.001,&#13;
027.002 en 027.039 toegedeeld. Dat brengt&#13;
volgens Terpstra ook mee dat de eventuele&#13;
verrekenplicht van de kavels die aan Ballast&#13;
Nedam zijn verkocht overgaat op de aan haar&#13;
toegedeelde kavels. Dit past ook in het beleid&#13;
van de Landinrichtingscommissie, waarbij de&#13;
billijkheid aanleiding kan zijn om tot een&#13;
andere dan een evenredige verdeling te komen&#13;
over de toegedeelde kavels. Evenredigheid van&#13;
kostentoewijzing is geen wettelijke verplichting,&#13;
maar een beleidsuitgangspunt waarvan&#13;
gemotiveerd kan worden afgeweken. Indien&#13;
deze kosten niet via de Lijst der Geldelijke&#13;
Regelingen aan Ballast Nedam worden toegerekend,&#13;
is Terpstra gedwongen om een civiele&#13;
procedure tegen Ballast Nedam te starten.&#13;
4.4. Terpstra is voorts van oordeel dat de post&#13;
wegens overbedeling geheel aan Ballast Nedam&#13;
moet worden toegerekend, nu deze uitsluitend&#13;
is veroorzaakt door de aan Ballast Nedam&#13;
toegedeelde kavels.&#13;
Beoordeling van het bezwaar&#13;
5. Met betrekking tot het niet-ontvankelijkheidsverweer&#13;
overweegt de rechtbank dat dit&#13;
moet worden verworpen, aangezien Ballast&#13;
Nedam door de Landinrichtingscommissie is&#13;
aangeslagen via de Lijst der Geldelijke Regelingen,&#13;
hetgeen financiële consequenties zal&#13;
hebben. Hierdoor is zij belanghebbende geworden&#13;
in de zin van artikel 214 Lw. en kan&#13;
zij daartegen bezwaar maken voor zover het&#13;
de aan haar opgelegde aanslag(en) betreft.&#13;
Daaraan kan niet afdoen dat dit is geschied via&#13;
een van Terpstra afgeleide lijst zoals de Landinrichtingscommissie&#13;
dat heeft geformuleerd.&#13;
De rechtbank gaat er van uit dat ook de lijst&#13;
van Ballast Nedam onderdeel uitmaakt van de&#13;
Lijst der Geldelijke Regelingen, zoals bedoeld&#13;
in titel 9 van de Landinrichtingswet.&#13;
6. In rechte staat vast dat de percelen waarop&#13;
het gronddepot is gevestigd, de percelen met&#13;
nummers 056.033, 056.034, 056.053 en&#13;
056.054, door Terpstra zijn ingebracht; hij was&#13;
op 1 oktober 1992, de peildatum in de onderhavige&#13;
ruilverkaveling, de eigenaar van deze&#13;
percelen en heeft deze eerst in het najaar van&#13;
1993 aan Ballast Nedam verkocht.&#13;
7. Artikel 71 Lw. bepaalt voor zover hier van&#13;
belang dat het de eigenaren behoudens toestemming&#13;
van de Landinrichtingscommissie&#13;
niet is toegestaan handelingen te verrichten of&#13;
achterwege te laten waardoor de waarde van&#13;
de grond kan veranderen. Het doen inrichten&#13;
van een gronddepot kan worden beschouwd&#13;
als een handeling die in de waarde van de&#13;
grond wijziging brengt. In dit geval heeft de&#13;
Landinrichtingscommissie daarvoor weliswaar&#13;
niet expliciet toestemming gegeven,&#13;
maar deze situatie wel gedoogd, waardoor&#13;
kan worden gezegd dat zij er impliciet toestemming&#13;
voor heeft gegeven. De rechtbank is&#13;
echter met de Landinrichtingscommissie van&#13;
oordeel dat dit in de tijd beperkte toestemming&#13;
was, nu er destijds van mocht worden&#13;
uitgegaan dat Rijkswaterstaat als huurder van&#13;
de betrokken percelen Ballast Nedam tijdig&#13;
zou houden aan diens verplichting tot ontruiming&#13;
van het depot. Onbetwist staat vast dat&#13;
dit al in 1992 had moeten gebeuren en vervolgens&#13;
steeds is uitgesteld, zodat het depot ten&#13;
tijde van de passering van de akte van toedeling&#13;
en vervolgens de verkoop aan Haarsma&#13;
BV nog steeds niet was ontruimd. Om die&#13;
reden kan in redelijkheid niet worden volgehouden&#13;
dat de toestemming van de Landinrichtingscommissie&#13;
zich ook uitstrekte tot&#13;
latere tijdstippen van ontruiming dan oorspronkelijk&#13;
was voorzien en in elk geval niet&#13;
tot een uitstel van de ontruiming voor onbepaalde&#13;
duur.&#13;
8. Dit geldt te meer, daar het alle betrokkenen&#13;
duidelijk kon zijn dat de bewuste percelen&#13;
vermoedelijk niet aan Ballast Nedam zouden&#13;
worden toegedeeld. Naar het oordeel van de&#13;
rechtbank was er voor de Landinrichtingscommissie&#13;
geen aanleiding om in dit geval af&#13;
te wijken van het uitgangspunt van het opstellen&#13;
van een Plan van Toedeling, te weten dat&#13;
zo groot mogelijke huiskavels worden gerealiseerd&#13;
voor ieder der eigenaren. Daarvan uitgaande,&#13;
lag een toedeling van deze percelen&#13;
aan Van der Meer, die in de directe nabijheid&#13;
van het gronddepot een melkveehouderij uitoefende,&#13;
dan ook voor de hand. Dit bracht&#13;
mee dat het gronddepot moest worden ontruimd,&#13;
omdat de percelen anders voor Van&#13;
der Meer in agrarisch opzicht onbruikbaar&#13;
waren. Terecht heeft de Landinrichtingscommissie&#13;
dan ook aangedrongen op ontruiming&#13;
van het depot. Het ging erom, dat de percelen&#13;
die vanuit een oogpunt van agrarische verkaveling&#13;
onbruikbaar waren, bruikbaar moesten&#13;
worden gemaakt, teneinde de toedeling aan&#13;
Van der Meer mogelijk te maken. Hierdoor is&#13;
sprake van een waardevermindering van de&#13;
betrokken percelen vanuit een oogpunt van&#13;
landbouwkundig gebruik. Van der Meer heeft&#13;
destijds de Landinrichtingscommissie ook&#13;
duidelijk gemaakt de percelen slechts te willen&#13;
aanvaarden indien zij geschikt zouden worden&#13;
gemaakt voor agrarisch gebruik. De verplichting&#13;
tot ontruiming van het depot rustte&#13;
via Rijkswaterstaat op Ballast Nedam. Dat&#13;
laatstgenoemde de percelen in het najaar van&#13;
1993 heeft verworven kan aan die conclusie&#13;
niet afdoen.&#13;
9. De vraag die vervolgens moet worden&#13;
beantwoord is of de kosten die de Landinrichtingscommissie&#13;
heeft gemaakt door&#13;
haar betaling aan Haarsma BV via de Lijst&#13;
der Geldelijke Regelingen ten laste van Terpstra&#13;
kunnen worden gebracht en zo ja, of een&#13;
– al of niet evenredig – deel daarvan aan&#13;
Ballast Nedam kan worden doorberekend.&#13;
10. Ingevolge artikel 210 Lw. worden de&#13;
waardeveranderingen, zoals onder meer bedoeld&#13;
in artikel 71 Lw., voor zover deze voor&#13;
verrekening in aanmerking komen en daarmee&#13;
bij de eerste schatting geen rekening is gehouden,&#13;
in het kader van de tweede schatting&#13;
geschat. Zoals reeds eerder is overwogen, is&#13;
naar het oordeel van de rechtbank in casu&#13;
sprake van een waardevermindering van de&#13;
betrokken percelen, welke zonder toestemming&#13;
van de Landinrichtingscommissie is&#13;
bewerkstelligd. In beginsel komt een dergelijke&#13;
waardevermindering dus in aanmerking&#13;
voor een verrekening via de Lijst der Geldelijke&#13;
Regelingen, hetgeen dan leidt tot een post&#13;
ten laste van de inbrengende eigenaar en een&#13;
post ten voordele van de opkomende eigenaar,&#13;
overeenkomstig hetgeen in artikel 212 lid 1&#13;
sub d Lw. wordt bepaald. In het onderhavige&#13;
geval heeft de Landinrichtingscommissie de&#13;
kosten voor de opkomende eigenaar voor&#13;
haar rekening genomen en de vraag doet zich&#13;
dan ook voor of onder deze omstandigheden&#13;
nog plaats is voor een verrekenpost op de&#13;
Lijst der Geldelijke Regelingen.&#13;
11. Naar het oordeel van de rechtbank zou&#13;
deze vraag in elk geval bevestigend moeten&#13;
worden beantwoord, wanneer de Landinrichtingscommissie&#13;
bedoelde kosten zou hebben&#13;
gemaakt en de ontruimingswerkzaamheden&#13;
daarop zouden hebben plaatsgevonden, waardoor&#13;
Van der Meer de percelen in het kader&#13;
van zijn bedrijf had kunnen gebruiken. In dat&#13;
geval immers had de Landinrichtingscommissie&#13;
zich ten behoeve van de realisatie van het&#13;
Plan van Toedeling van haar taak gekweten&#13;
om de percelen voor het beoogde doel&#13;
geschikt te maken, nu deze in het Plan van&#13;
Toedeling aan Van der Meer waren toegedeeld.&#13;
Hoogstwaarschijnlijk heeft de Landinrichtingscommissie&#13;
een dergelijke gang van&#13;
zaken ook voor ogen gehad, toen zij de ontruiming&#13;
van het gronddepot aanbesteedde.&#13;
Onder die omstandigheden acht de rechtbank&#13;
het redelijk dat de gemaakte kosten via de&#13;
Lijst der Geldelijke Regelingen aan de afgaande&#13;
eigenaar in rekening worden gebracht, ook&#13;
al komt dat bedrag niet via deze lijst aan de&#13;
opkomend eigenaar ten goede.&#13;
12. In dit geval echter heeft de Landinrichtingscommissie&#13;
de kosten gemaakt, toen Van&#13;
der Meer de percelen reeds aan Haarsma BV&#13;
had verkocht, dat wil zeggen, toen bekend&#13;
was dat het door Van der Meer beoogde agrarische&#13;
gebruik van de percelen niet meer aan&#13;
de orde was. De vraag doet zich daarom voor&#13;
of de Landinrichtingscommissie toen nog&#13;
redelijkerwijs kon en mocht uitgaan van een&#13;
waardevermindering van de percelen, als&#13;
bedoeld in artikel 71 Lw. of dat zij toen van&#13;
een andere waarde had moeten uitgaan. Kort&#13;
gezegd komt dit neer op de vraag of de door&#13;
de Landinrichtingscommissie gemaakte kosten&#13;
nog als noodzakelijk konden worden&#13;
beschouwd. De rechtbank kan deze vraag in&#13;
dit stadium van de procedure niet volledig&#13;
beantwoorden, aangezien nog onduidelijkheid&#13;
bestaat over de feitelijke gang van zaken. Uitgangspunt&#13;
voor de beantwoording van deze&#13;
vraag is dat Van der Meer er recht op had dat&#13;
deze percelen in agrarische toestand werden&#13;
teruggebracht. Indien dat niet zou gebeuren,&#13;
had hij recht gehad op een vergoeding van de&#13;
kosten voor ontruiming van het depot. Aangezien&#13;
op de betrokken percelen een agrarische&#13;
bestemming rustte, zou ook voor kopers&#13;
van de percelen de noodzaak bestaan om het&#13;
gronddepot uiteindelijk te ontruimen.&#13;
13. Op deze grond is de rechtbank vooralsnog&#13;
van oordeel dat de Landinrichtingscommissie&#13;
deze kosten niet nodeloos heeft gemaakt, zij&#13;
het dat de rechtbank, mede gelet op de betwisting&#13;
namens Terpstra en Ballast Nedam,&#13;
over aanvullende informatie wenst te beschikken&#13;
om deze kwestie in volle omvang te kunnen&#13;
beoordelen. Met name wenst de rechtbank&#13;
zo volledig mogelijke informatie van de&#13;
Landinrichtingscommissie met betrekking tot&#13;
de aanbesteding, de gunning, de uiteindelijke&#13;
door de Landinrichtingscommissie aan Haarsma&#13;
BV gedane betaling en de eventuele&#13;
afspraken, al dan niet met Van der Meer als&#13;
derde partij, die daarbij zijn gemaakt. Indien&#13;
daarvan bewijsstukken zijn, verzoekt de&#13;
rechtbank de Landinrichtingscommissie deze&#13;
over te leggen. Ook verzoekt de rechtbank de&#13;
Landinrichtingscommissie om de relevante&#13;
gebeurtenissen zo nauwkeurig mogelijk in de&#13;
tijd te situeren. De stelling van de raadsman&#13;
van Ballast Nedam dat de grond momenteel&#13;
bij gedeelten door Haarsma wordt verkocht,&#13;
passert de rechtbank, omdat hiermee nog niet&#13;
is gezegd dat de Landinrichtingscommissie te&#13;
veel zou hebben betaald, nog daargelaten dat&#13;
Ballast Nedam deze stelling niet nader heeft&#13;
onderbouwd. De rechtbank zal de beoordeling&#13;
van de overige vragen die in het kader van&#13;
dit bezwaar een rol spelen aanhouden.&#13;
14. Met betrekking tot de door Terpstra bedoelde&#13;
overbedeling overweegt de rechtbank&#13;
dat die kwestie niet in deze zaak behoeft te&#13;
worden behandeld, nu Ballast Nedam daarover&#13;
geen bezwaar heeft ingediend en die zaak&#13;
in de parallelle procedure van Terpstra tegen&#13;
de Landinrichtingscommissie (onder rolnummer&#13;
871/1997) wordt beoordeeld.&#13;
15. De rechtbank zal, evenals in voornoemde&#13;
parallelle zaak, een nadere zitting gelasten,&#13;
waarop de in rechtsoverweging 13 van dit&#13;
vonnis bedoelde informatie en bewijsstukken&#13;
kunnen worden besproken. Teneinde de&#13;
voortgang van de zaak niet onnodig te vertragen&#13;
zal de rechtbank op de voet van artikel&#13;
401a lid 2 Wetboek van Burgerlijke Rechtsvordering&#13;
bepalen dat het instellen van cassatie&#13;
tegen dit tussenvonnis slechts mogelijk zal&#13;
zijn tegelijk met het eindvonnis.&#13;
Beslissing&#13;
De rechtbank&#13;
(…)&#13;
houdt iedere verdere beslissing aan.&#13;
(enz.)&#13;
EINDVONNIS VAN 23 DECEMBER 1997&#13;
Rechtsoverwegingen&#13;
1. De rechtbank handhaaft hetgeen zij in haar&#13;
tussenvonnis van 28 november 1997 heeft&#13;
overwogen.&#13;
2. Uit de door de Landinrichtingscommissie&#13;
overlegde informatie en stukken blijkt dat de&#13;
Landinrichtingscommissie op 11 juli 1995 de&#13;
ontruiming van het gronddepot heeft aanbesteed&#13;
en dat het werk op 31 juli 1995 aan de&#13;
Aannemingsmaatschappij Schoterland B.V. uit&#13;
Gorredijk is gegund voor de inschrijfsom van&#13;
ƒ 1.395.900,– incl. BTW (variant B. dat wil&#13;
zeggen oplevering uiterlijk 1 juli 1996). De&#13;
aannemingsbegroting van 11 juli 1995 bedroeg&#13;
ƒ 1.555.161,–. Van der Meer was toen,&#13;
als gevolg van de Akte van Toedeling in deze&#13;
ruilverkaveling, welke op 12 mei 1995 is gepasseerd,&#13;
nog eigenaar van de percelen waarop&#13;
het gronddepot was gevestigd. Als eigenaar&#13;
kon hij tegenover de Landinrichtingscommissie&#13;
aanspraak maken op ontruiming&#13;
van het gronddepot. Door Schoterland B.V. is&#13;
vervolgens loonbedrijf Haarsma B.V. als&#13;
onderaannemer ingeschakeld; met dit bedrijf,&#13;
dat geheel door Schoterland B.V. was gemachtigd,&#13;
heeft de Landinrichtingscommissie de&#13;
aannemingsovereenkomst gesloten. Als hoofdverplichting&#13;
voor de aannemer was in de aannemingsovereenkomst&#13;
de verwijdering van de&#13;
depotgrond opgenomen en het in cultuur&#13;
brengen van de desbetreffende percelen. Op&#13;
23 december 1995 heeft Haarsma B.V., zonder&#13;
dat de Landinrichtingscommissie daarvan op&#13;
de hoogte was vrijwel alle bij het bedrijf van&#13;
Van der Meer behorende percelen gekocht,&#13;
waaronder de percelen aan de Leppedyk&#13;
waarop het gronddepot was gevestigd.&#13;
3. Haarsma B.V. heeft niet lang daarna aan de&#13;
Landinrichtingscommissie verzocht om het&#13;
werk in onvoltooide staat te mogen opleveren,&#13;
enerzijds omdat er problemen waren met&#13;
het verkrijgen van vergunningen voor het&#13;
transport van de grond en anderzijds omdat&#13;
Haarsma de grond nog wilde laten rijpen. Dit&#13;
verzoek is op 1 februari 1996, mede namens&#13;
de Landinrichtingscommissie, door de inspecteur&#13;
Landinrichting en Beheer Landbouwgronden&#13;
(LBL) ingewilligd onder de afspraak&#13;
dat de Landinrichtingscommissie aan Haarsma&#13;
B.V. een vergoeding zou betalen van&#13;
ƒ 890.640,–, welk bedrag bestond uit een&#13;
bedrag van ƒ 705.123,– als schadevergoeding&#13;
en een bedrag van ƒ 185.517,– incl. BTW als&#13;
vergoeding voor reeds uitgevoerde werken.&#13;
Dat laatste bedrag was reeds in termijnen&#13;
door de Landinrichtingscommissie betaald&#13;
(op 31/8/95, 6/10/95 en 24/11/95); de schadevergoeding&#13;
is door de Landinrichtingscommissie&#13;
op 13 februari 1996 betaald. Naast de al&#13;
vermelde betalingen voor uitgevoerde werkzaamheden&#13;
heeft de Landinrichtingscommissie&#13;
aan anderen dan Haarsma B.V., dan wel&#13;
Schoterland B.V. nog eens een bedrag van&#13;
ƒ 152.468,– betaald wegens diverse kosten, die&#13;
verband hielden met de ontruiming van het&#13;
gronddepot.&#13;
4. De Landinrichtingscommissie is van mening&#13;
dat beëindiging van de aannemingsovereenkomst&#13;
alleen mogelijk was met instemming&#13;
van Haarsma B.V.; laatstgenoemd bedrijf had&#13;
immers ook de aannemingsovereenkomst eenvoudig&#13;
kunnen nakomen door het gronddepot&#13;
te ontruimen en de grond op een ander&#13;
voormalig perceel van Van der Meer te storten.&#13;
In dat geval zou Haarsma B.V. volgens de&#13;
Landinrichtingscommissie recht hebben gehad&#13;
op de volledige aanneemsom ten bedrage van&#13;
ƒ 1.395.900,–, zodat door deze wijze van&#13;
afkopen nog een bedrag van ƒ 505.260,– kon&#13;
worden bespaard, waarnaast nog eens een bedrag&#13;
van ƒ 60.000,– is bespaard wegens niet gemaakte&#13;
directiekosten. De Landinrichtingscommissie&#13;
kan niet worden verweten dat zij deze&#13;
kosten heeft gemaakt, omdat de aanbesteding&#13;
reeds in juli 1995 had plaatsgevonden en er toen&#13;
nog geen sprake was van verkoop door Van&#13;
der Meer van zijn grond aan Haarsma B.V.&#13;
5. De rechtbank kan de hiervoor vermelde&#13;
visie van de Landinrichtingscommissie niet&#13;
ten volle onderschrijven. In het bijzonder is&#13;
de rechtbank er niet van overtuigd dat de&#13;
betaling door de Landinrichtingscommissie&#13;
aan Haarsma B.V. van de afkoopsom (door de&#13;
Landinrichtingscommissie schadevergoeding&#13;
genoemd) van ƒ 705.123,– noodzakelijk is&#13;
geweest. Immers, de Landinrichtingscommissie&#13;
gaat er in haar betoog aan voorbij dat zij&#13;
als opdrachtgever op grond van artikel&#13;
7A:1647 Burgerlijk Wetboek, dan wel par.&#13;
14.7 van de toepasselijke Uniforme Administratieve&#13;
Voorwaarden voor de uitvoering van&#13;
werken 1989 (UAV 1989) de aannemingsovereenkomst&#13;
met Haarsma B.V. om haar moverende&#13;
redenen had kunnen opzeggen. Weliswaar&#13;
is de opdrachtgever in dergelijke gevallen&#13;
gehouden om de aannemer schadeloos te&#13;
stellen, doch dat in dit geval een bedrag van&#13;
ƒ 705.123,– als schadevergoeding redelijk en&#13;
dus noodzakelijk zou zijn, heeft de Landinrichtingscommissie&#13;
naar het oordeel van de&#13;
rechtbank niet aannemelijk kunnen maken.&#13;
Uit de motivering van de Landinrichtingscommissie&#13;
blijkt niet dat de door haar betaalde&#13;
schadevergoeding het resultaat is van een&#13;
berekeningswijze die gebruikelijk is in dergelijke&#13;
gevallen en zoals staat beschreven in artikel&#13;
7A:1647 BW of par. 14.10 UAV (1989).&#13;
Ervan uitgaande dat de door Haarsma B.V.&#13;
reeds verrichte werkzaamheden waren betaald,&#13;
is het de vraag welke andere elementen&#13;
dan winstderving, indien daarvan al kan worden&#13;
gesproken, in dat bedrag zijn begrepen.&#13;
Uit de door de Landinrichtingscommissie&#13;
overlegde stukken kan worden afgeleid dat de&#13;
Landinrichtingscommissie akkoord is gegaan&#13;
met een door Haarsma B.V. aangeboden “korting”&#13;
van ƒ 200.000,– en een aftrek wegens&#13;
verwachte schade aan wegen van ƒ 125.000,–&#13;
(te vermeerderen met BTW), maar de rechtbank&#13;
is van oordeel dat een dergelijke benadering&#13;
in het licht van art. 7A:1647 BW of par.&#13;
14.10 UAV (1989) niet kan worden gevolgd.&#13;
6. Bijgevolg is de rechtbank van oordeel dat&#13;
het op grond van de thans voorhanden zijnde&#13;
gegevens niet redelijk is om de door de Landinrichtingscommissie&#13;
aan Haarsma B.V.&#13;
betaalde schadevergoeding in volle omvang in&#13;
rekening te brengen aan Ballast Nedam, dan&#13;
wel Terpstra. De hoogte van het bedrag dat&#13;
redelijkerwijs door de Landinrichtingscommissie&#13;
via de Lijst der Geldelijke Regelingen&#13;
in rekening kan worden gebracht, bestaat naar&#13;
het oordeel van de rechtbank uit twee componenten:&#13;
de ten behoeve van de ontruiming van&#13;
het gronddepot tot de aankoop door Haarsma&#13;
B.V. daarvan reeds gemaakte kosten en de&#13;
schadeloosstelling van Haarsma B.V. als&#13;
gevolg van de voortijdige beëindiging van de&#13;
aannemingsovereenkomst. De rechtbank zal&#13;
hierna deze elementen beoordelen.&#13;
7.1. Met betrekking tot de door de Landinrichtingscommissie&#13;
betaalde kosten wegens al&#13;
verrichte werkzaamheden overweegt de rechtbank&#13;
dat deze wel als noodzakelijk kunnen&#13;
worden aangemerkt, nu deze kosten voortvloeien&#13;
uit de aanbesteding die in juli 1995&#13;
heeft plaatsgevonden en vóór de aankoop&#13;
door Haarsma B.V. van het gronddepot zijn&#13;
gemaakt, zodat zij door de Landinrichtingscommissie&#13;
verplicht zijn gemaakt wegens de&#13;
uitvoering van haar eigen opdracht. Dit betekent&#13;
dat het bedrag van ƒ 185.517,- incl. BTW,&#13;
alsmede het bedrag van ƒ 152.468,-, dat de&#13;
som is van de posten die staan vermeld in de&#13;
beantwoording door de Landinrichtingscommissie&#13;
van de vragen van de rechtbank, terecht&#13;
door de Landinrichtingscommissie zijn gemaakt&#13;
en dat deze via de Lijst der Geldelijke&#13;
Regelingen kunnen worden doorberekend.&#13;
De rechtbank is van oordeel dat de stellingen&#13;
van Ballast Nedam en belanghebbende Terpstra&#13;
dat die kosten te hoog zouden zijn, onvoldoende&#13;
zijn onderbouwd en passeert deze&#13;
derhalve. Ten aanzien van de vraag of de&#13;
Landinrichtingscommissie daadwerkelijk de&#13;
bedoelde vergoedingen heeft uitbetaald overweegt&#13;
de rechtbank dat de Landinrichtingscommissie&#13;
weliswaar geen betalingsbewijzen&#13;
heeft overlegd, maar de rechtbank acht gelet&#13;
op de door de Landinrichtingscommissie overgelegde&#13;
stukken – waaronder in het bijzonder&#13;
de desbetreffende facturen – en op hetgeen&#13;
daaromtrent namens de Landinrichtingscommissie&#13;
naar voren is gebracht, genoegzaam&#13;
aangetoond dat deze betalingen daadwerkelijk&#13;
hebben plaatsgevonden. De rechtbank is niet&#13;
gebleken van kosten die Haarsma B.V. als&#13;
gevolg van de niet-voltooiing van het werk&#13;
heeft moeten maken.&#13;
7.2. Naar het oordeel van de rechtbank diende&#13;
de hoogte van de door de Landinrichtingscommissie&#13;
aan Haarsma B.V. te betalen&#13;
schadeloosstelling te worden gerelateerd aan&#13;
de hoogte van de restant-aanneemsom. Ex&#13;
aequo et bono zal de rechtbank de schadeloosstelling&#13;
bepalen op 6% van de aanneemsom&#13;
excl. BTW, nu zowel blijkens de initiële&#13;
raming van kosten, als de inschrijving op de&#13;
aanbesteding van Schoterland B.V., als ook op&#13;
de facturen van Schoterland B.V. met betrekking&#13;
tot het uitgevoerde werk sprake is van&#13;
een opslag van in totaal 6% (uitvoeringskosten,&#13;
algemene kosten en winst en risico). Het&#13;
bedrag van de aldus aan Haarsma B.V. redelijkerwijs&#13;
toe te kennen schadeloosstelling komt&#13;
daarmee op ƒ 58.308,84.&#13;
7.3. Aldus becijfert de rechtbank het bedrag&#13;
wegens noodzakelijke kosten dat via de Lijst&#13;
der Geldelijke Regelingen in rekening mag&#13;
worden gebracht op, afgerond, ƒ 396.282,–.&#13;
8. Dan zal moeten worden bezien of de wijze&#13;
waarop de Landinrichtingscommissie de kosten&#13;
aan Ballast Nedam en Terpstra heeft doorberekend&#13;
beantwoordt aan de eisen die daaraan&#13;
onder de gegeven omstandigheden moeten&#13;
worden gesteld. Volgens het systeem van&#13;
de Lijst der Geldelijke Regelingen dienen&#13;
deze kosten in beginsel aan de inbrengend&#13;
eigenaar, te weten Terpstra, in rekening te&#13;
worden gebracht. De Landinrichtingscommissie&#13;
heeft betoogd van mening te zijn dat&#13;
deze kosten eigenlijk voor rekening van Ballast&#13;
Nedam zouden moeten komen, maar dat&#13;
dat onmogelijk is, omdat Ballast Nedam geen&#13;
eigen lijst heeft, omdat zij op de peildatum&#13;
geen eigenaar was. Desalniettemin heeft de&#13;
Landinrichtingscommissie wel een evenredig&#13;
deel der kosten aan Ballast Nedam toegerekend&#13;
en brengt zij die in rekening door middel&#13;
van een van de lijst van Terpstra afgeleide&#13;
lijst van Ballast Nedam. De Landinrichtingscommissie&#13;
beroept zich hierbij op artikel 228&#13;
Lw.&#13;
9. De rechtbank is evenwel van oordeel dat&#13;
artikel 228 Lw. niet voor gevallen als het&#13;
onderhavige is geschreven. Deze bepaling is&#13;
opgenomen in hoofdstuk VIII van de Landinrichtingswet,&#13;
dat over de kosten van de ruilverkaveling&#13;
gaat, in het bijzonder de landinrichtingsrenten.&#13;
Artikel 228 Lw. bepaalt dat in&#13;
geval van splitsing van percelen de landinrichtingsrente&#13;
evenredig moet worden verdeeld&#13;
over de door de splitsing ontstane nieuwe&#13;
percelen. De Landinrichtingscommissie heeft&#13;
deze bepaling zodanig toegepast op het&#13;
onderhavige geval, dat bij het opstellen van de&#13;
Lijst der Geldelijke Regelingen rekening is&#13;
gehouden met de aankoop door Ballast&#13;
Nedam van de percelen waarop het gronddepot&#13;
was gevestigd. Hierdoor kon aan Ballast&#13;
Nedam via een van Terpstra afgeleide lijst een&#13;
evenredige last worden opgelegd, welke is&#13;
berekend aan de hand van het aan Ballast&#13;
Nedam toegedeelde grondoppervlak, in verhouding&#13;
tot de toedeling van Terpstra.&#13;
10. In feite is Ballast Nedam naar het oordeel&#13;
van de rechtbank door de Landinrichtingscommissie&#13;
als inbrengend eigenaar beschouwd&#13;
en daarvoor in de Akte van Toedeling&#13;
ook met andere percelen gecompenseerd.&#13;
Een situatie als bedoeld in artikel 228 Lw.&#13;
doet zich naar het oordeel van de rechtbank&#13;
dan ook niet voor, omdat met betrekking tot&#13;
de toedeling geen sprake is van splitsing van&#13;
percelen als bedoeld in artikel 228 Lw. Voorts&#13;
is naar het oordeel van de rechtbank een toepassing&#13;
naar analogie van deze bepaling evenmin&#13;
aanvaardbaar, omdat de situatie die zich&#13;
hier voordoet wezenlijk verschilt van de in&#13;
artikel 228 Lw. bedoelde gevallen en boven-&#13;
dien het resultaat van die analoge toepassing&#13;
betrekkelijk willekeurig is, aangezien deze de&#13;
uitkomst is van een berekening die anders uitvalt&#13;
naarmate de toedelingen van Terpstra en&#13;
Ballast Nedam anders zouden zijn geweest.&#13;
De Landinrichtingscommissie aanvaardt dit&#13;
kennelijk, omdat op deze wijze althans een&#13;
deel van de kosten van Terpstra naar Ballast&#13;
Nedam kan worden doorgeschoven, maar de&#13;
rechtbank is van oordeel dat een dergelijke&#13;
analoge toepassing van artikel 228 Lw. zich&#13;
met de strekking van die bepaling niet verdraagt.&#13;
11. Indien in dit geval wordt uitgegaan van de&#13;
peildatum van het Plan van Toedeling, kan&#13;
slechts Terpstra als – inbrengend – eigenaar&#13;
van de percelen worden gezien die als gronddepot&#13;
zijn gebruikt, zodat de waardedaling&#13;
daarvan geheel op zijn toedeling zou komen&#13;
te rusten. De Landinrichtingscommissie heeft&#13;
Ballast Nedam evenwel al gelijkgesteld met&#13;
een inbrengend eigenaar door in de Akte van&#13;
Toedeling de percelen 027.001, 027.002 en&#13;
027.039 aan Ballast Nedam toe te delen. Deze&#13;
percelen dienden uitsluitend als compensatie&#13;
voor de percelen die als gronddepot zijn&#13;
gebruikt, omdat Ballast Nedam die in het&#13;
najaar van 1993 van Terpstra had gekocht. De&#13;
verrekenpost die hier aan de orde is, heeft dan&#13;
ook alleen betrekking op de kosten van het&#13;
geschikt maken voor agrarisch gebruik van&#13;
die percelen. Naar het oordeel van de rechtbank&#13;
zou het in strijd met de redelijkheid en&#13;
billijkheid zijn om die kosten ook toe te rekenen&#13;
aan de aan Terpstra toegedeelde percelen,&#13;
die in het geheel niet als compensatie hebben&#13;
gediend voor de inbreng van de door Ballast&#13;
Nedam gekochte percelen.&#13;
12. Niet valt in te zien waarom Ballast Nedam&#13;
enerzijds wel gelijk wordt gesteld met een&#13;
inbrengend eigenaar, maar anderzijds niet de&#13;
lasten zou moeten dragen die uitsluitend en&#13;
alleen met deze inbreng zijn verbonden.&#13;
Indien in de Lijst der Geldelijke Regelingen,&#13;
zoals in casu, rekening wordt gehouden met&#13;
de situatie tot de datum van de Akte van Toedeling,&#13;
kan Ballast Nedam worden gelijkgesteld&#13;
met de inbrengend eigenaar en dient zij&#13;
bijgevolg de lasten te dragen die alleen op die&#13;
inbreng rustten. In een dergelijk bijzonder&#13;
geval is het naar het oordeel van de rechtbank&#13;
in overeenstemming met de redelijkheid en&#13;
billijkheid om de band met de peildatum los&#13;
te laten en rekening te houden met de nadien&#13;
ontstane situatie. Hierdoor wordt immers&#13;
voorkomen dat Ballast Nedam, die het gronddepot&#13;
heeft gebruikt en de verplichting had&#13;
om dat op haar kosten tijdig te ontruimen, de&#13;
kosten, voorzover noodzakelijk, op Terpstra&#13;
kan afwentelen, zeker niet, nu niet is gesteld&#13;
of gebleken dat Ballast Nedam bij de aankoop&#13;
van de percelen van Terpstra aan de Leppedyk&#13;
aan hem een vergoeding heeft betaald voor de&#13;
eventuele kosten van ontruiming van het&#13;
gronddepot. Onder de bijzondere omstandigheden&#13;
van dit geval is de rechtbank dan ook&#13;
van mening dat de desbetreffende verrekenpost,&#13;
voorzover het om de noodzakelijk&#13;
gemaakte kosten gaat, geheel voor rekening&#13;
van Ballast Nedam behoort te komen en niet&#13;
– ook niet ten dele – voor rekening van Terpstra.&#13;
Bijgevolg zullen de lijst van Terpstra en&#13;
de daarvan afgeleide lijst van Ballast Nedam&#13;
moeten worden gewijzigd.&#13;
13. Zoals in de, eveneens vandaag uitgesproken,&#13;
parallelle zaak met rolnummer 871/1997&#13;
is overwogen, dienen ook de kosten wegens&#13;
overbedeling voor de inbrengpercelen aan de&#13;
Leppedyk ter waarde van ƒ 29.462,– te worden&#13;
doorberekend aan Ballast Nedam en wel&#13;
op dezelfde gronden als door de rechtbank&#13;
gebruikt ten aanzien van de kosten van ontruiming&#13;
van het gronddepot.&#13;
Conclusie&#13;
14. Op grond van hetgeen hiervoor is overwogen&#13;
dient de Lijst der Geldelijke Regelingen&#13;
van Terpstra, alsmede de daarvan afgeleide&#13;
lijst van Ballast Nedam, als volgt te worden&#13;
gewijzigd:&#13;
– de kosten wegens ontruiming van het&#13;
gronddepot ad ƒ 1.043,098,– dienen te worden&#13;
verminderd tot een bedrag van ƒ 396.282,–&#13;
welk bedrag vervolgens via de afgeleide lijst&#13;
van Ballast Nedam aan laatstgenoemde moet&#13;
worden doorberekend;&#13;
– de kosten wegens overbedeling ad ƒ 33.679,–&#13;
dienen voor een bedrag van ƒ 29.462,– via de&#13;
afgeleide lijst van Ballast Nedam aan laatstgenoemde&#13;
te worden doorberekend.&#13;
15. De rechtbank zal de proceskosten compenseren&#13;
als na te melden.&#13;
Beslissing&#13;
De rechtbank&#13;
wijzigt de van de Lijst der Geldelijke Regelingen&#13;
van Terpstra afgeleide lijst van Ballast&#13;
Nedam;&#13;
(enz.)</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4826</htmlpath></article>
</articles></edition>
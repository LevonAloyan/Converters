<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2015</searchword><id>11903</id><udhid>UDH:TvAR/11903</udhid><titel>Valk: houd je bij je leest!</titel><searchwords><searchword>TvAR 3/2015</searchword><searchword>UDH:TvAR/11903</searchword></searchwords><attachments><attachment><name>17268.pdf</name><extention>pdf</extention><url>https://denhollander.info/download/17268/ci</url></attachment></attachments><inleiding/><content>&lt;p&gt;Naar aanleiding van het korte artikel in &lt;span class="Cursief"&gt;Agrarisch Recht&lt;/span&gt; van januari 2015 door mr. W.L. Valk, onder de titel s&lt;span class="Cursief"&gt;econd thoughts&lt;/span&gt; moet mij het volgende van het hart. Mr. Valk is voorzitter van de pachtkamer van het gerechtshof en ook voorzitter van de Centrale grondkamer. Hij heeft daarmee een rechtsprekende functie. Als rechter behoort men zich niet bezig te houden met wetgeving en met bestuur. De heer Valk doet dat echter wel. Hij is een van de opstellers van het Akkoord van Spelderholt, waarbij belangengroeperingen een deelakkoord bereikten over het nieuwe pachtrecht. Nu zou men dat akkoord nog kunnen kenschetsen als een min of meer juridisch-technische exercitie, waarbij iemand met een grote pachtrechtelijke kennis natuurlijk van pas komt. Ik ben het niet eens met het akkoord – zo sluit het onder andere niet aan op de maatschappelijke werkelijkheid en gaat het uit van de onjuiste vooronderstelling dat het huidig pachtrecht ten onrechte op 2 gedachten hinkt (de twee belangrijkste pachtvormen, regulier en geliberaliseerd, kunnen namelijk heel goed naast elkaar bestaan) - maar daar gaat het nu niet om. Wat mij opviel was dat in het verhaal werd bepleit dat Snijders, Verbakel en Valk zouden worden belast met de uitwerking van het akkoord. Men wil dus kennelijk ook wetsteksten gaan opstellen. Is dat nu niet bij uitstek de taak van de wetgever? Een rechter dient zich daarmee niet te bemoeien. Het artikel &lt;span class="Cursief"&gt;second thoughts&lt;/span&gt; echter gaat nog veel verder: het akkoord wordt verdedigd tegen eventuele bedenkingen . Met tevredenheid constateert de heer Valk dat daar bij BLHB, LTO en NAJK geen sprake van lijkt te zijn. Andere organisaties, waarbij wel bedenkingen tegen het akkoord zijn gerezen, worden vervolgens weggezet. De NVR was geen partij bij het akkoord, heeft geen eenduidig standpunt en als ze dat al hebben, heeft men de andere participanten in het overleg daarvan niet weten te overtuigen, zo luidt de boodschap. Het standpunt van de FPG vindt de heer Valk begrijpelijk, maar hij heeft goede hoop dat dat wel goed zal komen… Hij heeft voorts zelf op een bijeenkomst bij de FPG, (zie &lt;span class="Cursief"&gt;De Landeigenaar&lt;/span&gt;, nr. 1, p. 32), een toelichting gegeven op het akkoord. Valk houdt zich hier bezig met politiek, belangenbehartiging en lobbyen, alles wat een rechter niet zouden moeten doen.&lt;/p&gt;&lt;p&gt;Ik ben van mening dat de redactie van Agrarisch Recht dergelijke opiniërende stukken niet zou moeten plaatsen. En tegen mr. Valk zou ik willen zeggen: de trias politica is nog volop levend in Nederland.&lt;/p&gt;&lt;p&gt;mr. H.J. Woltersom, rentmeester&lt;/p&gt;&lt;h2&gt;Naschrift&lt;/h2&gt;&lt;p&gt;1. Vooraan staan in een debat over wenselijk toekomstig recht en tegelijk rechter zijn is geen vanzelfsprekende combinatie. In zoverre heeft mr. Woltersom helemaal gelijk. Ik ben hem voor zijn reactie dankbaar; ze biedt mij de gelegenheid om mij te verantwoorden.&lt;/p&gt;&lt;p&gt;2. Ik denk niet dat vol te houden is dat de &lt;span class="Cursief"&gt;trias politica&lt;/span&gt; het aan rechters categorisch zou verbieden om deel te nemen aan een debat over de wenselijkheid van nieuwe wetgeving. Ook rechters zijn staatsburger; zij mogen politieke opvattingen hebben en aan hen komt als aan ieder ander bijvoorbeeld ook het petitierecht toe. Wel mag men in zo’n debat van rechters voorzichtigheid verwachten. En het veiligste voor hen is ongetwijfeld om zich van deelname aan het debat maar geheel te onthouden. Toen in juni 2014 bleek dat de Evaluatie van prof. mr. D.W. Bruil de belangenorganisaties niet bij elkaar had gebracht en dat de al jaren bestaande patstelling zou voortduren, heb ik die veilige positie definitief verlaten. Zoals gezegd, de &lt;span class="Cursief"&gt;trias&lt;/span&gt; verbood dat mij niet. Maar ik maakte mij wel kwetsbaar en de kritiek die mr. Woltersom nu uit, is niet onbegrijpelijk. Ik meende echter dat ik moest beproeven om de belangenorganisaties bij elkaar te brengen, niet met het oog op een partijbelang, maar met het oog op het belang van de toekomst van de pachtpraktijk. En zo kwam ik tot het besluit om, samen met anderen, het initiatief te nemen tot het overleg wat tot het deelakkoord heeft geleid. Van dat besluit heb ik nog steeds geen spijt.&lt;/p&gt;&lt;p&gt;3. Mijn betrokkenheid bij het akkoord kan gevolgen hebben voor mijn rechterlijk functioneren in de toekomst. Ook dat behoort tot de kwetsbaarheid die ik op de koop toe heb genomen. De rechterlijke onpartijdigheid kan schade lijden als een rechter een wet moet toepassen die hij zelf mede heeft geïnitieerd. Daarom heb ik in het overleg dat tot het akkoord heeft geleid, vooraf aangekondigd dat ik als pachtrechter terugtreed vóórdat eventueel een vernieuwd pachtrecht kracht van wet krijgt. Daaraan mag iedereen mij houden.&lt;/p&gt;&lt;p&gt;4. De partijen bij het Akkoord van Spelderholt hebben inderdaad bepleit dat de initiatiefnemers tot het overleg dat tot dat (deel)akkoord heeft geleid, door de wetgever bij de uitwerking van het akkoord zullen worden betrokken. De reden daarvoor is dat zij de achtergronden van het akkoord beter kennen dan een willekeurige wetgevingsambtenaar (hoe bekwaam ook). Hoewel het eerder voorgekomen is dat juristen die een rechterlijk ambt uitoefenden een wetsvoorstel voorbereidden (sprekende voorbeelden zijn de regeringscommissarissen voor het nieuwe Burgerlijk Wetboek mr. W. Snijders en mr. P. Neleman), ligt het niet in mijn bedoeling om een zodanige rol te aanvaarden. Ik heb trouwens ook geen enkele indicatie dat zoiets aan mij zou kunnen worden gevraagd.&lt;/p&gt;&lt;p&gt;5. Ten slotte, mr. Woltersom en ik verschillen kennelijk ook van opvatting over de vraag hoe een toekomstig pachtrecht er het beste uit zou kunnen zien. Daarmee is niets mis als we het debat op basis van inhoudelijke argumenten voeren. Bij mijn weten heb ik dat gedaan en het is niet mijn bedoeling in dat debat organisaties of personen te marginaliseren.&lt;/p&gt;&lt;p&gt;W.L. Valk&lt;/p&gt;&lt;p&gt;&lt;span class="Cursief"&gt;De redactie is van mening dat het Tijdschrift voor Agrarisch Recht ook een podium  dient te zijn voor opiniërende stukken, die een bijdrage kunnen leveren aan het debat over een agrarisch-rechtelijk onderwerp, zeker in een Kort&amp;amp;Bondig.&lt;/span&gt;&lt;/p&gt;</content><legacyfootnotes/><footnotes><footnote/></footnotes><auteurs/><published>2015-04-02 09:48:45</published><modified>2015-04-02 09:48:45</modified><editiondate>2015-04-02</editiondate><htmlpath>https://denhollander.info/artikel/11903</htmlpath></article>
</articles></edition>
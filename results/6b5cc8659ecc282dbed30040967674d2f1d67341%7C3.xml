<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2004</searchword><id>3707</id><udhid>UDH:TvAR/3707</udhid><titel>Buysse-de Letter / Van den Hemel-Haverbeke c.s. (TvAR 2004/5252)</titel><searchwords><searchword>TvAR 12/2004</searchword><searchword>TvAR 2004/5252</searchword><searchword>UDH:TvAR/3707</searchword></searchwords><attachments><attachment><name>2004_nr 12_Rechtspraak_5252.pdf</name><extention>pdf</extention><url>https://denhollander.info/download/3703/ci</url></attachment></attachments><inleiding>[Pachtwet art. 25 lid 2; BW art. 5:20, 3:310]&#13;
&#13;
Sloot in onvoldoende staat van onderhoud&#13;
opgeleverd. Alleen rekening voor het&#13;
schoonmaken, niet tevens van het uitdiepen,&#13;
komt voor vergoeding in aanmerking.&#13;
In verband met verplichting tot oplevering&#13;
in goede staat als bedoeld in art. 25, lid 2&#13;
Pw kan in beginsel van een pachter worden&#13;
gevergd dat hij een door hemzelf of door&#13;
een rechtsvoorganger als hier aan de orde&#13;
aangebrachte olietank uit het gepachte verwijdert&#13;
en de grond weer gereinigd van de&#13;
door zo’n tank veroorzaakte vervuiling aan&#13;
de verpachter oplevert. Indien tank is aangebracht&#13;
met toestemming van de toenmalige&#13;
verpachter, betekent dit nog niet dat&#13;
de pachter daardoor zou zijn ontslagen van&#13;
de verplichting om het gepachte op te&#13;
leveren met – indien de verpachter zulks&#13;
verlangt – de olietank weer verwijderd. Dit&#13;
geldt ook indien de tank krachtens art. 5:20&#13;
BW eigendom van de verpachter zou zijn&#13;
geworden, hetgeen in dit geval, gelet ook&#13;
op het doel van de tank, niet zonder meer&#13;
vaststaat. Het feit dat de verpachtster jegens&#13;
de overheid aan haar verplichting tot verwijdering&#13;
van de tank had kunnen ontkomen&#13;
door deze onklaar te laten maken, brengt&#13;
niet mee dat zij zich niet tegenover de&#13;
pachters op het standpunt mocht stellen dat&#13;
de tank verwijderd moest worden. Vordering&#13;
ook niet verjaard.&#13;
Standpunt dat steunbalk uit schuur zou zijn&#13;
verwijderd onvoldoende onderbouwd.&#13;
Erkenning gehoudenheid tot vergoeding&#13;
bepaalde kosten impliceert dat verpachtster&#13;
ervan uitgaat dat zij van door pachters&#13;
gemaakte kosten ter voorbereiding van het&#13;
nieuwe oogstseizoen heeft geprofiteerd,&#13;
zodat zij deze dient te vergoeden. Daartoe&#13;
behoren ook kosten voor bemesting.&#13;
Gevorderde bedrag komt echter te hoog&#13;
voor en wordt slechts ten dele toegewezen.&#13;
Geschil over gestelde achterstallige pachtprijsbetalingen&#13;
na totstandkoming nieuwe&#13;
pachtovereenkomst in het kader van een&#13;
landinrichting ten voordele van verpachtster&#13;
beslist.</inleiding><content>ARREST IN DE ZAAK VAN:&#13;
Maria Mathilda Buysse-de Letter, wonende te&#13;
Breskens, gemeente Oostburg,&#13;
principaal appellante,&#13;
incidenteel geïntimeerde,&#13;
procureur: mr. F.J. Boom,&#13;
tegen&#13;
1. Paula José Greta Marie van den Hemel-&#13;
Haverbeke, wonende te Groede,&#13;
2. Werner Henricus Camiel van den Hemel,&#13;
wonende te Ierland,&#13;
3. Miranda Elisabeth Hilaire Serrarens-van&#13;
den Hemel, wonende te IJzendijke,&#13;
principaal geïntimeerden,&#13;
incidenteel appellanten,&#13;
procureur: mr. J.B.R. Daniëls.&#13;
1 Het geding in eerste aanleg&#13;
De pachtkamer van het kantongerecht te Terneuzen&#13;
heeft op 4 april 2001, 4 juli 2001 en&#13;
3 oktober 2001 vonnissen gewezen tussen&#13;
principaal appellante, tevens incidenteel geïntimeerde&#13;
(verder te noemen: Buysse) als eiseres&#13;
in conventie/verweerster in reconventie&#13;
enerzijds en principaal geïntimeerden, tevens&#13;
incidenteel appellanten (verder te noemen:&#13;
Van den Hemel c.s.) als gedaagden in conventie/&#13;
eisers in reconventie anderzijds. Van deze&#13;
vonnissen is een afschrift aan dit arrest gehecht.&#13;
Naar deze vonnissen wordt verwezen voor de&#13;
procesgang in eerste aanleg, de in die instantie&#13;
genomen beslissing en de gronden daarvoor.&#13;
2 Het geding in hoger beroep&#13;
2.1 Bij exploot van 31 oktober 2001 is Buysse&#13;
in hoger beroep gekomen van voormelde vonnissen&#13;
met dagvaarding van Van den Hemel&#13;
c.s. voor dit hof.&#13;
2.2 Bij memorie van grieven, gevolgd door&#13;
een akte van rectificatie, heeft Buysse tegen de&#13;
vonnissen zeven grieven aangevoerd en toegelicht&#13;
en bewijs aangeboden, met conclusie dat&#13;
het hof de vonnissen, voor zover Buysse hiertegen&#13;
een grief heeft aangevoerd, zal vernietigen&#13;
en – opnieuw rechtdoende – haar vorderingen&#13;
alsnog integraal zal toewijzen en de&#13;
vorderingen van Van den Hemel c.s. integraal&#13;
zal afwijzen, met veroordeling van Van den&#13;
Hemel c.s. in de kosten van deze procedure in&#13;
beide instanties.&#13;
2.3 Van den Hemel c.s. hebben bij memorie&#13;
van antwoord verweer gevoerd, hebben onder&#13;
aanvoering van vijf grieven tegen de vonnissen&#13;
incidenteel appèl ingesteld, hebben bewijs&#13;
aangeboden en hebben geconcludeerd dat het&#13;
hof, bij arrest, en voor zover de wet zulks toelaat&#13;
bij voorraad uitvoerbaar,&#13;
in het principaal appèl:&#13;
de vonnissen, eventueel onder verbetering of&#13;
aanvulling van de gronden zal bevestigen.&#13;
In het incidenteel appèl:&#13;
de vonnissen, voor zover Van den Hemel c.s.&#13;
hiertegen een grief hebben aangevoerd, zal&#13;
vernietigen en – opnieuw rechtdoende – hun&#13;
vorderingen alsnog integraal zal toewijzen en&#13;
de vorderingen van Buysse integraal zal afwijzen&#13;
met veroordeling van Buysse in de kosten&#13;
van de procedure in beide instanties.&#13;
2.4 Buysse heeft bij memorie van antwoord in&#13;
incidenteel appèl verweer gevoerd, bewijs&#13;
aangeboden en producties overgelegd, met&#13;
conclusie dat het hof&#13;
in het principaal appèl:&#13;
de vonnissen, voor zover Buysse hiertegen&#13;
een grief heeft aangevoerd, zal vernietigen en&#13;
– opnieuw rechtdoende – haar vorderingen&#13;
alsnog integraal zal toewijzen en de vorderingen&#13;
van Van den Hemel c.s. integraal zal&#13;
afwijzen, met veroordeling van Van den Hemel&#13;
c.s. in de kosten van deze procedure in beide&#13;
instanties.&#13;
In het incidenteel appèl:&#13;
bij arrest, uitvoerbaar bij voorraad de grieven&#13;
van Van den Hemel c.s. ongegrond zal verklaren&#13;
en de vonnissen, voor zover Van den&#13;
Hemel c.s. hiertegen een grief hebben aangevoerd,&#13;
in stand zal laten, met veroordeling van&#13;
Van den Hemel c.s. in de kosten van deze procedure&#13;
in beide instanties.&#13;
2.5 Ter zitting van het hof van 4 november&#13;
2002 hebben partijen hun zaak doen bepleiten,&#13;
Buysse door mr. N.S. Commijs, advocaat&#13;
te Utrecht, en Van den Hemel c.s. door mr.&#13;
A.M.H.C. Coppens, advocaat te Deurne. Beiden&#13;
hebben daarbij pleitnotities in het geding&#13;
gebracht.&#13;
2.6 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
De grieven in principaal appèl luiden:&#13;
Ten onrechte heeft de Pachtkamer het volgende&#13;
overwogen:&#13;
I. De pachtkamer is van oordeel dat reeds uit&#13;
de door Van den Hemel c.s. overgelegde luchtfoto&#13;
blijkt dat de betreffende sloot niet is&#13;
schoongemaakt. De voor het alsnog laten&#13;
schoonmaken van die sloot opgevoerde kosten&#13;
komen echter buitensporig hoog voor. De&#13;
pachtkamer zal die schatten op ƒ 300,–.&#13;
II. 11.6. Van den Hemel c.s. hebben ook nog&#13;
aangevoerd dat Buysse-de Letter tot 1 januari&#13;
1999 de mogelijkheid had om de tank onklaar&#13;
te maken en dat zij, nu Buysse-de Letter dat&#13;
niet heeft gedaan, niet aansprakelijk zijn voor&#13;
de hogere kosten die verbonden zijn aan het&#13;
verwijderen van de tank. Buysse-de Letter&#13;
heeft gesteld dat zij er niet van op de hoogte&#13;
was dat de tank was aangebracht.&#13;
11.7. De pachtkamer overweegt dat uit het&#13;
rapport van SMA blijkt dat het vooronderzoek&#13;
door Vermeulen op 28 oktober 1998 is&#13;
uitgevoerd in opdracht van Buysse-de Letter.&#13;
Dit betekent dat Buysse-de Letter in ieder&#13;
geval op 27 oktober 1998 wist dat de tank&#13;
aanwezig was. Nu Van den Hemel c.s. de tank&#13;
hebben achtergelaten kan Buysse-de Letter&#13;
worden aangemerkt als eigenaar van de tank&#13;
als bedoeld in art. 18 van het BOOT 1998&#13;
(Besluit Opslaan in Ondergrondse Tanks,&#13;
S. 414, in werking getreden op 15 augustus&#13;
1998). Buysse-de Letter zal dan ook in de&#13;
gelegenheid worden gesteld te reageren op het&#13;
verweer als weergegeven onder 11.6.&#13;
III. In het vonnis van deze pachtkamer van&#13;
1 mei 1996 is overwogen dat uit de getoonde&#13;
foto’s is gebleken en de pachtkamer ook&#13;
ambtshalve bekend is dat de staat van onderhoud&#13;
van die schuur zeer matig is. De pachtkamer&#13;
handhaaft deze beslissing ook in deze&#13;
procedure. Van Buysse-de Letter had dan ook&#13;
verwacht mogen worden dat zij na het verweer&#13;
van Van den Hemel c.s. een gespecificeerd&#13;
bewijsaanbod had gedaan met betrekking&#13;
tot de stelling dat Van den Hemel c.s. de&#13;
steunbalk hebben weggezaagd. Het gedane&#13;
algemene bewijsaanbod zal als te vaag worden&#13;
gepasseerd en deze vordering zal worden afgewezen.&#13;
IV. Dat Van den Hemel c.s. hadden onderverpacht&#13;
is niet komen vast te staan. Buysse-de&#13;
Letter heeft niet betwist dat de mest is uitgereden&#13;
over 4,6 ha en dat de daarmee gemoeide&#13;
kosten wegens het einde van de pacht in&#13;
beginsel moeten worden vergoed. De pachtkamer&#13;
is van oordeel dat de opgevoerde kosten&#13;
redelijk zijn, zelfs indien de kosten uitsluitend&#13;
betrekking hebben op het uitrijden. Dat&#13;
het pachthof zou beslissen zoals het heeft&#13;
gedaan was niet zo evident dat van Van den&#13;
Hemel c.s. verwacht had mogen worden dat&#13;
zij het laten uitrijden van mest hadden moeten&#13;
uitstellen. De gevorderde kosten komen dan&#13;
ook voor vergoeding in aanmerking.&#13;
V. Van den Hemel c.s. hebben onbestreden&#13;
gesteld dat zij bij brief van 20 juli 1998 aanspraak&#13;
hebben gemaakt op wettelijke rente&#13;
vanaf 30 juli 1998, zodat ook deze vordering&#13;
en wel vanaf 30 juli 1998 toewijsbaar is.&#13;
VI. De pachtkamer overweegt dat van een&#13;
goed verpachter mag worden verwacht dat&#13;
schade wegens het niet voldoen door de pachter&#13;
aan de verplichting om het gepachte bij het&#13;
einde van de pacht in goede staat op te leveren&#13;
zoveel mogelijk wordt beperkt. Dit betekent&#13;
dat van Buysse-de Letter verwacht had mogen&#13;
worden dat zij gebruik had gemaakt van de in&#13;
het BOOT 1998 geboden mogelijkheid om&#13;
uiterlijk 31 december 1998 de tank onklaar te&#13;
maken. Vaststaat dat zij dit niet heeft gedaan&#13;
en hieruit volgt dat Van den Hemel c.s. niet&#13;
aansprakelijk zijn voor de kosten van het verwijderen&#13;
van de tank.&#13;
VII. De kosten van de deskundige dienen door&#13;
Buysse-de Letter te worden voorgeschoten&#13;
aangezien op haar de bewijslast rust ten aanzien&#13;
van de aard en de omvang van de gestelde&#13;
schade.&#13;
De grieven in incidenteel appèl luiden:&#13;
Ten onrechte heeft de pachtkamer overwogen:&#13;
I. De pachtkamer overweegt dat uit de standpunten&#13;
volgt dat Van den Hemel c.s. hebben&#13;
erkend dat zij nog pacht over 1994 moeten&#13;
betalen en dat Buysse-de Letter, voor het geval&#13;
de pachtkamer van oordeel is dat zij slechts&#13;
aanspraak kan maken op ƒ 4.057,50 wegens&#13;
pacht over het pachtjaar 1997/1998, betaling&#13;
vordert van de achterstallige pacht over 1994.&#13;
Nu de voorwaarde waaronder deze vordering&#13;
is ingesteld is vervuld, moet deze vordering&#13;
beoordeeld worden.&#13;
II. De pachtkamer is van oordeel dat reeds uit&#13;
de door Van den Hemel c.s. overgelegde&#13;
luchtfoto blijkt dat de betreffende sloot niet is&#13;
schoongemaakt. De voor het alsnog laten&#13;
schoonmaken van die sloot opgevoerde kosten&#13;
komen echter buitensporig hoog voor. De&#13;
pachtkamer zal die kosten schatten op ƒ 300,–.&#13;
III. In het midden kan blijven of, zoals Van&#13;
den Hemel c.s. hebben aangevoerd, de tank&#13;
met toestemming van de toenmalige verpachter&#13;
is aangelegd en ook of de tank krachtens&#13;
art. 5:20 BW eigendom van de verpachter is&#13;
geworden. Uit art. 25 lid 2 Pachtwet vloeide&#13;
voor Van den Hemel c.s. de verplichting voort&#13;
om het gepachte bij het einde van de pacht in&#13;
een goede staat op te leveren. Hieronder valt&#13;
ook het schoonmaken van de grond die verontreinigd&#13;
is door de aanwezigheid van een&#13;
door de pachter aangebrachte tank. Een dergelijke&#13;
verplichting vervalt niet in het geval de&#13;
tank met toestemming van de verpachter is&#13;
aangelegd en in het geval de tank door natrekking&#13;
eigendom van de verpachter zou zijn&#13;
geworden. Van den Hemel c.s. zijn dan ook in&#13;
beginsel aansprakelijk voor de schade die een&#13;
gevolg is van de aanwezigheid van de tank.&#13;
IV. De pachtkamer stelt vast dat de brieven&#13;
van 19 juni 1998 en 8 juli 1998 niet zijn overgelegd.&#13;
Nu kennelijk in die brieven niet uitdrukkelijk&#13;
een beroep op stuiting is gedaan&#13;
zou moeten worden onderzocht of Van den&#13;
Hemel c.s. uit de gebruikte bewoordingen&#13;
redelijkerwijs hebben kunnen afleiden dat&#13;
stuiting werd beoogd. Dat onderzoek kan bij&#13;
het ontbreken van de brieven niet worden uitgevoerd&#13;
en kan ook achterwege blijven nu het&#13;
beroep op verjaring ongegrond is. Op grond&#13;
van het bepaalde in artikel 3:308 BW verjaart&#13;
de rechtsvordering tot betaling van pacht door&#13;
verloop van 5 jaar na aanvang van de dag volgende&#13;
op die waarop de vordering opeisbaar&#13;
is geworden. Bij pachtwijzigingsovereenkomst&#13;
van 26 september 1963 is onder meer bepaald&#13;
dat de pacht volledig en achteraf op 1 oktober&#13;
betaald diende te worden. Tot 15 december&#13;
1994 liep het pachtjaar ten aanzien van de&#13;
gebouwen en het weiland van 1 mei van het&#13;
ene jaar tot 1 mei van het volgende jaar en ten&#13;
aanzien van de landerijen van 1 oktober van&#13;
het ene jaar tot 1 oktober van het volgende&#13;
jaar. De vordering betreft dan pacht die op&#13;
zijn vroegst op 1 oktober 1995 betaald diende&#13;
te worden en ook dan pas opeisbaar werd. Nu&#13;
de inleidende dagvaarding is uitgebracht op&#13;
23 mei 2000 is de verjaring daardoor gestuit.&#13;
Hieruit volgt dat niet alleen het erkende bedrag&#13;
van ƒ 4.057,50 kan worden toegewezen maar&#13;
ook het overige deel van de vordering van in&#13;
totaal ƒ 10.537,49.&#13;
V. In het tussenvonnis van 4 april 2001 is&#13;
beslist dat Van den Hemel c.s. in beginsel aansprakelijk&#13;
zijn voor de schade die een gevolg&#13;
is van de aanwezigheid van de olietank.&#13;
4 De vaststaande feiten&#13;
4.1 De pachtkamer van het kantongerecht&#13;
heeft in rechtsoverweging 1 (a t/m h) van haar&#13;
vonnis van 4 april 2001 een feitenvaststelling&#13;
gegeven tegen welke geen grieven zijn gericht&#13;
of bezwaren zijn geuit. Daarom zal ook het&#13;
hof van die feiten uitgaan. De in eerste aanleg&#13;
vastgestelde feiten zijn de volgende.&#13;
4.2 Bij schriftelijke door de grondkamer goedgekeurde&#13;
pachtovereenkomst van 11 februari&#13;
1941 heeft P.J. de Letter (de vader van principaal&#13;
appellante) als verpachter aan C.E. van&#13;
den Hemel (de vader van de echtgenoot van&#13;
principaal geïntimeerde nr. 1) als pachter verpacht&#13;
een hofstede, bestaande uit woonhuis,&#13;
erf, tuin, boomgaard, wei- en bouwland, gelegen&#13;
te Groede, totaal groot 32.27.40 ha. In&#13;
deze pachtovereenkomst is onder meer bepaald:&#13;
– dat zij is aangegaan voor onbepaalde tijd, dat&#13;
zij is ingegaan op 1 mei 1940 voor de gebouwen&#13;
en het weiland en op 1 oktober 1940 voor&#13;
de landerijen en dat zij eindigt op 1 mei voor&#13;
de gebouwen en het weiland en “met het&#13;
rooven van den oogst” voor de landerijen;&#13;
– dat betaling van de pacht dient te geschieden&#13;
in twee gelijke termijnen, waarvan de eerste&#13;
uiterlijk 1 december 1941 en de tweede uiterlijk&#13;
1 april 1942.&#13;
4.3 Nadat Buysse haar overleden vader als&#13;
verpachter was opgevolgd, is bij schiftelijke&#13;
goedgekeurde pachtwijzigingsovereenkomst&#13;
van 26 september 1963 overeengekomen dat&#13;
de lopende pachtovereenkomst met ingang&#13;
van 1 oktober 1963 wordt voortgezet met&#13;
A.O.G. van den Hemel (de echtgenoot van&#13;
principaal geïntimeerde nr. 1 en de vader van&#13;
principaal geïntimeerden nrs. 2 en 3), dat met&#13;
ingang van 1 oktober 1964 de pacht wordt&#13;
beëindigd met betrekking tot 4.07.20 ha waarna&#13;
het gepachte 20.32.80 ha groot zal zijn en&#13;
dat met ingang van het pachtjaar 1964/1965 de&#13;
op ƒ 5.500,– vastgestelde pacht volledig en&#13;
achteraf op 1 oktober betaald dient te worden.&#13;
4.4 Bij schriftelijke goedgekeurde pachtwijzigingsovereenkomst&#13;
van 30 april 1983 is overeengekomen&#13;
dat met ingang van 1 oktober&#13;
1982 de pachtprijs van de hofstede, groot&#13;
20.32.80 ha, nader werd bepaald op ƒ 12.723,–&#13;
per jaar en dat met ingang van 1 oktober 1982&#13;
niet langer de woning en tuin (824 m2) en&#13;
wegens onteigening niet langer 2.026 m2 werd&#13;
verpacht en dat daarna de hofstede een oppervlakte&#13;
had van 20.04.30. ha.&#13;
4.5 Bij beschikking van 6 november 1987&#13;
heeft de grondkamer de pachtprijs herzien en&#13;
met ingang van 1 mei/1 oktober 1987 bepaald&#13;
op ƒ 15.026,– per jaar.&#13;
4.6 Na het overlijden op 23 maart 1995 van&#13;
A.O.G. van den Hemel, zijn Van den Hemel&#13;
c.s. hem in de pachtovereenkomst opgevolgd.&#13;
In het kader van de ruilverkaveling “Breskens-&#13;
Zuidzande” heeft de landinrichtingscommissie&#13;
de tussen partijen bestaande pachtovereenkomst&#13;
gehandhaafd en de omvang van het verpachte&#13;
bepaald op 20.94.75 ha. Partijen hebben&#13;
vervolgens met betrekking tot het verpachte&#13;
een nieuwe schriftelijke pachtovereenkomst&#13;
(hierna: de nieuwe pachtovereenkomst) als&#13;
bedoeld in art. 158 Landinrichtingswet (hierna:&#13;
Lw) op 28 april 1997 ondertekend en ter&#13;
goedkeuring gezonden aan de grondkamer; die&#13;
goedkeuring is op 22 augustus 1997 verleend.&#13;
4.7 In de nieuwe pachtovereenkomst is onder&#13;
meer bepaald dat zij ingaat op 15 december&#13;
1994 (de datum waarop de akte van toedeling&#13;
in de openbare registers is ingeschreven), dat&#13;
zij overeenkomstig de pachtovereenkomst&#13;
waarvoor zij in de plaats treedt eindigt op&#13;
respectievelijk 1 mei 2000 en 1 oktober 2000,&#13;
dat de overeenkomst verlengbaar is en dat de&#13;
pachtprijs ƒ 15.026,– per jaar bedraagt.&#13;
4.8 De grondkamer heeft in 1997 (de beschikking&#13;
is niet overgelegd) de pachtprijs herzien&#13;
en met ingang van 15 december 1995 bepaald&#13;
op ƒ 19.476,– per jaar.&#13;
4.9 Bij arrest van dit hof van 10 februari 1998 is&#13;
onder vernietiging van het vonnis van de pachtkamer&#13;
van het kantongerecht te Terneuzen van&#13;
1 mei 1996, de pachtovereenkomst tussen partijen&#13;
met betrekking tot de hofstede, bestaande&#13;
uit bedrijfsgebouwen, erf, boomgaard, oprijlaan,&#13;
wei- en bouwland, groot 20.85.45 ha, met&#13;
ingang van 1 maart 1998 ontbonden.&#13;
5 De beoordeling van het geschil in&#13;
hoger beroep&#13;
5.1 Het onderhavige geschil betreft de financiële&#13;
afwikkeling van de onder 4.9 genoemde&#13;
ontbinding van de pachtovereenkomst. Partijen&#13;
stellen over en weer te dier zake vorderingen&#13;
op de andere partij te hebben. Het hof zal&#13;
de onderscheiden posten onderwerpsgewijze&#13;
langslopen en daarbij de grieven in principaal&#13;
respectievelijk incidenteel appèl aan de orde&#13;
stellen.&#13;
Schoonmaken sloot&#13;
5.2 Wat betreft de sloot is ter zitting van het&#13;
hof mede aan de hand van foto’s en situatietekeningen&#13;
geconstateerd dat de vordering van&#13;
Buysse betrekking heeft op een sloot van&#13;
160 x 3 m die sedert de ruilverkaveling tot het&#13;
gepachte behoort. Van den Hemel c.s. hebben&#13;
niet weersproken dat deze sloot, die naar hun&#13;
aanvankelijke mening niet tot het gepachte&#13;
behoorde, in onvoldoende staat van onderhoud&#13;
is opgeleverd. Het hof is van oordeel dat&#13;
het gedeelte van de rekening dat betrekking&#13;
heeft op het schoonmaken van deze sloot – en&#13;
dus niet dat gedeelte dat betrekking heeft op&#13;
het uitdiepen ervan – voor vergoeding in aanmerking&#13;
komt en schat dit gedeelte ten tijde&#13;
van de ontbinding van de pacht op circa ƒ 1,–&#13;
per m2, hetgeen neerkomt op (afgerond) ƒ 500,–&#13;
voor het geheel. Slechts in zoverre is grief I in&#13;
principaal appèl gegrond. Grief II in incidenteel&#13;
appèl faalt.&#13;
Ondergrondse olietank&#13;
5.3 Tussen partijen staat vast dat de ondergrondse&#13;
olietank is aangebracht in 1957 en&#13;
was bedoeld voor de opslag van tractorbrandstof.&#13;
Het hof is van oordeel dat in verband&#13;
met de verplichting tot oplevering in goede&#13;
staat als bedoeld in art. 25, lid 2 van de Pachtwet&#13;
in beginsel van een pachter kan worden&#13;
gevergd dat hij een dergelijke door hemzelf&#13;
(of door zijn voorganger als hier aan de orde)&#13;
aangebrachte olietank uit het gepachte verwijdert&#13;
en de grond weer gereinigd van de door&#13;
zo’n tank veroorzaakte vervuiling aan de verpachter&#13;
oplevert. Van den Hemel c.s. hebben&#13;
gesteld dat de tank is aangebracht met toestemming&#13;
van de toenmalige verpachter, hetgeen&#13;
door Buysse is betwist. De bewijslast&#13;
van deze toestemming zou rusten op Van den&#13;
Hemel c.s., maar ook indien inderdaad van&#13;
zodanige toestemming sprake zou zijn geweest,&#13;
betekent dit nog niet dat de pachter daardoor&#13;
zou zijn ontslagen van de verplichting om het&#13;
gepachte op te leveren zonder – indien de verpachter&#13;
zulks verlangt – de olietank. Dit geldt&#13;
naar het oordeel van het hof ook indien de&#13;
tank krachtens art. 5:20 van het Burgerlijk&#13;
Wetboek (verder: BW) eigendom van de verpachter&#13;
zou zijn geworden, hetgeen in dit&#13;
geval, gelet ook op het doel van de tank, niet&#13;
zonder meer vaststaat. Van den Hemel c.s.&#13;
hebben zich voorts verweerd met de stelling&#13;
dat Buysse geen gebruik heeft gemaakt van de&#13;
mogelijkheid om vóór 1 januari 1999 de tank&#13;
tegen geringe kosten onklaar te laten maken&#13;
ingevolge het gewijzigde Besluit Opslaan in&#13;
Ondergrondse Tanks (BOOT) van 1998. Het&#13;
feit dat Buysse jegens de overheid aan haar&#13;
verplichting tot verwijdering van de tank had&#13;
kunnen ontkomen door deze onklaar te laten&#13;
maken, brengt echter niet mee dat zij zich niet&#13;
tegenover Van den Hemel c.s. op het standpunt&#13;
mocht stellen dat de tank verwijderd&#13;
moest worden. Buysse heeft haar vordering&#13;
op Van den Hemel immers niet onderbouwd&#13;
met de stelling dat zij, Buysse, verplicht was&#13;
de tank te verwijderen, doch met de stelling&#13;
dat zij als verpachtster recht had op oplevering&#13;
van de grond waaruit de tank – en de&#13;
daardoor veroorzaakte vervuiling – was verwijderd.&#13;
Zoals eerder is overwogen mocht zij&#13;
zich op dat standpunt stellen. De grieven II en&#13;
VI in principaal appèl zijn dan ook gegrond.&#13;
5.4 Buysse heeft gesteld dat de grond in de&#13;
omgeving van de ondergrondse tank is vervuild.&#13;
Zij heeft haar standpunt deugdelijk&#13;
onderbouwd aan de hand van een rapport van&#13;
Sagro Milieuadvies Zeeland B.V. Het hof is&#13;
van oordeel dat dit rapport een aanwijzing&#13;
geeft dat sprake is van bodemvervuiling in de&#13;
omgeving van de olietank. Van den Hemel c.s.&#13;
hebben de resultaten van het rapport niet&#13;
anders betwist dan met de stelling dat zij niet&#13;
bij het onderzoek betrokken zijn geweest.&#13;
Hoewel de resultaten van het rapport gelet op&#13;
dit verweer niet zonder meer als juist kunnen&#13;
worden aanvaard, biedt het rapport wel voldoende&#13;
aanleiding om Van den Hemel c.s. te&#13;
belasten met het voorschot van de kosten van&#13;
een door de rechter te benoemen deskundige.&#13;
Grief VII in principaal appèl is dus eveneens&#13;
gegrond.&#13;
5.5 De ongegrondheid van grief III in incidenagrarisch&#13;
teel appèl volgt goeddeels uit hetgeen onder&#13;
5.3 is overwogen. Wat betreft het beroep van&#13;
Van den Hemel c.s. op verjaring overweegt&#13;
het hof dat de verplichting tot in goede staat&#13;
opleveren van het gepachte is ontstaan kort na&#13;
het arrest van dit hof van 10 februari 1998,&#13;
waarbij de pachtovereenkomst is ontbonden.&#13;
Ook indien de vordering van Buysse zou&#13;
moeten worden begrepen als een vordering&#13;
tot vergoeding van schade toegebracht aan het&#13;
gepachte, zou de verjaringstermijn van vijf&#13;
jaren niet eerder zijn gaan lopen dan nadat de&#13;
schade zou zijn ontdekt c.q. zou de verjaringstermijn&#13;
van dertig jaren niet eerder zijn gaan&#13;
lopen dan nadat de lekkage van olie uit de&#13;
tank zou hebben opgehouden te bestaan&#13;
(art. 3:310, leden 1 t/m 3 BW). Van den Hemel&#13;
c.s. hebben niets gesteld waaruit een voldoende&#13;
duidelijke aanwijzing kan worden geput&#13;
dat de vordering op de zojuist omschreven&#13;
wijze zou zijn verjaard. Ook in zoverre faalt&#13;
grief III in incidenteel appèl, evenals grief V in&#13;
incidenteel appèl.&#13;
Schuur&#13;
5.6 Wat betreft de vordering van ƒ 1.198,88&#13;
wegens de gestelde verwijdering van een steunbalk&#13;
bij de schuur door Van den Hemel c.s.&#13;
wordt het volgende overwogen. Tussen partijen&#13;
staat vast dat de schuur bij oplevering in&#13;
slechte staat verkeerde. Niet deugdelijk is echter&#13;
gesteld dat een en ander geheel of zelfs&#13;
hoofdzakelijk is te wijten aan het niet nakomen&#13;
van de onderhoudsverplichting van de pachter.&#13;
Dat een algeheel slechte staat mede is te&#13;
wijten aan voor rekening van Buysse komend&#13;
achterstallig groot onderhoud ligt in de rede.&#13;
Buysse stelt weliswaar dat Van den Hemel c.s.&#13;
melding hadden moeten maken van achterstallig&#13;
groot onderhoud, maar – nog daargelaten&#13;
dat Van den Hemel c.s. hebben gesteld dit&#13;
te hebben gedaan – ook van de verpachter kan&#13;
worden gevergd dat hij zich periodiek op de&#13;
hoogte stelt van de onderhoudstoestand van&#13;
het verpachte en dat hij uit eigen beweging&#13;
nagaat of groot onderhoud noodzakelijk is.&#13;
Dat de genoemde herstelwerkzaamheden alleen&#13;
in verband met een weggezaagde steunbalk&#13;
noodzakelijk waren is dus onvoldoende onderbouwd&#13;
gesteld. Het hof is voorts van oordeel&#13;
dat uit de overgelegde foto’s en de stellingen&#13;
van Buysse onvoldoende volgt dat de&#13;
genoemde steunbalk is weggezaagd. Van den&#13;
Hemel c.s. hebben dit ook betwist. Al met al&#13;
acht het hof het standpunt van Buysse onvoldoende&#13;
onderbouwd, zodat er geen plaats is&#13;
voor bewijslevering en grief III in principaal&#13;
appèl faalt.&#13;
Mest&#13;
5.7 Van den Hemel c.s. hebben gesteld kosten&#13;
te hebben gemaakt voor het oogstseizoen 1998&#13;
in verband met aanbrengen van mest, wintervoor&#13;
ploegen, aanschaf zaaizaad, ontsmetten/&#13;
schonen daarvan en zaaien en spuiten van&#13;
tarwe. Buysse heeft deze posten in beginsel&#13;
erkend, met uitzondering van de post wegens&#13;
aanbrengen van mest. Die erkenning impliceert&#13;
dat ook Buysse ervan uitgaat dat zij van&#13;
door Van den Hemel c.s. gemaakte kosten ter&#13;
voorbereiding van het nieuwe oogstseizoen&#13;
heeft geprofiteerd, zodat zij deze dient te vergoeden.&#13;
Daarmee lijkt niet goed te rijmen dat&#13;
zij alleen de kosten van bemesting, die ook&#13;
met dat doel zullen zijn gemaakt en waarvan&#13;
Buysse niet stelt dat zij er geen profijt van&#13;
heeft gehad, niet wil vergoeden. Wat betreft&#13;
de specifieke verweren die Buysse in de toelichting&#13;
op grief IV in principaal appèl opwerpt,&#13;
overweegt het hof het volgende. Voor&#13;
de stelling dat Van den Hemel c.s. de grond&#13;
zouden hebben onderverpacht aan Aernouts&#13;
ontbreekt iedere aanwijzing; de van hem&#13;
afkomstige nota’s voor grondbewerking, die&#13;
deels door Buysse zijn erkend, wijzen veeleer&#13;
in de richting van gebruik voor risico van Van&#13;
den Hemel c.s. zelf. In ieder geval heeft Buysse&#13;
niet – althans niet voldoende duidelijk –&#13;
gesteld dat de kosten van bemesting niet ten&#13;
laste van Van den Hemel c.s. zijn gekomen,&#13;
zodat een eventueel (voorgenomen) gebruik&#13;
door Aernouts voor het hier aan de orde zijnde&#13;
geschilpunt niet ter zake doet. Voorts wekt&#13;
de dagtekening van de nota voor de mest en&#13;
het uitrijden daarvan – december 1997 – geen&#13;
bevreemding, omdat dit nog niet behoeft mee&#13;
te brengen dat de mest ook in december 1997&#13;
is uitgereden; met die nota lijkt geenszins onverenigbaar&#13;
dat de mest eerder, in september&#13;
of oktober 1997, is uitgereden. De stelling dat&#13;
Van den Hemel c.s rekening hadden moeten&#13;
houden met een mogelijke ontbinding bete-&#13;
kent nog niet dat zij zich in september/oktober&#13;
1997 hadden moeten onthouden van het&#13;
verrichten van de noodzakelijke voorbereidingen&#13;
voor het nieuwe teeltseizoen of daarover&#13;
met Buysse overleg hadden moeten&#13;
plegen; uit het erkennen van diverse posten&#13;
kan worden afgeleid dat Buysse ook niet het&#13;
tegendeel beweert. Niet valt dan in te zien&#13;
waarom alleen de post voor drijfmest onvergoed&#13;
zou moeten blijven. Voorts is het hof&#13;
van oordeel dat Van den Hemel c.s. weliswaar&#13;
rekening moesten houden met ontbinding,&#13;
maar dat dit nog niet betekent dat er een&#13;
“aanzienlijke kans” was dat het gebruik van&#13;
de grond vrijwel direct, per 1 maart 1998, tot&#13;
een einde zou komen. Ten slotte acht het hof&#13;
de door Van den Hemel c.s. gestelde prijs van&#13;
ƒ 1.104,– voor bemesting van de 4,6 ha grond&#13;
hoger dan zij in redelijkheid aan Buysse in&#13;
rekening kunnen brengen, uitgaande van de&#13;
aan het hof uit eigen wetenschap bekende&#13;
prijzen alsmede het prijsniveau van kunstmest&#13;
in het desbetreffende tijdvak. In verband hiermee&#13;
zal het door Buysse genoemde bedrag&#13;
van ƒ 225,–, dat wel redelijk voorkomt, worden&#13;
aangehouden. Grief IV in principaal appèl&#13;
is mitsdien gegrond.&#13;
Pachtprijs&#13;
5.8 Buysse heeft in eerste aanleg gevorderd&#13;
betaling van achterstallige pacht over het jaar&#13;
1995/1996 (ƒ 4.450,–) en over 1997/1998 tot&#13;
1 maart (ƒ 10.537,49). Van den Hemel c.s.&#13;
hebben in eerste aanleg de vordering over&#13;
1995/1996 erkend en hebben voorts gesteld&#13;
dat zij over 1997/1998 nog een bedrag van&#13;
ƒ 4.057,50 verschuldigd waren. De pachtkamer&#13;
van het kantongerecht heeft in haar&#13;
vonnis van 4 april 2001 overwogen dat uit de&#13;
ingenomen standpunten volgt dat, voor het&#13;
geval Buysse slechts aanspraak kan maken op&#13;
ƒ 4.057,50 over 1997/1998, betaling wegens&#13;
achterstallige pacht over 1994 wordt gevorderd.&#13;
In het vonnis van 3 oktober 2001 is op&#13;
die grond het door Buysse gevorderde bedrag&#13;
van ƒ 10.537,49 toewijsbaar geoordeeld. Met&#13;
grief I in incidenteel appèl klagen Van den&#13;
Hemel c.s. erover, dat de pachtkamer van het&#13;
kantongerecht Buysses vordering heeft beschouwd&#13;
als (mede) betrekking hebbend op&#13;
het jaar 1994. Met grief IV in incidenteel appèl&#13;
betogen zij voorts, dat de vordering tot betaling&#13;
van achterstallige pacht over het jaar&#13;
1994 was verjaard toen de inleidende dagvaarding&#13;
werd uitgebracht en stellen zij, dat stuiting&#13;
van de verjaringstermijn van die vordering&#13;
niet heeft plaatsgevonden. Het hiertegenover&#13;
staande primaire (gehandhaafde) standpunt&#13;
van Buysse is, dat haar vordering tot betaling&#13;
van ƒ 10.537,49 wel degelijk betrekking had&#13;
op het jaar 1997/1998. Het hof ziet aanleiding&#13;
dit verweer als eerste te beoordelen.&#13;
De in het kader van de landinrichting totstandgekomen&#13;
pachtovereenkomst bepaalt dat&#13;
zij is ingegaan op 15 december 1994 en eindigt&#13;
op het tijdstip waarop de overeenkomst waarvoor&#13;
zij in de plaats treedt zou zijn geëindigd,&#13;
te weten op 1 mei 2000 respectievelijk 1 oktober&#13;
2000. Anders dan Van den Hemel c.s. kennelijk&#13;
veronderstellen, betekent dit niet dat de&#13;
pachtjaren vanaf dat moment telkens van&#13;
15 december tot en met 14 december zijn gaan&#13;
lopen, evenmin als het betekent dat de pachtprijsbetaling&#13;
aan fundamenteel andere periodes&#13;
dient te worden toegerekend dan voorheen&#13;
het geval was. De oorspronkelijke overeenkomst&#13;
is immers goeddeels gehandhaafd, ook&#13;
wat betreft de verschillen in eindtijdstippen&#13;
van gebruik van gebouwen/weiland en landerijen.&#13;
Naar het oordeel van het hof dient er in&#13;
redelijkheid van te worden uitgegaan dat vanaf&#13;
15 december 1994 de telkens (sinds 1964) per&#13;
1 oktober achteraf te betalen jaarlijkse pachtprijs&#13;
wordt toegerekend aan het gebruik van&#13;
de grond tot dat moment alsmede aan het&#13;
gebruik van de gebouwen en het weiland tot&#13;
1 mei daaraan voorafgaand. Dit past ook bij de&#13;
opzet van de oorspronkelijke overeenkomst,&#13;
waar de eerste betaling voor een half jaar&#13;
gebruik eerst geruime tijd na de ingebruikgeving&#13;
van de gebouwen/weiland (19 maanden)&#13;
en de landerijen (14 maanden) moest plaatsvinden.&#13;
Een en ander brengt mee, dat de betaling&#13;
over het jaar 1997/1998, die per 1 oktober&#13;
1998 diende plaats te vinden, toegerekend&#13;
moet worden aan het gebruik van de gebouwen/&#13;
het weiland tot 1 mei 1998 en aan het&#13;
gebruik van de landerijen tot 1 oktober 1998.&#13;
De ontbinding per 1 maart 1998 leidt er dan&#13;
toe, dat van de jaarlijkse pachtprijs bedragen&#13;
voor 2 maanden gebruik van gebouwen/weiland&#13;
en voor 7 maanden gebruik van de lande-&#13;
rijen dienen te worden afgetrokken. Een en&#13;
ander stemt geheel overeen met het aanvankelijk&#13;
in deze procedure door Buysse ingenomen&#13;
standpunt. Nu Van den Hemel c.s. de&#13;
door Buysse vermelde oppervlakten (inleidende&#13;
dagvaarding, nr. 12) niet hebben betwist,&#13;
zijn zij het gevorderde bedrag van ƒ 10.537,49&#13;
verschuldigd. Een en ander brengt met zich&#13;
dat de grieven I en IV in incidenteel appèl,&#13;
wat er zij van de mogelijke (on)juistheid van&#13;
de door die grieven bestreden oordelen, Van&#13;
den Hemel c.s. niet kunnen baten.&#13;
Rente&#13;
5.9 Thans resteert nog grief V in principaal&#13;
appèl, die betrekking heeft op de rente over&#13;
de vordering van Van den Hemel c.s. in&#13;
reconventie. Het hof begrijpt uit de toelichting&#13;
op de grief dat Buysse niet weerspreekt&#13;
dat haar de wettelijke rente is aangezegd vanaf&#13;
30 juli 1998, maar dat zij stelt dat zij vervolgens&#13;
heeft getracht een regeling te treffen,&#13;
waarbij is besproken dat de wederzijdse vorderingen&#13;
wellicht konden worden verrekend.&#13;
Alleen hieruit vloeit echter nog niet voort dat&#13;
het verzuim van Buysse is geëindigd dan wel&#13;
is opgeschort. Buysse heeft geen melding gemaakt&#13;
van feiten of omstandigheden waaruit&#13;
zou kunnen voortvloeien dat is afgesproken&#13;
dan wel bij haar het gerechtvaardigde vertrouwen&#13;
is gewekt dat gedurende de onderhandelingen&#13;
van verzuim geen sprake zou zijn. Het&#13;
hof overweegt daarbij dat ook Buysse zelf&#13;
wettelijke rente vordert zonder dat blijkt dat&#13;
de genoemde onderhandelingen van invloed&#13;
zijn geweest op het ingangstijdstip dan wel de&#13;
hoogte van die rente. Grief V in principaal&#13;
appèl faalt dan ook.&#13;
5.10 De slotsom luidt, dat de grieven I, II, IV,&#13;
VI en VII in principaal appèl (deels) gegrond&#13;
zijn en dat de overige grieven in principaal&#13;
appèl alsmede die in incidenteel appèl niet tot&#13;
vernietiging van (een van) de vonnissen leiden.&#13;
De vonnissen waarvan beroep zullen in&#13;
verband hiermee ten dele worden vernietigd&#13;
en voor het overige worden bekrachtigd. De&#13;
zaak zal worden teruggewezen naar de pachtkamer&#13;
in eerste aanleg ter verdere behandeling&#13;
met inachtneming van dit arrest, nu in die&#13;
instantie reeds een deskundigenbenoeming&#13;
heeft plaatsgevonden en partijen aldus de&#13;
mogelijkheid hebben over diens rapport in&#13;
twee instanties een oordeel te vragen. Het hof&#13;
ziet in de uitkomst van het geding aanleiding&#13;
de kosten van het principaal appèl te compenseren&#13;
in die zin dat iedere partij haar eigen&#13;
kosten draagt en Van den Hemel c.s. te veroordelen&#13;
in de kosten van het incidenteel&#13;
appèl.&#13;
6 Beslissing&#13;
Het hof, rechtdoende in principaal en incidenteel&#13;
hoger beroep:&#13;
vernietigt de tussen partijen gewezen vonnissen&#13;
van de pachtkamer van het kantongerecht&#13;
te Terneuzen van 4 april 2001, 4 juli 2001 en&#13;
3 oktober 2001 voor zover de gegrondbevinding&#13;
in dit arrest van de grieven I, II, VI en&#13;
VII in principaal appèl leidt tot wijzigingen in&#13;
hetgeen in die vonnissen onder “beoordeling”&#13;
is beslist;&#13;
doet wat betreft het vonnis van 3 oktober&#13;
2001 opnieuw recht in dier voege dat het&#13;
bepaalde in het dictum “in conventie”, derde&#13;
tekstblok, aldus dient te worden gelezen dat&#13;
wordt verstaan dat de kosten van het deskundigenbericht&#13;
zullen worden voorgeschoten&#13;
door Van den Hemel c.s. in plaats van door&#13;
Buysse en dat wat betreft het eerste tekstblok&#13;
de aan de deskundige onder “d” te stellen&#13;
vraag dient te luiden:&#13;
“Welke kosten zijn verbonden aan het verwijderen&#13;
van de tank?”;&#13;
bekrachtigt de bestreden vonnissen voor het&#13;
overige, deels met wijziging van gronden&#13;
zoals uit dit arrest voortvloeit;&#13;
wijst de zaak terug naar de pachtkamer van de&#13;
rechtbank te Middelburg, sector kanton, locatie&#13;
Terneuzen, voor verdere afdoening met&#13;
inachtneming van dit arrest;&#13;
compenseert de kosten van het principaal&#13;
appèl aldus, dat iedere partij haar eigen kosten&#13;
draagt;&#13;
veroordeelt Van den Hemel c.s. in de kosten&#13;
van het incidenteel appèl, aan de zijde van&#13;
Buysse begroot op € 1.156,50,– wegens salaris;&#13;
verklaart voornoemde veroordeling uitvoerbaar&#13;
bij voorraad.</content><legacyfootnotes/><footnotes><footnote/></footnotes><auteurs/><published>2004-12-01 00:00:00</published><modified>2004-12-01 00:00:00</modified><editiondate>2004-12-01</editiondate><htmlpath>https://denhollander.info/artikel/3707</htmlpath></article>
</articles></edition>
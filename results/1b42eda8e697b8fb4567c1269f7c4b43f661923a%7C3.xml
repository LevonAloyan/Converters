<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1994</searchword><id>5180</id><udhid>UDH:TvAR/5180</udhid><titel>Dirven / Nuyten (TvAR 1994/4680)</titel><searchwords><searchword>TvAR 2/1994</searchword><searchword>TvAR 1994/4680</searchword><searchword>UDH:TvAR/5180</searchword></searchwords><attachments><attachment><name>1994_nr 2_Rechtspraak_4680.pdf</name><extention>pdf</extention><url>https://denhollander.info/download/5115/ci</url></attachment></attachments><inleiding>Pachtwet, art. 36 lid 2, jo. BW 3:37, lid 3 en Pachtwet art. 36, lid 3 en art. 15&#13;
&#13;
Het feit dat pachter door zijn vakantie eerst twee dagen na de uitreiking aan een huisgenoot van de aangetekende kennisgeving van nietverlenging van de inhoud daarvan kennis neemt, is een omstandigheid die zijn persoon betreft en rechtvaardigt dat hij daarvan het nadeel draagt.&#13;
Daargelaten wordt of een telefonische mededeling van het secretariaat van de grondkamer naar analogie gelijk kan worden gesteld aan een beslissing van de grondkamer, zoals genoemd in artikel 154 Pw.&#13;
Indien de telefonische mededeling is gedaan binnen een maand van artikel 36-3 Pw. en pachter nog één dag de tijd heeft om het verzoek op de griffie van het kantongerecht in te dienen (afstand ca. 10 km), terwijl het secretariaat van de grondkamer hem had gewaarschuwd het verzoek 'zo spoedig mogelijk ' in te dienen, komt het gevolg van verzending per post, waardoor het verzoek één dag te laat op de griffie van het kantongerecht binnenkomt, voor zijn rekening. In dat geval verkrijgt de pachter niet de extra-maand van artikel 154 Pw.&#13;
&#13;
</inleiding><content>Beschikking in de zaak van:&#13;
Johannes Josephus Dirven, wonende te Roo-sendaal, appellant, procureur: mr. S.D. Bou-wes Bavinck-van der Wal,&#13;
tegen&#13;
Abraham Antonius Maria Nuyten, wonende te Etten-Leur, geïntimeerde, procureur: mr. C.W.P. van Gelder.&#13;
Het geding in eerste aanleg&#13;
De pachtkamer van het kantongerecht te Ze-venbergen heeft - na een tussenbeschikking van 23 april 1992 - tussen partijen op 25 juni 1992 een beschikking gegeven, waarbij de tussen appellant als verpachter en geïntimeer-de als pachter bestaande en behoudens verlenging op 16 november 1993 eindigende pachtovereenkomst met betrekking tot de per-celen grond (bouwland en grasland), kadas-traal bekend gemeente Etten-Leur, sectie G nummers 47 en 48 en sectie F nummer 1013, te zamen groot 2.14.20 ha, werd verlengd met een termijn van zes jaar, ingaande 16 novem-ber 1993.&#13;
Deze beschikking is gegeven, nadat in de voorafgaande tussenbeschikking van 23 april 1992 was beslist dat geïntimeerde ontvanke-lijk was in zijn verzoek tot verlenging van de pachtovereenkomst, uit overweging dat de stelling van appellant dat hij het verpachte zelf voor een tot de landbouw betrekkelijk doel in gebruik wenst te nemen moet worden gepasseerd en dat niet gebleken is dat een ge-bruik van het verpachte voor appellants doch-ter voor haar van overwegende betekenis is, zodat naar billijkheid moet worden beslist. Naar die norm beslissende heeft de pachtka-mer de pachtovereenkomst met zes jaar ver-lengd.&#13;
In eerste instantie heeft appellant zich het recht voorbehouden om in hoger beroep zijn verweer dat geïntimeerde niet ontvankelijk is in zijn verlengingsverzoek te herhalen.&#13;
Het geding in hoger beroep&#13;
Appellant - hierna ook te noemen: verpach-ter - is bij op 22 juli 1992 ter griffie van het hof ingekomen beroepschrift in hoger beroep gekomen van voormelde beschikking, met verzoek die beschikking te vernietigen, en op-nieuw rechtdoende (lees: beschikkende) geïn-timeerde - hierna ook te noemen: pachter -alsnog in zijn verzoek tot verlenging van de pachtovereenkomst niet ontvankelijk te ver-klaren, althans dit verzoek af te wijzen, kosten rechtens.&#13;
Geïntimeerde heeft bij op 2 oktober 1992 ter griffie van het hof ingekomen verweerschrift verweer gevoerd met verzoek appellant in zijn beroep niet ontvankelijk te verklaren althans hem dit beroep te ontzeggen met bevestiging van de beschikking waarvan beroep. Vervolgens heeft op 26 oktober 1992 in raadkamer van het hof een mondelinge behan-deling van het hoger beroep plaatsgevonden, waarbij aanwezig waren appellant in persoon, vergezeld van zijn dochter, bijgestaan door&#13;
mr. W.J.A. Braat, advocaat te Roosendaal, en&#13;
geïntimeerde in persoon, bijgestaan door mr.&#13;
A.J.M. Lotstra, advocaat te Tilburg.&#13;
De raadslieden van partijen hebben daarbij&#13;
de wederzijdse standpunten met betrekking&#13;
tot de vraag of geïntimeerde al dan niet ont-vankelijk is in zijn verlengingsverzoek nader toegelicht; appellants raadsman onder over-legging van een pleitnota.&#13;
De grieven&#13;
Appellant heeft in zijn beroepschrift een aan-tal stellingen aangevoerd, waaruit zijn grieven zijn af te leiden.&#13;
Als eerste grief heeft appellant zijn stelling herhaald dat geïntimeerde niet ontvankelijk is in zijn verzoek tot verlenging van de pachto-vereenkomst.&#13;
De feiten&#13;
Als erkend dan wel onvoldoende betwist is&#13;
het navolgende komen vast te staan:&#13;
Bij aangetekende brief van 1 november 1991 heeft verpachter aan pachter aangezegd geen verlenging van de pachtovereenkomst na 15 november 1993 te wensen.&#13;
Deze brief is op 4 november 1991 door de PTT uitgereikt aan een huisgenoot van pach-ter. Door afwezigheid wegens vakantie heeft pachter eerst op 6 november 1991 van de in-houd kennis genomen.&#13;
Bij verzoekschrift aan de grondkamer voor Noord-Brabant, ingekomen op het secretariaat op 28 november 1991, heeft pachter om ver-lenging van de pachtovereenkomst verzocht.&#13;
Een medewerkster van het secretariaat van de grondkamer heeft - volgens pachter op 3 december 1991 omstreeks 15.00 uur- telefo-nisch aan pachter meegedeeld dat hij verlen-ging aan de pachtkamer van het kantonge-recht diende te verzoeken en dat hij dit 'zo spoedig mogelijk' moest doen.&#13;
Pachter heeft daarna een ongedateerd ver-zoek aan de pachtkamer van het kantonge-recht opgesteld en per post verzonden. Het verzoekschrift is op 5 december 1991 ingeko-men op de griffie van het kantongerecht.&#13;
Beoordeling van de grief&#13;
1. Het feit dat pachter door zijn vakantie eerst op 6 november 1991 en niet onmiddellijk na de uitreiking van de aangetekende brief op 4 november 1991 van de inhoud heeft kennis genomen is een omstandigheid die zijn per-&#13;
soon betreft en rechtvaardigt dat hij daarvan&#13;
het nadeel draagt. De maand waarbinnen hij verlenging kon vragen is derhalve op 4 no-vember 1991 aangevangen.&#13;
2. Daargelaten of, zoals de pachtkamer van het kantongerecht overwoog, de onderhavige informele mededeling van de grondkamer (telefonisch door een medewerkster van het se-cretariaat) voor de toepassing van art. 154 van de Pachtwet gelijk kan worden gesteld aan een in dit artikel genoemde beslissing van de grondkamer, kan van de in dit artikel geboden mogelijkheid om alsnog binnen een maand na die beslissing een verzoek tot verlenging bij de bevoegde pachtkamer in te dienen, in casu geen sprake zijn, omdat de informele medede-ling is gedaan binnen de in art. 36 lid 3 van de Pachtwet voorgeschreven termijn van een maand.&#13;
Nu op 3 december 1991, de wettelijke ter-mijn van art. 36 lid 3 van de Pachtwet nog niet was verstreken - en pachter bovendien was gewaarschuwd het verzoek zo spoedig mogelijk op de griffie van de pachtkamer van het kantongerecht in te dienen - had pachter nog tenminste een gehele dag, namelijk 4 de-cember 1991, ter beschikking om zijn verzoek tijdig op die griffie in te dienen. Vaststaat dat de afstand van zijn woning tot het kantonge-rechtsgebouw slechts circa 10 km bedraagt.&#13;
Met een verzending van het verzoekschrift per post nam pachter een risico, waarvan de nadelige gevolgen voor zijn rekening dienen te komen.&#13;
3. De pachtkamer heeft in eerste instantie derhalve ten onrechte overwogen dat pachter na 3 december 1991 nog een maand de tijd had zijn verzoekschrift bij de pachtkamer in te dienen.&#13;
4. Pachter heeft zijn verzoek tot verlenging van de pachtovereenkomst niet tijdig gedaan.&#13;
Slotsom&#13;
De eerste grief is gegrond. De beschikking, waarvan beroep, moet vernietigd worden en pachter dient alsnog niet-ontvankelijk te wor-den verklaard in zijn verzoek tot verlenging.&#13;
De overige grieven behoeven geen vermel-ding en behandeling meer.&#13;
Voor een veroordeling van pachter in de kosten van de procedure, zoals door verpach-ter verzocht, is in een procedure als de onder-havige geen plaats.&#13;
Beslissing&#13;
Het hof, rechtdoende in hoger beroep:&#13;
vernietigt de door de pachtkamer van het kantongerecht te Zevenbergen tussen partijen gegeven beschikking van 25 juni 1992;&#13;
en opnieuw beschikkende:&#13;
verklaart Antonius Maria Nuyten alsnog niet-ontvankelijk in zijn verzoek tot verlen-&#13;
ging van de hiervoor omschreven pachtovereenkomst.</content><legacyfootnotes/><footnotes><footnote/></footnotes><auteurs/><published>1994-02-01 00:00:00</published><modified>1992-12-21 00:00:00</modified><editiondate>1994-02-01</editiondate><htmlpath>https://denhollander.info/artikel/5180</htmlpath></article>
</articles></edition>
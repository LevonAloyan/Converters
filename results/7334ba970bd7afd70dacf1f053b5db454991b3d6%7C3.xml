<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>11</uitgave><aflevering>10</aflevering><searchword>TvAR 11/2016</searchword><id>13719</id><udhid>UDH:TvAR/13719</udhid><titel>Centrale Grondkamer, 10 mei 2016, dossiernummer: GP 11.756 (TvAR 2016/5854)</titel><searchwords><searchword>TvAR 11/2016</searchword><searchword>TvAR 2016/5854</searchword><searchword>UDH:TvAR/13719</searchword></searchwords><attachments><attachment><name>18711.pdf</name><extention>pdf</extention><url>https://denhollander.info/download/18711/ci</url></attachment></attachments><inleiding/><content>&lt;h3 class="jurisprudentieinzake"&gt;(Kwekerij Silene/Stichting Omnia Wonen)&lt;/h3&gt;&#13;
&lt;p&gt;(mrs. W.L. Valk, E.B. Knottnerus, Th.C.M Willemse, en de deskundige leden ir. H.K.C. Roelofsen en ing. L.L.M. De Lorijn)&lt;/p&gt;&#13;
&lt;h2&gt;Pachtovereenkomst.&lt;/h2&gt;&#13;
&lt;p&gt;[Burgerlijk Wetboek, art. 6:248, art. 7:311, art. 7:230a]&lt;/p&gt;&#13;
&lt;p&gt;&lt;span class="italic"&gt;De grondkamer Oost heeft bij beschikking van 29 oktober 2015 geoordeeld dat de door Kwekerij Silene ingezonden overeenkomst met betrekking tot de huur van een kas niet kan worden aangemerkt als een pachtovereenkomst. &lt;/span&gt;&lt;/p&gt;&#13;
&lt;p&gt;&lt;span class="italic"&gt;Overeenkomst wordt aangemerkt als pachtovereenkomst, de redelijkheid en billijkheid verzetten zich hier niet tegen. Beroep gegrond.&lt;/span&gt;&lt;/p&gt;&#13;
&lt;p&gt;Met noot G.M.F. Snijders&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Beschikking&lt;/p&gt;&#13;
&lt;p&gt;in de zaak van:&lt;/p&gt;&#13;
&lt;p&gt;Kwekerij Silene,&lt;/p&gt;&#13;
&lt;p&gt;gevestigd: Uitleg 55, 8071 ZP Nunspeet,&lt;/p&gt;&#13;
&lt;p&gt;-hierna te noemen: Kwekerij Silene-&lt;/p&gt;&#13;
&lt;p&gt;gemachtigde:&lt;/p&gt;&#13;
&lt;p&gt;Mr. J.A. Wols, Stichting Achmea Rechtsbijstand Postbus 4116, 7320 AK Apeldoorn&lt;/p&gt;&#13;
&lt;p&gt;-tegen-&lt;/p&gt;&#13;
&lt;p&gt;Stichting Omnia Wonen,&lt;/p&gt;&#13;
&lt;p&gt;gevestigd: Scheepssingel 12, 3841 KS Harderwijk,&lt;/p&gt;&#13;
&lt;p&gt;-hierna te noemen: Omnia Wonen-&lt;/p&gt;&#13;
&lt;p&gt;gemachtigde:&lt;/p&gt;&#13;
&lt;p&gt;Mr. E.R. Middelburg, jurist bij Stichting Omnia &lt;br /&gt;Wonen.&lt;/p&gt;&#13;
&lt;h2&gt;Het geding in eerste aanleg&lt;/h2&gt;&#13;
&lt;p&gt;De grondkamer Oost heeft bij beschikking van 29 oktober 2015, waarvan afschrift aan partijen is verzonden op 5 november 2015, geoordeeld dat de door Kwekerij Silene ingezonden overeenkomst met betrekking tot de huur van een kas gelegen aan de Zuiderzeestraatweg Oost 96, 8081 LE Elburg, kadastraal bekend gemeente Elburg, sectie A, nummer 1269 ged., totaal groot 2.800 m2, niet kan worden aangemerkt als een pachtovereenkomst en heeft het verzoek niet-ontvankelijk verklaard.&lt;/p&gt;&#13;
&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&#13;
&lt;h2&gt;Het geding in hoger beroep&lt;/h2&gt;&#13;
&lt;p&gt;Kwekerij Silene is bij een op 25 november 2015 per faxbericht en bij een op 30 november 2015 per aangetekende post ter griffie ingekomen beroepschrift in beroep gekomen van voormelde beschikking.&lt;/p&gt;&#13;
&lt;p&gt;Omnia Wonen heeft hiertegen verweer gevoerd bij een 8 december 2015 per faxbericht en bij een op 11 december 2015 per post ter griffie ingekomen verweerschrift, met het verzoek de beschikking, waarvan beroep, te bekrachtigen.&lt;/p&gt;&#13;
&lt;h2&gt;De grieven&lt;/h2&gt;&#13;
&lt;p&gt;Kwekerij Silene is van mening dat de ter goedkeuring ingezonden overeenkomst als pachtovereenkomst moet worden aangemerkt. De plantenkas is met ingang van 1 november 2009 voor de periode van een jaar in gebruik genomen. Daarna is de overeenkomst telkens met een jaar verlengd. De kas wordt feitelijk gebruikt voor het opkweken, laten groeien en ontwikkelen van planten. Ook worden planten in de kas gebruikt als moederplanten om daar stek af te halen. Er is niet alleen sprake van opslag.&lt;/p&gt;&#13;
&lt;h2&gt;De mondelinge behandeling&lt;/h2&gt;&#13;
&lt;p&gt;De mondelinge behandeling heeft plaatsgevonden ter zitting van 23 februari 2016. Daarbij waren aanwezig namens Kwekerij Silene: C.P. Hennekij, bijgestaan door haar gemachtigde, mr. J.A. Wols van Stichting Achmea Rechtsbijstand; voorts was aanwezig P.H.B. Wiggelink-Huizen; de stichting Omnia Wonen werd vertegenwoordigd door haar gemachtigde, mr. E.R. Middelburg.&lt;/p&gt;&#13;
&lt;p&gt;De heer Hennekij heeft ter zitting verklaard dat hij de kas, die voorheen werd gebruikt voor de teelt van groenten (slabonen), in gebruik heeft genomen voor de opslag van potplanten. Het is belangrijk dat de potten op de aarde staan en niet op een tegelvoer, omdat die laatste veel te warm wordt. De potjes staan op worteldoek en de planten wortelen door het doek heen. De verwarmingsbuizen zijn door hem vervangen; de oorspronkelijke heaters zijn nog wel aanwezig. Ook de beluchting zat er al in. De reden waarom hij de overeenkomst ter goedkeuring als pachtovereenkomst naar de grondkamer heeft gestuurd, is dat hij psychisch en financieel moeilijke jaren heeft gehad. Hij heeft Omnia Wonen gevraagd mee te denken met een financi&amp;euml;le regeling. Toen Omnia Wonen daar niet toe bereid bleek, heeft hij naar andere mogelijkheden gekeken en daarbij was goedkeuring van de overeenkomst, als pachtovereenkomst door de grondkamer, een optie.&lt;/p&gt;&#13;
&lt;p&gt;De heer Middelburg heeft ter zitting verklaard dat van meet af aan duidelijk was dat het gebruik van de kas voor een beperkte periode zou zijn en daarom is de kas van jaar tot jaar verhuurd. Ook is de kas van meet af aan niet als plantenkas in gebruik geweest, maar als opslagruimte. Middelburg is niets bekend omtrent een verzoek tot verlaging van de huur. En zou een dergelijk verzoek wel zijn ingediend, dan zou dat weinig kansrijk zijn geweest. Omnia Wonen zou de kas ook hebben kunnen verhuren voor bijvoorbeeld caravanstalling. Dan zou die huur ook kunnen worden verkregen. Op dit moment heeft de gemeente Elburg een beleid dat agrarische bedrijven op plekken, waar woningbouw is voorzien, moeten worden be&amp;euml;indigd. Dit beleid is begin dit jaar ter inzage gelegd. Omnia Wonen heeft de grond met de kas daarop nu ongeveer negen jaar in eigendom. Gelet op hetgeen in het verleden allemaal is gebeurd, is de stichting niet bereid tot een bemiddelingspoging.&lt;/p&gt;&#13;
&lt;p&gt;Mr. Wols heeft ter zitting verklaard dat van begin af aan het landbouwkundige gebruik van de kas voorop stond. Ook de omgeving is in agrarisch gebruik. De overeenkomst is aanvankelijk voor een jaar afgesloten en telkens van jaar tot jaar verlengd. In de overeenkomst wordt weliswaar gesproken over opslag van planten, maar Hennekij heeft steeds planten opgekweekt. Omnia Wonen heeft nooit zelf de situatie in ogenschouw genomen en heeft nooit problemen gemaakt met wat Hennekij in de kas allemaal uitvoerde. In dit geval is sprake van de uitoefening van de landbouw, planten worden verzorgd en groeien in de kas op. Dat de gemeente Elburg nieuw beleid heeft met agrarische activiteiten is hem niet bekend. Daarover is niets in het dossier terug te vinden. Het had op de weg van Omnia Wonen gelegen daar vooraf melding van te maken. Hennekij had graag met de stichting een minnelijke regeling willen overeenkomen om dit geschil te beslechten en vindt het jammer dat Omnia Wonen de deur gesloten houdt.&lt;/p&gt;&#13;
&lt;p&gt;De heer Middelburg merkt ten slotte nog op dat Omnia Wonen uitgaat van de afspraken die destijds zijn gemaakt. Zolang de huur wordt betaald, is er voor de woningbouwvereniging geen aanleiding om ter plaatse te gaan controleren. Dat Omnia Wonen niet heeft gecontroleerd mag niet betekenen dat er nu sprake is van een pachtovereenkomst.&lt;/p&gt;&#13;
&lt;h2&gt;Beoordeling van het geschil in hoger beroep&lt;/h2&gt;&#13;
&lt;p&gt;1. Het beroep stelt de voorvraag aan de orde of de ter goedkeuring aan de grondkamer gezonden overeenkomst een pachtovereenkomst is in de zin van artikel 7:311 Burgerlijk Wetboek. De grondkamer heeft die vraag ontkennend beantwoord.&lt;/p&gt;&#13;
&lt;p&gt;2. Kwekerij Silene exploiteert in Nunspeet een vaste plantenkwekerij en levert voornamelijk aan de groothandel en hoveniers. Op 10 november 2009 is tussen Omnia Wonen en Kwekerij Silene een overeenkomst getiteld: Huurovereenkomst Kantoorruimte en ander bedrijfsruimte in de zin van artikel 7:230a BW gesloten, waarbij Omnia Wonen aan kwekerij Silene een kas te Elburg heeft verhuurd, voor een huurprijs van &amp;euro;.750,00 per maand.&lt;/p&gt;&#13;
&lt;p&gt;3. In artikel 1.2 van de overeenkomst is bepaald: &amp;ldquo;Het gehuurde zal door of vanwege huurder uitsluitend worden bestemd om te worden gebruikt als: kas voor de opslag van planten.&lt;/p&gt;&#13;
&lt;p&gt;4. Onder de titel: Duur, verlenging en opzegging is in de overeenkomst bepaald: &amp;ldquo; 3.1 Deze overeenkomst is aangegaan voor de duur van &amp;eacute;&amp;eacute;n jaar, ingaande 01 november 2009 en lopende tot en met 31 oktober 2010.&lt;/p&gt;&#13;
&lt;p&gt;3.2 Na het verstrijken van de in 3.1 genoemde periode wordt deze overeenkomst voortgezet voor een aansluitende periode van &amp;eacute;&amp;eacute;n jaar, derhalve tot en met 31 oktober 2011.&lt;/p&gt;&#13;
&lt;p&gt;Deze periode wordt vervolgens voortgezet voor aansluitende perioden van telkens &amp;eacute;&amp;eacute;n jaar.&lt;/p&gt;&#13;
&lt;p&gt;3.3 Be&amp;euml;indiging van deze overeenkomst vindt plaats door opzegging tegen het einde van een huurperiode met inachtneming van een termijn van tenminste drie maanden.&lt;/p&gt;&#13;
&lt;p&gt;3.4. &amp;hellip;&lt;/p&gt;&#13;
&lt;p&gt;5. Kwekerij Silene betoogt, kort gezegd, dat aan alle in artikel 7:311 Burgerlijk Wetboek vermelde elementen is voldaan en verbindt daaraan de gevolgtrekking dat de bedoelde voorvraag bevestigend moet worden beantwoord.&lt;/p&gt;&#13;
&lt;p&gt;6. Voor de beantwoording van de vraag of sprake is van een pachtovereenkomst acht de Centrale Grondkamer in het bijzonder het navolgende van belang. De ter goedkeuring ingezonden overeenkomst betreft het in gebruik geven van een plantenkas aan een vaste plantenkwekerij voor de opslag van planten. Onweersproken is dat de kas voorheen in gebruik is geweest voor de teelt van groenten (slabonen). Weliswaar zijn de verwarmingsbuizen verwijderd, maar in de kas kan, al dan niet met behulp van de nog aanwezige heaters, een zodanig klimaat worden bewerkstelligd dat de daarin geplaatste potplanten vorstvrij blijven en goed gedijen. Potplanten zijn levend materiaal dat moet worden verzorgd om te kunnen overleven. Die verzorging bestaat uit controle van het klimaat, het water geven en bemesten. De plantjes zijn geplaatst op worteldoek, waardoor de wortels heen kunnen dringen en zo (aanvullende) voedingsstoffen uit de grond kunnen halen. Dit is een proces dat minimaal een maand, soms een half jaar tot anderhalf jaar in beslag neemt. Gelet op deze omstandigheden is geen sprake van uitsluitend opslag van planten, maar van verzorging van potplanten. Omdat Kwekerij Silene een bedrijfsmatige exploitatie van vaste planten nastreeft en voor het gebruik van de kas een gebruiksvergoeding betaalt, is naar het oordeel van de Centrale Grondkamer voldaan aan de vereisten van een pachtovereenkomst. Het beroep dat Omnia Wonen doet op artikel 6:248 Burgerlijk Wetboek, dat de redelijkheid en billijkheid zich verzetten de onderhavige overeenkomst als pachtovereenkomst aan te merken kan niet slagen. Daarvoor zijn onvoldoende feiten of omstandigheden gesteld.&lt;/p&gt;&#13;
&lt;p&gt;7. Gelet op het voorgaande heeft de grondkamer het verzoek van Kwekerij Silene de ingezonden overeenkomst als pachtovereenkomst goed te keuren ten onrechte afgewezen.&lt;/p&gt;&#13;
&lt;p&gt;8. De Centrale Grondkamer ziet in de gegeven omstandigheden aanleiding de overeenkomst aan te merken als pachtovereenkomst en deze goed te keuren voor de periode van &amp;eacute;&amp;eacute;n jaar, te weten van 1 november 2009 tot en met 31 oktober 2010 en goedkeuring te onthouden aan de artikelen 3.2 en 3.3.&lt;/p&gt;&#13;
&lt;p&gt;9. Voorts ziet de Centrale Grondkamer, alvorens definitief op het beroep te beslissen, aanleiding om deskundige leden van de Centrale Grondkamer de hoogst toelaatbare pachtprijs van de kas voor de periode van 1 november 2009 tot 31 oktober 2010 te laten taxeren en hun bevindingen ter kennis van partijen te brengen.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;De ter goedkeuring ingezonden overeenkomst moet als pachtovereenkomst worden goedgekeurd, waarbij aan de artikelen 3.2 en 3.3 van de overeenkomst goedkeuring wordt onthouden. Voorts zal de Centrale Grondkamer deskundige leden verzoeken de hoogst toelaatbare pachtprijs te taxeren en houdt de Centrale Grondkamer iedere verdere beslissing aan.&lt;/p&gt;&#13;
&lt;h2&gt;Beslissing&lt;/h2&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;verklaart het beroep gegrond,&lt;/p&gt;&#13;
&lt;p&gt;alvorens verder te beslissen:&lt;/p&gt;&#13;
&lt;p&gt;bepaalt dat deskundigen de hoogst toelaatbare pachtprijs van de kas voor de periode van&lt;/p&gt;&#13;
&lt;p&gt;1 november 2009 tot en met 31 oktober 2010 zullen taxeren en dat hun bevindingen ter kennis van partijen zullen worden gebracht.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;Het beantwoorden van de&amp;nbsp;vraag of een overeenkomst als &amp;ldquo;pachtovereenkomst&amp;rdquo; moet worden gekwalificeerd, is in beginsel voorbehouden aan de pachtrechter. Soms zijn grondkamer en Centrale Grondkamer echter genoodzaakt om er &amp;ndash; bij wijze van &amp;ldquo;voorvraag&amp;rdquo;&amp;nbsp;&amp;ndash;&amp;nbsp;een uitspraak over te doen. In deze zaak deed zich&amp;nbsp;zo&amp;rsquo;n situatie&amp;nbsp;voor. De ene partij zond een overeenkomst ter goedkeuring in bij de grondkamer, waarbij hij zich op het standpunt stelde dat het een&amp;nbsp;pachtovereenkomst&amp;nbsp;betrof.&amp;nbsp;Hierop verweerde de andere zich met de stelling dat van een pachtovereenkomst geen sprake was.&amp;nbsp;Andere overeenkomsten dan pachtovereenkomsten kunnen niet door een grondkamer of de Centrale Grondkamer worden getoetst.&amp;nbsp;&lt;/p&gt;&#13;
&lt;p&gt;Bij de beantwoording&amp;nbsp;van de vraag&amp;nbsp;gaat het er niet om of beide partijen de bedoeling hebben gehad om een pachtverhouding in het leven te roepen.&amp;nbsp;Zij&amp;nbsp;dient te worden beantwoord aan de hand van art.13997461467:311 BW; een overeenkomst die alle elementen van deze bepaling vertoont,&amp;nbsp;is&amp;nbsp;een pachtovereenkomst, welke&amp;nbsp;gedachten de betrokken partijen&amp;nbsp;er&amp;nbsp;ook&amp;nbsp;bij&amp;nbsp;gehad mogen hebben, en welke&amp;nbsp;naam zij&amp;nbsp;er ook aan mochten hebben gegeven. Redelijkheid en billijkheid kunnen er toe leiden dat&amp;nbsp;een als gevolg van hun overeenkomst geldende regel&amp;nbsp;(met name: uit&amp;nbsp;Titel 7.5 BW)&amp;nbsp;niet van toepassing is,&amp;nbsp;maar dat doet&amp;nbsp;zich&amp;nbsp;slechts in uitzonderlijke gevallen&amp;nbsp;voor;&amp;nbsp;volgens&amp;nbsp;art.13997461466:248&amp;nbsp;lid 2 BW is daarvoor&amp;nbsp;vereist dat de toepassing&amp;nbsp;naar redelijkheid en billijkheid&amp;nbsp;onaanvaardbaar&amp;nbsp;is.&amp;nbsp;&lt;/p&gt;&#13;
&lt;p&gt;In dit geval staat het element &amp;ldquo;landbouw&amp;rdquo;&amp;nbsp;uit art. 7:311 BW&amp;nbsp;centraal; had&amp;nbsp;Omnia&lt;span class="bold"&gt;&amp;nbsp;&lt;/span&gt;Wonen een kas aan Kwekerij Silene in gebruik gegeven, met de bedoeling dat deze ter uitoefening van de landbouw zou worden gebruikt? In de kas zouden potplanten worden opgeslagen, maar de opslag van planten&amp;nbsp;vereist andere&amp;nbsp;omstandigheden dan de opslag van pakken suiker of keukenstoelen.&amp;nbsp;&lt;/p&gt;&#13;
&lt;p&gt;De Centrale Grondkamer&amp;nbsp;is&amp;nbsp;tot de conclusie&amp;nbsp;gekomen&amp;nbsp;dat geen sprake is van louter opslag van potplanten, maar van verzorging. Potplanten zijn immers levend materiaal dat moet worden verzorgd om te kunnen overleven. De verzorging bestaat onder meer uit controle van het klimaat, water geven en bemesten. Omdat Kwekerij Silene een bedrijfsmatige exploitatie (zie art. 7:312 BW) van vaste planten nastreeft en voor het gebruik van de kas een gebruiksvergoeding betaalt, is volgens de Centrale Grondkamer sprake van pacht. Begrijpelijkerwijs heeft&amp;nbsp;de&amp;nbsp;Centrale Grondkamer&amp;nbsp;de verzorging van de planten kennelijk als landbouw aangemerkt.&amp;nbsp;&lt;/p&gt;&#13;
&lt;p&gt;Er is&amp;nbsp;geen&amp;nbsp;aanleiding gezien&amp;nbsp;om eerder genoemd&amp;nbsp;art. 6:248 BW&amp;nbsp;toe te passen. Voor het honoreren van de stelling dat&amp;nbsp;redelijkheid en billijkheid&amp;nbsp;zich&amp;nbsp;er&amp;nbsp;tegen verzetten dat de onderhavige overeenkomst als pachtovereenkomst wordt aangemerkt,&amp;nbsp;zijn onvoldoende feiten of omstandigheden gesteld. Met andere woorden:&amp;nbsp;Omnia&amp;nbsp;Wonen heeft onvoldoende uiteengezet dat en waarom van een uitzonderlijk geval sprake is.&amp;nbsp;Op basis van hetgeen tijdens de procedure is aangevoerd, kan niet worden geconcludeerd dat het naar redelijkheid en billijkheid onaanvaardbaar is om de bepalingen van Titel 7.5 BW integraal van toepassing te achten.&amp;nbsp;&lt;/p&gt;&#13;
&lt;p&gt;Stel nu eens dat Kwekerij Silene geen kas had &amp;lsquo;gehuurd&amp;rsquo; voor de opslag van potplanten, maar een schuur voor de opslag van potgrond, ook weer in het kader van &amp;ndash; in de bewoordingen van de Centrale Grondkamer &amp;ndash; het nastreven van een bedrijfsmatige exploitatie van vaste planten. Had de uitspraak dan anders geluid? Het antwoord luidt ontkennend; ook dan was sprake&amp;nbsp;geweest van&amp;nbsp;het ter uitoefening van de landbouw in gebruik verstrekken&amp;nbsp;van een onroerende zaak, en dus van pacht.&amp;nbsp;Zie bijvoorbeeld Pachtkamer Hof Arnhem 8 juli 2003, &lt;span class="italic"&gt;Agr.r.&lt;/span&gt; 2005/5256 (Dooge/Van der Have).&amp;nbsp;&lt;/p&gt;&#13;
&lt;p&gt;G.M.F. Snijders&amp;nbsp;&lt;/p&gt;</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2016-12-06 13:45:42</published><modified>2016-12-06 13:45:42</modified><editiondate>2016-12-06</editiondate><htmlpath>https://denhollander.info/artikel/13719</htmlpath></article>
</articles></edition>
<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2002</searchword><id>4644</id><udhid>UDH:TvAR/4644</udhid><titel>Morrees / Van Dijck (TvAR 2002/5108)</titel><searchwords><searchword>TvAR 6/2002</searchword><searchword>TvAR 2002/5108</searchword><searchword>UDH:TvAR/4644</searchword></searchwords><attachments><attachment><name>2002_nr 6_Rechtspraak_5108.pdf</name><extention>pdf</extention><url>https://denhollander.info/download/4589/ci</url></attachment></attachments><inleiding>[Pachtwet art. 49]&#13;
&#13;
Naar billijkheid kan aan indeplaatsstelling in&#13;
de weg staan dat de pachter bij die vordering&#13;
geen enkel respectievelijk geen in rechte te&#13;
respecteren belang heeft. Uit het enkele feit&#13;
dat de pachter grond heeft verkocht vloeit&#13;
echter niet voort dat diens bedrijf zal worden&#13;
gestaakt of verplaatst naar een plaats op&#13;
dusdanige afstand dat diens opvolger bij&#13;
exploitatie van het gepachte geen enkel&#13;
belang heeft. De omstandigheid dat ook (de&#13;
zoon van) de verpachter belang heeft bij&#13;
gebruik van de grond is niet een omstandigheid&#13;
die naar billijkheid aan indeplaatsstelling&#13;
in de weg staat. Afweging van&#13;
belangen van pachter en verpachter bij&#13;
behoud respectievelijk verkrijging van de&#13;
grond met bijbehorend melkquotum horen&#13;
thuis in verlengingsprocedure.&#13;
Overweging uit arrest van dit hof van&#13;
26 oktober 1992, Agr.r. 1993/4651 (dat&#13;
vordering tot indeplaatsstelling zo tijdig&#13;
dient te worden ingesteld dat hierover zo&#13;
nodig in twee instanties kan worden beslist&#13;
voor het einde van de lopende pachttermijn)&#13;
is achterhaald door arrest van 13 januari&#13;
1998, Agr.r. 1998/4935.</inleiding><content>ARREST IN DE ZAAK VAN:&#13;
Andreas Peter Johannes Maria Morrees,&#13;
wonende te Vierlingsbeek,&#13;
appellant,&#13;
procureur: mr M.R. van Gemert,&#13;
tegen&#13;
Petrus Antonius van Dijck, wonende te&#13;
Oostrum, gemeente Venray,&#13;
geïntimeerde,&#13;
procureur: mr J.M.J. Huver.&#13;
1 Het geding in eerste aanleg&#13;
De pachtkamer van het kantongerecht te&#13;
Venlo heeft op 18 maart 1999 en 1 april 1999&#13;
tussen geïntimeerde als eiser en appellant als&#13;
gedaagde vonnissen gewezen. Beide vonnissen&#13;
zijn in copie aan dit arrest gehecht. Voor de&#13;
procesgang, de beslissingen en de motivering&#13;
van de beslissingen in eerste aanleg wordt&#13;
daarnaar verwezen.&#13;
2 Het geding in hoger beroep&#13;
2.1 Bij exploot van 29 april 1999 is appellant&#13;
– verder ook te noemen Morrees – in hoger&#13;
beroep gekomen van beide vonnissen met&#13;
dagvaarding van geïntimeerde – verder ook te&#13;
noemen Van Dijck – voor dit hof.&#13;
2.2 Bij memorie van grieven heeft Morrees&#13;
tegen die vonnissen vijf grieven aangevoerd en&#13;
toegelicht, een productie overgelegd en bewijs&#13;
aangeboden met conclusie dat het hof de vonnissen&#13;
zal vernietigen en alsnog zal bepalen&#13;
dat aan Van Dijck diens vorderingen dienen te&#13;
worden ontzegd als zijnde niet-ontvankelijk&#13;
en/of onbewezen en/of ongegrond, met veroordeling&#13;
van Van Dijck in de kosten van&#13;
beide instanties.&#13;
2.3 Van Dijck heeft bij memorie van antwoord&#13;
verweer gevoerd en geconcludeerd dat&#13;
het hof de vonnissen zal bekrachtigen, desgeraden&#13;
onder verbetering van de gronden, met&#13;
veroordeling van Morrees in de kosten van de&#13;
appèlprocedure.&#13;
2.4 Vervolgens hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte overweegt de pachtkamer van&#13;
het kantongerecht in haar beslissing van&#13;
18 maart 1999: “Gezien het voorgaande is de&#13;
Pachtkamer van oordeel dat de billijkheid&#13;
gebiedt dat de vordering van Van Dijck wordt&#13;
toegewezen.”&#13;
II Ten onrechte overweegt de pachtkamer van&#13;
het kantongerecht in haar vonnis van 18 maart&#13;
1999: “Hetgeen partijen overigens nog hebben&#13;
aangevoerd is niet van belang voor de onderhavige&#13;
beslissing, maar hoort thuis in het&#13;
debat omtrent de wenselijkheid van een verdere&#13;
verlenging, met betrekking tot welke&#13;
vraag het Gerechtshof te Arnhem inmiddels&#13;
onherroepelijk heeft beslist.”&#13;
III Ten onrechte overweegt de pachtkamer&#13;
van het kantongerecht in haar vonnis van&#13;
18 maart 1999: “Nu het Gerechtshof voornoemd&#13;
de pachtovereenkomst heeft verlengd&#13;
voor de duur van zes jaren in het geval toewijzend&#13;
zou worden beslist in de onderhavige&#13;
zaak, doen zich de door Morrees bedoelde&#13;
processuele complicaties niet voor.”&#13;
IV Ten onrechte overweegt de pachtkamer&#13;
van het kantongerecht in haar beslissing van&#13;
1 april 1999: “Ook hier verwijst de Pachtkamer&#13;
naar haar eerdergenoemd tussenvonnis.&#13;
Bij dat vonnis werd aan Van Dijck gevraagd&#13;
een verklaring over te leggen van de voorgestelde&#13;
pachter dat hij bereid is als pachter in&#13;
diens plaats te treden. Bij akte heeft Van Dijck&#13;
vervolgens een akte met vorenbedoelde inhoud&#13;
genomen. De vordering tot indeplaatsstelling&#13;
ligt daarmee voor toewijzing gereed.”&#13;
V Ten onrechte overweegt de pachtkamer van&#13;
het kantongerecht in haar beslissing van&#13;
1 april 1999: “De Pachtkamer acht termen&#13;
aanwezig de kosten van deze procedure te&#13;
compenseren als na te melden.”&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds niet dan wel onvoldoende&#13;
gemotiveerd weersproken en mede op grond&#13;
van de overgelegde producties het navolgende&#13;
vast.&#13;
4.2 Bij ongedateerde schriftelijke overeenkomst&#13;
hebben H.A.G.M. Morrees en Morrees&#13;
met ingang van 1 januari 1973 voor de duur&#13;
van zes jaren aan Van Dijck verpacht een perceel&#13;
bouwland en een perceel weiland te Venray.&#13;
De pachtovereenkomst is op 22 december&#13;
1992 bij de grondkamer voor Limburg binnengekomen&#13;
en op 13 januari 1993 door deze&#13;
grondkamer goedgekeurd. Deze pachtovereenkomst&#13;
geldt thans tussen de partijen in&#13;
deze procedure en heeft inmiddels betrekking&#13;
op een perceel cultuurgrond groot 2.07.15 ha,&#13;
kadastraal bekend gemeente Venray, sectie E,&#13;
nr. 4247.&#13;
4.3 Van Dijck oefent sedert 1987 zijn landbouwbedrijf&#13;
van circa 22,5 ha uit in maatschapsverband&#13;
met zijn zoon Johannes Wilhelmus&#13;
Leonardus Gertruda van Dijck (verder&#13;
te noemen: Van Dijck jr.). Deze is thans&#13;
35 jaar oud, heeft de Lagere Landbouwschool&#13;
alsmede een opleiding aan de Praktijkschool&#13;
te Horst doorlopen en heeft diverse op de&#13;
rundvee- en varkenshouderij toegespitste cursussen&#13;
gevolgd.&#13;
4.4 Bij beschikking van dit hof van 1 december&#13;
1998, rekestnummer P 291/98, is de tussen&#13;
partijen bestaande pachtovereenkomst verlengd&#13;
met één jaar voor het geval de vordering&#13;
tot indeplaatsstelling van Van Dijck jr. bij&#13;
onherroepelijk vonnis c.q. arrest mocht worden&#13;
afgewezen en is die overeenkomst verlengd&#13;
met zes jaren voor het geval die vordering&#13;
bij onherroepelijk vonnis c.q. arrest&#13;
mocht worden toegewezen, alles met ingang&#13;
van 1 januari 1999.&#13;
5 Beoordeling van het geschil in&#13;
hoger beroep&#13;
5.1 Het hof stelt voorop dat Morrees in hoger&#13;
beroep niet – althans niet voldoende duidelijk&#13;
– is opgekomen tegen het oordeel van de&#13;
pachtkamer van het kantongerecht, dat Van&#13;
Dijck jr. voldoende waarborgen voor een&#13;
behoorlijke bedrijfsvoering biedt en dat het&#13;
gaat om een levensvatbaar bedrijf met een&#13;
gezonde financiële basis. Het kernpunt dat&#13;
Morrees in hoger beroep aanvoert is dat Van&#13;
Dijck zijn eigen grond heeft verkocht, hetgeen&#13;
meebrengt dat hetzij het bedrijf verplaatst&#13;
zal worden naar een plaats op een dusdanige&#13;
afstand dat hetzij er geen belang meer&#13;
is bij de exploitatie van het gepachte, hetzij&#13;
het bedrijf zal worden beëindigd. In verband&#13;
hiermee, zo voert Morrees aan, zou het onbillijk&#13;
zijn indien de indeplaatsstelling wordt uitgesproken&#13;
in een situatie dat Morrees, althans&#13;
diens zoon, de bewuste grond zeer goed kunnen&#13;
gebruiken.&#13;
5.2 Het hof stelt voorop dat naar billijkheid&#13;
aan indeplaatsstelling in de weg kan staan dat&#13;
de pachter bij die vordering geen enkel&#13;
respectievelijk geen in rechte te respecteren&#13;
belang heeft. Dat hiervan in dit geval sprake&#13;
zou zijn is weliswaar door Morrees gesteld,&#13;
maar niet, althans onvoldoende met daarop&#13;
wijzende feiten en omstandigheden onderbouwd.&#13;
Uit het enkele feit dat Van Dijck zijn&#13;
grond heeft verkocht vloeit geenszins – ook&#13;
niet behoudens door Van Dijck te leveren&#13;
tegenbewijs – voort, dat het bedrijf zal worden&#13;
gestaakt of verplaatst naar een plaats op&#13;
een dusdanige afstand dat Van Dijck (jr.) bij&#13;
de exploitatie van het gepachte geen belang&#13;
heeft. Vast staat immers dat de gemeente Venray&#13;
voornemens is, de locatie van het bedrijf&#13;
van Van Dijck tot industrieterrein te bestemmen;&#13;
de door deze omstandigheid min of&#13;
meer noodgedwongen verkoop van diens&#13;
grond wijst dan niet op een wens tot bedrijfsbeëindiging.&#13;
Evenmin is er enige concrete&#13;
aanwijzing voor Morrees’ suggestie dat het&#13;
bedrijf naar een plaats op grote afstand verplaatst&#13;
zal worden. Hetgeen Van Dijck daaromtrent&#13;
bij memorie van antwoord aanvoert&#13;
(koop van vervangende grond te Wanssum, op&#13;
circa 5 km afstand) wijst integendeel op een&#13;
voorgenomen verplaatsing naar een locatie&#13;
van waaruit exploitatie van het gepachte zeer&#13;
wel mogelijk blijft. Bovendien heeft Van&#13;
Dijck nog gesteld dat de exploitatie van het&#13;
bedrijf te Oostrum zal worden voortgezet&#13;
zolang de gemeente de desbetreffende grond&#13;
niet nodig heeft en heeft hij gewezen op zijn&#13;
belang bij het met het gepachte samenhangende&#13;
melkquotum.&#13;
5.3 Nu Morrees zijn stelling dat Van Dijck&#13;
geen belang bij de vordering zou hebben&#13;
onvoldoende heeft onderbouwd, is er geen&#13;
ruimte voor een bewijsopdracht aan Morrees&#13;
ter zake.&#13;
5.4 De omstandigheid dat ook (de zoon van)&#13;
Morrees belang heeft bij gebruik van de grond&#13;
is in het licht van het vorenoverwogene niet&#13;
een omstandigheid die naar billijkheid aan&#13;
indeplaatsstelling in de weg staat. Afgezien van&#13;
hetgeen hiervoor is overwogen, hoort de afweging&#13;
van de belangen van Van Dijck en Morrees&#13;
bij behoud respectievelijk verkrijging van&#13;
het pachtobject met bijbehorend melkquotum&#13;
thuis in de verlengingsprocedure en niet in de&#13;
onderhavige procedure. De pachtkamer van&#13;
het kantongerecht heeft zulks terecht overwogen.&#13;
Ook de vraag of de zeggenschap over het&#13;
pachtobject in de afgelopen pachtperiode bij&#13;
alleen Van Dijck sr. is gebleven of wellicht ten&#13;
dele ook bij Van Dijck jr. heeft berust (door&#13;
Morrees aangeroerd bij conclusie van dupliek,&#13;
nrs. 5-7) is niet een vraag die voor beoordeling&#13;
van de onderhavige vordering ter zake dienend&#13;
is; enig voldoende geconcretiseerd bezwaar&#13;
tegen de persoon van de voorgestelde pachter&#13;
is uit het door Morrees ter zake gestelde&#13;
althans niet af te leiden.&#13;
5.5 Op grond van het hiervoor overwogene&#13;
falen de grieven I en II. Ook grief III is tevergeefs&#13;
opgeworpen. Uit het arrest van dit hof&#13;
van 13 januari 1998, Agr R 1998, 4935, volgt&#13;
dat zelfs bij een dreigend algeheel einde van&#13;
de pacht in verband met de verplichte afwijzingsgrond&#13;
van art. 38a, lid 1, van de Pachtwet,&#13;
een vordering tot indeplaatsstelling&#13;
steeds kan worden beoordeeld, mits deze&#13;
vóór afloop van de pachttermijn is ingesteld&#13;
en kennelijk strekt tot indeplaatsstelling vóór&#13;
die datum. Uit die uitspraak volgt dat de&#13;
overweging uit het arrest van dit hof van&#13;
26 oktober 1992, Agr R 1993, 4651 (inhoudende&#13;
dat de vordering tot indeplaatsstelling&#13;
zo tijdig dient te worden ingesteld dat hierop&#13;
zo nodig in twee instanties kan worden beslist&#13;
voor het einde van de lopende pachttermijn),&#13;
waarop Morrees in de toelichting op zijn grief&#13;
kennelijk doelt, inmiddels is achterhaald.&#13;
5.6 Grief IV bouwt blijkens haar toelichting&#13;
voort op eerdere grieven en deelt dan ook hun&#13;
lot. Grief V faalt eveneens, omdat de uitkomst&#13;
van de procedure geen aanleiding geeft Van&#13;
Dijck in de proceskosten te veroordelen. De&#13;
slotsom luidt dan ook, dat de vonnissen waarvan&#13;
beroep zullen worden bekrachtigd. Als in&#13;
het ongelijk gestelde partij zal Morrees worden&#13;
veroordeeld in de kosten van het hoger&#13;
beroep.&#13;
6 De beslissing&#13;
Het hof, rechtdoende in hoger beroep,&#13;
bekrachtigt de vonnissen van de pachtkamer&#13;
van het kantongerecht te Venlo van 18 maart&#13;
1999 en 1 april 1999, waarvan beroep;&#13;
veroordeelt Morrees in de kosten van het&#13;
hoger beroep, aan de zijde van Van Dijck tot&#13;
op heden begroot op ƒ 475,– wegens griffierecht&#13;
en ƒ 1.700,– wegens salaris procureur.</content><legacyfootnotes/><footnotes><footnote/></footnotes><auteurs/><published>2002-06-01 00:00:00</published><modified>2000-02-08 00:00:00</modified><editiondate>2002-06-01</editiondate><htmlpath>https://denhollander.info/artikel/4644</htmlpath></article>
</articles></edition>
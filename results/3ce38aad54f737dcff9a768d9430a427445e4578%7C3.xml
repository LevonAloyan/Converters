<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>5338</id><udhid>UDH:TvAR/5338</udhid><titel>Talma / Burgemeester en Wethouders van Kollumerland (TvAR 1992/4545)</titel><searchwords><searchword>TvAR 6/1992</searchword><searchword>TvAR 1992/4545</searchword><searchword>UDH:TvAR/5338</searchword></searchwords><attachments><attachment><name>1992_nr 6_Rechtspraak_4545.pdf</name><extention>pdf</extention><url>https://denhollander.info/download/5336/ci</url></attachment></attachments><inleiding>Hinderwet, art. 13&#13;
&#13;
Brochure Veehouderij en Hinderwet vormt&#13;
een harde beoordelingsfactor.</inleiding><content>Beschikking van de Voorzitter van de Afdeling&#13;
voor de geschillen van bestuur van de&#13;
Raad van State op het verzoek om toepassing&#13;
van art. 107 van de Wet op de Raad van State&#13;
in het geschil tussen: H. en M. Talma te&#13;
Drachten (verzoekers)&#13;
en&#13;
Burgemeester en Wethouders van Kollumerland&#13;
ca. (verweerders).&#13;
Verweerders hebben bij beschikking van 21&#13;
februari 1989, nr. 477, verzoekers een vergunning&#13;
ingevolge de Hinderwet geweigerd voor&#13;
het oprichten en in werking hebben van een&#13;
varkenshouderij op het perceel Foarwei 221 te&#13;
Kollumerzwaag, kadastraal bekend gemeente&#13;
Westergeest, sectie E, nrs. 2003 en 2004. De&#13;
beschikking van verweerders is aan deze uitspraak&#13;
gehecht.&#13;
Tegen deze beschikking hebben verzoekers&#13;
bij schrijven van 31 maart 1989 beroep&#13;
ingesteld. Het beroepschrift is aan deze uitspraak&#13;
gehecht.&#13;
Daarnaast hebben verzoekers bij schrijven&#13;
van gelijke datum verzocht de beschikking&#13;
van verweerders van 21 februari 1989 te&#13;
schorsen c.q. een voorlopige voorziening te&#13;
treffen. Het verzoekschrift is aan deze uitspraak&#13;
gehecht.&#13;
Ter zitting van 26 mei 1989 is namens verzoekers&#13;
mr. B.G. van Schaik verschenen. Namens&#13;
verweerders is het woord gevoerd door&#13;
J.A.W. Berkeveld.&#13;
In rechte&#13;
Ingevolge art. 107, eerste lid, van de Wet op&#13;
de Raad van State dient te worden nagegaan&#13;
of de uitvoering van het besluit van verweerders&#13;
voor verzoekers een onevenredig nadeel&#13;
met zich zou brengen in verhouding tot het&#13;
door een onmiddellijke uitvoering van bedoeld&#13;
besluit te dienen belang.&#13;
Voor zover deze toetsing meebrengt, dat&#13;
het geschil in de bodemprocedure wordt beoordeeld,&#13;
heeft Ons oordeel daaromtrent een&#13;
voorlopig karakter en is dat niet bindend in&#13;
die procedure.&#13;
Bij de bestreden beschikking hebben verweerders&#13;
de door verzoekers gevraagde vergunning&#13;
voor het oprichten en in werking&#13;
hebben van een varkenshouderij op het perceel&#13;
Foarwei 221 te Kollumerzwaag geweigerd.&#13;
Het verzoek om vergunning omvat,&#13;
naast het houden van melkrundvee, een bezetting&#13;
van 85 fokzeugen.&#13;
In de bestreden beschikking hebben verweerders&#13;
overwogen, dat de afstand tot de&#13;
dichtstbijzijnde woning van derden op grond&#13;
van de Brochure Veehouderij en Hinderwet&#13;
ten minste 100 meter dient te bedragen, doch&#13;
dat deze afstand feitelijk slechts 45 meter bedraagt.&#13;
Om deze aan de Brochure Veehouderij&#13;
en Hinderwet ontleende reden, behoort naar&#13;
hun mening de vergunning voor het houden&#13;
van fokvarkens te worden geweigerd.&#13;
Verzoeker stelt daartegenover, dat weigering&#13;
van de varkenshouderij tot sluiting van&#13;
dat gedeelte van zijn inrichting zal leiden, hetgeen&#13;
hem en zijn eveneens in het bedrijf&#13;
werkzame zoon aanzienlijk financieel nadeel&#13;
zal berokkenen.&#13;
Naar ons oordeel konden verweerders voor&#13;
hun beleid met betrekking tot de beoordeling&#13;
of vergunningverlening ingevolge de Hinderwet&#13;
mogelijk was uitgegaan van de afstandsnormen&#13;
van de Brochure Veehouderij en&#13;
Hinderwet.&#13;
Ons is voorshands niet gebleken, dat verweerders&#13;
een onjuiste toepassing hebben gegeven&#13;
aan hun op de nonnen van deze&#13;
Brochure gebaseerde beleid.&#13;
In verband met het vorenstaande moet&#13;
worden geoordeeld, dat er ten aanzien van&#13;
verzoekers geen sprake is van het in artikel&#13;
107 van de Wet op de Raad van State bedoelde&#13;
onevenredig nadeel bij de onmiddellijke&#13;
uitvoering van de bestreden beschikking, zodat&#13;
het verzoek om toepassing van evenvermeld&#13;
wetsartikel niet voor inwilliging in&#13;
aanmerking komt.&#13;
Het vorenstaande brengt met zich, dat de&#13;
overige bezwaren van verzoekers geen bespreking&#13;
meer behoeven.&#13;
Uitspraak&#13;
De Voorzitter van de Afdeling voor de geschillen&#13;
van bestuur,&#13;
Gezien de Tijdelijke wet Kroongeschillen&#13;
en de Wet op de Raad van State;&#13;
wijst het verzoek af.&#13;
</content><legacyfootnotes/><footnotes><footnote/></footnotes><auteurs/><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/5338</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1994</searchword><id>6057</id><udhid>UDH:TvAR/6057</udhid><titel>Onderzoek en onderwijs op het gebied van rechten voor dieren</titel><searchwords><searchword>TvAR 10/1994</searchword><searchword>UDH:TvAR/6057</searchword></searchwords><attachments><attachment><name>1994_nr 10_Artikel_deCockBuning.pdf</name><extention>pdf</extention><url>https://denhollander.info/download/5866/ci</url></attachment></attachments><inleiding>INLEIDING&#13;
Een overzicht van de activiteiten van de Stichting Dier &amp; Wetenschap en initiatieven op&#13;
het gebied van de juridische aspecten van de mens-dier relatie zullen worden toegelicht,&#13;
en gevolgd door een uiteenzetting over de rechtspositie van het dier.&#13;
De Stichting Dier en Wetenschap is opgericht in 1980 en werft fondsen om in het belang&#13;
van het dier de wetenschapsbeoefening te bevorderen ten aanzien van de relaties&#13;
mens en dier - in de meest ruime zin van het woord. In het bestuur zitten personen uit bestuur&#13;
en organisatie van diervriendelijke organisaties (belangrijke subsidiënten) alsmede&#13;
een voormalig proefdierdeskundige. Één van de doelstellingen van de stichting is: de instelling&#13;
van bijzondere leerstoelen. Als eerste heeft de Stichting in 1985 een leerstoel voor&#13;
Dierproefvraagstukken ingesteld bij de faculteit geneeskunde in Leiden. Per 1 februari&#13;
1986 werd dr. Tj de Cock Buning benoemd tot bijzonder hoogleraar in de Dierproefvraagstukken.&#13;
De leeropdracht luidt: het geven van onderwijs en het stimuleren van onderzoek&#13;
op het gebied van de dierproefethiek, alternatieven voor dierproeven en de&#13;
historische rol van dierproeven in de geneeskunde. Voor een gedetailleerd overzicht van&#13;
de activiteiten van de afdeling Dierproefvraagstukken wordt verwezen naar de jaarverslagen&#13;
die aldaar kunnen worden opgevraagd. Binnen Dierproefvraagstukken is ruimte voor&#13;
gastmedewerkers die projecten willen uitvoeren in het kader van vragen op het gebied van&#13;
ethiek, historie en alternatieven van dierproeven. Sinds de oprichting hebben diverse gastmedewerkers&#13;
een bijdrage geleverd middels (onderzoek) publikaties en rapporten aan verbreding&#13;
van aandacht voor vragen die dierexperimenteel onderzoek met zich meebrengt.&#13;
Naast de part-time hoogleraar (0,4 FTE) financiert de Stichting één wetenschappelijk medewerker&#13;
en is er ruimte om twee personen als gastmedewerkers (studenten of afgestudeerden)&#13;
te plaatsen op basis van onkosten vergoeding. Daarnaast zijn er een wisselend&#13;
aantal promovendi via derde geldstroom inkomsten werkend.&#13;
De Stichting streeft naar de instelling van een tweede bijzondere leerstoel. Deze zal&#13;
zich bezighouden met de juridische aspecten van de mens-dier relatie. Nog steeds wordt&#13;
het dier gezien als een zaak die iemand toebehoort en niet als een op zichzelf staand wezen&#13;
dat apart rechtsbescherming geniet. Als voorbereiding voor een dergelijke leerstoel&#13;
wil de stichting eerst onderzoeken in hoeverre een breder draagvlak te creëren valt dat een&#13;
toekomstig vakgebied betreffende juridische aspecten van de mens-dier relatie kan wettigen.&#13;
</inleiding><content>In het kader hiervan is er sinds maart 1993 een medewerker met affiniteit voor juridische&#13;
kwesties aangetrokken door de afdeling Dierproefvraagstukken. Studie is gemaakt&#13;
van de juridische vragen rond de mens-dier verhouding en hierover is een discussiestuk&#13;
opgesteld dat gebruikt is bij een eerste bijeenkomst van een netwerk van juristen en filosofen&#13;
aan universiteiten die zich bereid hebben verklaart om studenten te begeleiden op&#13;
dit gebied. In september 1993 is deze werkgroep opgestart die zich bezig houdt met de juridische aspecten van de mens-dier relatie. Dit netwerk bestaat uit: Prof. dr. W. Achterberg&#13;
(milieufilosofie, UvA), Mr. Chr. Backes (Staats en Bestuursrecht, RUU), Mw. Mr.&#13;
dr. J.E. Bosch-Boesjes (Privaatrecht, RUG), Mr. D.W. Bruil (Staatsrecht, RUL/Inst.&#13;
Agrarisch Recht), Prof. Mr. W. Brussaard (Agrarisch Recht, LUW), Mr. J. Eijlander (Milieurecht,&#13;
KUB/ Ministerie v. Justitie), Prof. mr. F.W. Grosheide (Privaatrecht, RUU),&#13;
Mr. M.T. Kamminga (Milieurecht, EUR), Prof. Mr. A. Soeteman (Rechtsfilosofie, VU)&#13;
en Prof. dr. F.B.C, van Wijmen (Gezondheidsrecht, RuLimburg). Vanuit dit netwerk zijn&#13;
verschillende ideeën aangedragen om meer aandacht en praktische invulling van onderwerpen&#13;
waarmee juridische studenten te maken kunnen krijgen in kaart te brengen. De leden&#13;
van het netwerk hebben zich opgeworpen als coördinatoren en aanspreekpunten&#13;
binnen hun faculteit en verschillende studenten hebben zich inmiddels voor scriptie-onderwerpen&#13;
aangemeld.&#13;
Studenten worden gestimuleerd om scripties te schrijven of stages over de juridische&#13;
aspecten van de mens-dier relatie uit te voeren. Een overzicht van scripties wordt bijgehouden&#13;
en zonodig uitgegeven. Er is een voorstel met acht onderzoeksonderwerpen geformuleerd&#13;
ten behoeve van doctoraal studenten die in de juridische aspecten van de&#13;
mens-dier relatie zijn genteresseerd: consequenties van de invulling en uitvoering van de&#13;
Gezondheids- en welzijnswet voor dieren voor: dieren, eigenaren, belangenvertegenwoordigers&#13;
en internationale consequenties. Thematische kunnen onderwerpen aan bod komen&#13;
zoals: (1) zelfregulering voor uitvoering van wetgeving (bestuursrechtelijke uitwerking en&#13;
zelfregulering), (2) de relatie tot internationale wet en regelgeving, (3) harmonisatie van&#13;
regelgeving is een belangrijk onderwerp met een groot aantal juridische consequenties&#13;
voor dieren. Denk bijvoorbeeld aan een EG-verbod op stierenvechten en de culturele prioriteiten&#13;
die hier in het geding zijn, het subsidiariteitsbeginsel en de implicaties daarvan,&#13;
(4) en octrooi-aanvragen op genetisch gemanipuleerde dieren, (4) de status van het dier&#13;
als rechtssubject, (5) bescherming van het dier t.o.v. mens en plant, (6) definitie van soorten&#13;
en categorieën van dieren, (7) definities van pijn, letsel, redelijk doel, welzijn etc, (8)&#13;
invulling van 'nodige zorg' en grondhoudingen, (9) overige juridische vragen bijvoorbeeld&#13;
'wanprestatie' bij inteelt, en doorwerking van beroeps- en omgangscodes in het civiele&#13;
recht. Ook vanuit een (10) ethisch/rechtsfilosofische perspectief zou onderzocht&#13;
kunnen worden in hoeverre een zinvolle bijdrage kan worden geleverd aan de discussie&#13;
over de pro's en contra's van meer rechten/plichten in de mens-dier relatie.&#13;
Als het gaat om mogelijkheden om studenten of andere mensen met vragen te helpen&#13;
zal vanuit dierproefvraagstukken zoveel mogelijk informatie worden aangedragen en personen&#13;
worden doorverwezen naar de juiste instanties. Hiervoor is n.a.v. een lijst samengesteld&#13;
met namen van personen en organisaties die bereidt zijn om studenten te begeleiden.&#13;
Naar aanleiding van de Gezondheids- en Welzijnwet zijn al een aantal scripties gemaakt&#13;
die een gedegen analyse van de kaderwet geven. o.a. 'De rechtspositie van het dier', A.J.&#13;
Dekker, RUL, juli 1993.&#13;
Bij Dierproefvraagstukken heeft mw drs. M. van Nederpelt, financieel ondersteund&#13;
door het Platvorm Alternatieven voor Dierproeven (PAD), een interactief computerprogramma&#13;
ontwikkeld als onderwijsmiddel om ethische problemen in verband met dierproeven&#13;
te onderwijzen. Het programma genaamd 'Dierproefethiek' is sinds juni 1994&#13;
verkrijgbaar bij het Van Hall Instituut, Afdeling produktiegroep Simulatie, dr. P. van&#13;
Schaik Zillesen, Postbus 17 9700 AA Groningen. Het bevat drie casus; een probleem&#13;
binnen het onderwijs, een probleem binnen het fundamenteel onderzoek en één op het gebied van beleid waarbij het onderwerp dierenrecht is. Deze laatste casus betreft een discussie&#13;
vanuit het overheidsbeleid over het toekennen van rechten aan dieren. Het onderwijsprogramma&#13;
is opgezet om studenten vertrouwd te maken met de ethische discussie&#13;
rond dierexperimenteel onderzoek. Omdat de wettelijke regelingen waaraan een dierexperimenteel&#13;
onderzoeker moet voldoen niet in de eerste plaats zijn gebaseerd op juridische&#13;
vragen, maar op ethische probleemstellingen die uiteindelijk vertaald zijn in juridische&#13;
termen is deze beleidscasus onderdeel van het onderwijsprogramma en laat zien op welke&#13;
argumenten gebruikt worden bij het toekennen van rechten aan dieren.&#13;
Één van de initiatieven om de juridische aspecten van de mens-dier relatie meer onder&#13;
de aandacht te brengen is een symposium op 1 juni 1994 j.1. geweest: 'de Gezondheidsen&#13;
Welzijnswet voor dieren; juridische implicaties voor de praktijk', waarover in dit nummer&#13;
meer informatie is te vinden.&#13;
Daarnaast wil de vakgroep rechtstheorie (Universiteit van Groningen) een cursus&#13;
rechtsfilosofie van de dierenrechten starten en heeft ter voorbereiding een student-assistent&#13;
aangesteld om de relevante literatuur in kaart te brengen. Data over duur, tijd en&#13;
plaats kunnen nog niet gegeven worden maar gedacht wordt aan eind studiejaar '94-'95.&#13;
De rechtspositie van het dier&#13;
Vanuit de afdeling Dierproefvraagstukken wordt de maatschappelijke discussie over de&#13;
rechtspositie van het dier vooral gevolgd vanuit de rechtsfilosofische invalshoek. Één van&#13;
de denklijnen die hierbij in het oog springen is de redenatie dat juridische rechten voor&#13;
dieren voortkomen uit de toekenning van morele rechten aan dieren. De eerste stap in de&#13;
redenering is de toekenning van de morele status aan dieren, erkenning van de intrinsieke&#13;
waarde van het dier. Volgens T. Regan (The Case for Animal Rights, Routledge, London,&#13;
1983) heeft de toekenning van morele rechten aan dieren op grond van hun intrinsieke&#13;
waarde gevolg dat vele handelingen en relatie van mensen met dieren ter discussie staan.&#13;
Hij geeft hieraan geen juridische vertaling. B. Rollin (Animal Rights and Human Morality,&#13;
Prometheus Books, 1981 p.46) doet dit wel. Hij vindt dat de relatie tussen moreel&#13;
recht en een juridisch recht geen vrijblijvende is. Zeker in een maatschappij waar deze&#13;
morele rechten (van dieren) met voeten worden getreden, moet aan dieren juridische rechten&#13;
worden toegekend. In het civiele recht is de rechtspositie van het dier nog steeds niet&#13;
geregeld en valt het dier onder de rechtsobjecten gelijk aan zaken (uitvloeisel van de vanuit&#13;
het recht ontwikkelde algemene theoretische tweesplitsing tussen enerzijds rechtssubjecten;&#13;
natuurlijke en rechtspersonen met rechtsbevoegdheid, en anderzijds rechtsobjecten;&#13;
alle andere levende wezens en dode voorwerpen zonder rechtsbevoegdheid). In Oostenrijk&#13;
(1988) en in navolging Duitsland (1990) is een wezenlijke verandering van de&#13;
rechtspositie van het dier opgenomen in het civiele recht. In deze landen is een elementaire&#13;
discussie gevoerd over de rol van het dier. Waarbij in de wet het basisprincipe van de&#13;
bescherming van de intrinsieke waarde van het dier is opgenomen. Dieren en zaken worden&#13;
onderscheiden door ze aan te duiden als rechtsgoederen van een verschillende kwaliteit.&#13;
In het Oostenrijkse BW, BGBL.1832 de nieuwe paragraaf 2&gt;85 a: 'Tiere sind keine&#13;
sachen; sie werden durch besondere Gesetze Geschützt. Die für Sachen geitenden Vorschriften&#13;
sind auf Tiere nur insoweit anzuwenden, als keine abweichenden Regelungen&#13;
bestehen'. En paragraaf 13321: 'Wird ein Tier verletzt, so gebühren die tatsachlich aufgewendeten&#13;
Kosten der Heilung oder der versuchten Heilung auch dann, wenn sie den&#13;
wert Tieres übersteigen, soweit auch ein verstandiger Tierhalter in der Lage des Geschadigten diese Kosten aufgewendet hatte'. In Duitsland paragraaf 90 a van het BGB:&#13;
'Tiere sind keine sachen; sie werden durch besondere Gesetze Geschützt. Auf sie sind fur&#13;
Sachen geitenden Vorschriften entsprechend anzuwenden, soweit nicht etwas anderes&#13;
bestimmt ist'. En een aanvulling in het Duitse privaatrecht, paragraaf 252, BT Drucksache&#13;
11/7369 p.3: 'Die aus der Heilbehandlung eines verletzten Tieres entstanden Aufwendungen&#13;
sind nicht bereits dann unverhaltnismassig, wenn sie dessen Weit erheblich übersteigen'.&#13;
Voor verdere informatie kunt u zich ten alle tijden wenden tot de afdeling&#13;
Dierproefvraagstukken (071-276722) of tot één van de genoemde leden van het netwerk.</content><legacyfootnotes/><footnotes><footnote/></footnotes><auteurs>Prof. dr. Tj. de Cock Buning&#13;
dhr. M.P. Dol</auteurs><published>1994-03-23 00:00:00</published><modified>1994-03-23 00:00:00</modified><editiondate>1994-03-23</editiondate><htmlpath>https://denhollander.info/artikel/6057</htmlpath></article>
</articles></edition>
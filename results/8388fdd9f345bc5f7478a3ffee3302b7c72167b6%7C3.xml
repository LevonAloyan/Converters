<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1990</searchword><id>7118</id><udhid>UDH:TvAR/7118</udhid><titel>'1. Klaas Adrianus van der Wal 2. Abraham van der Wal / ' (TvAR 1990/4365)</titel><searchwords><searchword>TvAR 6/1990</searchword><searchword>TvAR 1990/4365</searchword><searchword>UDH:TvAR/7118</searchword></searchwords><attachments><attachment><name>1990_nr 6_Rechtspraak_4365.pdf</name><extention>pdf</extention><url>https://denhollander.info/download/6726/ci</url></attachment></attachments><inleiding>Pachtwet, art. 38, 41 lid 1 en&#13;
41 lid 2&#13;
Geschil over pachtverlenging inzake hoeve.&#13;
Voornemen van zoon van de verpachter&#13;
de hoeve (± 11 ha) persoonlijk — ernstig&#13;
gemeend en duurzaam - in gebruik te nemen.&#13;
Dit persoonlijk gebruik is voor hem van&#13;
zeer groot belang, derhalve van overwegende&#13;
betekenis. Zijn huidige bedrijf — groot&#13;
10.5 ha — biedt onvoldoende mogelijkheden.&#13;
Een behoorlijke verdere winststijging&#13;
kan alleen worden verkregen door schaalvergroting.&#13;
Verlenging met een jaar omdat overwegende&#13;
betekenis eerst dan aanwezig moet&#13;
worden geacht. Intussen kan de pachter&#13;
zijn vertrek voorbereiden. </inleiding><content>Pachtkamer Gerechtshof Arnhem, beschikking&#13;
van 15 januari 1990&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
Het gerechtshof te Arnhem, pachtkamer;&#13;
Gezien het op 24 augustus 1989 ter griffie&#13;
van het hof ingekomen beroepschrift&#13;
van Cornelis Buijserd, wonende te Leerbroek,&#13;
procureur: mr. P.J.H. Nagel,&#13;
tegen een beschikking van de pachtkamer&#13;
van het kantongerecht te Gorinchem van&#13;
24 juli 1989, waarbij is afgewezen het verzoek&#13;
tot verlenging van een tussen appellant&#13;
als pachter en&#13;
1. Klaas Adrianus van der Wal, wonende te&#13;
Meerkerk, gemeente Zederik, 2. Abraham&#13;
van der Wal, wonende te Leer broek, gemeente&#13;
Zederik, procureur: mr. J. van&#13;
Dijkhuizen, als verpachters bestaande en&#13;
behoudens verlenging op 30 april 1989 eindigende&#13;
pachtovereenkomst met betrekking&#13;
tot de hoeve Recht van ter Leede 3 te&#13;
Leer broek, kadastraal bekend gemeente&#13;
Leerbroek, sectie C, nummers 527, 474,&#13;
385, 386, 360 tot en met 368, 352, 353, 354,&#13;
356, 357, 358, 338 tot en met 343 en 345,&#13;
samen groot 11.08.52 ha;&#13;
Mede gezien een fotocopie van die beschikking&#13;
en het namens geïntimeerden door de&#13;
procureur mr. J. van Dijkhuizen op 27 september&#13;
1989 ter griffie van het hof ingediende&#13;
verweerschrift alsmede na te melden&#13;
arresten van dit hof van 20 maart 1989 en&#13;
17 april 1989, bij welk laatste arrest H.A.J.&#13;
Buijserd met ingang van 17 april 1989 als&#13;
pachter in de plaats van appellant is gesteld&#13;
in de tussen partijen bestaande pachtovereenkomst;&#13;
Gelet op de behandeling van het hoger&#13;
beroep in raadkamer van het hof op 4 december&#13;
1989, waarbij aanwezig waren appellant,&#13;
bijgestaan door mr. J.H. van&#13;
Vliet, advocaat te Leeuwarden, de zoon&#13;
van appellant H.A.J. Buijserd, geïntimeerde&#13;
A. van der Wal, bijgestaan door mr. J.&#13;
van Dijkhuizen, voornoemd, advocaat te&#13;
Arnhem, alsmede de zoon van A. van der&#13;
Wal, J.A. van der Wal;  Overweegt:&#13;
De voormelde beschikking van de pachtkamer&#13;
van het kantongerecht te Gorinchem is&#13;
gegeven uit overweging in hoofdzaak dat&#13;
J.A. van der Wal voornemens is het verpachte&#13;
voor een agrarisch doel persoonlijk&#13;
in gebruik te nemen, dat, gelet op de grootte&#13;
van zijn huidige bedrijf, zijn inkomenspositie,&#13;
zijn leeftijd en zijn persoonlijke&#13;
omstandigheden, dit persoonlijk gebruik&#13;
voor hem van overwegende betekenis is,&#13;
zodat al daarom het verlengingsverzoek&#13;
van de hand moet worden gewezen.&#13;
De grief&#13;
Appellant heeft tegen de beschikking waarvan&#13;
beroep de navolgende grief aangevoerd:&#13;
- De pachtkamer van het kantongerecht&#13;
te Gorinchem heeft ten onrechte het verzoek&#13;
tot pachtverlenging van de hand gewezen&#13;
daar het gebruik van het verpachte&#13;
door de voorgestelde gebruiker J.A. van&#13;
der Wal voor deze niet van overwegende&#13;
betekenis is zodat de pachtkamer van het&#13;
kantongerecht naar billijkheid had behoren&#13;
te beslissen om aldus oordelende het verlengingsverzoek&#13;
toe te wijzen.&#13;
De mondelinge behandeling:&#13;
Ter zitting van het hof is niet of onvoldoende&#13;
weersproken verklaard (zakelijk weergegeven):&#13;
door H.A.J. Buijserd:&#13;
- Ik ben 36 jaar, ben gehuwd en heb twee&#13;
kinderen, een zoon van 10 jaar en een&#13;
dochter van 6 jaar. Ik ben vrachtwagenchauffeur&#13;
in dienst van 'De Friesche Vlag'&#13;
en ik woon met mijn gezin in Hardegarijp.&#13;
Als chauffeur heb ik een 36-urige werkweek.&#13;
Mijn vader, die bijna 70 jaar is&#13;
woont nog op de gepachte boerderij, groot&#13;
ruim 11 ha. Daarop staan een woning, een&#13;
Hollandse stal en een schuur met een capaciteit&#13;
voor 50 stuks vee. Mijn vader heeft&#13;
12,5 ha en een bedrijfsgebouw in eigendom.&#13;
Ik wacht de uitslag van deze verlengingszaak&#13;
af alvorens het bedrijf van mijn&#13;
vader definitief over te nemen.&#13;
Er is voor de financiering van de overname&#13;
wel overleg gaande met een bank en een&#13;
particulier. Op het bedrijf worden 15 melkkoeien&#13;
en 100 fokooien gehouden. De schapen&#13;
worden ondergebracht in lege koestanden.&#13;
Er is een melkquotum van 120.599 kg.&#13;
Het bedrijfsresultaat 1988 is iets minder&#13;
dan of hetzelfde als in 1987.&#13;
door J.A. van der Wal:&#13;
- Ik ben 26 jaar oud, ben ongehuwd en&#13;
woon op de boerderij van mijn vader. Ik&#13;
heb 4 jaar L.A.S. gevolgd zonder daar een&#13;
diploma te behalen. Ik pacht voor ƒ 5 000,-&#13;
per jaar een landbouwbedrijf, groot ongeveer&#13;
10,5 ha, dat eigendom van mijn vader&#13;
is. Dit volgens een schriftelijk pachtkontrakt&#13;
dat is goedgekeurd door de grondkamer.&#13;
Het van mijn vader gepachte betreft&#13;
grasland, een Zuid-Hollandse stal met 22&#13;
standen en een jongveestal. Ik bezit 18&#13;
melkkoeien die ik in 1984 heb aangekocht,&#13;
10 stuks jongvee en 8 schapen met lammeren.&#13;
Mijn melkquotum bedraagt ruim&#13;
76 000 kg. Ik bezit over een melkmachine,&#13;
een melkleiding en een melktank alsmede&#13;
over een trekker. De machines zijn mijn eigendom.&#13;
Mijn moeder is in juni 1989 overleden.&#13;
Sindsdien houd ik de boekhouding&#13;
zelf bij. Mijn bedrijfswinst bedroeg in 1987&#13;
ruim ƒ 13 000,- en in 1988 ruim ƒ 26 000,-.&#13;
De raadslieden hebben vervolgens de&#13;
standpunten van partijen nog toegelicht.&#13;
Het oordeel van het hof&#13;
1. Zoals het hof in het tussen partijen in de&#13;
indeplaatsstellingsprocedure gewezen tussenarrest&#13;
van 20 maart 1989 heeft vastgesteld,&#13;
is de onderhavige pachtovereenkomst&#13;
behoudens verlenging geëindigd op&#13;
30 april 1989, zulks wegens de werking van&#13;
artikel 9, lid 1, van de Pachtwet. Deze vaststelling&#13;
is in het eindarrest van 17 april&#13;
1989 overgenomen. Ook in het onderhavige&#13;
pachtverlengingsgeschil moet van deze&#13;
einddatum worden uitgegaan. Hieraan&#13;
doet niet af dat de pachtkamer van het kantongerecht&#13;
te Gorinchem abusievelijk bij&#13;
beschikking van 7 april 1975 de einddatum&#13;
eerder op - behoudens verlenging - 30&#13;
april 1982 heeft gesteld, zoals in de beschikking&#13;
waarvan beroep wordt geconstateerd.&#13;
2. Gelet op de onweer sproken omstandigheden&#13;
dat J.A. van der Wal als landbouwer&#13;
het landbouwcomplex, dat aan zijn&#13;
vader in eigendom toebehoort, van deze&#13;
heeft gepacht en met een bescheiden op brengst in exploitatie heeft genomen en&#13;
daarvoor vee en machines heeft aangeschaft,&#13;
acht het hof voldoende aannemelijk&#13;
gemaakt dat J.A. van der Wal zijn landbouwbedrijf&#13;
wil uitbreiden en daartoe de&#13;
boerderij in geschil persoonlijk - ernstig&#13;
gemeend en duurzaam - in gebruik wil nemen.&#13;
3. Het hof acht dit persoonlijk gebruik&#13;
voor J.A. van der Wal ook van zeer groot&#13;
belang, derhalve van overwegende betekenis.&#13;
Zijn huidige bedrijf - groot 10,5 ha -&#13;
biedt wat omvang betreft onvoldoende mogelijkheden&#13;
voor een zodanige winstgevende&#13;
exploitatie van zijn veehouderij dat zijn&#13;
bestaan hiermee verzekerd is. Dit blijkt&#13;
ook uit de bescheiden jaarwinsten, welke&#13;
op zijn landbouwbedrijf worden gerealiseerd,&#13;
en waarover hij bij de behandeling&#13;
mededeling heeft gedaan. Een behoorlijke&#13;
verdere winststijging zal alleen worden ver&#13;
kregen door schaalvergroting. De mogelijkheid&#13;
van schaalvergroting doet zich&#13;
voor, indien J.A. van der Wal de blijkens&#13;
de ter zitting getoonde kaart op korte afstand&#13;
van zijn bedrijf gelegen verpachte&#13;
boerderij in geschil in exploitatie neemt.&#13;
Daarbij dient één voorbehoud te worden&#13;
gemaakt. Bedoelde overwegende betekenis&#13;
acht het hof eerst aanwezig aan het eind&#13;
van het pachtjaar 1990. Daarvóór zal J.A.&#13;
van der Wal de schaalvergroting nog moe&#13;
ten voorbereiden. Naar billijkheid dient&#13;
H.A.J. Buijserd de gelegenheid te worden&#13;
geboden het gepachte nog gedurende het&#13;
lopende seizoen voor zijn veehouderij te&#13;
gebruiken waarbij hij van zijn kant zijn na&#13;
derende vertrek kan voorbereiden.&#13;
4. Het hof vindt aanleiding een bedrag te&#13;
bepalen als bedoeld in artikel 44, lid 3, van&#13;
de Pachtwet. Een bedrag ad ƒ 250 000,-&#13;
wordt in dit verband als passend aangemerkt.&#13;
Slotsom&#13;
5. De grief is ongegrond voorzover daarmee&#13;
verlenging van de pachtduur met zes&#13;
jaar wordt beoogt. Een verlenging van de&#13;
pachtovereenkomst met één jaar is naar&#13;
billijkheid wel op zijn plaats. Alleen in zoverre&#13;
treft de grief doel. De beschikking&#13;
waarvan beroep kan daarom alleen om die&#13;
reden niet in stand blijven en beslist moet&#13;
worden als volgt, met bepaling van een bedrag&#13;
als bedoeld in artikel 44, lid 3, van de&#13;
Pachtwet als na te melden.&#13;
Beschikkende in hoger beroep&#13;
Vernietigt de beschikking van de pachtkamer&#13;
van het kantongerecht te Gorinchem&#13;
d.d. 24 juli 1989, waarvan beroep, en opnieuw&#13;
beschikkende:&#13;
Verlengt de bovenvermelde pachtovereenkomst&#13;
met één jaar derhalve tot 1 mei&#13;
1990.&#13;
Bepaalt het bedrag, hetwelk geïntimeerden&#13;
aan de pachter H.A.J. Buijserd moeten&#13;
betalen, ingeval later mocht blijken dat&#13;
de wil van J.A. van der Wal om het verpachte&#13;
persoonlijk in gebruik te nemen in&#13;
werkelijkheid niet aanwezig is geweest, op&#13;
ƒ 250 000,- (zegge: tweehonderd en vijftigduizend&#13;
gulden).&#13;
Wijst het meer of anders verzochte af.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-06-01 00:00:00</published><modified>1990-06-01 00:00:00</modified><editiondate>1990-06-01</editiondate><htmlpath>https://denhollander.info/artikel/7118</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7162</id><udhid>UDH:TvAR/7162</udhid><titel>'J.A. Kuunders / de beschikking van Burgemeester en Wethouders' (TvAR 1990/4412)</titel><searchwords><searchword>TvAR 10/1990</searchword><searchword>TvAR 1990/4412</searchword><searchword>UDH:TvAR/7162</searchword></searchwords><attachments><attachment><name>1990_nr 10_Rechtspraak_4412.pdf</name><extention>pdf</extention><url>https://denhollander.info/download/6755/ci</url></attachment></attachments><inleiding>Hinderwet, art. 12&#13;
Toepassing verruimde reikwijdte in dit geval&#13;
soepel toegepast in verband met eerder verkregen&#13;
rechten en gewekte verwachtingen. </inleiding><content>KB 9 februari 1988, nr. 13&#13;
Beschikken bij dit besluit op het beroep,&#13;
ingesteld door J.A. Kuunders te Deurne,&#13;
tegen&#13;
de beschikking van Burgemeester en Wethouders&#13;
dier gemeente van 24 september&#13;
1985, No. 84H088, waarbij hem vergunning&#13;
ingevolge de Hinderwet is geweigerd voor&#13;
het oprichten en in werking houden van een&#13;
varkensmesterij, waar mest en meststoffen&#13;
worden bewaard en voor de verwarming olie&#13;
wordt gebruikt op het perceel Kraaienhut,&#13;
kadastraal bekend gemeente Deurne, sectie&#13;
H, no. 7146 (ged.),&#13;
De Raad van State, Afdeling voor de geschillen&#13;
van bestuur, gehoord, advies van 30&#13;
december 1987, no. G05.85.1036.227.87.&#13;
Op de voordracht van Onze Minister van&#13;
Volkshuisvesting, Ruimtelijke Ordening en&#13;
Milieubeheer van 1 februari 1988, DGMH/&#13;
BM, nr. 15214/4;&#13;
Overzicht van het geschil&#13;
Burgemeester en Wethouders van Deurne&#13;
hebben bij hun evenvermelde beschikking&#13;
het volgende overwogen:&#13;
Met betrekking tot het naar aanleiding van&#13;
de aanvraag en de ontwerp-beschikking ingediende&#13;
bezwaarschrift casu quo advies&#13;
overwegen wij het volgende.&#13;
De toetsing van aanvragen om vergunning&#13;
ingevolge de Hinderwet was tot de wetswijziging&#13;
van 1981 beperkt in die zin, dat&#13;
slechts gevaar, schade of hinder van de inrichting&#13;
naar buiten kon worden gewogen.&#13;
In 1981 is de reikwijdte van de Hinderwet&#13;
aanzienlijk verruimd. Thans kan tevens rekening&#13;
worden gehouden met natuur- en milieuwaarden&#13;
in het algemeen, terwijl voorts&#13;
cumulatieve effecten, toekomstige ontwikkelingen&#13;
en indirecte gevolgen van een inrichting&#13;
in de beoordeling mogen worden&#13;
betrokken.&#13;
De gemeente Deurne kan worden gezien&#13;
als een van de grote concentratiegebieden&#13;
van intensieve veehouderij in Nederland. Dit&#13;
uit zich onder meer in de produktie van een&#13;
hoeveelheid dierlijke mest, die de recyclingcapaciteit&#13;
van de plaatselijke en de regionale&#13;
bodem ver te boven gaat. Voor de gemeente&#13;
Deurne kan de totale mestproduktie worden&#13;
becijferd op ruim 700 000 ton per jaar, waarvan&#13;
- ten behoeve van landbouwkundige&#13;
doeleinden - ongeveer 350 000 ton op cultuurgrond&#13;
binnen de gemeente Deurne wordt&#13;
aangewend.&#13;
Het overschot wordt merendeels via overbemesting&#13;
op het land gebracht. Daardoor&#13;
ontstaat in de bodem een opeenhoping van&#13;
stoffen als koper, fosfaat en stikstof, die op&#13;
zich weer aanleiding kan zijn tot gewasbeschadiging&#13;
of ongewenste eutrofiëring.&#13;
Wij achten het van het grootste belang voor&#13;
het milieu, en in het bijzonder voor het gebruik&#13;
van de bodem, dat menselijke activiteiten&#13;
in principe geen onomkeerbare veranderingen&#13;
tot gevolg mogen hebben, die een toekomstig&#13;
andersoortig gebruik van de bodem&#13;
onmogelijk zouden maken. In dit verband&#13;
moet een aanzienlijke uitbreiding van de&#13;
totale mestproduktie (waartoe het onderwerpelijke&#13;
bedrijf, gelet op de omvang ervan, zal&#13;
leiden) onverantwoord worden geacht zolang&#13;
in het algemeen nog geen adequate&#13;
methoden zijn gevonden en beproefd om&#13;
mestoverschotten op een milieuhygiënisch&#13;
verantwoorde wijze te verwerken.&#13;
Het feit, dat het onderwerpelijke bedrijf in de nabijheid is gelegen van het natuurgebied&#13;
'De Bult' is eveneens in het bijzonder van&#13;
belang in verband met de emissie van ammoniak&#13;
als bijprodukt van de intensieve veehouderij.&#13;
Ammoniak draagt bij tot opeenhoping&#13;
van stikstof in de bodem en indirect, met&#13;
name voor peelnatuurgebieden als 'De Bult',&#13;
tot ongewenste eutrofiëring.&#13;
De door de Stichting 'Werkgroep Behoud&#13;
de Peel' en de regionale Inspecteur naar&#13;
voren gebrachte bezwaren van natuurwetenschappelijke&#13;
aard kunnen wij dan ook onderschrijven.&#13;
Wij stemmen tevens in met hun&#13;
pleidooi voor het behoud van openheid gebaseerd&#13;
op landschappelijke en cultuurhistorische&#13;
waarden.&#13;
Op grond van het hierboven overwogene&#13;
hebben wij een nieuwe ontwerp-beschikking&#13;
op de aanvraag opgesteld. Gezien de bezwaren&#13;
en het door de regionale Inspecteur uitgebrachte&#13;
advies, concluderen wij dat van de&#13;
onderwerpelijke inrichting een schadelijke&#13;
invloed uit zal gaan op het ecosysteem van&#13;
het natuurgebied 'De Bult', waaraan niet&#13;
door het stellen van voorschriften kan worden&#13;
tegemoet gekomen en die verlenging van&#13;
de vergunning in de weg staat.&#13;
Naar aanleiding van onze nieuwe ontwerpbeschikking&#13;
maakt de aanvrager bezwaar&#13;
tegen ons voornemen de gevraagde vergunning&#13;
te weigeren.&#13;
De mededelingen en bezwaren van de aanvrager&#13;
komen er, samengevat, op neer dat:&#13;
a. zijn huidige bedrijf aan de Langstraat zich&#13;
minder leent voor uitbreiding;&#13;
b. het nieuwe bedrijf mede is gericht op het&#13;
verschaffen van werkgelegenheid voor een&#13;
van zijn kinderen;&#13;
c. wij op 24 februari 1982 aan hem wel een&#13;
vergunning ingevolge de Hinderwet verleen&#13;
den om op een circa 150 meter zuidelijker&#13;
gelegen perceel 1000 varkens te houden;&#13;
d. hij over 10,36 hectare landbouwgrond&#13;
beschikt, waarop een belangrijk aandeel van&#13;
de te produceren mest op een verantwoorde&#13;
wijze kan worden aangewend;&#13;
e. het niet reëel is, dat het beschermd natuur&#13;
gebied 'De Bult' een uitstralingseffect op de&#13;
landbouw heeft over meer dan 200 meter;&#13;
f. door middel van het aanleggen van een&#13;
erfbeplanting aan de bezwaren van land&#13;
schappelijke aard voldoende is tegemoet&#13;
gekomen.&#13;
De aanvrager is derhalve van mening dat,&#13;
in de afweging van het algemeen belang en&#13;
zijn individueel belang, de gevraagde vergunning&#13;
dient te worden verleend.&#13;
Ten aanzien van de door de aanvrager ingebrachte&#13;
bezwaren overwegen wij het volgende.&#13;
De feiten onder a en b geven motieven&#13;
aan, op basis waarvan de aanvrager het&#13;
onderwerpelijke verzoek om vergunning&#13;
heeft gedaan. Van deze mededeling nemen&#13;
wij kennis.&#13;
Met betrekking tot de mededeling onder c&#13;
merken wij op, dat de bewuste vergunning&#13;
inderdaad door ons werd verleend , doch dat&#13;
desbetreffende vergunningaanvraag op 1 oktober&#13;
1981 bij ons werd ingediend en derhalve&#13;
moest worden beoordeeld aan de hand van&#13;
de destijds geldende wetgeving. Bovendien&#13;
had die aanvraag betrekking op een geheel&#13;
ander perceel. Aan de destijds verleende en&#13;
inmiddels van rechtswege vervallen vergunning&#13;
(de inrichting was immers na drie jaren&#13;
nog niet in werking gebracht) kunnen derhalve&#13;
geen rechten worden ontleend.&#13;
Met betrekking tot het gestelde onder d en&#13;
e merken wij op dat uit dierlijke mest ammoniak&#13;
wordt geëmitteerd. Gedeeltelijk vindt&#13;
dit plaats vanuit de stallen, voor een deel&#13;
tevens bij het verpreiden op het land. Onderzoeken&#13;
nebben aangetoond dat op ruime&#13;
afstand vanuit de stallen een verhoogde ammoniakneerslag&#13;
zal optreden. Daar komt bij&#13;
dat de ammoniakemissie in deze regio reeds&#13;
zeer hoog is. Blijkens de Publikatiereeks&#13;
'Lucht 41' bedraagt de totale ammoniakemissie&#13;
in kaartvak 185-385 meer dan 100 kg&#13;
per hectare per jaar, waarvan meer dan 97%&#13;
aan dierlijke ammoniakemissie moet worden&#13;
toegeschreven. Deze ammoniakemissies&#13;
hebben een eutrofiërende werking op de&#13;
bodem en juist hoogveenrestanten, waartoe&#13;
het natuurgebied 'De Bult' kan worden gerekend,&#13;
zijn daar zeer gevoelig voor. Het in&#13;
werking hebben van een stal voor 1000&#13;
mestvarkens op de gevraagde plaats zal de&#13;
eutrofiërende werking verstevigen en is&#13;
derhalve ongewenst.&#13;
Het onder/genoemde voorstel om een passende&#13;
erfbeplanting aan te leggen, komt&#13;
onvoldoende tegemoet aan het ingebrachte&#13;
bezwaar dat de landschappelijke openheid&#13;
van de Peelrandzone wordt aangetast.&#13;
Wij zien derhalve geen reden om terug te&#13;
komen op ons eerder bekend gemaakt voornemen&#13;
vergunning te weigeren. De appellant voert in beroep het volgende&#13;
aan:&#13;
Ik handhaaf mijn naar aanleiding van de&#13;
ontwerp-beschikking ingebrachte bezwaren&#13;
onverkort.&#13;
Ten aanzien van de door de Stichting&#13;
'Werkgroep Behoud de Peel' ingebrachte bezwaren&#13;
merk ik het volgende op.&#13;
In zuid-oost Brabant alsmede in de gemeente&#13;
Deurne is een sterke concentratie van&#13;
intensieve veehouderij ontstaan, welke aan&#13;
velen werkgelegenheid verschaft. Zonder&#13;
deze intensieve veehouderij zou de landbouw&#13;
in zuid-oost Brabant nauwelijks bestaansmogelijkheden&#13;
bieden. Met voornoemd&#13;
aspect dient derhalve rekening te&#13;
worden gehouden.&#13;
Het beschermd natuurmonument 'De&#13;
Deurnese Peel' omvat circa 1000 hectare en&#13;
is zeer grillig van vorm en langgerekt. Indien&#13;
een randzone van 600 meter wordt aangehouden,&#13;
dan is op een oppervlakte van ongeveer&#13;
1500 hectare geen normale agrarische bedrijfsvoering&#13;
meer mogelijk.&#13;
Ik ben van mening, dat een randzone van&#13;
200 meter in de onderwerpelijke situatie zeer&#13;
acceptabel is. De ammoniakneerslag op het&#13;
voedselarme natuurgebied zal bij een randzone&#13;
van 200 meter in plaats van 600 meter&#13;
niet van betekenis verschillen.&#13;
Mijns inziens is de openheid van het landschap&#13;
een aangelegenheid van ruimtelijke&#13;
ordening. De vereiste bouwvergunning is&#13;
reeds op 9 november 1982 verleend. Aanpassing&#13;
aan de gewijzigde stalindeling heeft op&#13;
18 september 1984 plaatsgevonden. De regionale&#13;
Inspecteur van de Volksgezondheid&#13;
stelt dat op een afstand van 200 meter de Ndepositie&#13;
10 a 15 kg per hectare per jaar bedraagt,&#13;
terwijl 25 kg maximaal toelaatbaar is.&#13;
Mijns inziens heb ik het recht om als individuele&#13;
aanvrager te worden beoordeeld.&#13;
Mijns inziens kan en mag ik niet de dupe&#13;
worden van N-deposities op grotere afstanden&#13;
veroorzaakt door andere bedrijven. In de&#13;
directe omgeving van het op te richten bedrijf&#13;
is de intensieve veehouderij uiterst beperkt.&#13;
Aangrenzend zijn drie akkerbouwbedrijven&#13;
gelegen, die over respectievelijk 21,12 en 10&#13;
hectare grond (totaal circa 43 hectare) beschikken.&#13;
Op deze drie bedrijven worden in&#13;
totaal circa 15 fokzeugen en 25 stuks jongvee&#13;
gehouden.&#13;
Uitgaande van mijn bedrijf en het op te&#13;
richten bedrijf kan de volgende berekening&#13;
ten aanzien van de mestproduktie worden&#13;
opgesteld:&#13;
1000 vleesvarkens x 1,7 = 1700m3&#13;
220 + 15 = 235 fokzeugen x 5,0 = 1175m3&#13;
25 stuks jongvee&#13;
(jonge runderen) x 8,0 = 200m3&#13;
totaal 3075m3&#13;
Indien deze hoeveelheid wordt verdeeld over&#13;
totaal circa 53 hectare, dan bedraagt de&#13;
gemiddelde bemesting per hectare slechts&#13;
58m3, hetgeen uitzonderlijk laag is.&#13;
Voor wat betreft het aspect van bebouwing,&#13;
verwijs ik naar het hiervoren gestelde.&#13;
Ik kan niet aansprakelijk worden gesteld&#13;
voor 700 000 ton mestproduktie in de gemeente&#13;
Deurne. Bovenstaand is duidelijk&#13;
aangetoond, dat er in de directe omgeving&#13;
van het op te richten bedrijf geen sprake is&#13;
van mestoverschotten.&#13;
Gelet op het vorenstaande verzoek ik de&#13;
bestreden beschikking te vernietigen en mij&#13;
alsnog de gevraagde vergunning te verlenen.&#13;
Overwegingen ten aanzien van het geschil&#13;
Het op 12 oktober 1984 gedateerde en op&#13;
16 oktober 1984 bij Burgemeester en Wethouders&#13;
van Deurne ingekomen verzoek om&#13;
vergunning ingevolge de Hinderwet strekt&#13;
tot het oprichten en in werking houden van&#13;
een varkensmesterij, waar mest en meststoffen&#13;
worden bewaard en voor de verwarming&#13;
olie wordt gebruikt op het perceel Kraaienhut,&#13;
kadastraal bekend gemeente Deurne,&#13;
sectie H, no. 7146 (gedeeltelijk).&#13;
Deze varkensmesterij zal bestaan uit één&#13;
stal van 15 x 70 meter voor circa 1000 mestvarkens,&#13;
welke zal worden gesitueerd op ongeveer&#13;
150 meter ten noorden van de woning&#13;
Kraaienhut 4, gelegen op genoemd perceel,&#13;
doch niet in eigendom toebehorend aan de&#13;
appellant.&#13;
Burgemeester en Wethouders, voornoemd,&#13;
hebben bij hun bestreden beschikking&#13;
van 24 september 1985, No. 84H088, afwijzend&#13;
op dit verzoek beslist en de gevraagde&#13;
vergunning geweigerd.&#13;
Burgemeester en Wethouders hebben de&#13;
weigering in hoofdzaak gegrond op de overweging,&#13;
dat vestiging van de inrichting, in de&#13;
omvang en op de locatie als aangevraagd, zal&#13;
leiden tot een ongewenste vergroting van de&#13;
mestproduktie in de regio, aantasting van landschappelijke en cultuur-historische&#13;
waarden in het direct omringende gebied en&#13;
schade door ammoniakemissie aan het nabijgelegen&#13;
natuurgebied 'De Bult'.&#13;
De appellerende vergunninghouder J.A.&#13;
Kuunders kan zich met de weigering van de&#13;
door hem verzochte vergunning niet verenigen.&#13;
Uit de stukken blijkt, dat de appellant reeds&#13;
eerder, te weten op 22 september 1981 (ingekomen&#13;
1 oktober 1981) bij Burgemeester&#13;
en Wethouders een verzoek om een&#13;
oprichtingsvergunning ingevolge de&#13;
Hinderwet heeft ingediend.&#13;
Dat verzoek had betrekking op een stal,&#13;
identiek aan de thans in geding zijnde stal,&#13;
voor eveneens circa 1000 mestvarkens, op&#13;
hetzelfde perceel, kadastraal bekend gemeente&#13;
Deurne, sectie H, no. 7146.&#13;
Het enige verschil met het thans voorliggende&#13;
verzoek betrof de plaats alwaar op genoemd&#13;
perceel de stal zou worden opgericht,&#13;
welke plaats was bepaald op circa 70 meter&#13;
ten noordoosten van de woning Kraaienhut 4.&#13;
Uit de stukken blijkt, dat Burgemeester en&#13;
Wethouders bij hun beschikking van 24 februari&#13;
1982, Nr. 81H04, aan de appellant de&#13;
gevraagde oprichtingsvergunning ingevolge&#13;
de Hinderwet conform het vorenomschreven&#13;
verzoek hebben verleend.&#13;
Nadien is evenwel als nieuwe locatie voor&#13;
de te bouwen stal op het betreffende perceel&#13;
vastgesteld het perceelgedeelte op circa 150&#13;
meter afstand ten noorden van de woning&#13;
Kraaienhut 4, als vorenomschreven.&#13;
Deze locatie werd noodzakelijk geacht,&#13;
omdat in de oude situatie, waarvoor - gelijk&#13;
hiervoor is vermeld - reeds een hinderwetvergunning&#13;
was verleend, de ruimtelijke scheiding&#13;
tussen de geplande stal en de woning uit&#13;
milieuhygiënisch oogpunt alsnog te gering&#13;
werd bevonden en het de appellant niet&#13;
mogelijk was gebleken deze woning in eigendom&#13;
te verwerven.&#13;
Burgemeester en Wethouders hebben nadien,&#13;
na ter zake ingewonnen adviezen van&#13;
de Adviescommissie Agrarische Bouwaanvragen,&#13;
voor de bouw van de onderwerpelijke&#13;
stal op de nieuwe locatie, bij beschikking&#13;
van 9 november 1982, Nr. 81.388, een bouwvergunning&#13;
afgegeven, welke bij hun beschikking&#13;
van 18 september 1984, Nr. 81.388&#13;
WI, is gewijzigd.&#13;
In verband met vorengeschetste omstandigheden&#13;
heeft de appellant daaraanvolgend&#13;
op 12 oktober 1984 - derhalve op een tijdstip&#13;
dat zijn bestaande vergunning voor de oude&#13;
locatie in verband met artikel 27, eerste lid,&#13;
nog immer rechtsgeldig was - voor de vestiging&#13;
van de stal op de nieuwe locatie een hernieuwd&#13;
verzoek om een hinderwetvergunning&#13;
ingediend, een en ander als hiervoren&#13;
beschreven, waarna Burgemeester en&#13;
Wethouders hem bij de thans bestreden&#13;
beschikking de vergunning hebben geweigerd.&#13;
Wij zijn, gelet op het vorenstaande, van&#13;
oordeel dat, nu de appellant reeds een rechtsgeldige&#13;
vergunning voor de onderwerpelijke&#13;
stal op het betreffende perceel was verleend,&#13;
nadien in kennelijk overleg met en onder&#13;
goedkeuring van het gemeentebestuur ertoe&#13;
is overgegaan die stal te situeren elders op dat&#13;
perceel, daartoe ook tot tweemaal toe van het&#13;
gemeentebestuur een bouwvergunning heeft&#13;
verkregen en vervolgens - wederom in kennelijk&#13;
overleg met het gemeentebestuur - een&#13;
hernieuwd verzoek om een hinderwetvergunning&#13;
voor de stal, op de nieuwe locatie,&#13;
heeft ingediend, hij er in redelijkheid op&#13;
mocht vertrouwen dat hem die vergunning&#13;
ook zou worden verleend.&#13;
Wij menen dan ook, dat Burgemeester en&#13;
Wethouders aan de hiervoren geschetste&#13;
omstandigheden, zoals deze Ons uit de stukken&#13;
en het verhandelde ter openbare vergadering&#13;
zou zijn gebleken, onvoldoende gewicht&#13;
hebben toegekend en achten de bestreden&#13;
beschikking op dit punt derhalve in stijd met&#13;
de redelijkheid.&#13;
Aan het algemene bezwaar dat vestiging&#13;
van de onderwerpelijke inrichting zal bijdragen&#13;
tot een ongewenste vergroting van het&#13;
reeds bestaande overschot aan geproduceerde&#13;
mest, dient in dit geschil geen overwegende&#13;
betekenis te worden toegekend.&#13;
Evenmin vermag naar Ons oordeel de stelling&#13;
dat de vestiging van de inrichting in&#13;
aanmerkelijke mate de landschappelijke&#13;
waarden ter plaatse zal aantasten, dan wel de&#13;
openheid van het landschapsbeeld verstoren,&#13;
ertoe te leiden dat de vergunning op die grond&#13;
wordt geweigerd.&#13;
Ten slotte overwegen Wij, dat de ammoniakdepositie&#13;
van de inrichting, op zichzelf&#13;
bezien, naar uit de ambtsberichten blijkt,&#13;
gering is en dat van enig cumulatief effect op&#13;
dit punt door de afwezigheid van andere soortgelijke bedrijven in de directe omgeving&#13;
niet kan worden gesproken.&#13;
Alles bijeengenomen, het verhandelde ter&#13;
openbare vergadering daarbij in aanmerking&#13;
nemende, achten Wij voldoende aanleiding&#13;
aanwezig om te komen tot het oordeel, dat&#13;
Burgemeester en Wethouders van Deurne de&#13;
gevraagde vergunning, in verband met het&#13;
bepaalde in art. 13 van de Hinderwet, ten&#13;
onrechte hebben geweigerd, zodat deze alsnog&#13;
behoort te worden verleend, zulks overeenkomstig&#13;
de aan dit besluit gehechte tekeningen&#13;
en onder de hierna aan te geven voorschriften.&#13;
De bestreden beschikking dient derhalve te&#13;
worden vernietigd.&#13;
Beslissing&#13;
Gezien de Hinderwet en de Wet algemene&#13;
bepalingen milieuhygiëne hebben Wij goedgevonden&#13;
en verstaan:&#13;
met vernietiging van de beschikking van&#13;
Burgemeester en Wethouders van Deurne&#13;
van 24 september 1985, no. 84H088, aan&#13;
J.A. Kuunders te Deurne alsnog vergunning&#13;
te verlenen voor het oprichten en in werking&#13;
houden van een varkensmesterij, waar mest&#13;
en meststoffen worden bewaard en voor de&#13;
verwarming olie wordt gebruikt op het perceel&#13;
Kraaienhut, kadastraal bekend gemeente&#13;
Deurne, sectie H, no. 7146 (gedeeltelijk),&#13;
overeenkomstig de aan dit besluit gehechte&#13;
tekeningen en onder de onderstaande voorschriften:&#13;
Voorschriften ten behoeve van rundvee- en/&#13;
of varkensbedrijven.&#13;
1. Bij het verwijderen van mest en gier mag&#13;
de omgeving niet worden verontreinigd.&#13;
Eventueel transport van dunne mest en gier&#13;
moet geschieden in volledig gesloten tank&#13;
wagens, die in een zindelijke staat moeten&#13;
zijn.&#13;
2. Het terrein van de inrichting mag niet&#13;
worden bevloeid of op andere wijze van een&#13;
laag mest worden voorzien. Deze bepaling is&#13;
niet van toepassing bij het bemesten van&#13;
grond volgens de normale bemestingsprak&#13;
tijk.&#13;
3. Mest en gier mogen niet worden bewaard&#13;
in een greppel, gegraven put of ander open&#13;
bassin.&#13;
4. Indien op de ventilatiekokers op het dak&#13;
van de stal(len) een regenkap is aangebracht,&#13;
moet de regenkap zodanig zijn uitgevoerd&#13;
dat de luchtstroom naar boven gericht blijft.&#13;
5. Ramen van de stallen moeten, voor zover&#13;
zij geen functie hebben voor de luchtinlaat&#13;
van de stal, gesloten worden gehouden. De&#13;
staldeuren moeten zelfsluitend zijn.&#13;
Onze Minister van Volkshuisvesting,&#13;
Ruimtelijke Ordening en Milieubeheer is&#13;
belast met de uitvoering van dit besluit.</content><legacyfootnotes/><footnotes><footnote/></footnotes><auteurs/><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7162</htmlpath></article>
</articles></edition>
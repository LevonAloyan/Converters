<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1990</searchword><id>7087</id><udhid>UDH:TvAR/7087</udhid><titel>'Pieter Johannes Provoost / Jacob Abraham Kools' (TvAR 1990/4336)</titel><searchwords><searchword>TvAR 4/1990</searchword><searchword>TvAR 1990/4336</searchword><searchword>UDH:TvAR/7087</searchword></searchwords><attachments><attachment><name>1990_nr 4_Rechtspraak_4336.pdf</name><extention>pdf</extention><url>https://denhollander.info/download/6697/ci</url></attachment></attachments><inleiding>Pachtwet, art. 41&#13;
Verpachter en verpachters zoon wensen&#13;
±3 ha verpacht bouwland in eigen gebruik&#13;
te nemen in hun akkerbouwbedrijf.&#13;
Het hof acht het eigen gebruik aannemelijk&#13;
en uitvoerbaar.&#13;
Verlies van het gepachte betekent voor&#13;
de pachter geen ernstige aantasting van de&#13;
grondslag van zijn maatschappelijk bestaan&#13;
nu, gelet op de grootte van pachters&#13;
bedrijf, het gepachte slechts minder dan&#13;
8% daarvan uitmaakt. Voorts kan pachter&#13;
het nadeel dat hij lijdt door het verlies van&#13;
de grond deels compenseren door de vrijkomende&#13;
arbeid elders in zijn bedrijf aan te&#13;
wenden. Verlengingsverzoek door pacht kamer&#13;
kantongerecht terecht afgewezen. </inleiding><content>Pachtkamer gerechtshof te Arnhem, beschikking&#13;
d.d. 14 juli 1989&#13;
(Mr. Spoor, mr. Kok en mr. Wijn, mr. ing.&#13;
Jansens van Gellicum en ir. Rogaar)&#13;
Het gerechtshof te Arnhem, pachtkamer;&#13;
Gezien het op 23 maart 1989 ter griffie van&#13;
het hof ingekomen beroepschrift van&#13;
Pieter Johannes Provoost, - hierna te&#13;
noemen: de pachter —, wonende te Cadzand,&#13;
gemeente Oostburg, procureur: Mr.&#13;
J.E. Brands, tegen de beschikking van de&#13;
pachtkamer van het kantongerecht te Oostburg&#13;
van 23 februari 1989, waarbij is verlengd&#13;
met een duur van 6 jaren, eindigend&#13;
1 december 1995 de pachtovereenkomst&#13;
met&#13;
Jacob Abraham Kools, wonende te Cadzand,&#13;
gemeente Oostburg, als verpachter,&#13;
behoudens verlenging eindigend op 1 december&#13;
1989, betreffende het perceel weiland&#13;
gelegen in de Strijdersgatpolder te&#13;
Cadzand, gemeente Oostburg en kadastraal&#13;
bekend in die gemeente sectie W, nr.&#13;
150, groot 3.39.85 ha, en is afgewezen het&#13;
verzoek tot verlenging van de pachtovereenkomst&#13;
met betrekking tot een perceel&#13;
bouwland gelegen in de Zuidzandepolder te&#13;
Zuidzande, gemeente Oostburg, kadastraal&#13;
bekend gemeente Oostburg, sectie U, nr.&#13;
226, groot 2.99.50 ha;&#13;
Mede gezien:&#13;
de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in&#13;
raadkamer van het hof op 5 juni 1989,&#13;
waarbij aanwezig waren appellant, bijgestaan&#13;
door Mr. J.J. Brugge, advocaat te&#13;
Oostburg; en geïntimeerde, vergezeld door&#13;
zijn zoon en bijgestaan door D. Doeze Jager,&#13;
gerechtsdeurwaarder te Schoondijke;&#13;
Overweegt:&#13;
De stukken&#13;
De voormelde beschikking is gegeven uit&#13;
de volgende overwegingen:&#13;
Bij de behandeling van het verzoek is gebleken&#13;
dat het bedrijf van de verpachter en&#13;
zijn zoon zich geheel richt op de akkerbouw,&#13;
dat het perceel weiland van 3.39.85&#13;
ha daarvoor niet gebruikt kan worden en&#13;
dat de verpachter en zijn zoon in feite nauwelijks&#13;
enige voorstelling hebben van de&#13;
wijze waarop zij dit perceel zelf zouden&#13;
kunnen gebruiken. Er kan dus niet reëel&#13;
gesproken worden van een wil tot een persoonlijk&#13;
in gebruik nemen als bedoeld in&#13;
artikel 41 lid 1 van de Pachtwet. Ten aanzien&#13;
van dit perceel brengt dit met zich mee&#13;
dat de pachtkamer overeenkomstig artikel&#13;
38 van de Pachtwet naar billijkheid zal dienen&#13;
te beslissen en dat de vraag of al dan&#13;
niet voldaan is aan het bepaalde in artikel&#13;
41 lid 2 onder b van de Pachtwet buiten beschouwing&#13;
kan blijven. Gezien de ligging&#13;
van het perceel en de aard en de omvang&#13;
van beide betrokken bedrijven, zoals hierboven&#13;
omschreven, acht de pachtkamer het&#13;
billijk ten aanzien van het perceel 3.39.85&#13;
ha het verzoek tot verlenging van de pachtovereenkomst&#13;
toe te wijzen en wel voor de&#13;
termijn van zes jaar.&#13;
Dit alles geldt niet voor het perceel&#13;
2.99.50 ha. Ten aanzien van dit perceel is&#13;
ook niet gebleken dat niet is voldaan aan&#13;
het bepaalde in artikel 41 lid 1 van de&#13;
Pachtwet. Hier is dus wel aan de orde de vraag of de situatie, bedoeld in het 2e lid&#13;
onder d (lees: b) van dat artikel zich&#13;
voordoet.&#13;
Dat is niet het geval. Dit perceel maakt&#13;
ongeveer 6% uit van het totale bedrijf van&#13;
de pachter. Uit hetgeen door de pachter&#13;
naar voren is gebracht kan niet worden afgeleid&#13;
dat het verlies van alleen dit perceel&#13;
met zich mee zal brengen dat de grondslag&#13;
van zijn maatschappelijk bestaan ernstig&#13;
zou worden aangetast, ook niet wannneer&#13;
er rekening gehouden zal worden met het&#13;
onrendabel worden van de naastgelegen&#13;
strook.&#13;
Het bovenstaande leidt ertoe dat ten aanzien&#13;
van het perceel van 2.99.50 ha het verzoek&#13;
tot verlenging van de pachtovereenkomst&#13;
afgewezen dient te worden.&#13;
Verzoeker komt in beroep tegen deze beschikking&#13;
voorzover het betreft de afwijzing&#13;
van het verzoek tot verlenging van de&#13;
pachtovereenkomst terzake van het perceel&#13;
bouwland gelegen in de Zuidzandepolder te&#13;
Zuidzande, gemeente Oostburg, kadastraal&#13;
bekend gemeente Oostburg, sectie U, nummer&#13;
226, groot 2.99.50 ha.&#13;
Appellant heeft de volgende grief aangevoerd:&#13;
Ten onrechte heeft pachtkamer van het&#13;
kantongerecht te Oostburg aangenomen&#13;
dat de gronsdslag van het maatschappelijk&#13;
bestaan van appellant niet ernstig zal&#13;
worden aangetast door het verlies van het&#13;
gepachte en is de pachtkamer niet toegekomen&#13;
aan de vraag of het persoonlijk&#13;
gebruik door de zoon van verpachter&#13;
al dan niet van overwegende betekenis&#13;
is;&#13;
met verzoek de beschikking van de&#13;
pachtkamer van het kantongerecht te Oostburg&#13;
d.d. 23 februari 1989 te vernietigen,&#13;
doch dit slechts voor wat betreft de afwijzing&#13;
van het verzoek tot verlenging van&#13;
de pachtovereenkomst betreffende het perceel&#13;
bouwland, gelegen in de Zuidzandepolder&#13;
te Zuidzande, gemeente Oostburg,&#13;
kadastraal bekend gemeente Oostburg, sectie&#13;
U, nummer 226, groot 2.99.50 ha, en&#13;
opnieuw rechtdoende de pachtovereenkomst&#13;
voor laatstgenoemd perceel te verlengen&#13;
met de wettelijke termijn van zes jaren,&#13;
althans voor een zodanige duur als het&#13;
Hof in goede justitie zal vermenen te behoren.&#13;
De mondelinge behandeling:&#13;
Niet of onvoldoende weersproken is verklaard&#13;
door de pachter:&#13;
Ik ben 46 jaar oud, gehuwd en heb 3 kinderen,&#13;
te weten een dochter van 20 jaar en&#13;
een zoon van 19 jaar, die dit jaar - na het&#13;
behalen van het HAVO diploma — respectievelijk&#13;
in de verpleging en naar de H.A.S.&#13;
gaan, en een dochter van 16 jaar, die de&#13;
HAVO volgt. Ik exploiteer een gemengd&#13;
bedrijf - akkerbouw en veefokkerij - ter&#13;
grootte van ± 46 ha, waarvan ± 25 ha, inclusief&#13;
woning en bedrijfsgebouwen - een&#13;
hangar en een grupstal -, eigendom is en&#13;
± 16 ha op contract en ± 5 ha 'los' wordt&#13;
gepacht. Van de grond is ± 32 ha op dit&#13;
moment in gebruik als bouwland, de rest&#13;
als grasland. Ik verbouw suikerbieten, tarwe,&#13;
gerst, erwten en bruine bonen. Ik heb&#13;
± 100 stuks jongvee en ± 90 schapen. Afvalprodukten&#13;
zoals erwtenstro, bonenstro&#13;
en tarwestro gebruik ik als voer voor de&#13;
dieren. De winst uit het bedrijf bedroeg in&#13;
1986 ± ƒ 46 000,-, in 1987 en in 1988 heb&#13;
ik een verlies geleden van respectievelijk ±&#13;
ƒ 12 OOO.en ± ƒ 13 500,- als gevolg van de&#13;
aankoop van land (6.44 ha), erf en gebouwen&#13;
uit de boedelscheiding, alsmede door&#13;
de lagere verkoopprijzen van stamboekvaarzen&#13;
en het zwoegervrij maken van de&#13;
fok-ooien. De litigieuze grond ter grootte&#13;
van 2.99.50 ha is van essentieel belang voor&#13;
een goede exploitatie van het bedrijf.&#13;
de verpachter:&#13;
Ik ben 64 jaar oud, gehuwd en heb 2 kinderen,&#13;
een dochter van 35 jaar en een zoon&#13;
van 31 jaar. Mijn zoon is getrouwd en heeft&#13;
de Hogere Landbouwschool in Dronten&#13;
doorlopen. Ik exploiteer een akkerbouwbedrijf&#13;
van 69 ha, waarvan ik ± 1 ha heb gepacht&#13;
en de rest, inclusief woning en bedrijfsgebouwen&#13;
- een open hangar en een&#13;
schuur met aardappelkoelcel -, in eigendom&#13;
heb. Ik verbouw aardappelen, uien,&#13;
bieten, erwten, vlas, tarwe en graszaad. Ik&#13;
heb sedert 1985 een maatschap met mijn&#13;
zoon. In maatschapverband wil ik de exploitatie&#13;
van het bedrijf voortzetten. Het litigieuze&#13;
perceel, dat ongeveer 2 km van&#13;
mijn bedrijfsgebouwen ligt, wil ik, buiten&#13;
de maatschap om, aan mijn zoon in pacht&#13;
geven. De raadslieden hebben de&#13;
standpunten van partijen toegelicht en hierbij heeft de&#13;
raadsman van geïntimeerde pleitnotities&#13;
overlegd.&#13;
Het oordeel van het hof:&#13;
Het hof acht het eigen gebruik van de litigieuze&#13;
grond door de verpachter en/of&#13;
verpachters zoon aannemelijk en uitvoerbaar,&#13;
mede gelet op het feit dat zij een akkerbouwbedrijf&#13;
exploiteren en het hier een&#13;
perceel bouwland betreft.&#13;
Voorts is het hof van oordeel dat - gelet&#13;
op de grootte van het bedrijf van de pachter,&#13;
waarvan - de 'losse' pachtgrond niet&#13;
meegerekend - het gepachte slechts minder&#13;
dan 8% uitmaakt - verlies van het gepachte&#13;
geen ernstige aantasting van de&#13;
grondslag van het maatschappelijk bestaan&#13;
van de pachter betekent. Dit is niet anders&#13;
indien mede in aanmerking wordt genomen&#13;
dat pachter ter plaatse nog ongeveer 0.80&#13;
ha land in pacht heeft, die hij samen met de&#13;
litigieuze grond als één geheel bewerkt. Bovendien&#13;
ligt aan de andere zijde van die&#13;
0.80 ha een perceel van ongeveer 2.80 ha,&#13;
dat de pachter in eigendom en gebruik&#13;
heeft, weshalve de totale oppervlakte die&#13;
hij ter plaatse exploiteert, nog ongeveer&#13;
3.60 ha blijft.&#13;
De pachter kan voorts naar het oordeel&#13;
van het hof het nadeel dat hij lijdt door het&#13;
verlies van de grond in geschil, althans gedeeltelijk&#13;
compenseren door de vrijkomende&#13;
arbeid elders in zijn bedrijf aan te wenden,&#13;
waardoor de onkosten ter zake van&#13;
loonwerk in de toekomst in gunstige zin&#13;
kunnen worden gewijzigd. Gelet op het vorenstaande&#13;
komt het hof aan de beoordeling&#13;
of het eigen gebruik voor de verpachter&#13;
van overwegende betekenis is, niet toe.&#13;
De slotsom:&#13;
De grief van de pachter is ongegrond en&#13;
de beschikking waarvan beroep moet worden&#13;
bevestigd.&#13;
Beschikkende in hoger beroep:&#13;
Bevestigt de beschikking, waarvan beroep.</content><legacyfootnotes/><footnotes><footnote/></footnotes><auteurs>Mr. Spoor, mr. Kok en mr. Wijn, mr. ing.&#13;
Jansens van Gellicum en ir. Rogaar</auteurs><published>1990-04-01 00:00:00</published><modified>1990-04-01 00:00:00</modified><editiondate>1990-04-01</editiondate><htmlpath>https://denhollander.info/artikel/7087</htmlpath></article>
</articles></edition>
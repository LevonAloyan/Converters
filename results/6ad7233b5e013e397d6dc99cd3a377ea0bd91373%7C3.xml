<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2010</searchword><id>8307</id><udhid>UDH:TvAR/8307</udhid><titel>Maatschap/de besloten vennootschap (TvAR 2010/5552)</titel><searchwords><searchword>TvAR 1/2010</searchword><searchword>TvAR 2010/5552</searchword><searchword>UDH:TvAR/8307</searchword></searchwords><attachments><attachment><name>TvAR2010_01_06_Rechtspraak_5552.pdf</name><extention>pdf</extention><url>https://denhollander.info/download/7495/ci</url></attachment></attachments><inleiding>Algemene voorwaarden voor de in- en verkoop zaai- en&#13;
plantuien 2006 (AVZ). Beslechting door de Arbitragecommissie&#13;
Algemene voorwaarden voor de in- en verkoop zaaien&#13;
plantuien 2006 ingevolge art. 13 AVZ. Koop bewaaruien.&#13;
Geschil over het tarrapercentage en de kwaliteit van&#13;
de geleverde bewaaruien. Geen expertise uitgevoerd door&#13;
koper zoals voorzien in de AVZ; uien door acceptatie van&#13;
koper vanaf de levering voor zijn rekening en risico overeenkomstig&#13;
de AVZ. Verweerster niet geslaagd in het haar&#13;
opgedragen bewijs dat verzoeker na levering akkoord is gegaan&#13;
met een hoger tarrapercentage en een lagere prijs.</inleiding><content>De procedure&#13;
De zaak is aanhangig gemaakt bij verzoekschrift van 16 juli&#13;
2006 van de zijde van verzoeker.&#13;
Daarna zijn de volgende processtukken gewisseld:&#13;
– een verweerschrift van 12 september 2007 van de zijde&#13;
van verweerster;&#13;
– een memorie van repliek van 9 oktober 2007 van de&#13;
zijde van verzoeker;&#13;
– een memorie van dupliek van 9 november 2007 van de&#13;
zijde van verweerster.&#13;
Op 14 december 2007 heeft te Wageningen een mondelinge&#13;
behandeling van het geschil plaatsgevonden. Van de&#13;
zijde van verzoeker is verschenen [X], bijgestaan door mr.&#13;
Van Vliet voornoemd en vergezeld van mr. Boessenkool.&#13;
Verweerster is verschenen bij haar directeur [Y] (verder:&#13;
[Y]), bijgestaan door mr. Bilterijst voornoemd en vergezeld&#13;
van [Z], commissionair (verder:[Z]). De partijen hebben&#13;
inlichtingen verstrekt en hun standpunten doen toelichten,&#13;
verzoeker mede onder overlegging van een toelichting ter&#13;
zitting.&#13;
Tijdens de zitting heeft de arbiter mondeling vonnis gewezen,&#13;
waarin Verweerster is toegelaten de door haar gestelde&#13;
overeenkomst te bewijzen.&#13;
Aansluitend zijn de getuigen [Z] en [Y] gehoord. Nadat&#13;
verzoeker heeft afgezien van contra-enquête is het getuigenverhoor&#13;
gesloten.&#13;
Van de mondelinge behandeling is aantekening gehouden.&#13;
De arbitragecommissie heeft kennis genomen van de brief&#13;
van 21 april 2008 van de zijde van verzoeker en van de brief&#13;
van 28 april 2008 van de zijde van verweerster.&#13;
De zaak is in staat van wijzen gekomen en het vonnis is bepaald&#13;
op heden.&#13;
Conclusies van partijen&#13;
Het verzoek van verzoeker strekt er, na vermeerdering van&#13;
eis, toe dat de arbitragecommissie verweerster zal veroordelen&#13;
tot betaling van een hoofdsom van € 7.068,80, exclusief&#13;
btw, te vermeerderen met de wettelijke rente vanaf 21&#13;
september 2006 tot aan de dag van voldoening, alsmede tot&#13;
betaling van € 1.865,26, te vermeerderen met de wettelijke&#13;
rente vanaf de dag der verschuldigdheid tot aan de dag van&#13;
voldoening, ter zake van buitengerechtelijke incassokosten,&#13;
met veroordeling van verweerster in de proceskosten.&#13;
Verweerster heeft gemotiveerd verweer gevoerd met conclusie&#13;
dat de arbitragecommissie verzoeker niet ontvankelijk&#13;
zal verklaren, althans hem zijn vorderingen zal ontzeggen,&#13;
met zijn veroordeling in de kosten van de procedure.&#13;
Motivering&#13;
1. De feiten&#13;
Tussen partijen staat als gesteld en erkend dan wel niet (voldoende)&#13;
betwist – mede op grond van de overgelegde en in&#13;
zoverre niet (voldoende) bestreden bescheiden – het volgende&#13;
vast.&#13;
1.1. Verweerster heeft in of omstreeks augustus 2006 de&#13;
opbrengst van circa 4 ha bewaaruien van verzoeker&#13;
gekocht voor een prijs van kennelijk € 15,-, exclusief&#13;
btw, per 100 kg. De uien zijn niet zoals gebruikelijk&#13;
eerst op het land gedroogd maar zij zijn meteen na het rooien opgeladen en naar Verweerster gereden. De&#13;
laatste partij is op dinsdag 22 augustus 2006 bij verweerster&#13;
gelost. Op dinsdag 22 augustus 2006 of op&#13;
woensdag 23 augustus 2006 is de tarra door [Z], de&#13;
door verweerster in de arm genomen commissionair,&#13;
bepaald op 10% (8% tarra en 2% vocht). Vervolgens&#13;
hebben partijen – [Z] namens verweerster – dit een&#13;
en ander neergelegd in een onderhandse akte van vrijdag&#13;
25 augustus 2006 met het opschrift: aan- verkoopbevestiging.&#13;
De akte vermeld dat de uien reeds&#13;
zijn geleverd, alsmede een prijs van € 15,- per 100 kg&#13;
en tarra van 8% + 2% vocht. De akte vermeldt dat op&#13;
deze overeenkomst de algemene voorwaarden voor de&#13;
contractteelt van zaaiuien 1988 / algemene voorwaarden&#13;
voor in- en verkoop van zaaiuien, met uitzondering&#13;
van artikel 10 sub c tot en met e en artikel 11&#13;
(algemene voorwaarden contractteelt) of artikel 5 sub&#13;
c tot en met f en artikel 6 (algemene voorwaarden inen&#13;
verkoop) van toepassing zijn. De akte vermeldt&#13;
voorts onder meer dat voor uien met meer dan 12%&#13;
tarra tot maximaal 16% tarra een aftrek van € 0,30&#13;
per % méér per 100 kg wordt berekend.&#13;
1.2. Op enig moment na de levering van de uien heeft&#13;
verweerster telefonisch contact opgenomen met [Z]&#13;
en geklaagd over de kwaliteit van de uien. Verweerster&#13;
heeft beëdigd taxateur M. van den Heuvel (verder:&#13;
Van den Heuvel) verzocht de uien te keuren. Van den&#13;
Heuvel heeft de uien circa drie weken na aflevering&#13;
geïnspecteerd en hij heeft geconstateerd dat de uien&#13;
in- en uitwendig niet goed waren. Hij schat het rottingspercentage&#13;
op 10 tot 15%. Van den Heuvel heeft&#13;
ook een nog bij verzoeker aanwezige kleine restpartij&#13;
beoordeeld. Hij heeft daarin één ui aangetroffen die&#13;
inwendig niet goed was en geconstateerd dat de grens&#13;
van 3% van de AVZ-voorwaarden niet was overschreden.&#13;
1.3. Op het tijdstip dat Van den Heuvel in verband met&#13;
de uitslag van zijn keuring bij verzoeker was, was ook&#13;
[Z] daar aanwezig. [X] en [Z] hebben toen gesproken&#13;
over een afwikkelingsvoorstel van verweerster.&#13;
1.4. Verzoeker heeft bruto 213.600 kg uien aan verweerster&#13;
geleverd. Verweerster heeft een aftrek van 15%&#13;
tarra toegepast en 181.560 kg á € 0,12 per kg aan&#13;
verzoeker betaald, hetgeen na aftrek van € 20,- weegloon,&#13;
neerkomt op € 21.767,20, exclusief btw.&#13;
2. De standpunten van partijen&#13;
2.1. Verzoeker legt aan zijn vordering ten grondslag dat&#13;
verweerster op grond van de overeengekomen prijs&#13;
van € 15,- per 100 kg en tarra van 10% € 28.836,-,&#13;
exclusief btw, diende te betalen, alsmede dat verweerster&#13;
slechts € 21.767,20, exclusief btw, heeft betaald&#13;
en daarom nog € 7.068,80, exclusief btw, verschuldigd&#13;
is. Volgens verzoeker was hij door de wanbetaling&#13;
van verweerster genoodzaakt zijn vordering in&#13;
handen van een advocaat te geven en is verweerster op&#13;
grond van de toepasselijke algemene voorwaarden&#13;
verplicht alle aan de inning en vordering verbonden&#13;
kosten aan hem te vergoeden. Verzoeker stelt dat hij&#13;
tot aan de datum van het verzoekschrift € 1.865,26&#13;
aan kosten heeft gemaakt.&#13;
Verzoeker betwist dat de kwaliteit van de uien ten&#13;
tijde van de levering niet goed was. Hij stelt dat omtrent&#13;
de kwaliteit van de uien direct na de levering&#13;
geen bezwaren zijn gemaakt. Omdat de algemene&#13;
voorwaarden bepalen dat het product vanaf de levering&#13;
voor rekening en risico van de koper komt is hetgeen&#13;
na die levering met de uien is gebeurd – verzoeker&#13;
vermoedt dat verweerster de uien na de levering&#13;
niet op de juiste wijze heeft gedroogd – voor rekening&#13;
en risico van verweerster. Verzoeker betwist dat partijen&#13;
nader een prijs van € 0,12 per kg en tarra van&#13;
15% zijn overeengekomen.&#13;
3. Verweerster stelt dat verzoeker uien van slechte kwaliteit&#13;
heeft geleverd en dat zij dat tijdig aan verzoeker&#13;
heeft laten weten. Zij stelt dat partijen naderhand zijn&#13;
overeengekomen dat verweerster15% tarra zou toepassen&#13;
en voor het restant € 0,12 per kg aan verzoeker&#13;
zou betalen, hetgeen zij ook heeft gedaan. Hetgeen&#13;
verweerster ten verwere aanvoert komt, voor&#13;
zover van belang, hierna aan de orde.&#13;
4. De beoordeling van het geschil&#13;
4.1. De door partijen overeengekomen algemene voorwaarden&#13;
bepalen dat geschillen met uitsluiting van de&#13;
gewone rechter door arbitrage worden beslecht overeenkomstig&#13;
het bij de algemene voorwaarden behorende&#13;
arbitragereglement. Partijen zijn nader overeengekomen&#13;
dat de in de algemene voorwaarden voor de&#13;
contractteelt, in- en verkoop van zaaiuien, met bijbehorend&#13;
keuringsreglement en arbitragereglement&#13;
2006 (AVZ 2006), bedoelde arbitragecommissie van&#13;
hun geschil kennis zal nemen en een beslissing zal&#13;
geven met toepassing van het van de AVZ 2006 deeluitmakende&#13;
arbitragereglement. De door het arbitragebureau&#13;
van het Instituut voor Agrarisch Recht te&#13;
Wageningen op de voet van artikel 10 van laatstbedoeld&#13;
arbitragereglement aangewezen arbiter is derhalve&#13;
bevoegd om van het onderhavige geschil kennis&#13;
te nemen en daarover te beslissen.&#13;
4.2. Vast staat dat verweerster de in de algemene voorwaarden&#13;
voorziene aanpak van meningsverschillen&#13;
over het tarrapercentage en de kwaliteit van de uien&#13;
niet heeft gevolgd. Immers, verweerster heeft alvorens&#13;
de uien af te nemen geen expertise laten uitvoeren&#13;
zoals in de algemene voorwaarden is voorzien. De arbiter&#13;
gaat er daarom van uit dat de uien door de acceptatie&#13;
door verweerster vanaf de levering, overeenkomstig&#13;
artikel 6 sub e van die voorwaarden, voor&#13;
haar rekening en risico zijn gekomen. Daaruit volgt&#13;
dat slechts onderzocht dient te worden of, zoals verweerster&#13;
stelt en verzoeker betwist, verzoeker na de levering&#13;
akkoord is gegaan met een hoger tarrapercentage&#13;
en een lagere prijs dan in de overeenkomst van&#13;
25 augustus 2006 is vastgelegd.&#13;
4.3. Verweerster voert in dat verband aan dat [Z] namens&#13;
haar daaromtrent onderhandelingen met [X] heeft gevoerd.&#13;
Zij heeft ten bewijze van haar stelling dat verzoeker in heeft gestemd met een tarrapercentage van&#13;
15 en een prijs van € 0,12 per kg, de getuigen [Z] en&#13;
[Y] doen horen.&#13;
4.4. [Z] heeft verklaard dat [Y] hem heeft opgebeld toen&#13;
hij bij verzoeker was en hem, voor zover hij zich dat&#13;
kan herinneren, heeft gevraagd verzoeker een prijs van&#13;
12 cent per kilo voor te stellen. [Z] kan zich niet kan&#13;
herinneren of er ook over tarra is gesproken. Volgens&#13;
[Z] gaf hij de door [Y] genoemde prijs door aan [X]&#13;
en heeft deze, nadat de bij het gesprek aanwezige Van&#13;
den Heuvel tegen [X] had gezegd: “Als ik jou was zou&#13;
ik dat accepteren, als je de uien had gezien zou je dat&#13;
zeker accepteren.”, daarop gezegd: “Dat moet dan&#13;
maar”. Volgens [Z] heeft hij daarna aan [Y] doorgegeven&#13;
dat verzoeker akkoord was met de prijs waarna hij&#13;
het telefoongesprek heeft beëindigd. [Z] heeft voorts&#13;
verklaard dat [X] vervolgens heeft gezegd dat hij het&#13;
er toch niet helemaal mee eens was en dat hij naar&#13;
zijn rechtsbijstandverzekeraar zou gaan. [Z] heeft verklaard&#13;
dat hij dat niet aan [Y] heeft doorgegeven.&#13;
4.5. [Y] heeft verklaard dat hij, toen hij [Z] aan de telefoon&#13;
had terwijl [Z] bij verzoeker op het erf stond,&#13;
tegen [Z] heeft gezegd dat de uien niet goed waren,&#13;
dat hij ze voor 12 cent per kilo aan Polen kwijt kon&#13;
en dat hij 12 cent per kilo met tarra van 15% aan verzoeker&#13;
zou betalen en de vrachtkosten en commissie&#13;
voor zijn rekening zou nemen, alsmede dat [Z] nadat&#13;
hij met [X] had overlegd het telefoongesprek hervatte&#13;
en zei: “Maak het zo maar af ”.&#13;
4.6. Uit de verklaring van [Y] volgt niet dat hij een aanbod&#13;
aan verzoeker heeft gedaan. Hij heeft verklaard&#13;
dat hij naar voren heeft gebracht wat hij zou betalen.&#13;
Zijn verklaring kan niet bijdragen aan het bewijs&#13;
omdat hij niet bij het gesprek met [X] aanwezig was.&#13;
Hij heeft van [Z] gehoord dat verzoeker akkoord zou&#13;
zijn. Het komt dus aan op de verklaring van [Z]. Er&#13;
nog van afgezien dat uit de verklaring van [Z] niet&#13;
kan worden afgeleid dat hij met [X] over een tarrapercentage&#13;
van 15 heeft gesproken – hetgeen daarom in&#13;
ieder geval niet vast is komen te staan – kan uit de&#13;
door [Z] weergegeven gang van zaken evenmin met&#13;
voldoende zekerheid worden afgeleid dat verzoeker&#13;
met een prijs van € 0,12 per kg heeft ingestemd. Uit&#13;
de verklaring van [Z] volgt immers dat het gesprek&#13;
met [X] nog niet was beëindigd op het moment dat&#13;
[Z] [Y] mededeelde dat [X] had gezegd: “Dat moet&#13;
dan maar”, aangezien [Z] voorts heeft verklaard dat&#13;
[X] vervolgens heeft gezegd dat hij het er niet (helemaal)&#13;
mee eens was en dat hij juridisch advies wenste&#13;
in te winnen. Uit die laatste mededeling van [X] had&#13;
[Z] behoren af te leiden dat [X], in weerwil van hetgeen&#13;
hij kort daarvoor had gezegd, niet kon instemmen&#13;
met de door [Y] gewenste afrekening. Dat [Z]&#13;
[Y] daaromtrent niet nader heeft ingelicht doet daar&#13;
niet aan af.&#13;
4.7. De conclusie is dat verweerster niet in het haar opgedragen&#13;
bewijs is geslaagd. De gevorderde hoofdsom&#13;
ligt daarom voor toewijzing gereed.&#13;
4.8. Verweerster heeft geen afzonderlijk verweer gevoerd&#13;
tegen de verzochte ingangsdatum van de wettelijke&#13;
rente. De wettelijke rente zal daarom worden toegewezen&#13;
vanaf 21 september 2006.&#13;
4.9. Dat verzoeker buitengerechtelijke incassokosten heeft&#13;
gemaakt is niet gebleken nu geen sommatiebrieven&#13;
zijn overgelegd en het verrichten van buitengerechtelijke&#13;
werkzaamheden evenmin anderszins aannemelijk&#13;
is gemaakt. Daar komt nog bij dat in het verzoekschrift&#13;
sprake is van ‘tot op heden’ aan ‘inning en vordering’&#13;
verbonden kosten, terwijl de in dat verband&#13;
overgelegde facturen niet zijn gespecificeerd en dateren&#13;
van 10 april 2007 en 8 juni 2007. Dat zijn data&#13;
die ver na de datum van het verzoekschrift zijn gelegen.&#13;
De arbiter gaat er daarom vanuit dat de gevorderde&#13;
kosten onder de proceskosten vallen en niet&#13;
voor afzonderlijke vergoeding in aanmerking komen.&#13;
4.10. Als de grotendeels in het ongelijk gestelde partij zal&#13;
verweerster in de proceskosten, welke worden begroot&#13;
overeenkomstig het liquidatietarief van de rechtbanken&#13;
en hoven, en in de kosten van de arbitrage worden&#13;
verwezen.&#13;
De beslissing&#13;
De arbiter:&#13;
veroordeelt verweerster om tegen bewijs van kwijting aan&#13;
verzoeker te betalen € 7.068,80, exclusief btw, vermeerderd&#13;
met de wettelijke rente over dat bedrag van 21 september&#13;
2006 tot de dag van betaling;&#13;
veroordeelt verweerster om aan verzoeker te betalen de proceskosten&#13;
van verzoeker, tot op heden begroot op € 1.152,-;&#13;
veroordeelt verweerster tot betaling van de arbitragekosten&#13;
begroot op € 3.271,34;&#13;
wijst het meer of anders gevorderde af.</content><legacyfootnotes/><footnotes><footnote/></footnotes><auteurs>mr. H.C.A. Walda</auteurs><published>2010-01-01 00:00:00</published><modified>2010-01-01 00:00:00</modified><editiondate>2010-01-01</editiondate><htmlpath>https://denhollander.info/artikel/8307</htmlpath></article>
</articles></edition>
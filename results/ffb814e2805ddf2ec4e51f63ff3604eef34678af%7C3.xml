<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1992</searchword><id>5348</id><udhid>UDH:TvAR/5348</udhid><titel>Zillekens / Sangers (TvAR 1992/4565)</titel><searchwords><searchword>TvAR 9/1992</searchword><searchword>TvAR 1992/4565</searchword><searchword>UDH:TvAR/5348</searchword></searchwords><attachments><attachment><name>1992_nr 9_Rechtspraak_4565.pdf</name><extention>pdf</extention><url>https://denhollander.info/download/5346/ci</url></attachment></attachments><inleiding>Pachtwet, art. 39&#13;
&#13;
Indien de pachtrechter een ontbindingsvordering,&#13;
ingesteld om reden dat de pachter nalatig&#13;
is in het nakomen van zijn contractuele&#13;
verplichtingen tegenover de verpachter, afwijst&#13;
omdat de tekortkomingen van de pachter&#13;
naar hun aard een tussentijdse ontbinding&#13;
van de pachtovereenkomst niet rechtvaardigen,&#13;
betekent dat nog niet dat niet gezegd kan&#13;
worden dat de bedrijfsvoering van de pachter&#13;
niet geweest is, zoals het een goed pachter betaamt,&#13;
en dat een pachtverlengingsverzoek&#13;
van dezelfde pachter op grond van art. 39 Pw.&#13;
bij het einde van de pachtovereenkomst niet&#13;
zou kunnen worden afgewezen. Anderzijds&#13;
vloeit uit het door de pachtrechter in een ontbindingsprocedure&#13;
vastgestelde feit dat de&#13;
pachter nalatig is geweest in het nakomen van&#13;
zijn contractuele verplichtingen tegenover de&#13;
verpachter nog niet voort dat de bedrijfsvoering&#13;
van de pachter in haar geheel genomen&#13;
niet geweest is zoals het een goed pachter betaamt.&#13;
Dit laatste is het geval indien die bedrijfsvoering&#13;
niet geweest is als in redelijkheid&#13;
van de pachter kan worden verlangd. De&#13;
contractuele verplichtingen van de pachter de&#13;
muren van de boerderij jaarlijks te witten en&#13;
de klokkestoel te schilderen, betreffen uitsluitend het uiterlijk en aanzien van de hoeve en&#13;
niet de instandhouding daarvan als bedrijf.&#13;
Deze werkzaamheden, waarvan de verpachter&#13;
overigens de nakoming kan vorderen, voor&#13;
zover de pachter die niet heeft verricht, betreffen&#13;
dan ook niet de bedrijfsvoering van de&#13;
pachter als bedoeld in art. 39 Pw. De wanprestatie&#13;
van de pachter in andere opzichten&#13;
maken nog niet dat de bedrijfsvoering in haar&#13;
geheel genomen, niet is geweest als in redelijkheid&#13;
van hem kon worden verlangd. Omdat&#13;
niet uitgesloten moet worden geacht dat&#13;
een voortduren van deze tekortkomingen al&#13;
dan niet met eventuele nieuwe nalatigheden&#13;
aan een verdere verlenging van de pachtovereenkomst&#13;
op grond van art. 39 Pw. of naar&#13;
billijkheid op de voet van art. 38 Pw. in de&#13;
weg zal staan, wordt volstaan met een verlenging&#13;
met slechts drie jaren opdat een en ander&#13;
opnieuw aan de orde kan komen.</inleiding><content>Het gerechtshof te Arnhem, pachtkamer;&#13;
Gezien:&#13;
het op 21 januari ter griffie van het hof ingekomen&#13;
beroepschrift van mr. Adolf Frans Josef&#13;
Camille Zillekens, - hierna te noemen: de&#13;
verpachter - wonende te Arnhem, procureur:&#13;
mr. B. Peek,&#13;
tegen een beschikking van de pachtkamer van&#13;
het kantongerecht te Maastricht van 18 december&#13;
1990, in afschrift aan partijen verzonden&#13;
op 21 december 1990, waarbij is verlengd&#13;
met een duur van zes jaren, eindigend 15&#13;
maart 1997, de pachtovereenkomst met Louis&#13;
Joseph Gerardus Sangers, wonende te Slenaken,&#13;
gemeente Wittem, als pachter, behoudens&#13;
verlenging eindigend op 15 maart 1991, betreffende&#13;
de hoeve 'Broekhof', gelegen te Slenaken,&#13;
gemeente Wittem, groot 36.50 ha;&#13;
Mede gezien:&#13;
het op 21 februari 1991 ter griffie ingekomen&#13;
verweerschrift van de pachter, procureur: mr.&#13;
H.M.G. van Lotringen, tevens houdende incidenteel&#13;
appel; en voorts: het verweerschrift&#13;
van de verpachter in het incidenteel beroep;&#13;
Gelet op:&#13;
de behandeling van het hoger beroep in raadkamer&#13;
van het hof op 29 april 1991, waarbij&#13;
aanwezig waren de verpachter, bijgestaan&#13;
door mr. V.E.W.M. van Wijmen, advocaat te&#13;
Breda, en de pachter, bijgestaan door mr.&#13;
C.M. van der Corput, advocaat te Eindhoven;&#13;
Overweegt:&#13;
In het principaal en incidenteel appel:&#13;
De stukken&#13;
De voormelde beschikking is gegeven uit&#13;
overweging: 'De feiten en omstandigheden,&#13;
waarop verpachter zich thans onder verwijzing&#13;
naar het bepaalde in art. 39 Pachtwet beroept,&#13;
zijn voor het overgrote deel ook reeds&#13;
uitvoerig aan de orde gesteld en getoetst in de&#13;
hiervoor reeds genoemde tussen partijen gevoerde&#13;
contentieuze procedure, geëindigd met&#13;
het arrest van 19 februari 1990.&#13;
Deze feiten en omstandigheden zijn door&#13;
de pachtkamer van het hof van onvoldoende&#13;
gewicht geacht om op grond daarvan de door&#13;
verpachter gevorderde ontbinding van de&#13;
pachtovereenkomst uit te spreken.&#13;
Hoewel de pachtkamer de stelling van verpachter&#13;
- erop neerkomende dat deze afwijzing&#13;
van de vordering tot ontbinding wegens&#13;
wanprestatie nog niet, en zeker niet zonder&#13;
meer, meebrengt dat in deze procedure op basis&#13;
van dezelfde feitelijke grondslag niet geoordeeld&#13;
zou kunnen en mogen worden, dat&#13;
de gedragingen van pachter aan verlenging&#13;
van de pachtovereenkomst in de weg staan -&#13;
op zich juist acht, is de pachtkamer niettemin&#13;
van oordeel dat in casu de omstandigheid, dat&#13;
bij recent gewijsde de zijdens verpachter aan&#13;
pachter gerichte verwijten zijn gewogen en te&#13;
licht bevonden om een vordering tot ontbinding&#13;
wegens wanprestatie te kunnen schragen,&#13;
moet doorwerken in de beoordeling van het&#13;
onderhavige verlengingsverzoek in het licht&#13;
van het bepaalde in art. 39 Pachtwet.&#13;
De pachtkamer neemt daarbij ook in aanmerking,&#13;
dat niet is gebleken, en zelfs nog&#13;
nauwelijks is kunnen blijken, dat pachter de&#13;
in het arrest van 19 februari 1990 vervatte&#13;
ernstige waarschuwing aan zijn adres niet ter&#13;
harte heeft genomen of wil nemen.&#13;
Schouw ter plaatse heeft de pachtkamer&#13;
geleerd, dat door de pachter in ieder geval is&#13;
en wordt gewerkt aan verbetering van de (onderhouds)&#13;
toestand van de verpachte gebouwen,&#13;
zonder dat overigens reeds nu sprake is&#13;
van een in alle opzichten ideale situatie, zoals&#13;
uit het terzake opgemaakte proces-verbaal&#13;
blijkt.&#13;
De door verpachter genoemde, na meergenoemd&#13;
arrest voorgevallen 'nieuwe' feiten&#13;
acht de pachtkamer van onvoldoende gewicht&#13;
om op grond daarvan tot de conclusie te komen&#13;
dat pachter zich niet zou hebben gedragen&#13;
zoals het een goed pachter betaamt'.&#13;
De verpachter heeft in het principaal appel de&#13;
navolgende grieven aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht overwogen, 'dat in casu de omstandigheid,&#13;
dat bij recent gewijsde de zijdens&#13;
verpachter aan pachter gerichte verwijten zijn&#13;
gewogen en te licht bevonden om een vordering&#13;
tot ontbinding wegens wanprestatie te&#13;
kunnen schragen, moet doorwerken in de beoordeling&#13;
van het onderhavige verlengingsverzoek&#13;
in het licht van het bepaalde in art. 39&#13;
Pachtwet'.&#13;
Grief II&#13;
Ten onrechte heeft de pachtkamer van het&#13;
kantongerecht bij haar beslissing 'ook in aanmerking&#13;
(genomen), dat niet is gebleken, en&#13;
zelfs nog nauwelijks is kunnen blijken, dat&#13;
pachter de in het arrest van 19 februari 1990&#13;
vervatte ernstige waarschuwing aan zijn adres&#13;
niet ter harte heeft genomen of wil nemen',&#13;
daarbij overwegende: 'Schouw ter plaatse&#13;
heeft de pachtkamer geleerd, dat door de&#13;
pachter in ieder geval is en wordt gewerkt aan&#13;
verbetering van de (onderhouds)toestand van&#13;
de verpachte gebouwen,...'.&#13;
Grief III&#13;
Ten onrechte heeft de pachtkamer van het&#13;
kantongerecht de door verpachter genoemde,&#13;
na meergenoemd arrest voorgevallen nieuwe&#13;
feiten van onvoldoende gewicht geacht om op&#13;
grond daarvan tot de conclusie te komen dat&#13;
pachter zich niet heeft gedragen zoals het een&#13;
goed pachter betaamt.&#13;
De pachter heeft in het incidenteel beroep als&#13;
grief aangevoerd:&#13;
Grief&#13;
Ten onrechte overweegt de pachtkamer van&#13;
het kantongerecht: 'Hoewel de pachtkamer de&#13;
stelling van verpachter - erop neerkomende&#13;
dat deze afwijzing van de vordering tot ontbinding&#13;
wegens wanprestatie nog niet en zeker&#13;
niet zonder meer, meebrengt dat in deze&#13;
procedure op basis van dezelfde feitelijke&#13;
grondslag niet geoordeeld zou kunnen en mogen&#13;
worden, dat de gedragingen van pachter&#13;
aan verlenging van de pachtovereenkomst in&#13;
de weg staat - op zich juist acht".&#13;
De mondelinge behandeling&#13;
Ter zitting van het hof van 29 april 1991 is,&#13;
voor zover niet of onvoldoende weersproken,&#13;
verklaard (zakelijk weergegeven):&#13;
Door de pachter:&#13;
Volgens het pachtcontract komen voor mijn&#13;
rekening o.a. kleine reparaties aan de gebouwen,&#13;
het verfwerk, waaronder het jaarlijks teren&#13;
en witten, het schoonhouden van de goten&#13;
en het vervangen van kapotte glasruiten.&#13;
(Ten aanzien van de zuidgevel.) De dakgoten,&#13;
die lekken, heb ik niet geschilderd. Jaarlijks&#13;
komt de Monumentenwacht de goten&#13;
schoonmaken. Hiervan wordt rapport uitgebracht&#13;
aan de verpachter. Ook de klokkestoel&#13;
heb ik niet geschilderd. De kozijnen van het&#13;
bovenste raam heb ik evenmin geschilderd.&#13;
Het is voorgekomen dat er stalmest tegen een&#13;
staldeur en de buitenmuur is opgetast. Ik erken&#13;
dat dit laatste slecht is voor het voegwerk&#13;
van de muur. Een staldeur vertoont schade&#13;
maar het gaat hier om een zeer oude deur. De&#13;
zijgevel is nog niet gewit.&#13;
(Ten aanzien van de westgevel.) Een ongeverfde&#13;
poort uit de dertiger jaren verkeert in&#13;
slechte staat. De gootplanken waren in november&#13;
1990 door mij nog niet geschilderd.&#13;
Zij zaten wel in de grondverf van de aannemer.&#13;
In twee dakramen ontbrak in november&#13;
1990 glas, dat tijdens de januaristorm was gebroken.&#13;
Ik had die ramen provisorisch dichtgemaakt.&#13;
Ook de westgevel heb ik nog niet&#13;
gewit.&#13;
De muren van de binnenplaats heb ik, op&#13;
het hoogste gedeelte na, geheel gewit.&#13;
Alle dakgoten, staldeuren en raamkozijnen&#13;
heb ik geschilderd op de hiervoor vermelde&#13;
na.&#13;
De melkkoelinstallatie ging plotseling kapot.&#13;
Er moest onmiddellijk een andere installatie&#13;
komen. De kapotte installatie heb ik&#13;
buiten neergelegd zonder de verpachter te verwittigen.&#13;
De nieuwe tank is door mij betaald&#13;
en is mijn eigendom. Ik heb een gemengd bedrijf&#13;
(15 ha is bouwland). Ik houd 23 stieren&#13;
(vleesvee) en 70 stuks jongvee. Ik heb 30&#13;
melkkoeien. Mijn melkquotum bedraagt&#13;
161.000 kg; 75.000 kg heb ik tot 1 april verhuurd.&#13;
Door de verpachter:&#13;
De pachter heeft ook stalmest tegen de buitenmuur&#13;
van de westgevel opgetast.&#13;
De advocaten hebben de standpunten van partijen&#13;
mondeling toegelicht, mr. V.E.W.M. van&#13;
Wijmen aan de hand van een pleitnota.&#13;
Het oordeel van het hof&#13;
1. Bij arrest van de pachtkamer van het hof&#13;
van 19 februari 1990 is de vordering van de&#13;
verpachter tot ontbinding van de pachtovereenkomst&#13;
wegens wanprestatie van de pachter&#13;
afgewezen. Het hof heeft in dat arrest vastgesteld&#13;
dat de wanprestatie van de pachter heeft&#13;
bestaan uit het kappen van bomen, het scheuren&#13;
van enig grasland, het gebrekkige onderhoud&#13;
van de gebouwen te weten het&#13;
achterwege laten van het witten (en teren) van&#13;
de boerderij en van het schoonmaken van de&#13;
goten, en uit het aanleggen van een verhard&#13;
pad. Volgens het hof vormden het kappen van&#13;
bomen op en bij het gepachte, benevens het&#13;
achterwege laten van wit- en teerwerk aan de&#13;
boerderij een ernstige nalatigheid van de&#13;
pachter. Het scheuren van enig grasland en&#13;
het aanleggen van een koepad zonder toestemming&#13;
van de verpachter, werden als minder&#13;
ernstige vormen van wanprestatie&#13;
aangemerkt. Het hof ging er daarbij van uit,&#13;
dat de pachter daarvoor machtiging van de&#13;
grondkamer had kunnen verkrijgen. Vervolgens&#13;
heeft het hof geconstateerd dat ontbinding&#13;
van de pachtovereenkomst voor de&#13;
pachter zou leiden tot verlies van het gebruik&#13;
van de hoeve, die zijn gehele bedrijf uitmaakt,&#13;
benevens van de bewoning - voor zich en zijn&#13;
gezin - van het huis. Tenslotte heeft het hof&#13;
geoordeeld dat vermelde tekortkomingen van&#13;
de pachter niet de gevorderde ontbinding met&#13;
haar gevolgen rechtvaardigen, ervan uitgaande&#13;
dat de pachter de door hem veroorzaakte&#13;
schade wegens het kappen van bomen&#13;
(ƒ 2525) zou vergoeden. Bij het arrest werd&#13;
hij tot betaling van dat bedrag veroordeeld.&#13;
2. Volgens het eerste gedeelte van art. 39&#13;
van de Pachtwet, waarop de verpachter zich in&#13;
hoger beroep heeft beroepen, wijst de pachtrechter&#13;
een pachtverlengingsverzoek af indien&#13;
de bedrijfsvoering van de pachter niet geweest&#13;
is, zoals het een goed pachter betaamt.&#13;
Indien de pachtrechter een ontbindingsvordering,&#13;
ingesteld om reden dat de pachter nalatig&#13;
is in het nakomen van zijn contractuele&#13;
verplichtingen tegenover de verpachter, afwijst&#13;
omdat de tekortkomingen van de pachter&#13;
naar hun aard een tussentijdse ontbinding van&#13;
de pachtovereenkomst niet rechtvaardigen,&#13;
betekent dat nog niet dat niet gezegd kan worden&#13;
dat de bedrijfsvoering van de pachter niet&#13;
geweest is, zoals het een goed pachter betaamt,&#13;
en dat een pachtverlengingsverzoek&#13;
van dezelfde pachter op grond van art. 39 van&#13;
de Pachtwet bij het einde van de pachtovereenkomst&#13;
niet zou kunnen worden afgewezen.&#13;
De grief in het incidenteel appel, waarmee het&#13;
tegendeel wordt betoogd, is derhalve ongegrond.&#13;
3. Anderzijds vloeit uit het door de pacht&#13;
rechter in een ontbindingsprocedure vastgestelde&#13;
feit dat de pachter nalatig is geweest in&#13;
het nakomen van zijn contractuele verplichtingen&#13;
tegenover de verpachter nog niet voort&#13;
dat de bedrijfsvoering van de pachter in haar&#13;
geheel genomen niet geweest is zoals het een&#13;
goed pachter betaamt. Dit laatste is het geval&#13;
indien die bedrijfsvoering niet geweest is als&#13;
in redelijkheid van de pachter kan worden&#13;
verlangd.&#13;
Het staat de pachtrechter, die over een pachtverlengingsverzoek&#13;
oordeelt, dan ook vrij om&#13;
in zijn oordeel te betrekken de omstandigheid&#13;
dat de pachtrechter, die over een ontbindingsvordering&#13;
tegen dezelfde pachter heeft geoordeeld,&#13;
de tekortkomingen van de pachter te&#13;
licht heeft bevonden voor toewijzing van de&#13;
ontbindingsvordering van de verpachter. De&#13;
pachtkamer van het kantongerecht heeft dat&#13;
'in casu' gedaan en zij mocht dat ook doen.&#13;
Anders dan met de grief I in het principaal appel&#13;
wordt betoogd, is zulks niet tegenstrijdig&#13;
met het in de grief in het incidenteel appel bedoelde&#13;
oordeel van de pachtkamer van het&#13;
kantongerecht.&#13;
De grief I in het principaal appel is eveneens&#13;
ongegrond.&#13;
4. Door de grieven II en III in het principaal&#13;
appel wordt in volle omvang het geschil&#13;
punt aan de orde gesteld of de verplichte&#13;
afwijzingsgrond van art. 39 van de Pachtwet&#13;
zich hier voordoet, met andere woorden of de&#13;
bedrijfsvoering van de pachter in haar geheel&#13;
genomen, niet is geweest als in redelijkheid&#13;
van hem kon worden verlangd.&#13;
Het hof heeft dit geschilpunt zelfstandig opnieuw&#13;
onderzocht.&#13;
5. Naar het oordeel van het hof moet bedoeld&#13;
geschilpunt ten nadele van de verpachter worden beslist. Het hof heeft hierbij het&#13;
navolgende in zijn overwegingen betrokken:&#13;
a. de contractuele verplichtingen van de&#13;
pachter de muren van de boerderij jaarlijks te&#13;
witten en de klokkestoel te schilderen, betref&#13;
fen uitsluitend het uiterlijk en aanzien van de&#13;
hoeve en niet de instandhouding daarvan als&#13;
bedrijf. Deze werkzaamheden, waarvan de&#13;
verpachter overigens de nakoming kan vorde&#13;
ren, voor zover de pachter die niet heeft ver&#13;
richt, betreffen dan ook niet de bedrijfs&#13;
voering van de pachter als bedoeld in art. 39&#13;
van de Pachtwet;&#13;
b. de wanprestatie van de pachter bestaan&#13;
de uit het scheuren van enig grasland en het&#13;
aanleggen van een verhard pad, heeft het hof&#13;
in het arrest van 19 februari 1990 als minder&#13;
ernstig aangemerkt omdat de pachter daarvan&#13;
machtiging van de grondkamer had kunnen&#13;
verkrijgen indien hij daarom had gevraagd. In&#13;
zoverre kan niet gesproken worden van een in&#13;
redelijkheid onaanvaardbare bedrijfsvoering&#13;
van de pachter.&#13;
Het schoonhouden van de goten is tot heden&#13;
blijkbaar door de Monumentenwacht overgenomen.&#13;
c. de wanprestatie van de pachter, bestaande&#13;
uit het kappen van enkele bomen, waarvan hij&#13;
blijkens de rechtsoverweging 15 van vermeld&#13;
arrest randschade ondervond en welke hij inmiddels&#13;
aan de verpachter heeft vergoed, het&#13;
niet vervangen van twee kapotte, provisorisch&#13;
afgedichte dakruiten, het niet afschilderen van&#13;
door de aannemer in de grondverf gezette&#13;
gootplanken, het niet schilderen van lekke&#13;
dakgoten en van een oude, versleten poort,&#13;
alsmede het optasten van stalmest tegen nog&#13;
niet gewitte muren en een oude deur, maken&#13;
nog niet dat de pachter in zijn bedrijfsvoering&#13;
in haar geheel genomen zodanig is tekortgeschoten&#13;
dat van de verpachter in redelijkheid&#13;
niet verlangd kan worden de pachtverhouding&#13;
voort te zetten. Het hof heeft hierbij ook acht&#13;
geslagen op de in hoger beroep niet bestreden&#13;
rechtsoverweging in het vonnis, waarvan beroep,&#13;
dat door de pachter is en wordt gewerkt&#13;
aan verbetering van de onderhoudstoestand&#13;
van de verpachte gebouwen. De pachtkamer&#13;
van het kantongerecht heeft op 16 oktober&#13;
1990 blijkens het van de plaatsopneming opgemaakte&#13;
proces-verbaal, geconstateerd dat&#13;
de binnenplaats van de hoeve er netjes en verzorgd&#13;
uitzag. De voorzijde van de hoeve zag&#13;
er eveneens netjes uit. Deze bevindingen zijn&#13;
naderhand niet aangevochten.&#13;
6. De grieven II en III in het principaal appel&#13;
treffen derhalve geen doel zodat de pacht&#13;
overeenkomst in beginsel voor verlenging&#13;
vatbaar is. Het standpunt van de verpachter&#13;
dat de pachter zich ook aan wanprestatie heeft&#13;
schuldig gemaakt omdat volgens art. 3, lid 2,&#13;
van het pachtcontract de pachtprijs over het&#13;
laatste pachtjaar 1990/1991 in zijn geheel op&#13;
15 november had moeten zijn voldaan daar de&#13;
pachtverhouding op 15 maart 1991 een einde&#13;
nam, is niet houdbaar nu de pachtverhouding&#13;
voor verlenging vatbaar is.&#13;
7. Dit neemt niet weg dat blijkens het bovenstaande&#13;
de pachter tegenover de verpachter&#13;
tekort is geschoten in zijn contractuele&#13;
verplichtingen. Omdat niet uitgesloten moet&#13;
worden geacht dat een voortduren van deze&#13;
tekortkomingen al dan niet met eventuele&#13;
nieuwe nalatigheden aan een verdere verlenging&#13;
van de pachtovereenkomst op grond van&#13;
art. 39 van de Pachtwet of naar billijkheid op&#13;
de voet van art. 38 van de Pachtwet in de weg&#13;
zal staan, zal het hof thans volstaan met een&#13;
verlenging van de pachtovereenkomst tot 15&#13;
maart 1994 opdat een en ander vóór die da&#13;
tum opnieuw aan de orde kan komen. Het is&#13;
van belang dat de pachter zijn contractuele&#13;
verplichtingen, ook die betreffende het witten,&#13;
in alle opzichten behoorlijk nakomt.&#13;
Slotsom&#13;
Alle grieven zijn ongegrond. De pachtovereenkomst&#13;
is voor verlenging vatbaar. Het hof&#13;
vindt echter in de omstandigheden van het geval&#13;
aanleiding de pachtovereenkomst slechts&#13;
met driejaren te verlengen. Alleen om die reden&#13;
kan de beschikking, waarvan beroep, niet&#13;
in stand blijven.&#13;
Beschikkende in hoger beroep&#13;
Vernietigt de beschikking van de pachtkamer&#13;
van het kantongerecht te Maastricht d.d. 18&#13;
december 1990, waarvan beroep, en opnieuw&#13;
rechtdoende,&#13;
Verlengt de tussen partijen bestaande&#13;
pachtovereenkomst met betrekking tot de hoeve&#13;
'Broekhof' met drie jaren, eindigend op 15&#13;
maart 1994.&#13;
Bepaalt dat de pachter voor 15 juni 1993&#13;
de pachtkamer van het kantongerecht te&#13;
Maastricht kan verzoeken de pachtovereenkomst&#13;
wederom te verlengen.&#13;
</content><legacyfootnotes/><footnotes><footnote/></footnotes><auteurs/><published>1992-09-01 00:00:00</published><modified>1991-06-11 00:00:00</modified><editiondate>1992-09-01</editiondate><htmlpath>https://denhollander.info/artikel/5348</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2007</searchword><id>5164</id><udhid>UDH:TvAR/5164</udhid><titel>Effectieve rechtsbescherming in werking: Artikel 1 Eerste Protocol EVRM en de varkensrechten</titel><searchwords><searchword>TvAR 11/2007</searchword><searchword>UDH:TvAR/5164</searchword></searchwords><attachments><attachment><name>TAR_2007_11-2 ST.pdf</name><extention>pdf</extention><url>https://denhollander.info/download/5102/ci</url></attachment></attachments><inleiding>1. Inleiding&#13;
Over artikel 1 Eerste Protocol bij het EVRM is de laatste&#13;
jaren veel gezegd en geschreven.1 De reden hiertoe is met&#13;
name gelegen in het gegeven dat op 16 november 2001 de&#13;
Hoge Raad een voor de Nederlandse rechtspraktijk belangwekkend&#13;
arrest wees in de zogenaamde&#13;
varkensrechtenzaak.2 De Hoge Raad heeft daarin enkele belangrijke&#13;
rechtsoverwegingen over art. 1 Eerste Protocol bij&#13;
het EVRM (het zogenaamde eigendomsrecht, hierna: art. 1&#13;
EP EVRM) geformuleerd in het kader van de rechtmatigheidsbeoordeling&#13;
van de Wet herstructurering varkenshouderij&#13;
(hierna: Whv).&#13;
Eerder heb ik opgemerkt dat het arrest de opening bood&#13;
voor de individuele varkenshouders om bij het verwijzingshof&#13;
in Arnhem zeer precies toe te lichten in hoeverre en in&#13;
welke mate de bestreden maatregelen van de Whv voor hen&#13;
een buitensporige last (‘individual and excessive burden’)&#13;
oplevert. Een last die zó excessief weegt, dat de gewraakte&#13;
bepalingen van de Whv buiten toepassing moet worden gelaten,&#13;
‘althans zolang niet is voorzien in een adequate financiële&#13;
compensatie’.3&#13;
Inmiddels heeft het verwijzingshof Arnhem in een tweetal&#13;
arresten over de individuele positie van een aantal varkenshouders&#13;
geoordeeld.4&#13;
In deze bijdrage zal kort de casuïstiek (2) en de feitelijke&#13;
rechtsgang (3) worden besproken, waarna vervolgens de arresten&#13;
van het verwijzingshof Arnhem worden geanalyseerd&#13;
(4). Afgesloten wordt met een conclusie (5).</inleiding><content>2. Het juridische pijnpunt: de omzetting van&#13;
mestproductierechten naar varkensrechten&#13;
De Whv verving met de introductie van het begrip varkensrecht&#13;
het oude systeem van mestproductierechten om de&#13;
mestoverschotten verder te verminderen.5 Het probleem bij deze overgang naar een nieuw systeem zat&#13;
in de vaststelling van het varkensrecht. Niet de oude mestproductierechten,&#13;
maar het in 1996 (of 1995) gemiddeld&#13;
aantal gehouden varkens werd als uitgangspunt genomen.&#13;
Bij die vaststelling gingen de latente productierechten verloren&#13;
en werd een generieke korting van eerst 10% en later&#13;
een tweede korting van maximaal 15% op deze varkensrechten&#13;
toegepast. Het meest in het oog springende aspect&#13;
van de Whv was dan ook het ontbreken van een schaderegeling&#13;
voor de varkenshouders voor het verloren gaan van&#13;
de latente mestproductierechten en voor de toe te passen&#13;
kortingen op de varkensrechten.&#13;
3. De rechtsgang&#13;
3.1. De rechtbank en het hof&#13;
Een groep varkenshouders liet het er niet bij zitten en&#13;
spande een bodemprocedure aan tegen de Staat. De Rechtbank&#13;
Den Haag oordeelde in een tussenvonnis dat de Staat&#13;
bij de introductie van de Whv in een schadevergoedingsregeling&#13;
had moeten voorzien, aangezien bij de omzetting van&#13;
mestproductierechten in varkensrechten sprake was van&#13;
ontneming van eigendomsrechten in de zin van art. 1 EP&#13;
EVRM. De Whv moest daarom voor het grootste deel buiten&#13;
toepassing worden gelaten, totdat zou zijn voorzien in&#13;
een adequate schadevergoedingsregeling.6&#13;
Het Hof Den Haag oordeelde echter dat geen sprake was&#13;
van ontneming, maar van regulering van eigendom. De eerste&#13;
korting van 10% op bestaande mestproductierechten bij&#13;
omzetting naar varkensrechten werd door het hof niet in&#13;
strijd geacht met het Verdragsrecht (het EG-verdrag en art.&#13;
1 EP EVRM). De tweede korting van 15% werd wel onverenigbaar&#13;
met Verdragsrecht geacht.7&#13;
3.2. De Hoge Raad&#13;
De Hoge Raad heeft in zijn arrest8 het oordeel van het hof&#13;
dat de generieke kortingen van 10 en 15% en het buiten&#13;
beschouwing laten van de latente ruimte, inbreuken vormen&#13;
op het ongestoord genot van de eigendommen in de&#13;
zin van art. 1 EP EVRM, onderschreven.&#13;
De Hoge Raad heeft echter geen oordeel gegeven over de&#13;
vraag of de betrokken mestproductie- en varkensrechten&#13;
zelf(standig) eigendom vormen in de zin van art.1 EP&#13;
EVRM.9 De Hoge Raad heeft geen de facto ontneming&#13;
aangenomen, omdat de verhandelbaarheid van de betrokken&#13;
rechten volgens de Hoge Raad niet dusdanig zwaarwegend&#13;
was, dat dit het karakter van de betrokken rechten&#13;
veranderde ‘van een aan de bedrijfsvoering opgelegde beperking’&#13;
tot zelfstandig verhandelbare rechten.10 Daarmee is de&#13;
Hoge Raad als vanzelf uitgekomen bij de vraag of er dan&#13;
sprake is geweest van regulering van eigendom.&#13;
Het oordeel over de regulering als bedoeld in art. 1 EP&#13;
EVRM heeft voor de individuele varkenshouders een lichtpuntje&#13;
opgeleverd. De Hoge Raad heeft geoordeeld dat het&#13;
hof de zogenaamde fair balance-toets (evenredigheidstoets)&#13;
die aan art. 1 EP EVRM ten grondslag ligt, niet juist heeft&#13;
toegepast.&#13;
Die toets houdt in, dat aan de hand van enerzijds de belangen&#13;
en rechten van het individu en anderszijds het algemeen&#13;
belang, moet worden bepaald, of er uiteindelijk&#13;
sprake is van een ‘reasonable relationship of proportionality&#13;
between the means appointed and the aims sougth to be&#13;
realised’.11 Er is geen evenwicht als er sprake is van een individuele&#13;
buitensporige last.12&#13;
De Hoge Raad heeft het verwijzingshof Arnhem in het licht&#13;
van die fair balance-toets meegegeven dat in dit geval tegenstrijdige&#13;
belangen tegen elkaar moeten worden afgewogen.&#13;
Het gaat aan de ene kant om de bestreden maatregelen van&#13;
de Whv die de varkenshouders nadeel toebrengen en ‘(…)&#13;
dat het, om te voorkomen dat dit – achteraf misschien –&#13;
onnodig geschiedt, gewenst is om de bepaling van de omvang&#13;
van de kortingen zoveel mogelijk op recente gegevens&#13;
te doen berusten (…)’.&#13;
Aan de andere kant vereist het belang van de rechtszekerheid&#13;
om op redelijke termijn aan de burger bekend te maken&#13;
welke maatregelen hem te wachten staan. De tijdige afkondiging&#13;
van dergelijke maatregelen kan bovendien van belang&#13;
zijn voor de effectiviteit ervan, volgens de Hoge Raad.13&#13;
4. De arresten van het verwijzingshof Arnhem van&#13;
29 augustus 2006 en 3 juli 200714&#13;
4.1. Arrest 29 augustus 2006&#13;
In het eerste arrest wijdt het verwijzingshof enige overwegingen&#13;
aan de argumenten die de varkenshouders tegen het&#13;
arrest van de Hoge Raad van 16 november 2001 naar voren&#13;
hebben gebracht. Het gaat het bestek van dit artikel te buiten,&#13;
maar, kort gezegd, worden de argumenten tegen het arrest&#13;
van de Hoge Raad van tafel geveegd door erop te wijzen&#13;
dat de varkenshouders in twee feitelijke instanties hun&#13;
standpunt naar voren hebben kunnen brengen, gevolgd&#13;
door een beoordeling door de cassatierechter. Dit laat mijns&#13;
inziens onverlet dat de zaak nog aan het EHRM zelf kan&#13;
worden voorgelegd, omdat belangrijke vragen onbeantwoord&#13;
blijven.&#13;
In lijn met de aanwijzingen van de Hoge Raad formuleert&#13;
het verwijzingshof voor de beoordeling van de individuele&#13;
gevallen de volgende maatstaf:&#13;
‘Vooropgesteld wordt dat het [bij de beantwoording&#13;
van de vraag of ten aanzien iedere varkenshouder sprake&#13;
is van een excessive and disproportionate burden (toevoeging,&#13;
TAvK)] gaat om alle omstandigheden van het&#13;
individuele geval, inclusief de omstandigheden die meer&#13;
in het algemeen ook voor (alle) andere varkenshouders&#13;
gelden, zij het dat die laatstgenoemde, algemene omstandigheden&#13;
op zichzelf onvoldoende zijn om die conclusie&#13;
te kunnen dragen.’&#13;
Die maatstaf pakt voor één van de varkenshouders (geïntimeerde&#13;
sub 5a, hierna: varkenshouder 5) gunstig uit. De&#13;
uitgangspunten van beide partijen zijn door het verwijzingshof&#13;
als volgt weergegeven:&#13;
‘3.5.3 Partijen twisten over de vraag hoe groot de latente&#13;
ruimte was die voor [geïntimeerde sub 5a] verloren&#13;
is gegaan bij de inwerkingtreding van de Whv.&#13;
Volgens [geïntimeerde sub 5a] was dat 34%, volgens de&#13;
Staat was het niet meer dan 8%. De Staat stelt zich op&#13;
het standpunt dat voor deze berekening moet worden&#13;
uitgegaan van de hoeveelheid mestproductierechten ná&#13;
de generieke korting van 30% per 31 december 1994.&#13;
[geïntimeerde sub 5a] had toen slechts 3.310 kg fosfaat&#13;
aan grond- en niet-grondgebonden mestproductierechten.&#13;
Dat betekent dat hij (3.310 : 7,4 =) 447&#13;
vleesvarkens mocht houden. Nu hij in het referentiejaar&#13;
1996 feitelijk 408 varkens hield (volgens de Staat&#13;
overeenkomend met een fosfaatproductie van 3.028 kg,&#13;
(waarschijnlijk is bedoeld 3.019 kg, hof ), komt de latente&#13;
ruimte op 8% (…).&#13;
[geïntimeerde sub 5a] daarentegen is van mening dat de&#13;
korting uit 1994 geen rol speelt. Immers, zoals namens&#13;
hem bij pleidooi (pleitnotities, p. 8) is betoogd onder&#13;
verwijzing naar de bijlage bij een brief van Bureau&#13;
Heffingen aan [geïntimeerde sub 5a] d.d. 19 juni 2002,&#13;
alle varkenshouderijen in Nederland hebben bovenbedoelde&#13;
korting van 30% op 1 januari 1998 teruggekregen.&#13;
Die korting (bestaande uit 1.325 kg) weggedacht,&#13;
had [geïntimeerde sub 5a] 4.570 kg mestproductie -&#13;
rechten (recht gevend op 618 varkens). Nu hij in het&#13;
referentiejaar 1996 408 varkens hield, kreeg hij 3.019&#13;
kg mestproductierechten toebedeeld. De latente ruimte&#13;
bedroeg derhalve 1.551 kg (corresponderend met 210&#13;
varkens). Het verlies van latente ruimte is dan 34%.&#13;
Tezamen met de korting van 10%, werd [geïntimeerde&#13;
sub 5a] bijna de helft van zijn productiemiddelen ontnomen,&#13;
aldus NVV c.s. (…).’&#13;
Het verwijzingshof oordeelt dat de berekeningswijze van&#13;
varkenshouder 5 de juiste is wat betreft het verlies aan productiemiddelen.&#13;
De door de Staat voorgestane methodiek is&#13;
onjuist. Het gaat er volgens het hof bij de vaststelling om&#13;
dat zoveel mogelijk moet worden uitgegaan van de feitelijke&#13;
situatie en de gevolgen die de onderhavige overheidsmaat -&#13;
regelen uiteindelijk voor varkenshouder 5 hebben. Dit&#13;
betekent volgens het verwijzingshof dat de generieke kor -&#13;
ting van 30% - in ieder geval achteraf gezien - geen rol&#13;
speelt, omdat deze korting op 1 januari 1998 weer onge -&#13;
daan is gemaakt, en dus buiten beschouwing moet worden&#13;
gelaten.&#13;
Bovendien weegt de omstandigheid dat varkenshouder 5 in&#13;
1993 investeringen heeft gedaan om op die wijze ondanks&#13;
zijn ziekte toch hetzelfde aantal varkens te kunnen houden,&#13;
mee in de fair balance-toets. ‘Door de ontneming van een&#13;
substantieel deel van zijn mestproductierechten heeft hij dit&#13;
voornemen de facto niet kunnen realiseren waardoor deze&#13;
investeringen goeddeels nutteloos zijn gebleken.’15&#13;
Kort en goed: het verwijzingshof komt tot het voorlopig&#13;
oordeel dat varkenshouder 5 door de maatregelen van de&#13;
Whv, die een verlies van 34% van de latente ruimte hebben&#13;
teweeggebracht en die een in 1993 gedane investering van&#13;
NLG 60.000,- nutteloos hebben gemaakt, onevenredig is&#13;
getroffen in zijn belangen en in zijn vermogen. Er is derhalve&#13;
sprake geweest van een excessive and disproportionate&#13;
burden.&#13;
Over varkenshouder 4 (geïntimeerde sub 4) oordeelt het&#13;
verwijzingshof dat hij nadere gegevens dient te verschaffen&#13;
waarop de Staat vervolgens kan reageren. Ten aanzien van&#13;
varkenshouders 2 en 3 (geïntimeerde sub. 2 en 3) oordeelt&#13;
het verwijzingshof dat er geen sprake is van een excessive&#13;
and disproprotionate burden en wijst de vorderingen af.&#13;
4.2. Arrest van 3 juli 2007&#13;
Het voorlopige oordeel over de berekeningswijze van varkenshouder&#13;
5 wordt vervolgens door het verwijzingshof bekrachtigd in zijn arrest van 3 juli 2007. Het hof oordeelt&#13;
dat de Staat dit voorlopige oordeel niet, en in ieder geval&#13;
niet gemotiveerd, heeft bestreden.16&#13;
Het verwijzingshof voegt daaraan nog toe dat het weliswaar&#13;
juist is dat varkenshouder rekening moest houden met de&#13;
mogelijkheid dat zijn ondernemingsbeleid zou kunnen worden&#13;
doorkruist door nieuwe aanvullende of aangescherpte&#13;
overheidsmaatregelen, maar hij behoefde er redelijkerwijs&#13;
geen rekening mee te houden dat hij, als gevolg van de&#13;
Whv en zonder (tijdige tegemoetkoming van de zijde van&#13;
de overheid), maar liefst 34% latente ruimte zou verliezen&#13;
en dat hij als gevolg daarvan de in 1993 gedane investering&#13;
van NLG 60.000,- ten dele niet door het houden van varkens&#13;
zou kunnen uitnutten.17 Artikel 1 EP EVRM is dus in&#13;
dit geval geschonden.18&#13;
Voor varkenshouder 4 heeft te gelden dat hij, naar uit een&#13;
berekening van de Staat zelf blijkt, een verlies van 25% latente&#13;
ruimte had opgelopen door de overheidsmaatregelen,&#13;
op basis van de aan hem verleende milieuvergunning in&#13;
1999 niet meer dan 186 fokzeugen kon houden. Hij had in&#13;
het referentiejaar 1996 180 fokzeugen. Ook zonder de&#13;
maatregelen van de Whv had hij die ruimte niet kunnen gebruiken.&#13;
Varkenshouder 4 stelt echter dat het verlies van de&#13;
latente ruimte ook – dat wil zeggen naast een (ten opzichte&#13;
van een milieuvergunning van 1999: zeer beperkt) verlies&#13;
van productiecapaciteit – tot vermogensverlies heeft geleid,&#13;
in verband met de omstandigheid dat de verhandelbare&#13;
productierechten verloren zijn gegaan. Dit verlies is meer&#13;
dan 18% geweest.&#13;
Voor de verdere waardering van dit vermogensverlies is volgens&#13;
het verwijzingshof van wezenlijk belang of varkenshouder&#13;
4 als gevolg van de maatregelen van de Whv verloren&#13;
gegane mestproductierechten om niet dan wel tegen betaling&#13;
heeft verkregen.19 Varkenshouder 4 zal moeten bewijzen&#13;
dat bedoelde rechten inderdaad tegen betaling zijn verkregen.&#13;
Wordt vervolgd dus.&#13;
5. Conclusie&#13;
Het Hof Arnhem heeft aan de hand van de beoordeling van&#13;
de omstandigheden van het individuele geval geconcludeerd&#13;
dat in ieder geval één varkenshouder een excessive and disproportionate&#13;
burden heeft moeten dragen als gevolg van&#13;
de invoering van de Whv. Daarmee is art. 1 EP EVRM geschonden&#13;
en is de Staat aansprakelijk voor alle geleden en&#13;
nog te lijden schade van varkenshouder 5. In een schadestaatprocedure&#13;
zal nu de omvang van die schade moeten&#13;
worden vastgesteld. Het baseren van de vordering op de&#13;
grondslag van art. 1 EP EVRM is voor deze individuele varkenshouder&#13;
dus succesvol gebleken.20 Daarvoor was noodzakelijk&#13;
dat gedetailleerd werd onderbouwd waarom en in&#13;
welke omvang een individuele varkenshouder excessief en&#13;
buitensporig werd getroffen door de invoering van de overheidsmaatregelen.&#13;
De uitkomst van de procedure ligt mijns&#13;
inziens in lijn met het karakter van de rechtspraak van het&#13;
EHRM, aangezien deze rechtspraak veelal is toegesneden&#13;
op het individuele geval.&#13;
De suggestie die eerder in de literatuur is gemaakt dat de&#13;
Hoge Raad had kunnen volstaan met een abstracte toetsing&#13;
van de Whv en geen concrete toetsingsopdracht had hoeven&#13;
geven aan het verwijzingshof in Arnhem, is met de hier besproken&#13;
arresten weerlegd. De concrete toetsing is ook gerechtvaardigd,&#13;
omdat uiteindelijk het rechtzoekende individu&#13;
centraal behoort te staan.21Weliswaar hebben de varkenshouders&#13;
onder aanvoering van de Vereniging Nederlandse&#13;
Vakbond Varkenshouders niet kunnen bewerkstelligen&#13;
dat de invoering van de Whv (en het bijbehorende&#13;
Bhv) als onrechtmatig is gekwalificeerd, dit doet niet af aan&#13;
het feit dat wel recht is gedaan aan de positie van de individuele&#13;
varkenshouder voor zover hij, gelet op alle omstandigheden&#13;
van zijn geval, een buitensporige en excessieve last&#13;
heeft moeten dragen.&#13;
Voor de praktijk leert deze procedure dat het van groot belang&#13;
is dat, zeker indien men een beroep doet op bepalingen&#13;
van het EVRM, alle feiten en omstandigheden direct zo&#13;
helder mogelijk voor het voetlicht van de rechter dienen te&#13;
worden gebracht. Daarbij is een vereiste dat de rechtspraak&#13;
van het EHRM op de voet gevolgd wordt, aangezien de&#13;
veelheid aan uitspraken bruikbare argumenten opleveren&#13;
voor de verdediging in een ‘nationale’ zaak.22 Deze procedure&#13;
toont ook aan dat de rechtspraktijk er niet voor moet&#13;
terugdeinzen om een beroep te doen op art. 1 EP EVRM,&#13;
omdat het slechts een minimumwaarborg voor de bescherming&#13;
van de eigendom zou bieden. Integendeel, ook een&#13;
minimumwaarborg kan een maximum rendement opleveren&#13;
bij onachtzaamheid van een lidstaat.23</content><legacyfootnotes>Mr. T.A. van Kampen is advocaat bij Nauta Dutilh te Amsterdam.&#13;
1. Ik volsta met het noemen van een van de eerste bijdragen aan de discussie:&#13;
P. de Haan/G.M.F. Snijders/D.W. Bruil, Wet herstructurering&#13;
varkenshouderij: onrechtmatig en ondoelmatig, NJB 1998, p. 256-&#13;
261.&#13;
2. HR 16 november 2001, AB 2002, 25, JB 2002/2; Agr.r. 2002/5020;&#13;
NJ 2002, 469 m.nt. TK en EAA.&#13;
3. Zie r.o. 7.3 van het arrest van de Hoge Raad van 16 november 2001.&#13;
Zie verder T.A. van Kampen, De ontdekking van art. 1 Eerste Protocol&#13;
EVRM: een toereikende basis voor rechtsbescherming bij aantasting&#13;
van verkregen rechten?, NTB 2002/3, p. 58 t/m 66 (meer in het&#13;
bijzonder p. 63 en 66).&#13;
4. Zie Gerechtshof Arnhem 29 augustus 2006, LJN AY7535 en Gerechtshof&#13;
Arnhem 3 juli 2007, LJN BA9966.&#13;
5. Kamerstukken II 1997/98, 25746, nr. 3, p. 3-4. De systematiek van&#13;
de Whv veronderstel ik bij de lezer bekend. Ik verwijs kortheidshalve&#13;
naar de beschrijving door S. Bezemer, Van algemene rechtsbeginselen&#13;
tot aangebonden fokzeugen: de Wet herstructurering varkenshouderij&#13;
onder de loep, Agr.r. 1998, 482-499 en W.S.R. Stoter, Belangenafweging&#13;
door de wetgever, Een juridisch onderzoek naar criteria voor de&#13;
belangenafweging van de formele wetgever in relatie tot de belangenafweging&#13;
op bestuursniveau, Den Haag: Boom Juridische uitgevers 2000.&#13;
6. Zie: Rb. Den Haag 23 december 1998, Agr.r. 1999, nr. 2, 4949, r.o.&#13;
15.1-16.&#13;
7. Zie: Hof Den Haag 20 januari 2000, Agr.r. 2000, nr. 2, p. 126, 5001,&#13;
r.o. 32.1-32.4.&#13;
8. Artikel 1 van het Eerste Protocol bij het EVRM luidt: ‘1. Iedere natuurlijke&#13;
of rechtspersoon heeft recht op het ongestoord genot van&#13;
zijn eigendom. Aan niemand zal zijn eigendom worden ontnomen,&#13;
behalve in het algemeen belang en onder de voorwaarden voorzien in&#13;
de wet en in de algemene beginselen van internationaal recht. 2. De&#13;
voorgaande bepalingen tasten echter op geen enkele wijze het recht&#13;
aan, dat een Staat heeft om die wetten toe te passen, die hij noodzakelijk&#13;
oordeelt om het gebruik van eigendom te reguleren in overeenstemming&#13;
met het algemeen belang of om betaling van belastingen of&#13;
andere heffingen of boeten te verzekeren.’&#13;
9. Zoals ik eerder heb aangegeven heeft de Hoge Raad zich hier niet uitdrukkelijk&#13;
willen uitlaten, misschien juist omdat het EHRM daar nog&#13;
geen oordeel over heeft gegeven. Dat is een gemiste kans (NTB 2002,&#13;
p. 60).&#13;
10. Op die redenering valt overigens behoorlijk wat af te dingen (vgl.&#13;
NTB 2002, p. 66) en is een kwestie die mijns inziens aan het EHRM&#13;
voorgelegd moet worden.&#13;
11. Zie bijvoorbeeld EHRM 29 april 1999, Chassagnou a.o. v. France,&#13;
appl. No. 25088/94 e.a., par. 75 en EHRM 5 januari 2000, Beyeler v.&#13;
Italy, EHRC 2000, Nr. 18 par. 114. En meer recent: EHRM 15 november&#13;
2005, Pye v. Verenigd Koninkrijk, nr. 44302/02, LJN&#13;
AU9990, EHRC 2006/1, par. 46; EHRM 28 februari 2006, Hellborg&#13;
v. Zweden, no. 47473/99, par. 46 en EHRM 11 januari 2007,&#13;
Mamidakis vs. Griekenland, nr. 35533/04, par. 44. Zie ook R. Mellenbergh&#13;
en B.J. Schueler, De mogelijkheden van afschaffing of beperking&#13;
van het zelfrealisatiebeginsel, Bouwrecht 2006, p. 890 (pp.&#13;
885-896).&#13;
12. Vgl.: EHRM 22 september 1994, Hentrich v. France, Series A, vol.&#13;
296A, par. 49 en EHRM 9 december 1994, The Holy Moniateries v.&#13;
Greece, Series A, vol. 301A, par. 71.&#13;
13. Zie r.o. 7.2 van het arrest van de Hoge Raad.&#13;
14. Zie Gerechtshof Arnhem 29 augustus 2006, LJN AY7535 en Gerechtshof&#13;
Arnhem 3 juli 2007, LJN BA9966. De uitspraken zijn gepubliceerd&#13;
in Agr.r. 2007/5409.&#13;
15. Zie r.o. 3.5.5. Saillant detail is dat het verwijzingshof hier toch van&#13;
ontneming spreekt en van de facto nutteloos worden van de eigendom.&#13;
Men kan zich afvragen of men nu wel zelf helder voor ogen&#13;
heeft gehad wat nu ontneming en wat nu regulering in de zin van art.&#13;
1 EP EVRM betekent (een andere verklaring is dat men wellicht het&#13;
spoor van de rechtspraak uit Straatsburg bijster is geraakt).&#13;
16. Zie r.o. 2.4.&#13;
17. Zie r.o. 2.8.&#13;
18. Zie r.o. 2.10 -2.11.&#13;
19. De Hoge Raad heeft in zijn arrest van 16 november 2001 dit - curieuze&#13;
- onderscheid in r.o. 7.3 aangebracht. Zie voor kritiek op dat onderscheid&#13;
De Haan/Bruil/Snijders, NJB 1998, p. 258 en NTB (2002,&#13;
p. 64).&#13;
20. Een schrale troost, omdat hij zijn bedrijf inmiddels heeft beëindigd.&#13;
Om die reden oordeelt het verwijzingshof dat hij er geen belang meer&#13;
bij heeft dat bepaald wordt dat de maatregelen van de Whv buiten&#13;
toepassing moeten worden gelaten zolang niet is voorzien in een volledige,&#13;
althans adequate compensatie.&#13;
21. Zie annotatie Alkema onder HR 16 november 2001, NJ 2002, 469&#13;
onder 4. De verwijzing die hij maakt naar een arrest van het EHRM&#13;
van 19 december 1989 (Series A, vol. 169, par. 55 (Mellacher/Oostenrijk)&#13;
is m.i. niet als representatief te beschouwen voor het karakter&#13;
van de rechtspraak van het EHRM over art. 1 EP EVRM.&#13;
22. Zie ook: J.M. Milo, Constitutionele en rechtsvergelijkende proportionaliteit&#13;
in het goederenrecht, NTBR 2007, p. 52 (p. 46-55).&#13;
23. Van mijn Belgische collega Yves Haeck (Universiteit Gent) zal binnen&#13;
afzienbare tijd zijn dissertatieonderzoek verschijnen over art. 1 EP&#13;
EVRM. Zijn boek zal een goede handleiding vormen voor het gebruik&#13;
van art. 1 EP EVRM in een procedure. Het onderzoek geeft&#13;
bovendien ook een statistisch overzicht weer van de kansen bij&#13;
Straatsburg. Grof gezegd, komt het erop neer dat na het passeren van&#13;
de ontvankelijkheidsfase er een kans van 70% is dat er een schending&#13;
van art. 1 EP EVRM wordt aangenomen. Wellicht dat de varkenshouders&#13;
(onder aanvoering van de NVV) nog een poging bij het&#13;
EHRM zouden willen wagen.</legacyfootnotes><footnotes><footnote/></footnotes><auteurs>mr. T.A. van Kampen</auteurs><published>2007-11-01 00:00:00</published><modified>2017-06-16 16:17:51</modified><editiondate>2007-11-01</editiondate><htmlpath>https://denhollander.info/artikel/5164</htmlpath></article>
</articles></edition>
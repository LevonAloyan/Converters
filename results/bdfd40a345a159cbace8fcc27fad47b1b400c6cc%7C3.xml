<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2015</searchword><id>12164</id><udhid>UDH:TvAR/12164</udhid><titel>THE GUARANTEE INSTRUMENT FOR AGRICULTURE:een nuttige toevoeging aan het financieringspalet in Nederland?</titel><searchwords><searchword>TvAR 5/2015</searchword><searchword>UDH:TvAR/12164</searchword></searchwords><attachments><attachment><name>17358.pdf</name><extention>pdf</extention><url>https://denhollander.info/download/17358/ci</url></attachment></attachments><inleiding/><content>&lt;p&gt;Vanaf het begin van de Europese samenwerking op economisch gebied is de landbouw daar een belangrijk onderdeel van geweest. Het gemeenschappelijk landbouwbeleid is in aanvang specifiek gericht geweest op een drietal hoofddoelstellingen: (1) het produceren van voldoende voedsel, dat (2) voor de burgers (consumenten) voor betaalbare prijzen beschikbaar is en (3) waarmee voor de landbouwers (producenten) een behoorlijk inkomen te verdienen valt. In de laatste jaren zijn daar nog andere thema`s aan toegevoegd, zoals vergroening, voedselveiligheid en ecologisch natuurbeheer. Het belang van de landbouw in de Europese Unie (EU) moge blijken uit het gegeven dat thans nog 40% van begroting van de Unie bestemd is voor landbouwdoeleinden.&lt;/p&gt;&lt;p&gt;Het landbouwbeleid in de EU heeft in het verleden een (te) groot succes gekend en in bepaalde sectoren tot grote overschotten geleid. De wat oudere lezer zal zich de krantenkoppen over melkplas, boterberg en wijnzee, en de opkoopprogramma`s van overschotten door de EU nog herinneren. De EU heeft het ontstaan van die overschotten aangepakt met maatregelen als de per 1 april 2015 afgeschafte melkquota en het ook inmiddels al weer geruime tijd ter ziele zijnde braakliggingsprogramma ( McSharry-regeling).&lt;/p&gt;&lt;p&gt;Het onlangs gepresenteerde gemeenschappelijk landbouwbeleid voor de jaren 2014-2020 beoogt de landbouw, naast de hiervoor genoemde doelstellingen, ook groener, efficiënter en effectiever te maken. In dat kader worden de bedrijfstoeslagrechten vervangen door betalingsrechten aan landbouwers. Naast deze directe inkomenssteun wil de EU indirecte financiële steun geven aan ondernemers in de agrarische sector (landbouwers en voedselverwerkende kleine ondernemingen), door het gemakkelijker te maken financieringen voor de ontwikkeling van hun bedrijf te verkrijgen. Daartoe heeft de EU in 2014 in het kader van het &lt;span class="italic"&gt;European Agriculture Fund for Rural Development&lt;/span&gt; een zogenaamd&lt;span class="italic"&gt; Memorandum of Understanding in respect of Cooperation in agriculture and rural development within the EU&lt;/span&gt; gesloten met de Europese Investeringsbank (EIB) in Luxemburg. In deze bank hebben alle 28 landen van de EU een belang. De bedoeling van dat memorandum is onder meer dat de EIB financiële instrumenten zoals leningen, garanties en risicodragend kapitaal, ontwikkelt die ingezet kunnen worden bij de uitvoering van plattelandsontwikkelingsproggramma`s van de lidstaten. Het eerste financiële instrument, het &lt;span class="italic"&gt;Guarantee Instrument for Agriculture&lt;/span&gt;, is op 23 maart 2015 door de EIB gepresenteerd. Het doel van de garantieregeling is het toegankelijker maken voor agrarische ondernemers van financieringen, speciaal waar de markt nog niet of onvoldoende in voorziet of wil voorzien. Dat doel zou bereikt moeten worden door het gedeeltelijk garanderen van de terugbetaling van een lening, die door een bank aan een dergelijke ondernemer wordt verstrekt. De garantie kan een bepaald percentage bedragen van het bedrag van de lening - tot een van te voren vastgesteld maximum bedrag – en is beperkt tot het eerste verlies (&lt;span class="italic"&gt;first loss&lt;/span&gt;) dat een bank lijdt op een bepaalde lening aan een ondernemer. De hefboomwerking wordt door de EIB, afhankelijk van de gegarandeerde percentages voor leningen, op ongeveer vijf maal geschat, hetgeen wil zeggen dat het niet door de EIB gegarandeerde leningdeel, dat voor eigen risico van de bank komt, vijf maal het bedrag van het gegarandeerde deel zou bedragen. Dat lijkt mij een te optimistische inschatting. De voordelen van een dergelijke, partieel door de EIB gegarandeerde lening zijn voor een bank dat (1) het kredietrisico voor de bank minder wordt en (2) het solvabiliteitsbeslag van de lening minder wordt met als gevolg dat de bank minder eigen of daarmee gelijkgesteld vermogen behoeft aan te houden. De voordelen voor de ondernemer zouden zijn dat (a) hij een lening kan verkrijgen, waar dat zonder garantie van de EIB niet of moeilijk zou zijn, en (b) hij over die lening een lager rentepercentage verschuldigd zou zijn. Ook zou de ondernemer minder zekerheden voor de terugbetaling van de lening behoeven te stellen.&lt;/p&gt;&lt;p&gt;Voor het operationeel maken van het garantie-instrument moeten de lidstaten dit opnemen in hun plattelandsontwikkelingsprogramma. Daartoe zal de lidstaat een onderzoek vooraf moeten doen om vast te stellen of er sprake is van een ‘marktfalen’ dat opgeheven kan worden door inzet van dit garantie-instrument. De Nederlandse overheid is van mening dat dat het geval is. Het ministerie van Economische Zaken werkt in het kader van het plattelandsontwikkelingsprogr﻿amma POP 3 aan een Garantiestellingsregeling Marktintroductie Innovaties. Deze regeling kadert in het &lt;span class="italic"&gt;Guarantee&lt;/span&gt; &lt;span class="italic"&gt;Instrument for Agriculture&lt;/span&gt;. De verwachting is dat deze regeling in de loop van 2015 operationeel wordt. Er is nog niet bekend aan wie en onder welke voorwaarden deels gegarandeerde leningen verstrekt kunnen worden. We zullen moeten afwachten voor welke gevallen deze regeling in een behoefte voorziet. Het succes van de regeling hangt uiteraard af van de vraag van agrarische ondernemers naar dergelijke leningen en van de bereidheid van banken om deze gedeeltelijk gegarandeerde leningen aan deze ondernemers te verstrekken.&lt;/p&gt;</content><legacyfootnotes/><footnotes><footnote/></footnotes><auteurs>mr. W.H.G.A. Filott MPF</auteurs><published>2015-06-04 15:32:42</published><modified>2015-06-04 15:32:42</modified><editiondate>2015-06-04</editiondate><htmlpath>https://denhollander.info/artikel/12164</htmlpath></article>
</articles></edition>
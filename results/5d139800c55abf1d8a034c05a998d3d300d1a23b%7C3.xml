<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2009</searchword><id>7728</id><udhid>UDH:TvAR/7728</udhid><titel>Hervormde gemeente Avenhorn/Stet</titel><searchwords><searchword>TvAR 1/2009</searchword><searchword>UDH:TvAR/7728</searchword></searchwords><attachments><attachment><name>TvAR-1_JP_4.pdf</name><extention>pdf</extention><url>https://denhollander.info/download/5223/ci</url></attachment></attachments><inleiding>Beschikking op verzoek tot verlenging pachtovereenkomst.&#13;
Verkeerd ingeleid hoger beroep. Herstelmogelijkheid.&#13;
Misbruik van procesrecht.&#13;
[Pachtwet, art. 36, 132, 151 en 152; Overgangswet nieuw&#13;
Burgerlijk Wetboek, art. 74; Wetboek van Burgerlijke&#13;
Rechtsvordering, art. 69]&#13;
Vervolg op (tussen)arrest van Pachtkamer Hof Arnhem 23&#13;
september 2008, Agr.r. 2008/5466. Verkeerd ingeleid hoger&#13;
beroep van een beschikking van de pachtkamer op een verzoek&#13;
tot verlenging van de pachtovereenkomst ex art. 36 lid&#13;
3 Pachtwet (dagvaarding op nader aan te voeren gronden in&#13;
plaats van een met redenen omkleed beroepschrift in de zin&#13;
van de art. 132, 151 en 152 Pachtwet). Mogelijkheid tot&#13;
herstel fouten ten gevolge van het verkeerd inleiden van de&#13;
procedure ex art. 69 Rv? Misbruik van procesrecht?</inleiding><content>arrest inzake:&#13;
Diaconie der Hervormde Gemeente Avenhorn c.a./Kerkvoogdij&#13;
van de Hervormde Gemeente Avenhorn c.a.,&#13;
gevestigd te Avenhorn, gemeente Koggenland,&#13;
appellante,&#13;
advocaat: mr. H. van Ravenhorst,&#13;
tegen:&#13;
Petrus Gerbrand Stet,&#13;
wonende te De Goorn, gemeente Koggenland,&#13;
geïntimeerde,&#13;
advocaat: mr. A.O.C.A. van Schravendijk.&#13;
1. Het verloop van het geding&#13;
1.1. Voor het verloop van het geding tot aan het arrest van&#13;
23 september 2008 (hierna: het tussenarrest), verwijst&#13;
het hof naar dat arrest.&#13;
1.2. Vervolgens heeft de Diaconie zich bij akte uitgelaten&#13;
over het beroep van Stet op misbruik van procesrecht&#13;
en heeft zij de gronden van haar beroep uiteengezet.&#13;
Bij antwoordakte heeft Stet op de akte van de Diaconie&#13;
gereageerd.&#13;
1.3. Ten slotte hebben partijen hun procesdossiers voor&#13;
het wijzen van arrest aan het hof overgelegd en heeft&#13;
het hof arrest bepaald.&#13;
2. Voortgezette motivering van de beslissing&#13;
2.1. Bij het tussenarrest heeft het hof naar aanleiding van&#13;
het beroep van Stet op misbruik van procesrecht aan&#13;
de Diaconie opgedragen om nauwkeurig uiteen te&#13;
zetten hoe zij ertoe is gekomen om de appelinstantie met een dagvaarding in te leiden en ook overigens in&#13;
te gaan op de feiten en omstandigheden die van belang&#13;
zijn voor de beoordeling van het beroep op misbruik&#13;
van procesrecht.&#13;
2.2. De thans door de Diaconie gegeven toelichting komt,&#13;
voor zover van belang, neer op het navolgende.&#13;
a. De behandelend advocaat tot 1 juli 2008 heeft in&#13;
verband met vertrek bij zijn kantoor het dossier overgedragen&#13;
aan de huidige raadsman van de Diaconie.&#13;
b. De huidige raadsman van de Diaconie houdt zich&#13;
voornamelijk bezig met huurrecht en heeft niet eerder&#13;
een procedure in pachtzaken gevoerd.&#13;
c. De huidige raadsman van de Diaconie heeft niet&#13;
eerder een verzoekschriftprocedure gevoerd, noch in&#13;
eerste aanleg, noch in hoger beroep.&#13;
d. De huidige raadsman van de Diaconie heeft het&#13;
processtuk waarmee de appelinstantie wordt ingeleid,&#13;
in concept laten opstellen door een stagiair.&#13;
e. De huidige raadsman van de Diaconie heeft zich&#13;
niet gerealiseerd dat niet de juiste rechtsingang werd&#13;
gekozen.&#13;
f. De Diaconie werpt één grief tegen de bestreden beschikking&#13;
op. Als de raadsman zich had gerealiseerd&#13;
dat hij tot 16 juli 2008 een appelrekest kon indienen,&#13;
voorzien van gronden, dan was dat nog mogelijk geweest&#13;
en dan was dit ook gebeurd.&#13;
2.3. Hetgeen Stet bij antwoordakte aanvoert, komt erop&#13;
neer dat hij in de eerste plaats bij gebrek aan wetenschap&#13;
de juistheid van de stellingen van de Diaconie&#13;
‘betwist’ en in de tweede plaats – met een beroep op&#13;
een uitspraak van het Gerechtshof ’s-Hertogenbosch&#13;
van 20 juni 2006, LJNAZ9453 – zich op het standpunt&#13;
stelt dat de strekking van art. 69 Wetboek van&#13;
Burgerlijke Rechtsvordering niet is om aan appellant&#13;
een extra termijn te verschaffen voor het opstellen en&#13;
indienen van grieven, ook niet al is inderdaad in het&#13;
onderhavige geval sprake geweest van een vergissing&#13;
van de raadsman van de Diaconie.&#13;
2.4. Met haar toelichting zoals onder 2.2 samengevat,&#13;
heeft de Diaconie thans voldoende gemotiveerd betwist&#13;
dat sprake zou zijn geweest van misbruik van&#13;
procesrecht en heeft zij Stet ook voldoende aanknopingspunten&#13;
gegeven voor een nadere onderbouwing&#13;
van zijn beroep op misbruik en eventueel een (voldoende&#13;
gespecificeerd) bewijsaanbod. Zoals onder 2.3&#13;
weergegeven heeft Stet niet meer gedaan dan in algemene&#13;
zin de juistheid van de stellingen van de Diaconie&#13;
in twijfel trekken. Door hem is ook geen bewijs&#13;
aangeboden. In verband daarmee gaat het hof ervan&#13;
uit dat de keuze voor een dagvaarding om de appelinstantie&#13;
in te leiden, op een vergissing aan de zijde van&#13;
de raadsman van de Diaconie berust.&#13;
2.5. Met betrekking tot het betoog van Stet dat de strekking&#13;
van art. 69 Wetboek van Burgerlijk Rechtsvordering&#13;
niet is om aan appellant een extra termijn te verschaffen&#13;
voor het opstellen en indienen van grieven&#13;
overweegt het hof als volgt.&#13;
2.6. De zogenaamde wisselbepaling van art. 69 Wetboek&#13;
van Burgerlijk Rechtsvordering beoogt een bijdrage te&#13;
leveren aan een verdere deformalisering van het bur- gerlijk procesrecht (MvT, TK 1999-2000, 26855, nr.&#13;
3, p. 78). Daarbij heeft de wetgever onder ogen gezien&#13;
dat ingeval bij dagvaarding hoger beroep tegen&#13;
een beschikking wordt ingesteld, toepassing van de&#13;
wisselbepaling materieel ertoe leidt dat de termijn&#13;
voor het formuleren van de gronden van het hoger&#13;
beroep wordt verlengd, maar heeft hij dat gevolg als&#13;
prijs voor die deformalisering aanvaard. Het hof leidt&#13;
dit af uit de volgende passage uit de Memorie van&#13;
Toelichting ( Kamerstukken II1999/2000, 26855, nr.&#13;
3, p. 80): ‘In het verslag over wetsvoorstel 24 651 is&#13;
nog gewezen op het risico dat van een beschikking bewust&#13;
bij dagvaarding hoger beroep wordt ingesteld,&#13;
ten einde uitstel te verkrijgen voor het formuleren van&#13;
de gronden. Ook dit risico lijkt ons niet groot, aangezien&#13;
advocaten het in strijd met hun beroepseer zullen&#13;
achten om zich te bezondigen aan een dergelijke in&#13;
het oog springende noodgreep. Bovendien zal een advocaat&#13;
niet het risico willen lopen dat de rechter in&#13;
een duidelijk geval van misbruik van de wisselbepaling&#13;
zal besluiten om geen mogelijkheid tot aanvulling&#13;
te bieden, waardoor de procedure in appel vrijwel&#13;
kansloos wordt.’ De wetgever is er in deze passage immers&#13;
klaarblijkelijk vanuit gegaan dat – buiten gevallen&#13;
van misbruik – bedoeld art. 69 ertoe leidt dat de&#13;
termijn voor het formuleren van de gronden van het&#13;
beroep in feite wordt verlengd, zonder dat hij dit als&#13;
een voldoende zwaarwegend bezwaar tegen die bepaling&#13;
beschouwde.&#13;
Uit een en ander volgt dat het hof de opvatting van&#13;
Stet over de strekking van art. 69 Wetboek van Burgerlijke&#13;
Rechtsvordering, alsook de opvatting van het&#13;
Gerechtshof ’s-Hertogenbosch zoals neergelegd in de&#13;
onder 2.3 vermelde uitspraak, niet deelt. Het hof zal&#13;
aan art. 69 alsnog onverkort toepassing geven. In dit&#13;
verband verdient nog opmerking dat – anders dan in&#13;
het geval was in de zaak die heeft geleid tot het arrest&#13;
van deze kamer van 13 juli 2004, LJNAV7766, JBPr&#13;
2004, 73 – zich hier niet het geval voordoet dat vaststaat&#13;
dat appellant, ook indien hij een beroepschrift&#13;
zou hebben ingediend, niet in staat zou zijn geweest&#13;
daarin de gronden van het beroep op te nemen.&#13;
De slotsom is dat het hof zal bevelen dat de procedure&#13;
in de stand waarin zij zich bevindt, wordt voortgezet&#13;
volgens de regels die gelden voor de verzoekschriftprocedure,&#13;
waarbij als grond voor het beroep geldt de&#13;
in de akte van de Diaconie van 7 oktober 2008 opgenomen&#13;
grief. Het hof zal een termijn bepalen voor het&#13;
indienen van een verweerschrift voor Stet. De kosten&#13;
van de appeldagvaarding blijven voor rekening van de&#13;
Diaconie; in zoverre zal het hof de proceskosten compenseren.&#13;
Eveneens voor rekening van de Diaconie&#13;
zijn de kosten van de akte van 9 september 2008,&#13;
welke akte immers nodig is geworden doordat de&#13;
Diaconie zich van een onjuiste rechtsingang heeft bediend.&#13;
De kosten van de laatste akte van Stet blijven&#13;
voor rekening van Stet, omdat Stet ter zake van het in&#13;
die akte verwoorde standpunt in het ongelijk is gesteld.&#13;
Ook in zoverre zal het hof de proceskosten&#13;
compenseren. 3. De beslissing&#13;
Het hof, recht doende in hoger beroep:&#13;
beveelt dat de procedure in de stand waarin zij zich bevindt&#13;
wordt voortgezet volgens de regels die gelden voor de verzoekschriftprocedure,&#13;
waarbij als grond voor het beroep&#13;
geldt de in de akte van de Diaconie van 7 oktober 2008 opgenomen&#13;
grief;&#13;
bepaalt dat Stet binnen vier weken na heden een verweerschrift&#13;
kan indienen;&#13;
veroordeelt de Diaconie in de kosten van de akte van Stet&#13;
van 9 september 2008, begroot op € 447,-;&#13;
compenseert de proceskosten voor het overige, aldus dat&#13;
ieder van partijen de eigen kosten&#13;
draagt.</content><legacyfootnotes/><footnotes><footnote/></footnotes><auteurs/><published>2009-01-01 00:00:00</published><modified>2009-01-01 00:00:00</modified><editiondate>2009-01-01</editiondate><htmlpath>https://denhollander.info/artikel/7728</htmlpath></article>
</articles></edition>
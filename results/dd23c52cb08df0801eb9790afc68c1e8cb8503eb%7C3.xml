<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2007</searchword><id>3967</id><udhid>UDH:TvAR/3967</udhid><titel>Recente rechtspraak: Van Hoof / Tholen</titel><searchwords><searchword>TvAR 9/2007</searchword><searchword>UDH:TvAR/3967</searchword></searchwords><attachments><attachment><name>TvAR_2007_9-2.pdf</name><extention>pdf</extention><url>https://denhollander.info/download/3941/ci</url></attachment></attachments><inleiding>In 1992 is tussen Van Hoof als verpachter en Tholen als&#13;
pachter een pachtovereenkomst gesloten voor een varkensstal&#13;
voor 360 mestvarkens. Voorafgaand aan deze pachtovereenkomst&#13;
had in 1983 de rechtsvoorganger van Van&#13;
Hoof deze schuur verpacht aan de vader van Tholen. In juli&#13;
2003 schort pachter de verplichting tot betaling van de&#13;
pachtprijs op. Hij beroept zich erop dat de varkensstal niet&#13;
meer geschikt is voor de huisvesting van varkens, onder&#13;
meer omdat de stal niet voldoet aan de eisen uit het Varkensbesluit.&#13;
In juni 2004 komen partijen overeen dat de&#13;
pachtovereenkomst per 10 juni 2004 wordt beÃ«indigd. In&#13;
twee procedures zijn de volgende vragen aan de orde:&#13;
1. Kan verpachter aanspraken maken op betaling pachtprijs&#13;
over periode juli 2003-juni 2004?&#13;
2. Aan wie komt waarde varkensrecht toe?&#13;
3. Kan pachter aanspraak maken op schadevergoeding?&#13;
Ad 1. Betaling pachtprijs&#13;
Het hof oordeelt dat pachter geen pachtprijs verschuldigd&#13;
is, onder meer omdat niet gebleken is dat de mankementen&#13;
in de stal terug te voeren zijn op onvoldoende (dagelijks)&#13;
onderhoud door pachter. Verpachter had er voor te zorgen&#13;
dat de varkensstal bleef voldoen aan de eisen die de wet&#13;
stelt. Het beroep van verpachter op het onvoldoende duidelijk&#13;
en niet tijdig protesteren van pachter tegen de mankementen&#13;
wordt verworpen, nu verpachter zich van meet af&#13;
aan jegens pachter op het standpunt had gesteld niet te willen&#13;
investeren in de stal.&#13;
Ad 2. Waarde varkensrecht&#13;
Onder verwijzing naar zijn arrest Wolbert/Kamphuis&#13;
(4 november 2003, Agr.r.2006, 5315) komt het hof tot een&#13;
50/50 verdeling. Het standpunt van verpachter dat pachter&#13;
geen aanspraak kan maken op een vergoeding voor het over&#13;
te dragen varkensrecht, omdat de overeenkomst eerst in&#13;
1992 is aangegaan, wordt door het hof niet overgenomen.&#13;
Pachter heeft de productierechten overgenomen van zijn&#13;
vader en deze zijn niet door verpachter ter beschikking gesteld.&#13;
Wat betreft de omvang van de rechten gaat het hof uit&#13;
van de situatie in 1984. In 1984 waren er 320 varkensplaatsen&#13;
in de stal. Pachter heeft nadien het aantal plaatsen vergroot&#13;
tot 360 stuks. Deze 40 extra plaatsen tellen niet mee&#13;
in de berekening. Wel wordt rekening wordt gehouden met&#13;
generieke kortingen.&#13;
Ad 3. Schadevergoeding&#13;
De vordering tot schadevergoeding, op te maken bij staat,&#13;
wordt afgewezen. Door pachter is onvoldoende aannemelijk&#13;
is gemaakt dat er schade is geleden. Daarbij overweegt het&#13;
hof dat pachter vervangende ondernemingsactiviteiten heeft&#13;
ontplooid dan wel heeft kunnen ontplooien.</inleiding><content/><legacyfootnotes/><footnotes><footnote/></footnotes><auteurs>mr. E.H.M. Harbers en prof. mr. G.M.F. Snijders</auteurs><published>2007-09-01 00:00:00</published><modified>2017-06-12 12:47:30</modified><editiondate>2007-09-01</editiondate><htmlpath>https://denhollander.info/artikel/3967</htmlpath></article>
</articles></edition>
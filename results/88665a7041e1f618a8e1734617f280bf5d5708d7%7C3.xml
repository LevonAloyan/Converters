<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3726</id><udhid>UDH:TvAR/3726</udhid><titel>Van Wijk / Wervenbos (TvAR 2004/5226)</titel><searchwords><searchword>TvAR 7/8/2004</searchword><searchword>TvAR 2004/5226</searchword><searchword>UDH:TvAR/3726</searchword></searchwords><attachments><attachment><name>2004_nr 78_Rechtspraak_5226.pdf</name><extention>pdf</extention><url>https://denhollander.info/download/3722/ci</url></attachment></attachments><inleiding>[Pachtwet art. 1, 11]&#13;
&#13;
Pachtovereenkomst bewezen geacht. Uit&#13;
vaststaande feiten volgt dat eigenaar in&#13;
1990 naar het buitenland is vertrokken&#13;
nadat hij aan pretense pachter enigerlei&#13;
vorm van gebruik van het perceel had&#13;
toegestaan. Niet gesteld of gebleken dat&#13;
eigenaar iemand opdracht had gegeven om&#13;
het noodzakelijke onderhoud aan het&#13;
perceel te verrichten, dat hij de graswinning&#13;
op enigerlei wijze heeft beperkt of nader&#13;
heeft omschreven, dat hij enige vorm van&#13;
medegebruik voor zichzelf of voor een&#13;
derde had voorbehouden of dat hij zich na&#13;
1990 om het perceel heeft bekommerd. Hij&#13;
heeft evenmin gesteld dat hij iemand de&#13;
opdracht heeft gegeven toezicht op het&#13;
perceel en/of op het gebruik van dat perceel&#13;
te houden. Een en ander geeft een aanwijzing&#13;
dat is bedoeld het volledige gebruik af te&#13;
staan, dat dit bewust of stilzwijgend aan de&#13;
wederpartij te kennen is gegeven en dat dus&#13;
dit gebruik ook als overeengekomen heeft&#13;
te gelden. Uit een brief volgt bovendien dat&#13;
er vanaf 1991 voor dat gebruik een tegenprestatie&#13;
was overeengekomen. Ook uit&#13;
getuigenverklaringen volgt een pachtovereenkomst.&#13;
Diverse nadere verweren&#13;
verworpen.</inleiding><content>ARREST IN DE ZAAK VAN:&#13;
Cornelus Petrus Paulus van Wijk, wonende te&#13;
Oud Alblas, gemeente Graafstroom,&#13;
appellant,&#13;
procureur: mr. P.C. Plochg,&#13;
tegen&#13;
Cornelis Wervenbos, wonende in de Verenigde&#13;
Staten van Amerika, in de staat Florida, Miami,&#13;
zonder vaste woonplaats in Nederland,&#13;
geïntimeerde,&#13;
procureur: mr. J.M.J. Huver.&#13;
1 De procedure in eerste aanleg&#13;
De pachtkamer van het kantongerecht te Dordrecht&#13;
heeft op 31 augustus 2000, 25 januari&#13;
2001 en 21 juni 2001 vonnissen gewezen tussen&#13;
appellant (verder te noemen: Van Wijk) als&#13;
eiser en geïntimeerde (verder te noemen: Wervenbos)&#13;
als gedaagde. Van de vonnissen van&#13;
25 januari 2001 en 21 juni 2001 is afschrift aan&#13;
dit arrest gehecht. Naar die vonnissen wordt&#13;
verwezen voor de procesgang in eerste aanleg,&#13;
de in die instantie genomen beslissingen en de&#13;
gronden daarvoor.&#13;
2 De procedure in hoger beroep&#13;
2.1 Bij exploot van 20 juli 2001 is Van Wijk in&#13;
hoger beroep gekomen van het vonnis van&#13;
21 juni 2001 met dagvaarding van Wervenbos&#13;
voor dit hof.&#13;
2.2 Bij memorie van grieven heeft Van Wijk&#13;
tegen de vonnissen van 25 januari 2001 en&#13;
21 juni 2001 zes grieven aangevoerd en toegelicht&#13;
en producties overgelegd, met conclusie&#13;
dat het hof het vonnis van 21 juni 2001 zal&#13;
vernietigen, en, opnieuw rechtdoende, bij&#13;
arrest, voorzover mogelijk uitvoerbaar bij&#13;
voorraad, de bij oorspronkelijke dagvaarding&#13;
geformuleerde vorderingen van Van Wijk alsnog&#13;
zal toewijzen, met veroordeling van Wervenbos&#13;
in de kosten van de procedure in beide&#13;
instanties.&#13;
2.3 Wervenbos heeft bij memorie van antwoord&#13;
verweer gevoerd, bewijs aangeboden en geconcludeerd&#13;
dat het hof de beide vonnissen&#13;
zal bekrachtigen met veroordeling van Van&#13;
Wijk in de kosten van het geding.&#13;
2.4 Van Wijk heeft ter rolle van 13 augustus&#13;
2002 akte van enige mededelingen verzocht,&#13;
waarop Wervenbos ter rolle van 8 oktober&#13;
2002 bij antwoordakte heeft gereageerd.&#13;
2.5 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Deze grief is gericht tegen de overweging in&#13;
het tussenvonnis:&#13;
Het standpunt van gedaagde dat de vergoeding&#13;
werd overeengekomen voor de opbrengst&#13;
van het gewas, wordt – gelet op de hoogte van&#13;
de vergoeding – niet onmogelijk geacht.&#13;
II Deze grief is gericht tegen de overweging in&#13;
het tussenvonnis:&#13;
De stelling van eiser dat in september 1991&#13;
een mondelinge pachtovereenkomst is gesloten&#13;
is niet goed te rijmen met zijn mededeling&#13;
in de antwoordakte dat hij het perceel al vanaf&#13;
1989 ter uitoefening van de landbouw had en&#13;
daarmee sprake was van pacht.&#13;
III Deze grief richt zich tegen de overweging:&#13;
De verklaring van eiser als partijgetuige kan&#13;
slechts dienen ter aanvulling van ander onvolledig&#13;
bewijs. Dat aanvullend bewijs is met de&#13;
verklaringen van de andere getuigen niet geleverd.&#13;
Geen van de getuigen heeft iets verklaard&#13;
over het aangaan van een mondelinge&#13;
pachtovereenkomst in september 1991.&#13;
IV Deze grief richt zich tegen de overweging:&#13;
Overigens bevat ook de verklaring van eiser&#13;
als partijgetuige geen aanwijzing dat in september&#13;
1991 een pachtovereenkomst tot stand&#13;
is gekomen. Voor het aangaan van een overeenkomst&#13;
is wilsovereenstemming tussen&#13;
partijen vereist. Eiser verklaart nu juist dat&#13;
gedaagde hem heeft medegedeeld het stuk&#13;
grond niet aan hem te willen verpachten.&#13;
V Deze grief richt zich tegen de overweging:&#13;
De wijze waarop eiser sedert 1991 de grond in&#13;
gebruik heeft, zoals dat blijkt uit de verklaringen&#13;
van de getuigen, biedt onder de gegeven&#13;
omstandigheden geen ondersteuning voor het&#13;
bestaan van een pachtovereenkomst. Immers&#13;
blijkt uit die verklaringen dat gedaagde omstreeks&#13;
1991 is vertrokken en geen contact&#13;
meer heeft gehad met eiser. Eiser heeft tot&#13;
1998 ook geen betalingen meer aan gedaagde&#13;
gedaan en had door de afwezigheid van&#13;
gedaagde de mogelijkheid om het gebruik van&#13;
de grond naar eigen goeddunken en zonder&#13;
overleg met gedaagde uit te breiden.&#13;
VI Deze grief richt zich tegen de overweging:&#13;
Bij de betaling die eiser in 1998 aan de Belastingdienst&#13;
heeft gedaan heeft gedaagde uitdrukkelijk&#13;
aangegeven dat die betaling ten&#13;
titel van “opbrengst gewas” gold. Ook in de&#13;
jaren 1988 en 1989 heeft eiser aan gedaagde&#13;
dergelijke betalingen gedaan en eiser pretendeert&#13;
niet dat toen tussen partijen een pacht&#13;
was overeengekomen.&#13;
4 De vaststaande feiten&#13;
4.1 Op grond van hetgeen door de pachtkamer&#13;
van het kantongerecht onbestreden als tussen&#13;
partijen vaststaand is aangemerkt alsmede op&#13;
grond van hetgeen overigens ter ene zijde is&#13;
gesteld en ter andere zijde niet dan wel onvoldoende&#13;
is betwist, neemt het hof het volgende&#13;
als vaststaand aan.&#13;
4.2 Wervenbos en zijn dochter H. Wervenbos&#13;
zijn tezamen eigenaar van een perceel weiland&#13;
gelegen nabij het Westeinde te Oud-Alblas,&#13;
kadastraal bekend gemeente Graafstroom,&#13;
sectie E, nr. 75, ter grootte van 2.24.90 ha.&#13;
4.3 Omstreeks 1990 heeft Wervenbos met Van&#13;
Wijk overeenstemming bereikt over de koop&#13;
van dit perceel voor een koopprijs van&#13;
ƒ 65.000,–. Het perceel kon echter niet worden&#13;
geleverd in verband met een fiscaal beslag.&#13;
4.4 Wervenbos is in 1990 geëmigreerd naar de&#13;
Nederlandse Antillen en vervolgens naar de&#13;
Verenigde Staten van Amerika.&#13;
4.5 Van Wijk heeft op 26 juli 1996 aan de&#13;
Belastingdienst laten weten, dat hij had vernomen&#13;
dat zou worden overgegaan tot de openbare&#13;
veiling van het perceel, dat hij de met&#13;
Wervenbos gesloten koopovereenkomst alsnog&#13;
gestand wilde doen en dat hij dan de&#13;
opruimingskosten van een omgewaaide schuur&#13;
en de asbestvervuiling van het perceel voor&#13;
zijn rekening wilde nemen.&#13;
4.6 Omstreeks oktober 1997 is de Belastingdienst&#13;
met de verkoop van het perceel aan Van&#13;
Wijk akkoord gegaan, mits de koopsom aan&#13;
de belastingdienst zou worden voldaan. Door&#13;
notaris mr. Van Leussen is ten behoeve van de&#13;
levering van de grond een ontwerpakte opgemaakt.&#13;
Deze is in afschrift aan Van Wijk&#13;
gezonden.&#13;
4.7 De levering van de grond aan Van Wijk&#13;
heeft niet plaatsgevonden omdat tussen partijen&#13;
verschil van mening ontstond over de vraag&#13;
wie de kosten in verband met de vervuiling van&#13;
de grond voor zijn rekening diende te nemen.&#13;
4.8 Bij brief van 9 september 1998 heeft Wervenbos&#13;
aan Van Wijk geschreven: “(...) Naar&#13;
aanleiding van het telefonische gesprek tussen&#13;
U en Dhr. Enzler, waarbij U in tegenstelling&#13;
tot de gemaakte afspraak van ƒ 2.000,– per&#13;
jaar voor het gewas nu beweert het land&#13;
hebben gepacht en/of gehuurd voor ƒ 600,&#13;
per Ha., in feite ƒ 1.200,– per jaar, deel ik&#13;
het volgende mede.&#13;
Gezien het feit dat wij destijds een mondelinge&#13;
afspraak, bezegeld met een handdruk hebben&#13;
gemaakt en ik dus geen bewijzen anderzijds&#13;
heb, moet ik gedwongen genoegen&#13;
nemen met de door U voorgestelde ƒ 1.200,&#13;
per jaar voor de opbrengst van het gewas.&#13;
Hierbij verzoek ik U om voor 30 september&#13;
a.s. het onderstaande bedrag te voldoen aan de&#13;
Ontvanger der Directe Belastingen te Dordrecht&#13;
(...). Het totale bedrag bedraagt over de&#13;
jaren 1991 tot en met 1998: 8 maal ƒ 1.200,–&#13;
ƒ 9.600,–. (...)”&#13;
4.9 Van Wijk heeft in verband hiermee eind&#13;
1998 een bedrag van ƒ 6.868,12 aan de Belastingdienst&#13;
overgemaakt na inhouding van een&#13;
bedrag voor kosten van bodemonderzoek.&#13;
4.10 De waterschapslasten ter zake van het&#13;
perceel zijn steeds door Wervenbos voldaan.&#13;
5 Beoordeling van het geschil in&#13;
hoger beroep&#13;
5.1 Wervenbos betoogt in zijn memorie van&#13;
antwoord dat Van Wijk niet heeft geconcludeerd&#13;
tot vernietiging van het vonnis van&#13;
25 januari 2001, zodat diens twee tegen dat&#13;
vonnis gerichte grieven buiten beoordeling&#13;
kunnen blijven. Het hof is echter van oordeel,&#13;
dat uit de memorie van grieven dusdanig duidelijk&#13;
blijkt dat Van Wijk ook het vonnis van&#13;
25 januari 2001 in het hoger beroep wil betrekken,&#13;
dat een eventuele omissie in de conclusie&#13;
van de memorie van grieven niet aan het&#13;
beoordelen van die grieven in de weg staat.&#13;
Het begrijpt de memorie van grieven overigens&#13;
zo, dat Van Wijks bezwaren niet zijn&#13;
gericht tegen de bewijslastverdeling als zodanig&#13;
– en dus niet tegen het dictum van het tussenvonnis&#13;
–, maar tegen een tweetal overwegingen&#13;
die ter motivering van die bewijslastverdeling&#13;
hebben gediend en mogelijkerwijze&#13;
ook een rol hebben gespeeld in de waardering&#13;
van het geleverde bewijs. Het hof zal die grieven&#13;
dan ook bezien in relatie tot de bewijswaardering.&#13;
5.2 De grieven stellen ook in hoger beroep de&#13;
vraag aan de orde, of voldoende bewijs is bijgebracht&#13;
van de door Van Wijk gestelde en&#13;
door Wervenbos betwiste pachtovereenkomst.&#13;
Anders dan de pachtkamer van het kantongerecht&#13;
beantwoordt het hof die vraag bevestigend.&#13;
Daartoe wordt het volgende overwogen.&#13;
5.3 Uit de vaststaande feiten volgt dat Wervenbos&#13;
in 1990 naar het buitenland is vertrokken&#13;
nadat hij Van Wijk enigerlei vorm van&#13;
gebruik van het perceel had toegestaan (volgens&#13;
Wervenbos louter graswinning, volgens&#13;
Van Wijk volledig gebruik van de grond).&#13;
Niet is gesteld of gebleken dat Wervenbos&#13;
iemand opdracht had gegeven om het noodzakelijke&#13;
onderhoud aan het perceel te verrichten&#13;
(inzaaien, bemesten, onkruidbestrijding,&#13;
onderhoud greppels en sloten e.d.), dat&#13;
hij de graswinning op enigerlei wijze heeft&#13;
beperkt of nader heeft omschreven, dat hij&#13;
enige vorm van medegebruik voor zichzelf of&#13;
voor een derde had voorbehouden of dat hij&#13;
zich na 1990 om het perceel heeft bekommerd.&#13;
Hij heeft evenmin gesteld dat hij iemand de&#13;
opdracht heeft gegeven toezicht op het perceel&#13;
en/of op het gebruik van dat perceel door&#13;
Van Wijk te houden. Een en ander geeft een&#13;
aanwijzing dat Wervenbos aan Van Wijk het&#13;
volledige gebruik (inclusief het onderhoud)&#13;
heeft willen laten, dat hij dit bewust of stilzwijgend&#13;
aan Van Wijk te kennen heeft gegeven&#13;
en dat dus dit gebruik ook als overeengekomen&#13;
heeft te gelden. Uit onder 4.8 geciteerde&#13;
brief van Wervenbos aan Van Wijk volgt&#13;
bovendien dat er vanaf 1991 voor dat gebruik&#13;
een tegenprestatie was overeengekomen. Hoewel&#13;
het hof met de pachtkamer van het kantongerecht&#13;
van oordeel is dat de hoogte van&#13;
die tegenprestatie niet met grasverkoop onverenigbaar&#13;
is, is die evenmin met een pachtprijs&#13;
onverenigbaar. Het enkele feit dat in die&#13;
brief melding wordt gemaakt van “opbrengst&#13;
van het gewas” als tegenstelling tot pacht&#13;
betekent nog niet, dat ervan moet worden uitgegaan&#13;
dat Wervenbos niet heeft bedoeld aan&#13;
Van Wijk het volledige gebruik van het perceel&#13;
te verschaffen. Tegen de achtergrond van&#13;
de feitelijke gang van zaken zoals die hiervoor&#13;
is weergegeven ligt het meer voor de hand te&#13;
veronderstellen dat die melding ten doel had,&#13;
aan te geven dat Wervenbos niet wenste dat de&#13;
Pachtwet op de gesloten overeenkomst van&#13;
toepassing zou zijn. Die wet koppelt echter&#13;
dwingend bepaalde rechtsgevolgen aan een&#13;
overeenkomst die voldoet aan de in art. 1, lid 1&#13;
onder “d” van die wet omschreven kenmerken.&#13;
5.4 Ook uit de verklaringen van de getuigen&#13;
volgt een pachtovereenkomst. Van Wijk heeft&#13;
als getuige verklaard dat hij het stuk grond&#13;
vanaf 1991 mocht (blijven) gebruiken. Waar&#13;
hij verklaart dat Wervenbos het perceel niet&#13;
wilde verpachten volgt uit zijn verklaring, dat&#13;
Wervenbos niet wilde dat de Pachtwet op de&#13;
rechtsverhouding van toepassing zou zijn en&#13;
daarom de overeenkomst niet op schrift wilde&#13;
stellen. Uit alle afgelegde verklaringen volgt&#13;
voorts dat Van Wijk (met diens familie) het&#13;
perceel na het vertrek van Wervenbos naar het&#13;
buitenland volledig heeft gebruikt en onderhouden.&#13;
De getuigenverklaringen bieden&#13;
genoeg aanvulling op hetgeen onder 5.3 is&#13;
overwogen om het bewijs geleverd te achten.&#13;
5.5 Wervenbos stelt in hoger beroep dat Van&#13;
Wijk alleen de onder 4.9 bedoelde betaling&#13;
heeft gedaan, dat hij daarna niets meer heeft&#13;
betaald en dat hij, na opzegging door Wervenbos,&#13;
in 2002 het gebruik van het perceel heeft&#13;
gestaakt. Nu vaststaat dat de betaling in 1998&#13;
betrekking had op overeengekomen jaarlijkse&#13;
vergoedingen voor het gebruik van de grond&#13;
in de periode 1991-1998, bevestigt die betaling&#13;
eerder de pachtovereenkomst dan dat zij een&#13;
contra-indicatie oplevert. Dat de betaling in&#13;
één keer achteraf is gedaan en onvolledig was&#13;
doet – wat er zij van de redenen van een en&#13;
ander – niet af aan haar functie als tegenprestatie.&#13;
Evenmin is voor het bestaan van een&#13;
pachtovereenkomst doorslaggevend dat na&#13;
1998 niet (meer) is betaald. Uit de stellingen&#13;
van Wervenbos volgt immers niet met voldoende&#13;
duidelijkheid dat hij stelt dat de&#13;
pachtovereenkomst in onderlinge overeenstemming&#13;
is beëindigd. De stelling dat Van&#13;
Wijk na opzegging door Wervenbos het&#13;
gebruik van het perceel in 2002 heeft gestaakt&#13;
is geponeerd in het laatste processtuk, waarop&#13;
Van Wijk niet meer heeft kunnen reageren.&#13;
Om die reden zal het hof aan deze stelling&#13;
geen gevolgen verbinden. Wervenbos heeft&#13;
ook niet verzocht om de vastlegging tot een&#13;
bepaalde periode te beperken. Voor zover&#13;
Wervenbos in rechte wil doen vaststellen dat&#13;
de pachtverhouding inmiddels is geëindigd,&#13;
zal hij daarvoor dus een nieuwe procedure&#13;
aanhangig moeten maken. Hetzelfde geldt&#13;
voor vorderingen in verband met onvolledige&#13;
en/of achterstallige pachtbetalingen.&#13;
5.6 Wervenbos voert verder aan dat sprake&#13;
was van een koopovereenkomst waarvan de&#13;
levering steeds verder werd uitgesteld. Ook&#13;
vóór het sluiten van die koopovereenkomst&#13;
was echter sprake van enigerlei vorm van&#13;
gebruik van de grond door Van Wijk en niet,&#13;
althans niet voldoende duidelijk, is gesteld of&#13;
gebleken dat er een verband bestond tussen&#13;
het gebruik door Van Wijk en de gesloten&#13;
koopovereenkomst dat zou kunnen afdoen&#13;
aan de constatering dat (naast de koop ook)&#13;
een pachtovereenkomst is gesloten.&#13;
5.7 Wervenbos heeft in eerste aanleg nog&#13;
enkele verweren gevoerd, welke hij in hoger&#13;
beroep niet heeft prijsgegeven. Zijn beroep op&#13;
niet-ontvankelijkheid omdat zijn dochter H.&#13;
Wervenbos niet mede is gedagvaard wordt&#13;
reeds hierom verworpen, omdat Van Wijk zijn&#13;
vordering heeft gegrond op een met alleen&#13;
Wervenbos zelf gesloten pachtovereenkomst.&#13;
De pachtkamer van het kantongerecht heeft&#13;
dit verweer dan ook terecht verworpen. Ook&#13;
is het antwoord op de vraag of (alleen) Wervenbos&#13;
het perceel aan Van Wijk ter beschikking&#13;
kan stellen zonder toestemming van de&#13;
andere deelgenoot niet van belang voor het&#13;
antwoord op de vraag of tussen Wervenbos en&#13;
Van Wijk een pachtovereenkomst is tot stand&#13;
gekomen. Voorts heeft Wervenbos aangevoerd&#13;
(dupliek onder 6) dat de pacht naar de bedoeling&#13;
van partijen slechts een tijdelijk karakter&#13;
zou hebben. Onvoldoende is echter gesteld&#13;
dat partijen een bepaalbaar eindtijdstip van&#13;
het gebruik op het oog hebben gehad, terwijl&#13;
vaststaat dat het gebruik minstens acht jaren,&#13;
kennelijk met wederzijdse instemming, heeft&#13;
voortgeduurd. Hiervan uitgaande is er geen&#13;
ruimte voor vastlegging van een kortere dan&#13;
de wettelijke duur. Wat betreft het feit dat&#13;
Wervenbos steeds de waterschapslasten heeft&#13;
betaald (antwoordconclusie na enquête, nr. 4)&#13;
overweegt het hof dat het Pachtnormenbesluit&#13;
(in thans art. 8) het weliswaar mogelijk maakt&#13;
om in bepaalde omstandigheden de pachtprijs&#13;
te vermeerderen met de helft van de waterschapslasten,&#13;
maar dat die doorberekening&#13;
dient te geschieden op initiatief van de verpachter,&#13;
aan wie de aanslag is opgelegd. Aan&#13;
het feit dat Wervenbos steeds de waterschapslasten&#13;
heeft betaald komt dus, bij ontbreken&#13;
van nadere toelichting van Wervenbos bij zijn&#13;
stelling, geen betekenis toe. Ten slotte behoeft&#13;
het mogelijke feit dat het perceel wordt gebruikt&#13;
door de maatschap van Van Wijk met&#13;
zijn echtgenote en zoon nog niet te betekenen&#13;
dat aan die maatschap is verpacht. Ook betekent&#13;
het enkele feitelijke gebruik van die&#13;
grond door de maatschap nog niet – voor&#13;
zover Wervenbos dat wil betogen – dat Van&#13;
Wijk de zeggenschap over het gepachte in&#13;
overwegende mate aan anderen heeft afgestaan&#13;
en dus tekortschiet in zijn verplichtingen&#13;
als pachter.&#13;
5.8 Het hof leest in hetgeen Wervenbos in&#13;
hoger beroep stelt niet, dat hij alsnog het&#13;
tegenbewijs wenst te leveren dat hij in eerste&#13;
aanleg niet heeft geleverd. Hij heeft alleen&#13;
gesteld zo nodig bereid te zijn onder ede te&#13;
verklaren dat hij niet op de hoogte was van&#13;
het feit dat Van Wijk het perceel vóór 1991&#13;
gebruikte voor beweiding van de koeien en&#13;
dat dit zou doorgaan (memorie van antwoord,&#13;
blz. 5). Dit bewijs is echter niet doorslaggevend&#13;
voor het niet zijn ontstaan van een&#13;
pachtovereenkomst. Zelfs indien zou zijn&#13;
overeengekomen dat geen beweiding zou&#13;
plaatsvinden – hetgeen Van Wijk niet te&#13;
bewijzen heeft aangeboden – zou de uit overweging&#13;
5.3 blijkende omvang en mate waarin&#13;
Wervenbos het perceel door Van Wijk voor&#13;
graswinning heeft laten gebruiken voldoende&#13;
zijn voor het aannemen van een pachtovereenkomst.&#13;
Het bewijsaanbod wordt mitsdien&#13;
als niet ter zake doend gepasseerd.&#13;
5.9 Het bovenstaande brengt met zich dat in&#13;
ieder geval de grieven IV, V en VI gegrond&#13;
zijn, dat de overige grieven buiten beschouwing&#13;
kunnen worden gelaten en dat alsnog&#13;
een pachtovereenkomst zal worden vastgelegd&#13;
zoals gevorderd met toevoegingen als in het&#13;
dictum te vermelden. Het eindvonnis zal&#13;
daartoe worden vernietigd. Gelet op hetgeen&#13;
onder 5.1 is overwogen beschouwt het hof het&#13;
hoger beroep als niet gericht tegen de in het&#13;
tussenvonnis genomen beslissingen.&#13;
5.10 Wervenbos zal worden veroordeeld in de&#13;
kosten van de procedure in beide instanties.&#13;
6 De beslissing&#13;
Het hof, rechtdoende in hoger beroep,&#13;
vernietigt het vonnis van de pachtkamer van&#13;
het kantongerecht te Dordrecht van 21 juni&#13;
2001, waarvan beroep, en, opnieuw rechtdoende:&#13;
legt schriftelijk vast een pachtovereenkomst&#13;
tussen Wervenbos als verpachter en Van Wijk&#13;
als pachter ter zake van het perceel weiland&#13;
kadastraal bekend als Oud-Alblas, gemeente&#13;
Graafstroom, sectie E, nr. 75, ter grootte van&#13;
2.24.90 ha, aangegaan in september 1991 met&#13;
onmiddellijke ingang tegen een jaarlijkse&#13;
pachtprijs van ƒ 1.200,– per jaar, te betalen&#13;
voor 1 november van ieder jaar, zulks onverminderd&#13;
de werking van artikel 9, lid 1, van&#13;
de Pachtwet en mogelijke toepasselijkheid van&#13;
het tweede lid van dit wetsartikel;&#13;
veroordeelt Wervenbos in de kosten van de&#13;
procedure in beide instanties, aan de zijde van&#13;
Van Wijk begroot op € 37,56 wegens kosten&#13;
exploot, € 77,14 wegens griffierecht, € 40,84&#13;
wegens getuigentaxen en € 1.134,45 wegens&#13;
gemachtigdensalaris voor de procedure in eerste&#13;
aanleg en op € 81,56 wegens kosten exploot,&#13;
€ 230,– wegens griffierecht en € 1.157,–&#13;
wegens procureurssalaris voor de procedure&#13;
tot op heden in hoger beroep.</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3726</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1996</searchword><id>5819</id><udhid>UDH:TvAR/5819</udhid><titel>Mestproduktierechten en pacht</titel><searchwords><searchword>TvAR 3/1996</searchword><searchword>UDH:TvAR/5819</searchword></searchwords><attachments><attachment><name>1996_nr 3_Artikel_Engels.pdf</name><extention>pdf</extention><url>https://denhollander.info/download/5750/ci</url></attachment></attachments><inleiding>1. INLEIDING&#13;
Bij het schrijven van dit artikel is de Wet Verplaatsing Mestproduktierechten (WVM)1 twee jaar oud. De wet kwam grotendeels in de plaats voor het Verplaatsingsbesluit Mest-stoffenwet.2 Het besluit verdiende het predikaat 'anti-milieu' ruimschoots en onder het re-gime van de WVM kon het dus alleen maar beter gaan. Bij de inwerkingtreding van de WVM was te voorspellen dat er procedures zouden gaan ontstaan betreffende pacht en mestproduktierechten. De WVM bevat in artikel 8 weliswaar een regeling voor deze pro-blematiek, maar die is echter dermate onvolledig en slordig dat procedures niet uit kunnen blijven. Dit is dan ook niet gebeurd.&#13;
De vraag die ik in dit artikel aan de orde wil stellen is wie bij het einde van de pacht recht heeft op de bijbehorende mestproduktierechten. Voor de beantwoording van deze vragen wordt een onderscheid gemaakt tussen grondgebonden en niet-gebonden mestpro-duktierechten. Recent is door het pachthof een arrest gewezen over deze problematiek. Alvorens hier verder op in te gaan wil ik afzonderlijk aandacht besteden aan het artikel van Pasveer.3</inleiding><content>2. REACTIE OP PASVEER&#13;
Pasveer verdient naar mijn mening een compliment voor het expliciet aan de orde te stel-len van het onderwerp in Agrarisch Recht. Over mestquotum en pacht zijn immers nog maar weinig uitspraken gepubliceerd en is ook nog nauwelijks over geschreven. Terecht raadpleegt hij dan ook de opvattingen, welke in literatuur en jurisprudentie leven omtrent pacht en produktierechten als melk- en mest- en suikerquotum.&#13;
Anderzijds ben ik van mening dat hij problemen heeft met de definiëring en dat hij de zaken niet op gestructureerde wijze analyseert. Het begrip 'mestquotum' is niet door de wet gedefinieerd. In het spraakgebruik komt het begrip overeen met het wel wettelijk ge-definieerde begrip 'mestproduktierechten'. De mestproduktierechten zijn nader onder te verdelen in grondgebonden en niet-gebonden mestproduktierechten. Deze laatste zijn weer onder te verdelen in verplaatsbare en niet-verplaatsbare mestproduktierechten.&#13;
Het mestquotum wordt door Pasveer kort gedefinieerd als het recht om meer mest te produceren dan overeenkomt met 125 kg fosfaat per hectare per jaar (dus het niet-gebon-den mestquotum). Dit is een niet erg gebruikelijke definitie en het gevolg is dan ook dat de auteur dan ook regelmatig uitgaat van een andere definiëring en onderscheid moet blij-ven maken in grondgebonden en niet-grondgebonden mestquotum. Dit onderscheid is overigens terecht, immers ook grondgebonden mestquotum is mestquotum, zij het dat dit heel anders van karakter is dan het niet-gebonden mestquotum. Eerst halverwege het arti-kel4 geeft hij aan dat hij zich zal beperken tot het niet-gebonden mestquotum (in zijn defi-nitie dus: mestquotum).&#13;
Verder geeft de schrijver aan dat, sedert de inwerkingtreding van de WVM duidelijk is dat het mestquotum grotendeels, behalve de grondgebonden 125 kg per hectare per jaar, niet meer grondgebonden is.5 Dit kan naar mijn mening zo niet worden gesteld. Uiteraard hangt het oordeel af van de definitie van het begrip mestquotum. Indien de definitie van de schrijver wordt gebruikt lijkt me het woord 'grotendeels' niet op zijn plaats. Als wordt uitgegaan van de gebruikelijke definitie is nuancering op zijn plaats. Voor ieder bedrijf kan de situatie heel verschillend zijn en kan in ieder geval zodanig zijn dat het mestquo-tum grotendeels juist grondgebonden is. Hoe de werkelijke situatie is, is afhankelijk van de bedrijfsomvang in dieren en in grond op de teldatum (of -data) van de betreffende dier-soort (zie verder in dit artikel), alsmede van eventuele vervreemdingen of verkrijgingen van referentiehoeveelheden of mestproduktierechten op grond van het Verplaatsingsbe-sluit Meststoffenwet en/of de WVM.&#13;
Volgens de auteur blijkt de bedrij fsgebondenheid van het mestquotum het meest helder uit het verschil in kortingspercentage bij overdracht6 of verplaatsing. Inderdaad wordt geen korting toegepast voor overdracht of verplaatsing naar een locatie die niet reeds op 1 januari 1987 tot het bedrijf behoorde. Het gaat me echter te ver om daaruit de bedrijf sge-bondenheid af te leiden. Ook uit de parlementaire geschiedenis blijkt dit niet. Men heeft slechts niet willen korten ten laste van een veehouder die naar een 'eigen' locatie ver-plaatst. Ik vraag me af of Pasveer van mening zou zijn geweest dat het mestquotum niet bedrijfsgebonden zou zijn indien er geen kortingsmogelijkheid in de wet zou zijn opgeno-men of indien het kortingspercentage in de Kortingsregeling wet verplaatsing mestpro-duktie7 op nul zou zijn gesteld. Dit laatste zou overigens best een reële optie kunnen zijn, immers vrijwel alle verplaatsingen, met name in het overschotgebied, zijn ecologisch ge-motiveerd in die zin dat in veel gevallen geen milieuvergunning meer verkrijgbaar is, ten-zij de milieusituatie verbetert ten opzichte van de bestaande situatie. In de zgn. mestoverschotgebieden wordt dan ook gesproken over de boete op verplaatsingen. Het is inderdaad merkwaardig dat een korting (boete) wordt ingevoerd juist voor degenen die, mede omwille van het milieu, bereid zijn om hun bedrijf te verplaatsen.&#13;
Naar mijn mening is er nauwelijks nog of helemaal geen sprake van bedrijfsgebonden-heid van mestproduktierechten en met name niet van de niet-gebonden mestproduktie-rechten sedert de invoering van de WVM. Ze kunnen immers gemakkelijk van het bedrijf worden verwijderd en de WVM spreekt zelfs expliciet van 'niet-gebonden' mestproduk-tierechten. Grondgebonden mestproduktierechten zijn (ook dit woord zegt het al) grond-gebonden en slechts in zoverre bedrijfsgebonden zolang de betreffende (of vervangende) gronden tot het bedrijf blijven behoren.&#13;
Na aldus de bedrijfsgebondenheid van mestquotum te hebben vastgesteld gaat de au-teur nog verder door daar vervolgens rechtstreeks uit af te leiden dat de pachter op grond van de regels van het mestquotum geen eigen aanspraak heeft op het mestquotum. Hij doet immers geen afstand van een vermogensrecht, waarop hij als pachter aanspraak zou kunnen maken, aldus de auteur. Vervolgens leidt hij hieruit weer af dat de pachter daar-om, op grond van het systeem van het mestquotum, geen recht heeft op een vergoeding. Dit is wel erg kort door de bocht. Helaas geeft Pasveer niet duidelijk aan wat hij bedoeld met 'de regels van het mestquotum' en 'het systeem van het mestquotum'. Hierdoor is de gedachtengang erg ondoorzichtig. Daarmee is nog niet gezegd dat ik zijn conclusies niet deel.&#13;
Naar mijn mening is niet de vraag of de pachter afstand doet van een vermogensrecht maar van (aanspraak op) een deel ervan, waarvan de omvang moet worden vastgesteld. Dit kan onder omstandigheden ook het geheel zijn. Als we de vorming van een vermogen zien als een resultaat van arbeid (geaccumuleerde arbeid) en vergroting van het vermogen als resultaat van kapitaal en arbeid, is het best mogelijk dat een pachter behalve zijn ar-beid ook (een deel van) het kapitaal heeft ingebracht waaruit het vermogen(sbestanddeel) is voortgevloeid. Teneinde bij het einde van de pacht een verdeling van de waarde naar redelijkheid en billijkheid te maken zal het aandeel in de opbouw van het vermo-gensrecht) van verpachter en pachter moeten worden vastgesteld. Dit vraagt om een ge-structureerde en zorgvuldige benadering.&#13;
Wat bij een en ander gemist kan worden is een fifty-fifty verdeling, zoals bij melkquo-tum, waar 50% voor pachter en 50% voor verpachter als uitgangspunt voor redelijkheid en billijkheid schijnt te dienen in plaats van als resultaat.&#13;
3. PACHT, MESTPRODUKTIERECHTEN EN LOKATIE&#13;
Teneinde te kunnen beoordelen wie aan het eind van de pacht recht heeft op de mestpro-duktierechten en wie recht heeft op de waarde daarvan maak ik een onderscheid tussen pacht van grond en pacht van gebouwen (zonder landbouwgrond). Na analyse van deze twee elementen zal de beoordeling van pacht van een hoeve gemakkelijker zijn.&#13;
Door het maken van dit onderscheid komt (pacht van) bedrijfsgebouwen in mijn visie ongeveer (maar niet geheel) overeen met het begrip 'locatie' of een deel daarvan. Hier ligt echter wel een moeilijkheid. Het begrip 'locatie' is noch in de MW noch in de WVM ge-regeld. Strikt volgens de letter van de regeling kan een bedrijf slechts één locatie hebben. Immers de gebouwen de landbouwgrond vormen één eenheid. Enige duidelijkheid om-trent dit begrip geeft slechts de toelichting bij het registratieformulier dierlijke meststof-fen (uitgave december 1986): 'De mestproducerende ondernemer doet op één formulier opgave van de mestproduktie die op alle daartoe in gebruik zijnde produktie-eenheden wordt geproduceerd. Als de produktie op verschillende locaties plaatsvindt, wordt dus het geheel van deze locaties samen als één mestproducerend bedrijf beschouwd. Hiervoor moet dan slechts één opgave plaatsvinden. Onder locatie wordt verstaan de plaats waar zich de stalcapaciteit (hokcapaciteit) bevindt'. Volgens deze toelichting bij het formulier gaat het bij locatie derhalve om de plaats(en) waar zich de stallen (hokken) bevinden. De brochure 'Mestwetgeving en Mestboekhouding' van het Ministerie van Landbouw, Na-tuurbeheer en Visserij, uitgiftedatum april 1992 geeft aan: 'met locatie wordt bedoeld: een produktie-eenheid. Als de mestproduktie op uw bedrijf plaatsvindt op verschillende locaties, worden alle locaties samen beschouwd als één mest-producerend bedrijf. Een locatie kan bestaan uit:&#13;
- één of meer (gedeelten van) gebouwen&#13;
- één of meer (gedeelten van) gebouwen met grond, of&#13;
- alleen een oppervlakte grond'&#13;
Het laatste element lijkt in strijd met 'de plaats waar zich de stalcapaciteit bevindt'. Naar mijn mening heeft 'alleen een oppervlakte grond' dan ook slechts betekenis als plaats waarop stalcapaciteit gerealiseerd kan worden. Op deze wijze kan bijvoorbeeld ook zinvolle invulling worden gegeven aan 'verplaatsing naar een locatie welke op 31 decem-ber 1986 reeds tot het bedrijf behoorde' (zie artikel 10 WVM). Theoretisch is weliswaar nog denkbaar dat mestproduktie plaatsvindt zonder gebouw als 'stal' voor de dieren. Bij meer grondgebonden sectoren zal de mestproduktie feitelijk (maar dan ook letterlijk) in meerdere mate op de tot het bedrijf behorende oppervlakte landbouwgrond plaatsvinden, doch naar mijn mening kan daarmee die grond nog niet als 'locatie' worden aangemerkt. Bij een dergelijke opvatting is alle tot het bedrijf behorende landbouwgrond immers als locatie aan te merken en dat is naar mijn inzicht toch nooit de bedoeling geweest. Overi-gens zijn ook begrippen als grondgebonden sector of grondgebonden mestproduktie niet echt duidelijk. Is daarvoor nodig dat het vee werkelijk op de grond staat en dat de mest rechtstreeks op het land valt of gaat het erom dat de voederwinning voor het dier op die grond plaatsvindt. Ik houd het op het laatste, waarmee ook duidelijk is dat er hoogstens gesproken kan worden over meer of minder grondgebonden sectoren of mestproduktie.&#13;
4. PACHTBEËINDIGING VAN GROND&#13;
Allereerst komt nu de relatie pacht(beëindiging) en grondgebonden mestproduktierechten aan de orde. De gevolgen van grondtransacties voor het mestquotum zijn geregeld in de artikelen 7 WVM. In artikel 7, welk gelezen moet worden in relatie met artikel 14 MW gaat het om aanvang en beëindiging van pachtovereenkomsten voor de wettelijke duur, zoals bedoeld in artikel 12, lid 1, van de Pachtwet (12 jaar voor een hoeve en zes jaar voor los land). Het pachten en verpachten van grond en de beëindiging van dergelijke pachto-vereenkomsten worden dus hetzelfde behandeld als alle andere grondtransacties. In begin-sel betekent dit bij vergroting van de tot het bedrijf behorende oppervlakte landbouwgrond een vergroting van het grondgebonden mestproduktierecht met 125 kg fosfaat per hectare en bij oppervlakteverkleining een vermindering met 125 kg fosfaat per hectare.&#13;
Ingeval van pachtovereenkomsten voor korte duur op grond van artikel 12, lid 3 PW, alsook pachtovereenkomsten op grond van artikel 70/, lid 1, (teeltpacht) en lid 5, (eenma-lige pacht) blijft het grondgebonden mestproduktierecht derhalve bij de verpachter.&#13;
Grondgebonden mestproduktierechten zijn gekoppeld aan bepaalde (juridische) vor-men van grondgebruik (eigendom, zakelijke gebruiksrechten op grond en door de grond-kamer goedgekeurde pachtovereenkomsten op grond van artikel 12, lid 1, PW).&#13;
Bij de gronden, welke vallen onder de wettelijke term 'tot het bedrijf behorende opper-vlakte landbouwgrond'8 behoort impliciet het recht om dierlijke meststoffen te mogen produceren overeenkomend met 125 kg fosfaat per hectare. Het recht mag een waarde vertegenwoordigen, en doet dit ook soms, maar deze waarde is impliciet opgenomen in de waarde van de grond of het grondgebruiksrecht. Een afzonderlijke waarde in het econo-misch verkeer voor het grondgebonden mestproduktierecht is niet aanwezig, immers er is geen afzonderlijk economisch verkeer (handel) met dergelijke mestproduktierechten mo-gelijk. Bovendien komt deze waarde niet steeds tot uiting. Iemand die grond verwerft en beschikt over niet-gebonden mestquotum levert niet-gebonden mestproduktierechten in en krijgt er grondgebonden mestproduktierechten voor terug. Zijn totale mestquotum neemt niet toe. Iets extra's zal hij hiervoor dan ook niet willen betalen. Een akkerbouwer (zonder vee en zonder plannen om vee te gaan houden) zal ook niets extra's voor de mest-produktierechten willen betalen. Het lijkt hierdoor vrijwel onmogelijk om in zijn alge-meenheid een objectieve waarde vast te stellen voor grondgebonden rechten. De waardering zal altijd subjectief zijn. Omdat deze grondgebonden mestproduktierechten echter verbonden zijn aan de grond is er in ieder geval naar mijn mening bij beëindiging van de pacht van grond ten laste van de verpachter geen recht op vergoeding voor de pachter in verband met verloren gegane mestproduktierechten. Dit verlies van de grond kan voor hem wel pijnlijk zijn indien hij naast de pachtgrond ook nog een eigen veehou-derij exploiteert.&#13;
5. PACHTBEËINDIGING VAN GEBOUWEN (NIET ZIJNDE EEN GEHEEL BEDRIJF)&#13;
a. Wettelijke regeling&#13;
Dit is geregeld in de artikelen 8 WVM.&#13;
In beginsel is te onderscheiden in twee soorten situaties:&#13;
1. Er zijn geen afspraken gemaakt ingeval van eindigen van de pacht.&#13;
a. De pachtovereenkomst is ingegaan vóór 1 januari 1987: de aan de gepachte locatie toe te rekenen mestproduktierechten gaan over naar de verpachter. Dit betekent in begin sel nog niet dat de (voormalige) pachter geen recht op vergoeding zou hebben.&#13;
b. De pachtovereenkomst is ingegaan tussen 1 januari 1987 en 1 januari 1994: de bij het aangaan van de pachtovereenkomst overgegane mestproduktierechten gaan terug naar de verpachter, voorzover nog aanwezig en voorzover mogelijk.&#13;
c. De pachtovereenkomst is ingegaan op of na 1 januari 1994: partijen moeten zelf re gelen hoeveel mestproduktierechten er bij het einde van de pacht naar de verpachter te ruggaan. Indien niets is geregeld lijkt aannemelijk dat eenzelfde (eventueel gekorte) hoeveelheid teruggaat als bij het aangaan van de pacht is overgegaan. Eventueel zal de rechter zich hierover moeten uitspreken.&#13;
2. Er zijn wel afspraken gemaakt ingeval van eindigen van de pacht. In deze gevallen moeten de afspraken met betrekking tot de verdeling van de produktierechten worden na gekomen. Wellicht is dit niet in alle gevallen mogelijk. In dat geval zullen partijen een an dere oplossing moeten zoeken of zal de pachtrechter zich eventueel moeten uitspreken.&#13;
In vorenstaande gevallen is het mogelijk om zowel de niet-gebonden verplaatsbare als de niet-gebonden niet-verplaatsbare mestproduktierechten te verdelen. Indien de verpachter de (terug)verkregen mestproduktierechten niet samenvoegt met eventueel reeds andere voor zijn bedrijf geregistreerde mestproduktierechten is geen korting op de niet-gebonden verplaatsbare mestproduktierechten van toepassing. Duidelijk is dat de wetgever als uitgangspunt heeft genomen dat, indien ter zake niet anders is overeengekomen, de mestproduktierechten bij de stallen9 blijven. In veel gevallen zal dit ook redelijk en billijk zijn. Daarmee is nog niets gezegd over de verdeling van de waarde. In de gevallen onder la zal een toerekening moeten worden gemaakt. Het lijkt me voor de hand liggen dat in voorkomende gevallen (b.v. stallen in eigendom en tevens gepachte stallen) een verdeling naar evenredigheid van de capaciteit of eventueel de plaat-sen op de milieuvergunning wordt toegepast.&#13;
Toch kunnen beëindigingen van pachtovereenkomsten voor bedrijfsgebouwen allerlei problemen opleveren. In sommige gevallen kan dit tot onredelijke uitkomsten leiden. Dit is soms vooral een gevolg van het feit dat een gedeelte van de mestproduktierechten aan de grond is gekoppeld.&#13;
b. Enkele illustraties en toelichting&#13;
Ter illustratie van problemen welke kunnen ontstaan volgen twee fictieve voorbeelden.&#13;
1. Een veehouder met alleen grond in eigendom heeft in 1986 of eerder een stal ge pacht. De pacht van de betreffende stal eindigt om welke reden dan ook in 1996. Laten we aannemen dat alle mestproduktierechten grondgebonden zijn. De verpachter heeft in dit geval 'pech', immers hij krijgt de stal terug zonder mestproduktierechten. Had hij dit des tijds maar geweten, dan had hij aan een grondloos bedrijf kunnen verpachten. In dat geval zou hij recht hebben gehad om de (niet-gebonden) mestproduktierechten van de pachter meegeleverd te krijgen.&#13;
Zou een gedeelte van het mestproduktierecht niet-gebonden zijn dan zal de verpachter van de stal dit mee terugkrijgen. Op alleen grond kan immers niet meer dan 125 kg fos-faat per hectare overblijven, maar ook niet minder.&#13;
2. Een veehouder met een of meerdere stallen heeft vóór 1986 grond gepacht, waar door zijn mestproduktierechten grondgebonden zijn geworden. Zodra echter de pacht van de grond eindigt raakt hij zijn (grondgebonden) mestproduktierechten kwijt en zal hij geen dieren meer kunnen houden tenzij hij in staat is vervangende grond of verplaatsbare mestproduktierechten te verwerven. Zowel het een als het ander zal hem wellicht veel geld kosten.&#13;
Belangwekkend is de vraag wie bij het einde van de pachtovereenkomst recht heeft op de bijbehorende mestproduktierechten. Zoals we in het vorenstaande zagen regelt de wet dit reeds in tweeërlei opzicht. In de eerste plaats voor grondgebonden mestquotum en wel (altijd) op basis van 125 kg fosfaat per hectare 'tot het bedrijf behorende oppervlakte landbouwgrond' (artikel 14 MW en artikel 7 WVM10). In de tweede plaats (voor een deel) ingeval van beëindiging van pacht van gebouwen (artikel 8 WVM). Dat artikel 8 be-trekking heeft op 'locaties' en wellicht meer specifiek op gebouwen is af te leiden uit de dwingende regels van artikel 14 MW en artikel 8 WVM, maar ook uit Kamerstukken.11&#13;
Naar mijn mening kan een locatie, volgens de door de hierboven weergegeven opvat-tingen van het ministerie immers zowel stallen in eigendom als stallen in pacht omvatten.&#13;
Belangrijk voordeel ten opzichte van het Verplaatsingsbesluit meststoffenwet12 is dat thans partijen, behoudens de regels betreffende het grondgebonden mestproduktierecht vrijheid van handelen hebben. Slechts indien de pachtovereenkomst is aangegaan vóór 1 januari 1994 regelt de WVM aanvullend op welke wijzen verdeling van mestproduktie-rechten moet plaatsvinden tussen partijen Het vroegere Verplaatsingsbesluit meststoffen-wet regelde hieromtrent alleen voor bepaalde vormen van pachtbeëindiging dat dit tussen partijen overeen te komen was (artikel 2, lid 3). De regeling was absoluut ontoereikend.&#13;
c. Enige eerdere jurisprudentie en toelichting hierop&#13;
1. Een uitspraak van de Pachtkamer te Venlo van 19 juli 199013 biedt zicht op de vraag waar het mestquotum thuishoort. De pachter had een bedrijf op basis van eigendom en daarnaast enkele stallen in pacht (voor 700 vleesvarkens in totaal) van de betrokken ver-pachter. De pachter had de stallen reeds sedert 1 juli 1986 in pacht en had derhalve in to-taal slechts één referentiehoeveelheid. In 1989 had de pachter het hem in eigendom behorende deel van zijn bedrijf verkocht, waarschijnlijk met de gehele referentiehoeveel-heid dierlijke meststoffen. Dit kon ook niet anders, immers volgens het ministerie was uit het Verplaatsingsbesluit meststoffenwet af te leiden dat een splitsing van de referentie-hoeveelheid niet mogelijk was. Ontbinding van de pachtovereenkomst door de pachtrech-ter kon geen soelaas bieden omdat de pachtovereenkomst eerst na 31 december 1986 werd goedgekeurd. Bovendien is hiervoor wanprestatie vereist.&#13;
De verpachter vroeg onder meer te verklaren voor recht dat de onderhavige referentie-hoeveelheid voor het houden van 700 vleesvarkens behoort bij de varkensstallen van de verpachter en dat die referentiehoeveelheid dientengevolge niet kan, althans niet mag worden overgedragen aan een derde tijdens of na de beëindiging van de onderhavige pachtovereenkomst. De pachter verdedigde zich door onder meer te stellen dat hij in ver-band met zijn gezondheidstoestand zijn bedrijf wilde verkopen. En verder dat krachtens artikel 2, lid 1, van het Verplaatsingsbesluit meststoffenwet de referentiehoeveelheid in zijn totaliteit overgaat samen met de overdracht van het bedrijf waartoe het behoort en dat het hem derhalve niet vrij stond om over het gedeelte van de referentiehoeveelheid, beho-rend bij zijn bedrijfsgedeelte dat hij in eigendom had, te contracteren. Hierdoor ontstond voor hem een dilemma. Het gedeelte van zijn bedrijf overdragen dat zijn eigendom was met de gehele referentiehoeveelheid was in zijn ogen de enige reële oplossing. Zijn eigen-dom verkopen zonder referentiehoeveelheid zou de waarde daarvan te zeer verminderen. Vrijwel niemand wenst een bedrijf zonder referentiehoeveelheid, zeker omdat ten tijde van de werking van het Verplaatsingsbesluit praktisch onmogelijk was om een vervan-gende referentiehoeveelheid te verwerven. Bovendien zou hij in dat geval te veel referen-tiehoeveelheid overhouden en dit moeten behouden bij de gepachte stallen. Zijn koper wenste of kon kennelijk de gepachte stallen niet mee overnemen. De verpachter wenste ook niet het gehele bedrijf in eigendom over te nemen. De pachtkamer verwierp de stel-ling van de pachter dat hij in overeenstemming met de Meststoffenwet handelde door met de verkoop van zijn bedrijf (voorzover in eigendom) de totale referentiehoeveelheid aan een koper over te dragen. De gedaagde had, aldus de pachtkamer deze referentiehoeveel-heid immers bereikt dankzij het feit dat hij beschikte over de gepachte stallen, hetgeen voor de vaststelling van de referentiehoeveelheid mede bepalend was. De pachtkamer be-sliste dan ook dat de referentiehoeveelheid voor het houden van 700 vleesvarkens behoor-de bij de gepachte stallen en dat de pachter gehouden is deze referentiehoeveelheid aan het einde van de pachtovereenkomst met de stallen aan de verpachter over te dragen. Dit betekende dat het niet mogelijk was voor de pachter om zijn bedrijf (voorzover zijn ei-gendom) over te dragen aan een derde indien die derde ook niet de eigendom of de pacht van de gepachte stallen overneemt. Verkoop van de referentiehoeveelheid welke behoorde bij de gepachte stallen zou in strijd zijn met artikel 25 van de Pachtwet en wanprestatie ten opzichte van de verpachter opleveren, aldus de pachtkamer. In feite hield dit in dat het voor de pachter niet meer mogelijk was om zijn eigen eigendommen op reële basis te verkopen, namelijk inclusief een gedeelte van de daarbij behorende referentiehoeveelheid. Van belang was echter in elk geval dat de pachtkamer besliste dat de referentiehoeveelheid bij de gepachte stallen behoorde. Op een degelijk oordeel is wellicht niet veel af te dingen. Echter een groot aantal problemen bleef daarmee echter onopgelost. Was het in het kader van de Meststoffenwet en het Verplaatsingsbesluit echt niet mogelijk om tot splitsingen over te gaan? De huidige Wet Verplaatsing Mestproduktie maakt dit thans expliciet mogelijk. Verder blijft de vraag of een pachter in zijn algemeenheid recht heeft op een vergoeding voor het mestproduktierecht ingeval van beëindiging van de pacht.&#13;
De eerste vraag zal wellicht nimmer beantwoord behoeven te worden nu splitsingen binnen het kader van de WVM expliciet mogelijk gemaakt zijn. Er zijn echter redenen aan te voeren die het tenminste twijfelachtig maken of artikel 2 van Verplaatsingsbesluit meststoffenwet wel een algemeen verbindend karakter had. Het antwoord op de tweede vraag zal zeker niet in alle gevallen tot dezelfde uitkomst leiden. Zoals hiervóór al aange-geven zijn daarbij in ieder geval van belang de afspraken die partijen daaromtrent (even-tueel) hebben gemaakt en de ingangsdatum van de pachtovereenkomst.&#13;
2. In een andere procedure14 kwam een pachtverhouding aan de orde betreffende twee kippenhokken, waarvan de overeenkomst was gedateerd op 7 mei 1985, ter goedkeuring ingezonden 26 november 1986 en gewijzigd goedgekeurd door de grondkamer op 13 fe-bruari 1987. Ook hier bestond er van de zijde van de pachtster slechts één mestnummer, waaronder ook de eigendommen, inclusief stallen van en geëxploiteerd door haar echtge-noot vielen. De totale referentiehoeveelheid zou op naam van de echtgenoot van pachtster staan. De verpachter had de pacht opgezegd en de pachtster had verlenging gevraagd. De pachtster voerde ook hier onder meer aan dat de exploitatie door de verpachter niet moge-lijk zou zijn omdat het mestquotum een afsplitsing van het totale mestquotum en over-dracht daarvan aan de verpachter zou betekenen. Uit de uitspraak blijkt echter dat er een brief van het Ministerie van Landbouw, Natuurbeheer en Visserij d.d. 22 januari 1991 in het geding is gebracht, waaruit blijkt dat afsplitsing en overdracht van het afgesplitste deel van met mestquotum zeker niet uitgesloten zou zijn. Ook werd een brief van Bureau Heffingen in het geding gebracht d.d. 1 oktober 1992, waaruit uitdrukkelijk de mogelijk-heid van overgang van het mestquotum ingeval van niet-verlenging van de pachtovereen-komst zou blijken. Daarnaast wees het hof er op dat er bij beëindiging van de pachtverhouding tussen partijen geen sprake kon zijn van splitsing van (het mestquotum, samenhangend met) het bedrijf, nu dit bedrijf (ook wat betreft exploitant en administratie) een zelfstandig bedrijf vormt naast dat van de echtgenoot van de pachter. In dat geval kon er slechts sprake zijn van overgang/overdracht van het (gehele) met het gepachte samen-hangende quotum. Dat het met het gepachte samenhangende mestquotum (ten onrechte) op naam van de echtgenoot van pachtster stond geregistreerd doet daaraan niet af, aldus het pachthof. De niet-verlenging van een pachtovereenkomst was echter niet genoemd in artikel 2, derde lid van het Verplaatsingsbesluit. Naar de letter van die regeling zou een splitsing derhalve niet mogelijk zijn. Bureau Heffingen week echter wel vaker af van de letterlijke tekst van de regels van het Verplaatsingsbesluit. Indien er niettemin echt sprake zou zijn van twee volledig gescheiden bedrijven van de pachtster en haar echtgenoot zou ten on-rechte slechts één bedrijf zijn opgegeven en zou er een splitsing (in feite een correctie) van de referentiehoeveelheid moeten worden uitgevoerd, waarna de gehele (bij het bedrijf van de pachtster) behorende referentiehoeveelheid kon worden overgedragen aan de ver-pachter. Dit leidt echter weer tot andere complicaties. Het Ministerie van Landbouw, Na-tuurbeheer en Visserij en Bureau Heffingen hebben steeds op het standpunt gestaan dat indien man en vrouw in gemeenschap van goederen zijn gehuwd zij op de teldatum in 1986 slechts één bedrijf en dus één mestnummer kunnen hebben. Uit de gepubliceerde uitspraak blijkt niet of er van de zijde van de pachter sprake was van huwelijkse voor-waarden of algehele gemeenschap van goederen. Ook in deze uitspraak kwam er nog geen duidelijkheid omtrent de vraag of verpachter (een deel van) de waarde aan de pachter zou moeten vergoeden.&#13;
d. Pachthof 21 november 1995&#13;
In een procedure voor het pachthof15 op 21 november 1995 is (voor bepaalde gevallen) wel duidelijkheid geschapen. Verpachter had twee varkensstallen verpacht aan pachtster met een capaciteit van 51 zeugenplaatsen en 200 vleesvarkensplaatsen. De pachtovereen-komst was gesloten op 1 mei 1986 en goedgekeurd door de grondkamer op 2 september 1988. In 1992 werd een verzoek om verlenging zijdens de pachter afgewezen, zodat de pacht eindigde en de stallen op 1 april 1992 feitelijk werden ontruimd. De feitelijke ex-ploitatie had overigens door de echtgenoot van pachtster plaatsgevonden. Het mestquo-tum van de pachter (ook in deze uitspraak genoemd het recht om meer te produceren dan overeenkomt met 125 kg per hectare per jaar16) bedroeg ten tijde van de beëindiging van de pachtovereenkomst met betrekking tot het varkensbedrijf 2175 kg fosfaat. Partijen wa-ren het er over een dat het met het voormalige pachtobject samenhangende mestquotum door pachtster aan verpachter moest worden overgedragen. Zij verschilden echter van me-ning of de pachtster al dan niet aanspraak kon maken op een daarvoor door de verpachter te betalen vergoeding.&#13;
Het hof constateert dat in de wet niets over een vergoeding aan de afgaande pachter is geregeld en stelt vervolgens dat uit artikel 8, tweede lid WVM hooguit kan worden afge-leid dat het mestquotum in verband met de exploitatie van de varkensschuren is toege-kend, op de verpachter overgaat nu de pachtovereenkomst is geëindigd. Maar, aldus het hof, een overeenkomst - dus ook een pachtovereenkomst - heeft echter tevens rechtsge-volgen, welke naar de aard van die overeenkomst uit de eisen van redelijkheid en billijk-heid voortvloeien. In de onderhavige zaak was derhalve aan de orde of pachtster naar redelijkheid en billijkheid een vergoeding toekomt voor het mestquotum, dat hem in ver-band met de exploitatie van het verpachte object is toegekend en nu naar de verpachter overgaat nu het object weer pachtvrij is geworden. De pachter had aangevoerd dat de aanwezigheid van het mestquotum is te danken aan het feit dat (de echtgenoot van) de pachtster in de met ingang van 1 mei 1986 gepachte stallen in 1986 - en dus op de peildatum van artikel 3 lid 1, van het Registratiebesluit dierlijke meststoffen, te weten 31 december 1986 - varkens heeft gehouden en daartoe in-spanningen heeft verricht en investeringen heeft gedaan. Vooral als gevolg hiervan zou mestquotum aan (de echtgenoot van) de pachter zijn toegekend. De verpachter voerde aan dat de pachter slechts varkens in de stallen heeft kunnen houden en daar mest heeft kun-nen produceren omdat aan hem een hinderwetvergunning (milieuvergunning) voor de door hem gebouwde stallen was verleend en omdat ook varkens in de onderhavige stallen mochten worden gehouden overeenkomstig het referentieaantal als bedoeld in artikelen 1, lid 1, van de Interimwet beperking varkens- en pluimveehouderijen, inwerking getreden op 23 januari 1985, welk aantal overeenkwam met de meitelling van verpachter als hou-der van varkens in die stallen vóór 1 mei 1984.&#13;
Het hof verenigde zich met het standpunt van de verpachter met de volgende redene-ring: 'Verpachter heeft de stallen op 1 mei 1986 aan pachter ter beschikking gesteld met een milieuvergunning en met het recht om daarin 51 zeugen 200 mestvarkens te houden overeenkomstig het referentieaantal als bedoeld in artikel 1, lid 1, van de Interimwet var-kens- en pluimveehouderijen dat toen voor het bedrijf gold. De (echtgenoot van) pachtster heeft de levende have (grotendeels) van verpachter overgenomen en het lag voor de hand dat hij het voor verpachter al geldende referentieaantal geheel zou benutten. De registratie van de mestproduktierechten naar de peildatum van 31 december 1986 ingevolge de Meststoffenwet van 26 november 1986 is niet meer geweest dan een formalisering van de bestaande toestand, zoals die in feite op 1 mei 1986 al aan de zijde van de verpachter was ontstaan. Inderdaad heeft pachtster de situatie in stand gehouden, maar deze bijdrage is niet wezenlijk genoeg om hiervoor naar redelijkheid en billijkheid een vergoedingsplicht als bovenbedoeld voor het mestquotum aanwezig te achten.'&#13;
In feite komt de uitspraak er op neer dat er reeds in 1986 een quotum was (op grond van de Interimwet beperking varkens- en pluimveehouderijen) en dat het instandhouden daarvan geen recht op vergoeding voor het terug te leveren quotum (op grond van de Meststoffenwet) oplevert. Wellicht was pachter zelfs verplicht om de stal overeenkomstig de bestemming te gebruiken. De uitspraak (tot zover) is derhalve te billijken. De quota, welke voortvloeien uit die voormelde twee wetten zijn (zeker in economisch opzicht) ver-gelijkbaar. De verpachter had dus reeds in 1986 stallen èn quotum ter beschikking ge-steld. Ook hij had daarvoor destijds geen vergoeding van de pachter verkregen, hoewel dergelijke quota (op grond van voormelde Interimwet) wel degelijk waarde hadden. Een vergoeding voor het in stand houden van mestquotum (in welke vorm dan ook) wordt kennelijk niet redelijk en billijk geacht. Daarmee is er echter nog geen duidelijkheid om-trent de vraag of dit wel het geval zou zijn indien de pachter de stallen reeds vóór 1 mei 1984 zou hebben gepacht en derhalve het mestquotum tot stand zou hebben gebracht.&#13;
Betreffende de afwikkeling van de totale schade komt de zojuist beschreven procedure echter tot een merkwaardige en mijns inziens onjuiste uitspraak. Met toepassing van arti-kel 8, lid 2, WVM had pachter het mestquotum omstreeks 1 januari 1994 kunnen overdra-gen op de verpachter, aldus het hof. Uit de uitspraak is niet af te leiden, waarom dit niet eerder mogelijk was. Wellicht is dit een gevolg geweest van het 'splitsingsverbod' of een gevolg van het feit dat (het eindigen van) de pachtovereenkomst niet behoorde tot de ge-vallen genoemd in artikel 2, lid 3, van het Verplaatsingsbesluit meststoffenwet. De pachter had het quotum echter ook niet kort na 1 januari 1994 overgedragen, zolang de ver-pachter niet bereid was om een vergoeding te betalen voor het mestquotum. Op 1 januari 1995 was het mestquotum nog steeds niet overgedragen en derhalve werd het mestquo-tum gekort met 30% op grond van artikel \4a MW. De verpachter vorderde hiervoor een vergoeding. De pachter voerde hiertegen aan dat de korting ook de verpachter zou hebben getroffen als het mestquotum wel tijdig aan hem zou zijn overgedragen. Het hof oordeelt dat pachter door niet omstreeks 1 januari 1994 het mestquotum aan verpachter over te dragen laatstgenoemde de mogelijkheid heeft ontnomen het bedrijf met mestquotum te verkopen met als gevolg dat hij niet zou zijn getroffen door de korting. Of hij zulks zou hebben gedaan is een vraag die de pachter niet aangaat, aldus het hof. Het hof berekent vervolgens de schadevergoeding op basis van een gemiddelde prijs op basis van de toen geldende marktomstandigheden, zijnde f 25 per kilogram, hetgeen afgerond leidt tot een totale vergoeding van 653 (gekorte kilogrammen) x f 25 = f 16 325. Naar mijn mening slaat het hof de plank hier mis. De 30% korting had immers niet tot gevolg dat ook min-der dieren konden worden gehouden. De korting trof iedereen met een niet gebonden mestproduktierecht. Met 30% minder mestproduktierecht blijkt het mogelijk om toch vol-doende weinig fosfaat te produceren dat het aantal dieren in stand gehouden kan worden. Mede als gevolg van de 30%-kortingsmaatregel is het niet gebonden mestproduktierecht duurder geworden. Een geringere hoeveelheid - verplaatsbaar - fosfaat behoeft te worden aangekocht om een gewenst aantal dieren te houden. Een kilogram fosfaat is duurder ge-worden, immers met eenzelfde hoeveelheid ( kilogram fosfaat) kunnen thans meer dieren worden gehouden. Bovendien kan niet ieder bedrijf de 30% korting geheel opvangen, waardoor de vraag en de prijs is toegenomen Het zit er dik in dat de verpachter nu rijke-lijk overgecompenseerd is. In zijn stal kunnen evenveel dieren worden gehouden als voor-heen en bij een eventuele verkoop van zijn bedrijf (bij overigens gelijke omstandigheden) zal dit naar mijn mening niet minder opbrengen. Ook indien het mestproduktierecht af-zonderlijk als verplaatsbaar recht zou worden verkocht is een lagere opbrengst niet te ver-wachten. De resterende kilogrammen brengen immers een hogere prijs op. De praktijk heeft inderdaad ook na 1 januari 1995 een prijsstijging van verplaatsbaar mestproduktie-recht voor varkens/kippen te zien gegeven.&#13;
6. AAN WIE KOMT HET MESTQUOTUM TOE BIJ HET EINDE VAN DE PACHT?&#13;
Voor wat betreft het grondgebonden deel van het mestquotum is er geen enkel probleem Bij het einde van de pacht gaat het (grondgebonden) mestquotum over naar de verpachter. Zoals ik in paragraaf 4 heb aangegeven is er geen plaats voor een vergoeding van de ver-pachter aan de pachter.&#13;
Voor wat betreft het niet-gebonden recht indiceert artikel 8 WVM dat dit zonder anders-luidende overeenkomst teruggaat naar de verpachter. De investeringen in de betreffende stallen zijn meestal specifiek gericht voor het houden van een bepaalde diersoort. Het quotum zal dan bij de betreffende stal moeten blijven, hetgeen me dooreengenomen ook redelijk en billijk lijkt. Ingeval van beëindiging van de pacht dus bij de verpachter.&#13;
Ook de beschreven uitspraken geven tot nu toe geen aanleiding om dit anders te zien, hoewel opgemerkt moet worden dat de vraag in het arrest van het pachthof van 21 no-vember 1995 niet expliciet aan de orde was (partijen waren het immers eens). Uitzonderingen zijn hier echter mogelijk op. In het navolgende zal ik onder meer ingaan op derge-lijke situaties.&#13;
7. HEEFT DE PACHTER RECHT OP VERGOEDING?&#13;
Deze vraag is niet zo eenvoudig te beantwoorden. De casus waarover het hof had te be-slissen was te specifiek om er een algemene regel uit af te leiden. Het hof constateerde in feite dat de verpachter in 1986 een quotum had geleverd, een situatie dus waarvan de wet-gever kennelijk slechts gedacht heeft dat die zich pas vanaf 1 januari 1987 zou voordoen. Het hof verbindt er vervolgens dezelfde conclusies aan als de wetgever in artikel 8 WVM. De uitspraak geeft (onder andere) geen duidelijkheid omtrent de vraag of de pachter een recht op vergoeding zou hebben gehad indien hij de stallen reeds vóór 1 mei 1984 zou hebben gepacht en derhalve het quotum (mede?) tot stand zou hebben gebracht.&#13;
Met de laatst besproken uitspraak lijkt wèl vast te staan dat het instandhouden van een referentiehoeveelheid dierlijke meststoffen c.q. mestproduktierecht, ondanks de arbeid (en investeringen) die pachter (eventueel) heeft verricht, aan het eind van de pachtovereen-komst niet beloond wordt met een vergoeding voor dat instandhouden. Daarbij maakt het derhalve kennelijk niet uit of het mestquotum voortvloeit uit de Interimwet beperking var-kens- en pluimveehouderijen of uit de Meststoffenwet.&#13;
Blijft over de vraag of het totstandbrèngen van een referentiehoeveelheid dierlijke meststoffen c.q. mestquotum kan leiden tot een vergoeding bij het einde van de pacht. Daarbij kunnen vele data van belang zijn voor wat betreft de ingangsdatum:&#13;
1. 1 mei 1984, zijnde de datum welke voor varkens en kippen de bepalende datum was voor de Interimwet beperking intensieve varkens- en pluimveehouderijen. De referentie hoeveelheid is daarmee in beginsel gekoppeld aan de landbouwtelling (meitelling) 1984. Indien deze telling geen gebruikelijk aantal weergaf kon worden uitgegaan van het ge bruikelijk bij de capaciteit van het bedrijf behorende aantal dieren ten tijde van de telling, of ingeval van vestiging of uitbreiding na de landbouwtelling, het gebruikelijk aantal daarna, echter uiterlijk op 2 november 1994. Bovendien waren er nog diverse uitzonderin gen opgenomen in artikel 3.&#13;
2. 31 december 1986, zijnde de voor rundvee, kalkoenen, varkens en kippen bepalende datum voor de referentiehoeveelheid dierlijke meststoffen, thans mestproduktierechten. Indien het aantal dieren op die datum niet een gebruikelijk aantal dieren werd gehouden kon de bezetting op een ander tijdstip in 1986 worden opgegeven. Voor wat betreft var kens en kippen kon het aantal echter niet groter zijn dan op grond van de Interimwet be perking varkens- en pluimveehouderijen was toegestaan. In feite is voor deze diersoorten de hiervoor onder 1 vermelde datum de bepalende datum.&#13;
In artikel 7 van het Registratiebesluit dierlijke meststoffen worden nog enkele uitzon-deringssituaties weergegeven, welke ik hier niet nader zal bespreken.&#13;
3. De bepalende data van de per 1 januari 1992 aangewezen diersoorten verschillen. Eenden en konijnen: de bezetting op 31 december 1990. Indien de bezetting van 1990&#13;
geen getrouw beeld gaf van de gebruikelijke bezetting, kon gekozen worden voor een andere datum in 1990. Vossen en nertsen: de bezetting op 31 december 1990 en de bezetting op een ander tijdstip in 1990, gedeeld door twee. Indien de bezetting van 1990 geen getrouw beeld gaf van de gebruikelijke bezetting, kon dezelfde opgave worden gedaan voor het jaar 1989.&#13;
Geiten: de bezetting op 31 december 1991. Indien de bezetting van 1990 geen getrouw beeld gaf van de gebruikelijke bezetting, kon gekozen worden voor een andere datum in 1991.&#13;
Schapen: de bezetting op 31 december 1991 en de bezetting op een tijdstip in mei of juni 1991, gedeeld door twee.&#13;
De huisvesting van deze dieren, voorzover tot stand gekomen voor de bepalende data kan in al deze gevallen pacht betreffen. Bovendien kan er nog verschil zijn omtrent wie de investeringen heeft verricht. Ook daar zijn weer meerdere mogelijkheden namelijk inves-tering door de verpachter, investering door de pachter met schriftelijke toestemming van de verpachter (artikel 30, lid 1 PW) of machtiging van de grondkamer (artikel 30, lid 3 PW) en een investering op basis van een recht van opstal tussen verpachter en pachter. Rekening houdend met het bepaalde in artikel 31 PW komt het me voor dat in deze geval-len de pachter wel recht heeft op een vergoeding, indien de investeringen door hem zijn verricht en het mestquotum ook mede door zijn arbeid is tot stand gebracht.&#13;
Vervolgens komt de vraag aan de orde aan wie nu de waarde van het mestquotum toe-komt. Hier past naar mijn mening een genuanceerde benadering. De vraag zal in een aan-tal deelvragen moeten worden opgesplitst.&#13;
1. Is er sprake van in stand houden óf van tot stand brengen van mestquotum door de pachter? Naar mijn mening maakt ook Pas veer in zijn artikel volkomen terecht dit onder scheid. Indien er sprake is van in stand houden door de pachter dan betekent dit dat het mestquotum tot stand is gebracht door middel van door de verpachter verrichte investerin gen en arbeid. Dit zal veelal het geval zijn indien de pachtovereenkomst is aangegaan na de bepalende datum voor het totstandkomen van het mestquotum, voorzover de betreffen de stallen ten tijde van het aangaan onderdeel vormden van deze pachtovereenkomst. Dit levert volgens bovenvermelde jurisprudentie geen vergoeding voor de pachter op bij het einde van de pacht. Dit sluit aan om in elk geval geen vergoeding aan de pachter toe te kennen voor grondgebonden mestproduktierechten. De verpachter heeft in het verleden in deze grond geïnvesteerd, van een instandhouden van een mestproduktierecht door de pachter is geen sprake, evenmin als van totstandbrengen (zie ook hierna onder 2).&#13;
2. Zijn de investeringen verricht door de verpachter of door de pachter?&#13;
Zijn de investeringen verricht door de pachter èn is het quotum tot stand gebracht door de pachter dan heeft pachter naar mijn mening op grond van redelijkheid en billijkheid recht op een volledige vergoeding van het mestquotum. Het zal in deze gevallen vooral gaan om pachtovereenkomsten die vóór de desbetreffende bepalende datum zijn aange-gaan en waarbij de stal is gebouwd door de pachter.&#13;
Indien de stal is gebouwd na de bepalende datum, dan zal de investeerder meestal ook het mestquotum hebben verworven (gekocht). Naar mijn mening heeft deze investeerder dan recht op volledige teruggave om niet van het mestquotum indien het de verpachter betreft en recht op volledige vergoeding van het mestquotum indien het de pachter betreft. Meestal zullen partijen een en ander overigens ook contractueel hebben geregeld.&#13;
Indien de investeringen zijn verricht door de verpachter en de arbeid voor het tot stand brengen van het mestquotum (derhalve vóór de bepalende datum) is verricht door de pachter lijkt me een gedeeltelijke vergoeding voor de pachter redelijk en billijk. Pasveer17 beschrijft een tussenvonnis van de Pachtkamer te Venlo d.d. 17 november 1994, waarbij een vergoeding door de pachter gevorderd wordt en door de pachtkamer wordt geoor-deeld dat het van belang is of de pachter in 1984 de produktierechten op grond van de In-terimwet (beperking varkens- en pluimveehouderijen) heeft gerealiseerd, waarna een bewijsopdracht wordt verstrekt. Binnen het door mij hier aangegeven kader lijkt me dit een passende vraag, welke beantwoord dient te worden om tot een redelijke en billijke af-weging te komen. Pasveer18 kent nog betekenis toe aan het gegeven dat melkquotum een vervaltermijn kent en mestquotum niet, in die zin dat de bijdrage van de pachter aan het verwerven en instandhouden geringer is bij mestquotum dan bij melkquotum. Bij een ge-bruik overeenkomstig de bestemming (zoals de Pachtwet voorschrijft) zal geen verval (bij melkquotum) optreden en zal evenmin een substantieel deel (mestquotum) latent (niet overdraagbaar) worden. Bij dit risico van niet overdraagbaar worden mag 1988 t/m 1990 niet op een hoop worden gegooid met 1994 en 1995.'9 Het 'latent' worden van mestquo-tum in de eerste periode is achteraf bepaald, zodat een pachter hiermee geen rekening hoefde te houden. De tweede periode was reeds op 1 januari 1994 bekend en de pachter kon hierop inspelen. Een en ander heeft naar mijn mening geen betekenis voor het toeken-nen van een (eventuele) vergoeding voor de pachter, maar voor het (eventueel) vaststellen van schadeplichtigheid.&#13;
Blijft over de vraag hoe de verdeling van de waarde zou moeten zijn indien de ver-pachter door middel van investeringen en de pachter door middel van arbeid (en eventueel ook enige investeringen) heeft bijgedragen in de totstandkoming van het mestquotum. Het zou voorkeur verdienen om dit op objectieve wijze te doen. Dit zou bij voorbeeld kunnen door toepassing door de zgn. factorkostenmethode welke door Tolner20 is bepleit voor de verdeling van de waarde van melkquotum tussen verpachter en pachter. In feite komt deze methode er op neer dat de gemiddelde bijdrage van verpachter en pachter aan de totstand-koming van het melkquotum wordt berekend aan de hand van objectieve criteria. Het aan-trekkelijke van deze wijze van berekenen is dat deze ook kan worden toegepast op andere produktierechten zoals mestquota. Het wachten is echter op verdere jurisprudentie.&#13;
Naar mijn mening biedt het bovenstaande een meer redelijke en billijke grondslag voor de verdeling van de waarde van mestproduktierechten (en mijns inziens ook voor melken suikerproduktierechten). De redelijkheid en billijkheid vloeit voort uit het gegeven dat ieder wordt 'beloond' volgens zijn inbreng, zijn aandeel in de totstandkoming van het produktierecht. Met de (persoonlijke) mening van Pasveer dat ook bij het mestquotum een vergoeding van 50% toegekend dient te worden ben ik het dan ook niet eens.</content><legacyfootnotes>1. Stb. 1993, 686.&#13;
2. Stb. 1987, 171.&#13;
3. Mr. drs. H.A. Pasveer: Pacht en mestquotum (Agr. recht 1995, nr. 8/9).&#13;
4. Mr. drs. H.A. Pasveer: Pacht en mestquotum (Agr. recht 1995, nr. 8/9 blz. 420 midden).&#13;
5. Mr. drs. H.A. Pasveer: Pacht en mestquotum (Agr. recht 1995, nr. 8/9 blz. 419 boven).&#13;
6. Enige moeite heb ik met 'overdracht' naar een eigen locatie.&#13;
7. Stcrt. 1993, nr. 249.&#13;
8. Artikel 1 MW.&#13;
9. In het volgende wordt gesproken over stallen, ook waar schuur, hok, of een andere benaming meer voor de hand zou liggen.&#13;
10. Zie ook de Regeling vaststelling omvang verplaatsbare mestproduktie (Stcrt 1994, 250).&#13;
11. Tweede Kamer, vergaderjaar 1988-1989, 21 114, nr. 3.&#13;
12. Stb. 1987, 171.&#13;
13. Pachtkamer Venlo, 4/89 d.d. 19 juli 1990 (Muysenberg/Joppen).&#13;
14. Pachtkamer Gerechtshof Arnhem, (Agr. recht 1993, 4656 Haazen/Hendrikx).&#13;
15. Pachtkamer Gerechtshof Arnhem, P 94/52 d.d. 21 november 1995 (Schoenmakers/Havermans). Zie Rechtspraak nr. 4806 in dit nummer.&#13;
16. In deze procedure maakte dit geen verschil wegens ontbreken van grond en dus van grondgebonden mestquotum bij het gepachte object.&#13;
17. Mr. drs. H.A. Pasveer: Pacht en mestquotum (Agr. recht 1995, nr. 8/9 blz. 422).&#13;
18. Mr. drs. H.A. Pasveer: Pacht en mestquotum (Agr. recht 1995, nr. 8/9 blz. 420).&#13;
19. Mr. drs. H.A. Pasveer: Pacht en mestquotum (Agr. recht 1995, nr. 8/9 blz. 422).&#13;
20. Ing. J. Tolner: Pacht en (schade)vergoeding bij overdracht van melkquotum (Agr. recht 1993, nr. 2).</legacyfootnotes><footnotes><footnote/></footnotes><auteurs>Mr. ing. W.B.M. Engels</auteurs><published>1996-03-01 00:00:00</published><modified>1995-11-21 00:00:00</modified><editiondate>1996-03-01</editiondate><htmlpath>https://denhollander.info/artikel/5819</htmlpath></article>
</articles></edition>
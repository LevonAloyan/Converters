<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1992</searchword><id>6102</id><udhid>UDH:TvAR/6102</udhid><titel>De pachtrechtspraak en organisatie1</titel><searchwords><searchword>TvAR 1/1992</searchword><searchword>UDH:TvAR/6102</searchword></searchwords><attachments><attachment><name>1992_nr 1_Artikel_Heisterkamp.pdf</name><extention>pdf</extention><url>https://denhollander.info/download/5911/ci</url></attachment></attachments><inleiding>1. INLEIDING&#13;
Het Ministerie van Landbouw, Natuurbeheer en Visserij werd onlangs betiteld als 'een&#13;
staat in een staat'. Bedoeld werd daarmee, dat het Ministerie allerlei eigen voorzieningen&#13;
kent: eigen onderwijs, een eigen opsporingsapparaat (AID) e.d. Deze constatering mondde&#13;
uit in een beschuldigende vinger - het zou daar allemaal niet goed lopen - en de suggestie&#13;
dat het Ministerie maar als zelfstandige eenheid moest worden opgedoekt onder&#13;
verdeling van haar taken over andere departementen.&#13;
Bij het horen hiervan drong zich bij mij een zekere vergelijking met de Pachtwet op.&#13;
Men zou de Pachtwet namelijk kunnen beschouwen als 'een rechtsstelsel binnen het&#13;
rechtsstelsel'. De wet regelt ten aanzien van één benoemde overeenkomst tevens de rechterlijke&#13;
organisatie, delen van het procesrecht en voorziet in speciale organen (grondkamers).&#13;
Controle van buitenaf (cassatie) is uitgesloten. Ook hier wordt een verdeling over&#13;
andere 'departementen' bepleit: de materiële regels moeten in Boek 7 van het Nieuw Burgerlijk&#13;
Wetboek worden opgenomen, het procesrecht in het Wetboek van Burgerlijke&#13;
Rechtsvordering3, de grondkamers moeten in het kader van de efficiency worden opgeheven&#13;
en wat er met de pachtrechter gaat gebeuren in het bestek van de Herziening van de&#13;
Rechterlijke Organisatie moet nog worden afgewacht. De vraag rijst, of hier nu ook een&#13;
beschuldigende vinger past. Gaan er dingen mis bij de toepassing van de wet?</inleiding><content>2. HET ISOLEMENT VAN HET PACHTRECHT&#13;
Misschien is het pachtrecht wel een eigen rechtsstelsel, maar dat geldt alleen tot op zekere&#13;
hoogte. Op de pachtovereenkomst is immers ook het Burgerlijk Wetboek van toepassing,&#13;
grote delen van het Wetboek van Burgerlijke Rechtsvordering worden bij de&#13;
procedures gehanteerd en de rechters opereren niet alleen in de pachtkamers, maar ook in&#13;
andere kamers.&#13;
Toch wordt het pachtrecht beoefend in een betrekkelijk klein wereldje. De uitspraken&#13;
zijn doorgaans niet in de Nederlandse Jurisprudentie of in algemene juridische tijdschriften&#13;
te vinden, maar in een specialistisch blad (Agrarisch Recht). Ze worden ook in beperkte&#13;
kring gelezen. Het aantal mensen dat over die rechtspraak schrijft is gering. En het&#13;
aantal mensen dat zich daadwerkelijk met de rechtspleging bezighoudt eveneens: de gemachtigden,&#13;
advocaten en rechters zijn hier specialisten. De rechterlijke organisatie leidt ook tot kleinschaligheid; dat geldt in mindere mate voor de kantongerechten (hier zou&#13;
zelfs een zekere concentratie wenselijk zijn, omdat er plaatselijk zelfs gevaar van een te&#13;
geringe betrokkenheid bestaat), maar wel voor beroepsgang op maar één instantie: de&#13;
pachtkamer van het hof. Eigenlijk is het maar een klein clubje mensen dat de richting van&#13;
het pachtrecht bepaalt, want het hof heeft als tweede instantie het laatste woord: cassatie&#13;
is uitgesloten (art. 134 Pw).&#13;
Ik heb al eens geschreven4, dat het jammer is dat zo weinig mensen zich met het pachtrecht&#13;
bezighouden. Mijns inziens kan kennisneming van dit rechtsgebied inspirerend zijn&#13;
voor beoefening van het huurrecht en het algemene vermogensrecht. De pacht is zelfs een&#13;
soort proeftuin voor sommige rechtsproblemen5. Daarnaast zou het pachtrecht zelf zeker&#13;
ook profiteren van de kritische blik van buitenstaanders.&#13;
Tegenover het geringe aantal juridische belangstellenden staat een nogal grote groep&#13;
mensen die de lasten of de lusten van de Pachtwet aan den lijve ondervinden, alsmede&#13;
een groep mensen die bij deze groep betrokken is. Over de meer algemene aspecten van&#13;
de Pachtwet hebben velen een mening. De wet is te weinig flexibel, geeft een te knellend&#13;
regime, moet op de helling, moet zo blijven, verliest aan rechtszekerheid, enzovoorts;&#13;
men hoort er vaak over spreken. In bredere, meer politiek getinte zin komt de wet juist&#13;
heel veel ter sprake. De opmerkingen zijn vaak algemeen van aard en niet toegespitst op&#13;
juridische punten; voor deze kleinere en meer technische aspecten hebben de bij de&#13;
Pachtwet betrokken partijen minder belangstelling.&#13;
3. CASSATIE IN PACHTZAKEN?&#13;
Wel straalt de algemene opinie over de Pachtwet een beetje af op de rechtspraak. Wie tegen&#13;
de wet is, richt zich ook een beetje tegen de rechter die de wet toepast. Daarom wordt&#13;
op het ontbreken van de mogelijkheid van cassatie in pachtzaken wel eens kritiek geuit.&#13;
Sommigen verwachten veel van cassatie.&#13;
Ik denk, dat men dan te veel verwacht. Het zal echt niet zo zijn, dat op grote schaal uitspraken&#13;
van het Arnhemse Hof voor de bijl gaan. Natuurlijk laat men in Arnhem af en toe&#13;
wel eens een juridisch steekje vallen6, maar de meeste uitspraken gaan over betrekkelijk&#13;
feitelijke kwesties: is er sprake van pacht, heeft een pachter wanprestatie gepleegd, biedt&#13;
een voorgestelde pachter voldoende waarborgen om in de plaats te worden gesteld, moet&#13;
een verlengingsverzoek naar billijkheid worden afgewezen, is gebruik van het verpachte&#13;
voor de verpachter van overwegende betekenis, wordt de grondslag van het maatschappelijk&#13;
bestaan van pachter ernstig aangetast bij verlies van het gepachte, enz. Daar zal de&#13;
HR nauwelijks in willen treden. Misschien zou het interessant zijn het oordeel van de HR&#13;
te horen over de rechtspraak van het hof in quotumzaken - een materie die wat buiten de&#13;
pachtsfeer valt en waar het hof kwistig met een statische vorm van billijkheid strooit7- of over de wijze waarop bijvoorbeeld bij indeplaatsstelling met de billijkheid wordt omgegaan&#13;
(daarover meer hierna), maar ook daar is goed denkbaar, dat het oordeel van de&#13;
pachtkamer overeind blijft. Ik denk, dat het hof het in het algemeen goed doet en dat het&#13;
er ook voor zorgt dat het in algemene kwesties op één lijn blijft met de HR.8 Het hof&#13;
volgt de HR op afstand en wie klaagt over de rechtspraak van het hof zal eigenlijk klagen&#13;
over de wettelijke regeling.&#13;
Een praktisch bezwaar van het openen van de mogelijkheid van cassatie is overigens&#13;
nog dat het verwijzen van de zaak naar een andere rechter na vernietiging door de HR&#13;
problemen oplevert. Er is immers maar één 'pachthof. En terugverwijzen naar dat hof&#13;
heeft zo ook zijn bezwaren.9 Aan de andere kant heeft cassatie aantrekkelijke kanten: het&#13;
isolement van de pacht zou enigszins worden doorbroken en de aansluiting met aanverwante&#13;
rechtsgebieden zou - zeker als het pachtrecht zou worden geïntegreerd in het algemene&#13;
vermogensrecht - worden bevorderd. Alles welbeschouwd zou, zoals Heida al eens&#13;
heeft gesuggereerd10, cassatie in het belang der wet misschien een oplossing zijn. Maar ik&#13;
verzeker u, het zou niet veel worden gebruikt.&#13;
4. DE RECHTSPRAAK VAN HET HOF&#13;
Het heeft trouwens ook voordelen dat het Arnhemse Hof bij de pacht alleenheerser is: de&#13;
uitspraken spreken klare taal omdat ze niet worden 'dichtgetimmerd' tegen cassatie. Het&#13;
hof schroomt niet om de rechtszekerheid te bevorderen, zoals bijvoorbeeld bij de quotumrechtspraak&#13;
is gebleken. Uiteraard kan die zekerheid alleen daar worden verschaft waar&#13;
geen vage normen en criteria te vinden zijn. En juist op cruciale punten waar de belangentegenstelling&#13;
tussen pachter en verpachter het sterkst naar voren komt, treft men in de&#13;
wet vage normen aan: zo beslist de rechter over verlenging en indeplaatsstelling als&#13;
hoofdregel 'naar billijkheid' en moet de pachter zich als een 'goed pachter' gedragen.&#13;
Daarmee kan men alle kanten op. Bij dit soort vage criteria wordt per geval geoordeeld&#13;
en is de rechtszekerheid ondergeschikt aan een billijke oplossing.&#13;
Toch zijn hier ook lijnen te bespeuren. Allereerst de soort lijnen waar een commentator&#13;
naar zoekt als hij uitspraken rubriceert; zo valt het 'goed pachterschap' uiteen in zelf gebruiken,&#13;
goede bedrijfsvoering, wonen in de aanwezige woning e.d. en kan men bij de&#13;
billijkheid ook zekere onderverdelingen maken, zoals de commentaren uitwijzen.&#13;
Daarnaast zijn er de minder tastbare lijnen, de tendensen. Dit zijn de punten waar de&#13;
rechter zich kan profileren en een indruk kan scheppen van een houding 'pro pachter' of&#13;
'pro verpachter'. Die indruk kan worden versterkt als leden van het hoogste rechtscollege&#13;
zich in publikaties over het pachtrecht erg geprononceerd uiten.&#13;
Bij de rechtspraak in pachtzaken zijn die tendensen tot op zekere hoogte zichtbaar.&#13;
Vooral valt op dat het hof zich veel minder dan vroeger wel het geval was opwerpt als&#13;
hoeder van het pachtersbelang. Sinds enige tijd worden bijvoorbeeld op uitgebreide schaal vorderingen tot ontbinding van de pacht toegewezen, ook in gevallen waarin dat&#13;
mijns inziens vroeger niet was gelukt.11 Verlengingsverzoeken stranden eveneens vaker.&#13;
Ook in het aannemen van een pachtovereenkomst lijkt het hof soms minder toeschietelijk&#13;
dan vroeger.12 Omdat ieder geval op zich staat, kan men hier natuurlijk slechts indrukken&#13;
geven.&#13;
Op weer andere punten volgt het hof echter nog altijd betrekkelijk rigide lijnen. Dat&#13;
blijkt bijvoorbeeld bij indeplaatsstellingsvorderingen, waar de rechter volgens de wet uiteindelijk&#13;
'naar billijkheid' moet beslissen. Het zou voor de hand liggen dat de rechter hier&#13;
een open afweging verricht. Daarop wijst bijvoorbeeld art. 3:13 NBW. De rechter moet&#13;
volgens dit artikel bij de vraag, wat de billijkheid meebrengt, rekening houden met 'de in&#13;
Nederland levende rechtsovertuigingen en de maatschappelijke en persoonlijke belangen,&#13;
die bij het gegeven geval zijn betrokken'. Hierbij zouden allerlei factoren een rol kunnen&#13;
spelen: het belang van de voorgestelde pachter bij voortzetting van het bedrijf, het feit dat&#13;
de verpachter enig belang heeft bij pachtvrije verkoop te eniger tijd, dat de voorgestelde&#13;
pachter nog jong is en misschien nog een andere baan kan zoeken, enz. Zo werkt het in de&#13;
praktijk echter niet: het hof wijst de vordering tot indeplaatsstelling toe, tenzij de billijkheid&#13;
zich daartegen verzet c.q. tenzij de opvolgende pachter voor de verpachter in redelijkheid&#13;
onaanvaardbaar is13. En de vordering tot ontbinding na overlijden van de pachter&#13;
- waarover eveneens naar billijkheid moet worden beslist - wordt alleen maar toegewezen&#13;
als van de verpachter in redelijkheid niet kan worden gevergd dat hij de pachtovereenkomst&#13;
met de erfgenamen of degene die indeplaatsstelling vordert voortzet.14 Men&#13;
construeert hier in wezen een hoofdregel die geldt, tenzij dit onbillijke - of apert onbillijke&#13;
- resultaten oplevert.&#13;
Op zichzelf is het goed voorstelbaar dat de rechter enige vooruitzichten wil geven aan&#13;
bedrijfsopvolgers die zich al enige tijd op de opvolging hebben ingesteld of dat de rechter&#13;
graag te kennen wil geven dat hij de verpachter er niet beter op wil laten worden door het&#13;
overlijden van de pachter, maar het criterium van de billijkheid leent zich niet voor het&#13;
geven van dit soort zekerheden. Er staat niet in de wet dat de rechter de vordering tot indeplaatsstelling&#13;
moet toewijzen tenzij de billijkheid zich hiertegen verzet; er staat dat de&#13;
rechter naar billijkheid moet beslissen en daarbij passen geen vooropgestelde uitgangspunten.&#13;
15 Naast dit juridisch getinte bezwaar kan men tegen het geven van de door het hof&#13;
gegeven regels inbrengen dat ze bijdragen tot de gedachte, dat het pachtrecht inderdaad&#13;
een recht is dat bijna onontkoombaar op de volgende generatie overgaat. Ook geven ze&#13;
een indruk van een 'pro-pachter' rechtspraak, een indruk, die overigens onjuist is: we&#13;
hebben net al gezien dat op andere punten eerder van een tegengestelde beweging sprake&#13;
is. Ik zou echter ook niet van rechtspraak 'pro verpachter' durven spreken, daarvoor is het&#13;
allemaal te subtiel.&#13;
Over de algemene tendensen in de rechtspraak is hiermee wel het meeste gezegd. In de&#13;
ruim dertig jaren waarin de wet heeft gewerkt zijn de meeste interpretatiemoeilijkneden door de rechter opgelost. Slechts een enkel probleem is blijven bestaan. Nieuwe problemen&#13;
- zoals de positie van melkquota in de pachtverhouding - zijn gerezen en vervolgens&#13;
opgelost. De pachtrechtspraak bevindt zich in rustig vaarwater. Zeer woelig is daarentegen&#13;
het water waarin de grondkamers zich bevinden. Daarover nu een paar woorden.&#13;
5. DE GRONDKAMERS&#13;
Aan de grondkamers zijn in de Pachtwet vele taken toebedeeld. Deze taken zijn in overwegende&#13;
mate van bestuurlijke aard; daarnaast hebben de grondkamers een beperkte regelgevende&#13;
bevoegdheid en - min of meer bij toeval - een enkele rechtsprekende taak.&#13;
De belangrijkste bezigheden van de grondkamers zijn het toetsen van overeenkomsten,&#13;
het beoordelen van verzoeken tot wijziging van de pachtprijs, het beoordelen van verzoeken&#13;
tot goedkeuring van een korte duur en het bepalen van de verkeerswaarde in het kader&#13;
van het voorkeursrecht. De administratieve taken van de grondkamers liggen ten dele&#13;
in de sfeer van het algemeen belang, ten dele in de sfeer van bescherming van de pachter.&#13;
Men kan vraagtekens zetten bij de noodzaak van grondkamers. Voor het algemeen belang&#13;
vervullen zij nauwelijks een functie; de verwijzingen in de Pachtwet naar algemene landbouwbelangen&#13;
zijn nagenoeg tot dode letters geworden. Zoals Heida terecht zegt16 worden&#13;
die landbouwbelangen meestal slechts voor oneigenlijk gebruik uit de motteballen&#13;
gehaald.&#13;
Men kan verder twisten over de functie van de grondkamers voor partij belangen: partijen&#13;
laten vaak na hun overeenkomst ter toetsing aan te bieden (zwarte/grijze pacht) en&#13;
verzoeken die eigenlijk niet behoren te worden ingewilligd worden soms toch maar goedgekeurd&#13;
omdat anders niet (of zwart) zou worden verpacht. Controle ontbreekt omdat&#13;
lang niet alle zaken de Centrale Grondkamer bereiken: tegen een ongewijzigde goedkeuring&#13;
van een overeenkomst staat immers geen beroep open (art. 106 lid 3 Pw) en de pachter&#13;
kan geen beroep instellen tegen een goedkeuring van korte duur die is verleend vóór het&#13;
aangaan van de overeenkomst.17 Het beleid van de grondkamers wordt dus maar ten&#13;
dele getoetst; juist de grondkamers die partijen geen strobreed in de weg leggen worden&#13;
nauwelijks gecontroleerd. Als een grondkamer wel 'lastig doet', loopt zij daarentegen het&#13;
risico, door partijen gemeden te worden. En dat gebeurt ook.&#13;
De activiteiten van de grondkamers zijn al sterk verminderd door het vervallen van de&#13;
koopprijsbeheersing van de Wet Vervreemding Landbouwgronden in 1963 en met het&#13;
afnemen van het pachtareaal nemen hun bemoeienissen met de pacht niet toe. Men kan&#13;
zich inderdaad afvragen, of de grondkamers niet probleemloos kunnen verdwijnen. Als&#13;
partijen er straffeloos voor kunnen kiezen, niet naar de grondkamer te gaan en dit ook met&#13;
enige regelmaat doen, móet natuurlijk wel de vraag rijzen, of de handhaving van de rechten&#13;
niet nog meer aan partijen zelf kan worden overgelaten. Men zou sommige taken kunnen&#13;
laten vervallen, andere zouden moeten worden overgeheveld naar de pachtkamers. De nieuwste voorstellen tot wijziging van de Pachtwet - voor zover ze in de versie van het&#13;
voorontwerp zullen worden doorgevoerd18 - doen overigens weinig om de rol van de&#13;
grondkamers te versterken. Integendeel. Zo werkt een verhoging van de pachtnormen&#13;
automatisch door in het pachtcontract, zodat herziening niet meer hoeft te worden gevraagd.&#13;
Dat scheelt heel wat verzoeken. Verder vervalt de bemoeienis van de grondkamers&#13;
met de verkoop van gras op stam en de inscharing. Dat zijn er weer een paar minder.&#13;
Tenslotte wordt in de voorgestelde nieuwe pachtvormen enerzijds aan de duur getornd en&#13;
anderzijds ook de pachtprijs vrijgelaten. Zowel de goedkeuring van een korte duur als de&#13;
toetsing van de pachtprijs behoren thans tot de werkzaamheden van de grondkamers. In de&#13;
voorlopige voorstellen die ik heb gezien is een functie van betekenis voor de grondkamers&#13;
echter niet weggelegd. Ik heb over die versoepeling naar twee kanten - prijs én duur - al&#13;
eens eerder kritiek geuit19; in mijn optiek maakt men hier pachtvormen, die - nog afgezien&#13;
van ofttduikingsproblematiek - de 'oude' pacht langzaam zullen doen verdwijnen. Het gevolg&#13;
zal dan ook zijn dat er, zelfs als de gehoopte toename van het pachtareaal zou plaatsvinden,&#13;
nog maar weinig pachtovereenkomsten (serieus) hoeven te worden getoetst en dat&#13;
er ook weinig voorstellen voor een korte duur zullen komen. De afschaffing van de grondkamers&#13;
past mooi in dit proces. Men vraagt zich zelfs af, of de gedachte van een mogelijke&#13;
bezuiniging op de grondkamers niet in zekere zin bij de nieuwe regeling heeft meegespeeld.&#13;
In ieder geval wordt ten aanzien van dereguleringsaspecten in de toelichting op het&#13;
voorontwerp opgemerkt, dat het inschakelen van grondkamers en CG niet zal toenemen en&#13;
dat derhalve de bestuurlijke lasten budgettair neutraal blijven dan wel zullen afnemen.20&#13;
Vanuit juridische optiek kan men stellen, dat de grondkamers enkele taken verrichten,&#13;
die eigenlijk tot de rechtspraak behoren c.q. die men zonder bezwaar tot de rechtspraak&#13;
zou kunnen rekenen. Toetsing van overeenkomsten aan strijd met de Pachtwet (art. 5, lid&#13;
1 onder f), wijziging van het tijdstip van ingaan van de overeenkomst (art. 9, lid 2), het&#13;
geven van ontheffing van de herbouwverplichting (art. 29, lid 2), het geven van machtiging&#13;
tot verandering van bestemming, inrichting of gedaante (art. 30, lid 3), het ongegrond&#13;
verklaren van verzet tegen het melioratierecht (art. 31, lid 3), het zijn allemaal&#13;
voorbeelden van taken die men ook aan de pachtrechter had kunnen opdragen. De aan de&#13;
grondkamer gegeven mogelijkheden tot wijziging van de pachtprijs en overige bepalingen&#13;
van de overeenkomst door de rechter (art. 19 en 33 Pw) zijn zelfs te zien als bijzondere&#13;
vormen van een inmiddels gecodificeerde algemene wijzigingsbevoegdheid van de&#13;
rechter in het algemene vermogensrecht (art. 258 Boek 6 NBW). Evenals in het NBW-artikel&#13;
wordt in beide Pw-bepalingen gewerkt met de redelijkheid en billijkheid, een in wezen&#13;
juridisch begrippenpaar. Men moet zelfs per 1 januari 1992 speciale bepalingen in de&#13;
Pachtwet opnemen om de mogelijkheid van ingrijpen door de rechter op grond van het algemene&#13;
NBW-artikel uit te sluiten, wat weer leidt tot de nodige vragen en onduidelijkheden.&#13;
21 Het gaat te ver om hier in dit bestek nader op in te gaan. Duidelijk is wel dat een&#13;
overheveling van taken naar de rechter dit soort afstemmingsvragen niet zou doen rijzen.&#13;
Sommige andere taken van de grondkamers zouden ook wel via speciale rekestprocedures&#13;
bij de rechter kunnen worden ondergebracht. Als de pachtrechter met zijn deskundigen in staat is over de verlenging te oordelen - en niemand trekt dat in twijfel -, dan&#13;
kan hij ook wel onderzoeken of er een ernstige reden is om het voorkeursrecht van de&#13;
pachter te passeren (art. 56e, lid 2) en moet hij eveneens in staat zijn te beoordelen, of de&#13;
bijzondere omstandigheden van het geval een korte duur rechtvaardigen (art. 12, lid 4).&#13;
De afschaffing van de grondkamers heeft echter ook bezwaren. Zo zijn voor de grondkamers&#13;
nieuwe taken weggelegd bij de toetsing van overeenkomsten in natuurgebieden&#13;
wanneer het wetsontwerp tot wijziging van de Natuurbeschermingswet en Pachtwet de&#13;
eindstreep haalt.22 En mocht men ooit nog tot prijsbeheersing van landbouwgrond willen&#13;
overgaan door de Wet agrarisch grondverkeer23 uit de diepvries te halen, dan kan men de&#13;
grondkamers daarbij niet missen. Het opheffen van de grondkamers betekent dus in wezen&#13;
tevens het zetten van een definitieve punt achter de WAG. Aangenomen mag worden,&#13;
dat men zich van die consequenties bewust is.&#13;
Er zijn ook bestaande taken van de grondkamers die bezwaarlijk bij de pachtkamers&#13;
kunnen worden ondergebracht. Het stellen van nadere algemene regels ten aanzien van de&#13;
pachtprijs (art. 4) of ten aanzien van de mini-pachten (art. 58; ze worden overigens minder&#13;
'mini' in de nieuwste voorstellen) kan niet aan de rechter worden opgedragen. Ik zou&#13;
niet goed weten hoe dit anders zou moeten worden geregeld. Van groot belang zijn deze&#13;
taken echter niet. Daarnaast past - belangrijker - de taxatie van het gepachte in het kader&#13;
van de uitoefening van het voorkeursrecht (art. 56c) niet goed in het rechterlijke takenpakket&#13;
en hetzelfde geldt voor de toetsing van de pachtovereenkomst, meer in het bijzonder&#13;
de toetsing van de prijs24. Ik neem aan dat men met enig kunst- en vliegwerk&#13;
hieraan wel een mouw zou kunnen passen, bijvoorbeeld door bijzondere&#13;
verzoekschriftenproce-dures te maken waarbij wordt voorzien in het inschakelen van&#13;
plaatselijke deskundigen. Het zou een gekunsteld gedoe zijn, maar onmogelijk is het niet.&#13;
Dan zou uiteindelijk alleen de regelgevende en de voorlichtende taak van de grondkamers&#13;
écht verdwijnen. Verder zie ik nog het risico dat de toetsing die thans preventief en&#13;
verplicht is, tot een repressieve toetsing - een toetsing achteraf op initiatief van de&#13;
pachter - wordt gemaakt, hetgeen de controle op de pacht niet ten goede zal komen.&#13;
Maar in alle eerlijkheid kom ik tot de conclusie dat de grondkamers gemist kunnen&#13;
worden. Toch staat het idee van een Pachtwet zonder grondkamers mij tegen. Dat komt&#13;
ten dele omdat ik de Pachtwet zoals hij nu is een juridisch goede wet vind; de juridische&#13;
problemen zijn redelijk opgelost (de politieke uiteraard niet) en het schrappen van de&#13;
grondkamers haalt weer in technisch opzicht heel wat overhoop. Verder roept het voorstel&#13;
bij mij wat conservatieve - of misschien Groningse - gevoelens op, in de zin van 'waarom&#13;
moet dat nu zo nodig weer anders?'&#13;
Maar waarom zou ik mij verontschuldigen: eigenlijk raken juist die gevoelens de kern&#13;
van de zaak. De afschaffing van de grondkamers en de CG wordt niet overwogen omdat&#13;
men hun functioneren in twijfel trekt, maar in het kader van de efficiency. Blijkens het&#13;
rapport 'Heroverweging Pachtwetgeving' kosten ze - afgezien van enige kosten op het&#13;
departement -jaarlijks 3,6 miljoen gulden en brengen ze 2,9 miljoen op.25 Het negatieve rendement is dus f700.000,- per jaar. Een hele aderlating! Laten we nu eens gaan filosoferen&#13;
wat hun afschaffen de overheid zou kosten.&#13;
Om te beginnen moet er, dat verzeker ik u, diep worden ingegrepen in de Pachtwet. Ik&#13;
heb in het materiële gedeelte (art. 1-71) minstens dertig bepalingen geteld waarin het&#13;
woord 'grondkamer' voorkomt; neemt men het formele gedeelte mee, dan komt men in&#13;
alleen de Pachtwet op minstens 75 wetsartikelen die vervallen of moeten worden gewijzigd.&#13;
En die wijzigingen kunnen doorgaans niet enkel bestaan uit het wijzigen van het&#13;
woord 'grondkamer' in het woord 'pachtkamer'. Men kan gerust stellen, dat de grondkamers&#13;
aard- en nagelvast in de Pachtwet zijn verankerd; ze zijn daarvan een wezenlijk bestanddeel.&#13;
Uiteraard wordt ook in andere wetten verwezen naar de grondkamers,&#13;
bijvoorbeeld - en op grote schaal - in de Wet agrarisch grondverkeer, die nog steeds&#13;
wordt 'meegewijzigd' met andere wetten (deze wet zal dan, zoals ik reeds aanstipte, moeten&#13;
verdwijnen). Ook de Landinrichtingswet noemt de grondkamers, en het NBW, enz.&#13;
Bij de wijzigingen moeten bovendien allerlei taken worden overgeheveld, beslissingen&#13;
worden genomen, enz. Een moeizaam gevijl en geslijp dus. Dat betekent veel werk ten&#13;
departemente, hoofdbrekens voor de belangenorganisaties, misschien een stevige parlementaire&#13;
discussie ... kortom: een lange en vooral ook dure procedure.&#13;
Daarnaast zullen de ontslagen secretariaatsmedewerkers van de grondkamers enige tijd&#13;
wachtgeld moeten ontvangen (dat zal, als men het klinisch bekijkt, echter geen fortuin&#13;
kosten).&#13;
Als men de operatie uiteindelijk heeft gerealiseerd, zijn die f 700.000,- per jaar nog&#13;
niet bespaard, want de meeste taken worden alleen maar overgeheveld en wel naar de&#13;
rechter. Dat betekent een verhoging van de werklast bij die rechter, hetgeen daar weer tijd&#13;
en dus geld kost. En ook de rechter zal er niet aan kunnen ontkomen, deskundigen in te&#13;
schakelen voor taxaties e.d.&#13;
Als ik dit overzie en vervolgens bedenk dat vanuit het Landbouwschap het alternatief is&#13;
geformuleerd om de grondkamers enigszins te clusteren en de rekening van hun activiteiten&#13;
meer aan partijen te presenteren, dan geef ik de voorkeur aan de 'efficiency' van het&#13;
georganiseerde bedrijfsleven. Het lijkt in de variant van het Landbouwschap mogelijk om&#13;
zowel de kosten van een ingrijpende wetswijziging te besparen als ook de jaarlijkse kosten&#13;
tot ongeveer nihil terug te brengen.&#13;
Als de suggestie van afschaffing van de grondkamers is ingegeven door andere motieven&#13;
dan besparing van geld - ik zie die motieven niet zozeer, maar misschien vindt men&#13;
het instituut 'grondkamer' een anachronisme, acht men hun verschijnsel een uiting van te&#13;
grote bevoogding in een tijd van individualisering of zoiets - dan doet men er beter aan,&#13;
de kwestie met open vizier aan de orde te stellen in het kader van een algehele herziening&#13;
van de Pachtwet, waarbij men tevens de wet op andere beginselen doet stoelen dan nu het&#13;
geval is. Ik sluit niet uit, dat een discussie over zo'n integrale wijziging er komt als men&#13;
enige tijd heeft gewerkt met de bijzondere pachtvormen die binnenkort worden voorgesteld.&#13;
Want, ik voorspel u, dan komt de wet pas echt - en nu van binnenuit - onder spanning&#13;
te staan.</content><legacyfootnotes>1. Deze tekst is - afgezien van de noten - nagenoeg gelijkluidend aan de op 31 oktober 1991 te Wageningen uitgesproken&#13;
tekst.&#13;
2. Bijzonder hoogleraar in het Agrarisch recht, Rijksuniversiteit Groningen.&#13;
3. Dat gebeurt in beperkte mate reeds bij de herziening van de kantongerechtsprocedure (Wet van 31 januari 1991, Stb. 50,&#13;
in werking getreden op 30 december 1991), waarbij de regelingen van de rechtsingang en van de relatieve competentie uit&#13;
de Pw zijn gelicht en naar het Wetboek van Burgerlijke Rechtsvordering zijn overgebracht.&#13;
4. Agrarisch Recht 1990, blz. 610.&#13;
5. Bijv. de toepassing van art. 37 lid 3 van Boek 3 BW bij kennisgeving van niet verdere verlenging en de problematiek van&#13;
pluraliteit/gemeenschap.&#13;
6. Zie bijv. de aan art. 1378 oud BW ontleende overweging in Hof Arnhem 2 oktober 1989, Agr R 1990, 4369: '... Nu de&#13;
bewoordingen van het pachtcontract op dit punt duidelijk zijn, mag daarvan niet door uitlegging worden afgeweken, zoals&#13;
appellant dit voorstaat...'. Vgl. daarmee de jurisprudentie van de HR over uitleg, bijv. HR 13 maart 1981, NJ 1981, 635&#13;
(Haviltex).&#13;
7. Zie daarover recentelijk G. Heida, RM Themis 1991, blz. 397/398, A.H.T. Heisterkamp, Agr R 1991, blz. 592 e.v.&#13;
8. Zie bijv. Hof Arnhem 16 december 1985, Agr R 1987, 4079 n.a.v. HR 8 april 1983, NJ 1984, 159; Hof Arnhem 21&#13;
november 1977, P. 1978, 3359 n.a.v. HR 22 juli 1976, NJ 1977, 6; Hof Arnhem 24 juni 1963, P. 1963, 2404 n.a.v. HR 27&#13;
oktober 1950, NJ 1950,760.&#13;
9. Vooral het bezwaar, dat de rechter reeds zijn overtuiging over de zaak heeft uitgesproken. Vgl. Veegens, Cassatie (derde&#13;
druk), hr. 168 en J.L. van der Neut/A.H.T. Heisterkamp, Liber Amicorum Th.W. van Veen, blz. 252/253.&#13;
10. Rechtspraak in agrarische zaken, inaugurele rede Nijmegen 1980, blz. 10.&#13;
11. Zie daarover Asser-Brunner nr. 94, Houwing nr. 563, A.G. Maris, Wijn en Stael-bundel 'Met grond verbonden' (1991),&#13;
blz. 21, A.H.T. Heisterkamp, Agr R 1989, blz. 414/415 en 1990, blz. 612. Vgl. bijv. ook Hof Arnhem 12 februari 1973,&#13;
P. 1975,3241 en 1 juli 1977, P. 1978,3361 enerzijds met Hof Arnhem 12 december 1988, Agr R 1989,4272 anderzijds.&#13;
12. Zie voor voorbeelden A.H.T. Heisterkamp, Agr R 1990, blz. 612.&#13;
13. Zie Houwing, Pachtwet nr. 529 en de daar aangehaalde rechtspraak.&#13;
14. Zie Houwing, Pachtwet nr. 555, waar men ook rechtspraak aantreft.&#13;
15. Zo ook Asser-Brunner (pacht), nr. 160.&#13;
16. Zie zijn bijdrage in dit nummer. Zie ook zijn bijdrage in de De Haan-bundel 'Rechtsvorming in de sociale rechtsstaat',&#13;
blz. 101 e.v. en RM Themis 1987, blz. 508.&#13;
17. Zie voor uitspraken Houwing, Pachtwet nr. 632.&#13;
18. Zie daarover de bijdrage van H.C.A. Walda elders in dit nummer.&#13;
19. Inaugurele rede 'Het dilemma van de pacht' (1988), blz. 17/18. Zie ook de bijdrage van H.C.A. Walda elders in dit&#13;
nummer.&#13;
20. Toelichting voorontwerp, blz. 31.&#13;
21. Zie daarover Houwing, Pachtwet nr. 417b.&#13;
22. Wetsontwerp 20 617; zie daarover de bijdrage van P.C.E. van Wijmen elders in dit nummer.&#13;
23. Wet van 26 maart 1981, Stb. 248.&#13;
24. Zie hierover ook de bijdrage van G. Heida in dit nummer.&#13;
25. Zie de brief van de minister van Landbouw, Natuurbeheer en Visserij over het rapport van 10 oktober 1990, kamerstuk&#13;
16 625nr. 131, blz. 3.&#13;
</legacyfootnotes><footnotes><footnote/></footnotes><auteurs>Prof. mr. A.H.T. Heisterkamp2</auteurs><published>1992-01-01 00:00:00</published><modified>1992-01-01 00:00:00</modified><editiondate>1992-01-01</editiondate><htmlpath>https://denhollander.info/artikel/6102</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1994</searchword><id>6039</id><udhid>UDH:TvAR/6039</udhid><titel>OPINIE. De Awb geldt ook bij LNV; een reactie</titel><searchwords><searchword>TvAR 3/1994</searchword><searchword>UDH:TvAR/6039</searchword></searchwords><attachments><attachment><name>1994_nr 3_Artikel_Velden.pdf</name><extention>pdf</extention><url>https://denhollander.info/download/5848/ci</url></attachment></attachments><inleiding>In Agrarisch recht van januari 1994 geeft mr. C.J. Botman onder de titel "De LNV-bezwaarschriftenprocedure&#13;
en de Awb" een beschrijving van de Regeling bezwaarschriftencommissie&#13;
1993 van de minister van Landbouw, Natuurbeheer en Visserij, die op 20&#13;
november 1993 in werking is getreden. Tevens gaat hij na hoe deze regeling zich verhoudt&#13;
tot de Algemene wet bestuursrecht. Dit artikel nodigt uit tot het plaatsen van een&#13;
aantal kanttekeningen.</inleiding><content>Vooropgesteld dient te worden, dat de Memorie van Toelichting2 met zo veel woorden&#13;
aangeeft, "dat de vraag of een adviescommissie ter voorbereiding van de beslissing op het&#13;
bezwaarschrift wordt ingeschakeld een van de punten is die aan de bijzondere regelgever&#13;
worden overgelaten". In zoverre is het volstrekt logisch, dat de minister van LNV, vooruitlopend&#13;
op de inwerkingtreding van de Awb, dienaangaande een regeling heeft vastgesteld.&#13;
Het komt echter wat vreemd over, dat een ambtenaar van zijn ministerie, die&#13;
hoogstwaarschijnlijk direct bij de totstandkoming van die regeling betrokken is geweest,&#13;
in een publikatie in Agrarisch recht moet gaan uitleggen, dat deze regeling heel wel in&#13;
overeenstemming met de Awb kan worden gelezen. De Toelichting op de regeling, waarin&#13;
(uiteraard) reeds gerefereerd wordt aan de inwerkingtreding van de Algemene wet bestuursrecht,&#13;
was daarvoor mijns inziens een meer aangewezen plaats geweest.&#13;
Mijn eerste inhoudelijke opmerking betreft de vraag of de bij artikel 2 van de regeling&#13;
ingestelde Commissie voor de bezwaarschriften een adviescommissie is, als bedoeld in&#13;
artikel 7:13 Awb. Volgens Borman dient daarbij onderscheid te worden gemaakt tussen&#13;
de enkelvoudige en de meervoudige afdelingen, waarin de Commissie ingevolge artikel 5&#13;
van de regeling verdeeld is. Lid 1 van dat artikel bepaalt, dat die afdelingen ieder de taak&#13;
van de Commissie vervullen. Na elk van de afdelingen te hebben getoetst aan de criteria&#13;
van artikel 7:13, lid 1 Awb komt hij tot de conclusie, dat een meervoudige afdeling wél&#13;
en een enkelvoudige afdeling niet als een artikel 7:13-commissie is aan te merken.&#13;
Naar mijn mening is deze conclusie onjuist. Het bestuursorgaan, in casu de minister&#13;
van LNV (en niet het Ministerie, zoals in artikel 2, lid 2 van de regeling is bepaald),&#13;
vraagt aan de Commissie advies over te nemen beslissingen op bezwaar- en beroepschriften&#13;
en niet aan een van de afdelingen van de Commissie. De (voorzitter van de) Commissie&#13;
bepaalt immers zelf, of een enkelvoudige dan wel een meervoudige afdeling zal&#13;
adviseren. De minister heeft daar geen invloed op, hetgeen ook blijkt uit de bepaling, dat&#13;
een enkelvoudige afdeling naar een meervoudige kan verwijzen. Derhalve zal bekeken&#13;
moeten worden, of de Commissie als zodanig aan de in artikel 7:13, lid 1 Awb genoemde&#13;
criteria voldoet. Het moge duidelijk zijn, dat zulks, gelet op het bestaan van enkelvoudige&#13;
afdelingen, niet het geval is.&#13;
Ook uit de consequenties van de opvatting van Borman, dat een meervoudige afdeling&#13;
wél en een enkelvoudige niet als artikel 7:13-commissie is aan te merken, blijkt de onhoudbaarheid&#13;
ervan. Het tweede lid van artikel 7:13 schrijft voor, dat bij de ontvangstbevestiging van het&#13;
bezwaarschrift wordt aangegeven, of een in dat artikel bedoelde commissie zal adviseren.&#13;
Dat is, zoals Borman terecht aangeeft, van belang in verband met de termijn, waarbinnen&#13;
op het bezwaarschrift moet zijn beslist: zes of tien weken (artikel 7:10). Volgens de memorie&#13;
van toelichting3 is voor bijzondere gevallen nog voorzien in een verdaging van ten&#13;
hoogste vier weken. Vanwege de wijze, waarop Borman de inhoud van dit artikel weergeeft,&#13;
moet overigens worden gevreesd, dat verdaging op het Ministerie van LNV niet&#13;
slechts in bijzondere gevallen zal voorkomen.&#13;
Borman kwalificeert de bedoelde bepaling als onpraktisch, omdat bij de ontvangst van&#13;
het bezwaarschrift nog niet altijd duidelijk zal zijn of een enkelvoudige dan wel een meervoudige&#13;
afdeling zal adviseren. Om die reden gaat hij er eenvoudigweg vanuit, dat deze&#13;
op de rechtszekerheid gerichte bepaling eigenlijk een dode letter is en de onderhavige vermelding&#13;
ook uit een later bericht mag blijken. Dat heeft de wetgever echter uitdrukkelijk&#13;
niet gewild, zoals uit de Memorie van Toelichting4 blijkt:&#13;
"Voor de indiener van het bezwaarschrift is het van belang te weten, dat zijn bezwaarschrift in handen&#13;
van een adviescommissie is gesteld; ook omdat dit ingevolge artikel 6.3.15 (is 7:10, JvdV), eerste&#13;
lid, de beslissingstermijn zal verlengen. Het tweede lid schrijft daarom voor dat het&#13;
bestuursorgaan de indiener er bij de schriftelijke bevestiging van de ontvangst van zijn bezwaarschrift&#13;
op wijst, dat een commissie over het bezwaarschrift zal adviseren."&#13;
Ook de minister van LNV zou derhalve gewoon bij de ontvangstbevestiging moeten aangeven,&#13;
dat een artikel 7:13-commissie zal adviseren, ware het niet dat uit het voorafgaande&#13;
blijkt, dat hij een dergelijke commissie niet heeft ingesteld.&#13;
Hoewel Borman zich over die specifieke situatie niet uitlaat, zou de in artikel 6, lid 2&#13;
van de regeling neergelegde verwijzingsmogelijkheid in zijn redeneertrant merkwaardige&#13;
consequenties kunnen hebben. Een enkelvoudige afdeling zou immers op enig moment,&#13;
zelfs nog na het horen van de belanghebbenden, tot de conclusie kunnen komen, dat de&#13;
kwestie te ingewikkeld is om er alleen advies over uit te brengen en deze vervolgens naar&#13;
een meervoudige afdeling kunnen verwijzen. Heeft dat dan tot gevolg, dat artikel 7:13 en&#13;
daarmee ook de langere beslissingstermijn van artikel 7:10 van toepassing wordt ? Ik zou&#13;
menen van niet, maar uit het betoog van Borman lijkt het tegendeel voort te vloeien.&#13;
De conclusie kan geen andere zijn dan dat de Commissie voor de bezwaarschriften, zoals&#13;
door de minister bij de Regeling bezwaarschriftencommissie 1993 ingesteld, nimmer&#13;
is aan te merken als een adviescommissie als bedoeld in artikel 7:13, lid 1 Awb. Indien de&#13;
minister van de gevolgen van dat artikel - en met name de langere beslissingstermijn - gebruik&#13;
wil maken, zal hij de regeling moeten aanpassen. Het gaat niet aan, zoals Borman&#13;
doet, daartoe een wettelijke bepaling, gericht op de rechtszekerheid van de burger, extensief&#13;
te interpreteren.</content><legacyfootnotes>1. Besluit van de minister van Landbouw, Natuurbeheer en Visserij d.d. 11 november 1993, Stcrt. 222.&#13;
2. PG Awb I, blz. 353.&#13;
3. PG Awb I, blz. 345.&#13;
4. PG Awb I, blz. 354.&#13;
</legacyfootnotes><footnotes><footnote/></footnotes><auteurs>Mr. J.A.M, van der Velden</auteurs><published>1994-03-01 00:00:00</published><modified>1993-06-28 00:00:00</modified><editiondate>1994-03-01</editiondate><htmlpath>https://denhollander.info/artikel/6039</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2008</searchword><id>7589</id><udhid>UDH:TvAR/7589</udhid><titel>Van Dijk/Gemeente Kampen (TvAR 2008/5476)</titel><searchwords><searchword>TvAR 11/2008</searchword><searchword>TvAR 2008/5476</searchword><searchword>UDH:TvAR/7589</searchword></searchwords><attachments><attachment><name>TAR2008_11Rechtspraak_5476.pdf</name><extention>pdf</extention><url>https://denhollander.info/download/7071/ci</url></attachment></attachments><inleiding>Gerechtshof Arnhem, sector civiel recht, 28 oktober 2008,&#13;
zaaknummer 104.004.545&#13;
(Van Dijk/Gemeente Kampen)&#13;
(mrs. W.L. Valk, M.M. Olthof en H.L. van der Beek en de&#13;
deskundige leden F.J.A. baron van Verschuer en ir. H.B.M.&#13;
Duenk)&#13;
LJNBG1692&#13;
Toeslagrechten. Einde pacht. Prejudiciële vragen.&#13;
[Pachtwet, art. 25; Burgerlijk Wetboek, art. 3:6, 6:212,&#13;
7:347, 7:358, EG-Verdrag, art. 234;Verordening&#13;
(EG)1782/2003, art. 33, 38, 43, 46; Verordening (EG)&#13;
795/2004, art. 20, 22]&#13;
Hoger beroep van het vonnis van de pachtkamer rechtbank&#13;
Zwolle-Lelystad van 25 september 2008, Agr.r. 2007/5408.&#13;
Aan wie komen de toeslagrechten toe bij het einde van de&#13;
pacht: de pachter, de verpachter of (elk voor een deel) aan&#13;
beide? De pachtkamer van het gerechtshof Arnhem stelt&#13;
prejudiciële vragen aan het Hof van Justitie van de Europese&#13;
Gemeenschappen.&#13;
Met noot D.W. Bruil&#13;
Arrest van de pachtkamer inzake&#13;
Kornelis van Dijk,&#13;
wonende te Kampen,&#13;
appellant,&#13;
advocaat: mr. H. van Ravenhorst,&#13;
tegen:&#13;
de publiekrechtelijke rechtspersoon de Gemeente Kampen,&#13;
zetelende te Kampen,&#13;
geïntimeerde,&#13;
advocaat: mr. F.J. Boom.&#13;
2.3.</inleiding><content>veroordeelt Swellengrebel c.s. in de kosten van de eerste&#13;
aanleg en het principaal beroep, tot aan deze uitspraak aan&#13;
de zijde van Verhoef voor wat betreft de eerste aanleg begroot&#13;
op € 500,- voor salaris overeenkomstig het liquidatietarief&#13;
en op € 106,- voor griffierecht en voor wat betreft&#13;
het principaal beroep begroot op € 1.788,- voor salaris&#13;
overeenkomstig het liquidatietarief en op € 254,- voor griffierecht&#13;
en verklaart deze beschikking in zoverre uitvoerbaar&#13;
bij voorraad;&#13;
wijst af het meer of anders verzochte.&#13;
5476&#13;
Gerechtshof Arnhem, sector civiel recht, 28 oktober 2008,&#13;
zaaknummer 104.004.545&#13;
(Van Dijk/Gemeente Kampen)&#13;
(mrs. W.L. Valk, M.M. Olthof en H.L. van der Beek en de&#13;
deskundige leden F.J.A. baron van Verschuer en ir. H.B.M.&#13;
Duenk)&#13;
LJNBG1692&#13;
Toeslagrechten. Einde pacht. Prejudiciële vragen.&#13;
[Pachtwet, art. 25; Burgerlijk Wetboek, art. 3:6, 6:212,&#13;
7:347, 7:358, EG-Verdrag, art. 234;Verordening&#13;
(EG)1782/2003, art. 33, 38, 43, 46; Verordening (EG)&#13;
795/2004, art. 20, 22]&#13;
Hoger beroep van het vonnis van de pachtkamer rechtbank&#13;
Zwolle-Lelystad van 25 september 2008, Agr.r. 2007/5408.&#13;
Aan wie komen de toeslagrechten toe bij het einde van de&#13;
pacht: de pachter, de verpachter of (elk voor een deel) aan&#13;
beide? De pachtkamer van het gerechtshof Arnhem stelt&#13;
prejudiciële vragen aan het Hof van Justitie van de Europese&#13;
Gemeenschappen.&#13;
Met noot D.W. Bruil&#13;
Arrest van de pachtkamer inzake&#13;
Kornelis van Dijk,&#13;
wonende te Kampen,&#13;
appellant,&#13;
advocaat: mr. H. van Ravenhorst,&#13;
tegen:&#13;
de publiekrechtelijke rechtspersoon de Gemeente Kampen,&#13;
zetelende te Kampen,&#13;
geïntimeerde,&#13;
advocaat: mr. F.J. Boom.&#13;
1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van het vonnis van 25 september 2007, gepubliceerd&#13;
op www.rechtspraak.nl onder LJN(Landelijk Jurisprudentie&#13;
Nummer): BB4140, dat de pachtkamer van de Rechtbank&#13;
Zwolle-Lelystad tussen appellant (hierna ook te noemen:&#13;
Van Dijk) als gedaagde en geïntimeerde (hierna ook te&#13;
noemen: de Gemeente) als eiseres heeft gewezen. Van dit&#13;
vonnis is een fotokopie aan dit arrest gehecht.&#13;
2. Het geding in hoger beroep&#13;
2.1. Van Dijk heeft bij exploot van 24 oktober 2007 aan&#13;
de Gemeente aangezegd van het vonnis van 25 september&#13;
2007 in hoger beroep te komen, met dagvaarding&#13;
van de Gemeente voor dit hof. Hij heeft geconcludeerd&#13;
dat het hof het bestreden vonnis zal vernietigen&#13;
en, opnieuw recht doende, de Gemeente alsnog&#13;
niet-ontvankelijk zal verklaren in haar vorderingen,&#13;
althans haar deze alsnog in hun geheel zal ontzeggen.&#13;
2.2. Bij memorie van grieven heeft Van Dijk zes grieven&#13;
tegen het bestreden vonnis aangevoerd en toegelicht,&#13;
heeft hij drie producties in het geding gebracht en&#13;
heeft hij, naar het hof begrijpt, geconcludeerd overeenkomstig&#13;
de dagvaarding in hoger beroep.&#13;
2.3. Bij memorie van antwoord tevens houdende voorwaardelijke&#13;
vermeerdering van eis heeft de Gemeente&#13;
de grieven bestreden, heeft zij twee producties in het&#13;
geding gebracht en heeft zij geconcludeerd dat het hof&#13;
bij arrest, voor zover mogelijk uitvoerbaar bij voorraad,&#13;
primair het vonnis waarvan beroep, eventueel&#13;
onder aanvulling van rechtsgronden, zal bekrachtigen,&#13;
althans subsidiair, in het geval dat het hof het bestreden&#13;
vonnis zal vernietigen, en de vordering van de&#13;
Gemeente in eerste aanleg alsnog zal afwijzen, voor&#13;
recht zal verklaren dat:&#13;
1. Van Dijk, indien hij tijdens de looptijd van de&#13;
pachtovereenkomst overgaat tot het aan een derde&#13;
vervreemden van met het gepachte samenhangende&#13;
toeslagrechten, tegen de achtergrond van het beginsel&#13;
zoals dit ten grondslag ligt aan art. 6:212 Burgerlijk&#13;
Wetboek, althans naar redelijkheid en billijkheid, gehouden&#13;
is om de Gemeente een deel van de waarde&#13;
van die toeslagrechten ten tijde van de vervreemding&#13;
te vergoeden, welk deel van die waarde naar redelijkheid&#13;
en billijkheid en rekening houdend met alle omstandigheden&#13;
van het geval dient te worden vastgesteld&#13;
op 50%;&#13;
2. Van Dijk gehouden is om bij het ten einde komen&#13;
van de pachtovereenkomst, tegen de achtergrond van&#13;
het beginsel zoals dit ten grondslag ligt aan art. 6:212&#13;
Burgerlijk Wetboek, althans naar redelijkheid en billijkheid,&#13;
een deel van de waarde te vergoeden van de&#13;
met het gepachte samenhangende toeslagrechten die&#13;
hij op zijn naam behoudt, welk deel van die waarde&#13;
naar redelijkheid en billijkheid en rekening houdend&#13;
met alle omstandigheden van het geval dient te worden&#13;
vastgesteld op 50%;&#13;
met veroordeling van elk van partijen in de eigen kosten.&#13;
Het zojuist genoemde art. 6:212 Burgerlijk Wetboek&#13;
luidt als volgt: ‘1. Hij die ongerechtvaardigd is verrijkt&#13;
ten koste van een ander, is verplicht, voor zover dit redelijk&#13;
is, diens schade te vergoeden tot het bedrag van&#13;
zijn verrijking. 2. Voor zover de verrijking is verminderd&#13;
als gevolg van een omstandigheid die niet aan de&#13;
verrijkte kan worden toegerekend, blijft zij buiten beschouwing.&#13;
Nr. 11 - november 2008 Tijdschrift voor AGRARISCH RECHT 477&#13;
Rechtspraak 5476&#13;
3. Is de verrijking verminderd in de periode waarin de&#13;
verrijkte redelijkerwijze met een verplichting tot vergoeding&#13;
van de schade geen rekening behoefde te&#13;
houden, dan wordt hem dit niet toegerekend. Bij de&#13;
vaststelling van deze vermindering wordt mede rekening&#13;
gehouden met uitgaven die zonder de verrijking&#13;
zouden zijn uitgebleven.’&#13;
2.4. Bij ‘incidentele memorie van antwoord op voorwaardelijke&#13;
vermeerdering van eis’ heeft Van Dijk te kennen&#13;
gegeven geen bezwaar te hebben tegen het alsnog&#13;
indienen van de voorwaardelijke vermeerdering van&#13;
eis, heeft hij tegen de vermeerderde eis inhoudelijk&#13;
verweer gevoerd en heeft hij geconcludeerd dat het&#13;
hof de voorwaardelijk vermeerderde eis aan de Gemeente&#13;
zal ontzeggen.&#13;
2.5. Ter zitting van het hof van 15 september 2008 hebben&#13;
partijen de zaak doen bepleiten, Van Dijk door&#13;
mr. J.T.A.M. van Mierlo, advocaat te Deventer en de&#13;
Gemeente door mr. G.M.F. Snijders, advocaat te&#13;
Utrecht; beiden hebben daarbij pleitnotities in het geding&#13;
gebracht. Van Dijk heeft voorafgaand aan de zitting&#13;
aan de Gemeente en het hof een productie gezonden.&#13;
Desgevraagd heeft mr. Snijders voornoemd&#13;
ter zitting meegedeeld dat hij voldoende heeft kennisgenomen&#13;
van die productie, dat hij zich voldoende&#13;
heeft kunnen voorbereiden op een verweer daartegen&#13;
en dat hij instemt met het in het geding brengen van&#13;
die productie zonder nadere maatregel door het hof.&#13;
Vervolgens is aan Van Dijk akte verleend van het in&#13;
het geding brengen van die productie. Van de zitting&#13;
van 15 september 2008 is een procesverbaal opgemaakt,&#13;
dat aan dit arrest is gehecht.&#13;
2.6. Vervolgens hebben partijen de stukken voor het wijzen&#13;
van arrest aan het hof overgelegd en heeft het hof&#13;
bij vervroeging arrest bepaald op heden.&#13;
3. De vaststaande feiten&#13;
3.1. Tussen partijen staan in hoger beroep als enerzijds gesteld&#13;
en anderzijds erkend dan wel niet of onvoldoende&#13;
weersproken en op grond van de in zoverre&#13;
niet bestreden inhoud van overgelegde producties, de&#13;
navolgende feiten vast.&#13;
3.2. Van Dijk pacht sinds 1982 van de Gemeente enkele&#13;
percelen bouwland. Inmiddels betreft dit het perceel&#13;
117B, kadastraal bekend Gemeente Kampen, sectie&#13;
R, nr. 251 (gedeeltelijk), groot 5.80.16 hectaren en de&#13;
percelen 117D, 117E, 117F, 117G en 117H, kadastraal&#13;
bekend Gemeente Kampen, sectie R, nr. 250&#13;
(gedeeltelijk), tezamen groot 34.02.36 hectaren. De&#13;
pachtovereenkomst is in 1952 aangegaan tussen de&#13;
Gemeente en de rechtsvoorganger van Van Dijk. Van&#13;
Dijk heeft geen gronden in pacht van één of meer&#13;
derden.&#13;
3.3. Tot 1999 exploiteerde Van Dijk een gemengd bedrijf&#13;
met akkerbouw en melkvee. Sindsdien exploiteert hij&#13;
uitsluitend een akkerbouwbedrijf. Recentelijk verbouwde&#13;
hij consumptieaardappelen, suikerbieten,&#13;
witlofwortelen, zaaiuien, wintergraan, brouwgerst en&#13;
snijmaïs.&#13;
3.4. Van Dijk heeft gedurende een reeks van jaren compensatiebedragen&#13;
ontvangen in het kader van Europese&#13;
inkomenssteun voor akkerbouwers, welke steun&#13;
was gekoppeld aan de productie van bepaalde gewassen.&#13;
Deze inkomenssteun was gebaseerd op de Verordening&#13;
(EEG) nr. 1765/92 ( PbEG1992, L 181) en&#13;
de Verordening (EG) nr. 1251/1999 ( PbEG1999, L&#13;
160).&#13;
3.5. Na de inwerkingtreding op 28 oktober 2003 van Verordening&#13;
(EG) nr. 1782/2003 van de Raad van 29&#13;
september 2003 tot vaststelling van gemeenschappelijke&#13;
voorschriften voor regelingen inzake rechtstreekse&#13;
steunverlening in het kader van het gemeenschappelijk&#13;
landbouwbeleid en tot vaststelling van bepaalde&#13;
steunregelingen voor landbouwers en wijziging&#13;
van eerdere verordeningen ( PbEUL 270) (hierna te&#13;
noemen: Verordening 1782/2003) zijn aan Van Dijk&#13;
op grond van art. 33 lid 1, art. 38 en art. 43 lid 1 en&#13;
lid 2 sub a van deze Verordening toeslagrechten toegekend.&#13;
3.6. De pachtovereenkomst bevat geen bedingen ter zake&#13;
van inkomenssteun of toeslagrechten.&#13;
4. De motivering van de beslissing in hoger beroep&#13;
De beslissing van de pachtkamer van de rechtbank&#13;
4.1. De pachtkamer van de rechtbank heeft in het bestreden&#13;
vonnis de vorderingen van de Gemeente nagenoeg&#13;
geheel toegewezen door, onder afwijzing van het&#13;
meer of anders gevorderde en met compensatie van de&#13;
kosten van de procedure, in die zin dat elke partij de&#13;
eigen kosten draagt, voor recht te verklaren dat:&#13;
I. Van Dijk gehouden is om de door hem van de Gemeente&#13;
gepachte gronden bij het einde van de overeenkomst&#13;
aan de Gemeente op te leveren inclusief de&#13;
op die gronden opgebouwde of samenhangende toeslagrechten&#13;
tegen vergoeding van de helft van de&#13;
waarde van deze rechten;&#13;
II. het Van Dijk niet is toegestaan om de toeslagrechten&#13;
die zijn opgebouwd op of samenhangen met de&#13;
door de Gemeente aan Van Dijk verpachte gronden&#13;
aan één of meer derden te vervreemden zonder voorafgaande&#13;
toestemming van de Gemeente;&#13;
III. overtreding van het onder 2 geformuleerde verbod&#13;
onder omstandigheden een zodanig ernstige tekortkoming&#13;
in de nakoming van de uit de pachtovereenkomst&#13;
voortvloeiende verplichtingen kan opleveren,&#13;
dat deze de ontbinding van de pachtovereenkomst&#13;
rechtvaardigt;&#13;
IV. overtreding van het onder 2 bedoelde verbod meebrengt&#13;
dat Van Dijk in beginsel gehouden is de&#13;
schade te vergoeden (het hof begrijpt:) die de Gemeente&#13;
dientengevolge zal lijden, welke schade naar&#13;
redelijkheid en billijkheid wordt gesteld op de helft&#13;
van de waarde van de zonder toestemming vervreemde&#13;
toeslagrechten ten tijde van de vervreemding.&#13;
Het toepasselijke recht&#13;
4.2. Per 1 september 2007 is met de art. 7:311 e.v. Burgerlijk&#13;
Wetboek en 1019j- 1019v Wetboek van Bur-&#13;
Nr. 11 - november 2008 Tijdschrift voor AGRARISCH RECHT 478&#13;
5476 Rechtspraak&#13;
gerlijke Rechtsvordering een nieuwe wettelijke regeling&#13;
van de pacht in werking getreden en is de Pachtwet&#13;
vervallen. Voor zover tussen oud en nieuw recht&#13;
een voor de onderhavige zaak (waarin de inleidende&#13;
dagvaarding op 13 november 2006 en derhalve vóór&#13;
de inwerkingtreding van de zojuist genoemde artikelen&#13;
is betekend) relevant verschil bestaat, zal het hof&#13;
op (het overgangsrecht ter zake van) zodanig verschil&#13;
hierna ingaan. Voor zover tussen oud en nieuw recht&#13;
geen voor de onderhavige zaak relevant verschil bestaat,&#13;
behoeft de vraag welk recht volgens het overgangsrecht&#13;
van toepassing is, geen bespreking en zal&#13;
het hof zowel naar het oude als naar het nieuwe recht&#13;
verwijzen.&#13;
De bevoegdheid van de pachtkamer&#13;
4.3. Van Dijk heeft in zijn eerste grief betoogd dat de&#13;
pachtkamer van de rechtbank zich ten onrechte bevoegd&#13;
heeft geacht om van het geschil kennis te&#13;
nemen. De grief faalt. Zowel volgens oud recht (art.&#13;
128 aanhef en onder a Pachtwet) als volgens huidig&#13;
recht (art. 1019j aanhef en onder a Wetboek van Burgerlijke&#13;
Rechtsvordering) worden door de pachtkamer&#13;
van de rechtbank behandeld en beslist alle zaken betreffende&#13;
een pachtovereenkomst. Het onderwerp van&#13;
geschil heeft betrekking op de aanspraken die volgens&#13;
art. 25 Pachtwet dan wel de art. 7:347 en 7:358 Burgerlijk&#13;
Wetboek uit de pachtovereenkomst voortvloeien&#13;
zodat de zaak een pachtovereenkomst betreft&#13;
als in de vorige zin bedoeld. Daarmee is, zowel volgens&#13;
art. 132 Pachtwet als volgens art. 1019o lid 1&#13;
Wetboek van Burgerlijke Rechtsvordering, ook de bevoegdheid&#13;
van de pachtkamer van dit hof gegeven.&#13;
De centrale vraag in dit geding&#13;
4.4. De toewijsbaarheid van de door de Gemeente (de verpachter)&#13;
gevorderde verklaringen voor recht hangt af&#13;
van het antwoord op de vraag aan wie de aan Van&#13;
Dijk (de pachter) op de voet van Verordening&#13;
1782/2003 toegekende toeslagrechten dan wel de&#13;
waarde van die rechten bij het einde van de pacht toekomen,&#13;
aan de Gemeente, aan Van Dijk of (elk voor&#13;
een deel) aan beide.&#13;
4.5. De pachtkamer van de rechtbank heeft aan de toewijzing&#13;
van de vorderingen van de Gemeente zoals hierboven&#13;
vermeld onder 4.1, kort gezegd ten grondslag&#13;
gelegd dat noch Verordening 1782/2003, noch de art.&#13;
20 en 22 van Verordening (EG) nr. 795/2004 van de&#13;
Commissie van 21 april 2004 houdende bepalingen&#13;
voor de uitvoering van de bedrijfstoeslagregeling&#13;
waarin is voorzien bij Verordening 1782/2003 ( PbEU&#13;
L 141) (hierna te noemen: Verordening 795/2004) de&#13;
hiervoor onder 4.4 geformuleerde vraag beantwoordt,&#13;
dat daarom aansluiting moet worden gezocht ‘bij wel&#13;
in wet of rechtspraak geregelde gevallen’ (rechtsoverweging&#13;
5.1), alsmede dat er tussen toeslagrechten&#13;
enerzijds en melk- en bietenrechten anderzijds met&#13;
het oog op de juiste toepassing van hetgeen het pachtrecht&#13;
vraagt meer overeenkomsten dan verschillen bestaan&#13;
en dat de verschillen eerder de technische uitwerking&#13;
van de inkomenssteun betreffen dan dat er&#13;
grote principiële verschillen bestaan tussen genoemde&#13;
vermogensrechten (r.o. 5.4).&#13;
4.6. De grieven twee tot en met zes van Van Dijk richten&#13;
zich alle tegen de door de pachtkamer van de rechtbank&#13;
uitgesproken verklaringen voor recht. Het hof&#13;
zal deze grieven dan ook gezamenlijk behandelen.&#13;
Het standpunt van de Gemeente&#13;
4.7. De Gemeente beroept zich op art. 46 van Verordening&#13;
1782/2003, waarin kort gezegd wordt bepaald&#13;
dat de toeslagrechten kunnen worden overgedragen&#13;
aan een andere landbouwer die in dezelfde lidstaat is&#13;
gevestigd. Daardoor hebben die rechten waarde in het&#13;
economische verkeer, aldus de Gemeente. Volgens de&#13;
Gemeente zijn de toeslagrechten vermogensrechten in&#13;
de zin van art. 3:6 Burgerlijk Wetboek, die de pachter&#13;
slechts op zijn naam heeft kunnen verkrijgen dankzij&#13;
het feit dat zijn verpachter hem de grond ter beschikking&#13;
heeft gesteld waarop de voor het toekennen van&#13;
de toeslagrechten vereiste productie heeft kunnen&#13;
plaatsvinden. Genoemde wetsbepaling luidt als volgt:&#13;
‘Rechten die, hetzij afzonderlijk hetzij tezamen met&#13;
een ander recht, overdraagbaar zijn, of er toe strekken&#13;
de rechthebbende stoffelijk voordeel te verschaffen,&#13;
ofwel verkregen zijn in ruil voor verstrekt of in het&#13;
vooruitzicht gesteld stoffelijk voordeel, zijn vermogensrechten.’&#13;
Volgens de Gemeente schrijven Verordening&#13;
1782/2003 en Verordening 795/2004 niet voor wat&#13;
er bij het einde van de pacht met de toeslagrechten&#13;
dient te geschieden. Met een beroep op rechtsoverweging&#13;
26 uit het arrest van het Hof van Justitie van de&#13;
Europese Gemeenschappen (hierna te noemen: Hof&#13;
van Justitie) van 24 maart 1994, zaak C-2/92, Jur.&#13;
1994, p. I-00955 (Bostock), stelt de Gemeente voorts&#13;
dat, daar de rechtsbetrekkingen tussen pachter en verpachter,&#13;
in het bijzonder aan het einde van de pacht,&#13;
bij de huidige stand van het gemeenschapsrecht worden&#13;
beheerst door het recht van de betrokken Lid-&#13;
Staat, de gevolgen van een eventuele ongerechtvaardigde&#13;
verrijking van de verpachter aan het einde van&#13;
de pacht buiten de sfeer van het gemeenschapsrecht&#13;
vallen. Daarom dient de vraag wat er bij het einde&#13;
van een pachtovereenkomst met de toeslagrechten&#13;
dient te geschieden, niet aan de hand van het Europese&#13;
maar aan de hand van het Nederlandse&#13;
(pacht)recht te worden beantwoord, aldus de Gemeente.&#13;
Naar de mening van de Gemeente heeft de&#13;
Nederlandse jurisprudentie inzake de aanspraken en&#13;
zeggenschap van een verpachter ter zake van melk- en&#13;
bietenquota reflexwerking bij (als die jurisprudentie al&#13;
niet rechtstreeks van toepassing is op) de beantwoording&#13;
van de vraag naar de aanspraken en zeggenschap&#13;
van een verpachter ter zake van toeslagrechten bij het&#13;
einde van de pacht. Dit brengt volgens de Gemeente&#13;
mee dat de pachter gehouden is om zijn verpachter&#13;
bij het einde van de pacht in de gelegenheid te stellen&#13;
de met het gepachte samenhangende toeslagrechten te&#13;
verwerven en (ook als die verplichting niet op de&#13;
Nr. 11 - november 2008 Tijdschrift voor AGRARISCH RECHT 479&#13;
Rechtspraak 5476&#13;
pachter mocht rusten) in ieder geval dat een redelijke&#13;
en billijke verdeling van de waarde van de toeslagrechten&#13;
in het algemeen zal betekenen dat aan beide partijen&#13;
bij de pachtovereenkomst de helft van de waarde&#13;
toekomt van de met het gepachte samenhangende&#13;
toeslagrechten.&#13;
Het standpunt van Van Dijk&#13;
4.8. Van Dijk weerspreekt niet dat toeslagrechten zijn te&#13;
beschouwen als vermogensrechten in de zin van art.&#13;
3:6 Burgerlijk Wetboek. Hij is echter van mening dat&#13;
Verordening 1782/2003 en Verordening 795/2004&#13;
ervan uitgaan dat de toeslagrechten bij het einde van&#13;
de pacht bij de pachter blijven, nu toeslagrechten&#13;
slechts kunnen toekomen aan de landbouwer, en dus&#13;
niet (aldus Van Dijk) aan de verpachter. Voorts benadrukt&#13;
Van Dijk de zijns inziens grote verschillen tussen&#13;
enerzijds melk- en bietenquota en anderzijds toeslagrechten:&#13;
de quota zijn in beginsel verbonden aan&#13;
de grond die de melkveehouder dan wel akkerbouwer&#13;
in de referentieperiode in gebruik had, toeslagrechten&#13;
(als aan de persoon van de landbouwer klevende rechten)&#13;
zijn in beginsel niet verbonden aan de grond.&#13;
Daarnaast geven de toeslagrechten recht op inkomenssteun&#13;
ter compensatie van het feit dat producten&#13;
voortaan tegen wereldmarktprijzen dienen te worden&#13;
geproduceerd en zijn de melk- en de bietenquota productiebeperkende&#13;
maatregelen. Volgens Van Dijk bestaan&#13;
er wel Europese regels over wat er moet gebeuren&#13;
met het melkquotum bij het einde van de pacht,&#13;
maar gaan de Europese regels uit van een volledig&#13;
vrije verhandelbaarheid en overdraagbaarheid van de&#13;
toeslagrechten, waardoor Europese regels over het lot&#13;
van de toeslagrechten bij het einde van de pacht ontbreken.&#13;
Volgens Van Dijk komt gelet op het vorenstaande&#13;
het Nederlandse recht niet meer voor toepassing&#13;
in aanmerking. Voor zover dit anders mocht zijn,&#13;
meent hij dat ook op grond van het Nederlandse&#13;
recht de toeslagrechten toekomen aan de pachter.&#13;
De relevante Nederlandse jurisprudentie&#13;
4.9. Voor de onder 4.7 bedoelde Nederlandse jurisprudentie&#13;
inzake het melkquotum verwijst het hof naar zijn&#13;
uitspraak van 8 april 2008, zaaknummer&#13;
104.003.052, gepubliceerd op www.rechtspraak.nl&#13;
onder LJNBE8727, in welke uitspraak onder 4.5 is&#13;
overwogen: ‘(…) Het Hof van Justitie van de Europese&#13;
Gemeenschappen heeft op 13 juli 1989 (5/88,&#13;
Wachauf/BRD, AB(Administratiefrechtelijke Beslissingen,&#13;
hof ) 1992, 14) geoordeeld dat de leden 1 en 4&#13;
van art. 7 (van Verordening (EEG) nr. 857/84, zoals&#13;
gewijzigd bij Verordening (EEG) nr. 590/85, hof ) tezamen&#13;
gelezen aantonen dat de gemeenschapswetgever&#13;
de referentiehoeveelheid aan het einde van de&#13;
pacht in beginsel wilde laten terugkeren naar de verpachter,&#13;
die opnieuw de beschikking over het bedrijf&#13;
verkrijgt, onverminderd de mogelijkheid voor de lidstaten&#13;
om de referentiehoeveelheid geheel of gedeeltelijk&#13;
aan de vertrekkende pachter toe te kennen. Met&#13;
bedoeld oordeel van het Hof van Justitie is in overeenstemming&#13;
de vaste rechtspraak van dit hof met betrekking&#13;
tot het reguliere melkquotum, volgens welke&#13;
rechtspraak het aan een pachter toegekende melkquotum&#13;
dat is verkregen door de melkproductie op het&#13;
gepachte in het referentiejaar, met het gepachte gaat&#13;
samenhangen, met als gevolg dat de pachter bij beëindiging&#13;
van de pacht het melkquotum aan de verpachter&#13;
dient over te dragen.’&#13;
Vervreemding van het melkquotum door de pachter&#13;
zonder toestemming van de verpachter voor zodanige&#13;
vervreemding rechtvaardigt in beginsel ontbinding&#13;
van de pachtovereenkomst wegens een tekortkoming&#13;
in de nakoming van die overeenkomst, aldus Hof&#13;
Arnhem 30 oktober 2007, rolnummer 2007/577P,&#13;
gepubliceerd op www.rechtspraak.nl onder LJN&#13;
BB7410, onder 4.6 en 4.7.&#13;
Voorts dient erop te worden gewezen ‘(…) dat eveneens&#13;
volgens vaste rechtspraak van dit hof op de verpachter&#13;
de verplichting rust om ter gelegenheid van&#13;
de oplevering van het melkquotum door de pachter,&#13;
een vergoeding te betalen die in overeenstemming is&#13;
met de omvang van de bijdrage van de pachter in de&#13;
opbouw van de melkproductie van het bedrijf, welke&#13;
verplichting moet worden bezien tegen de achtergrond&#13;
van het beginsel zoals dit ten grondslag ligt aan&#13;
art. 6:212 Burgerlijk Wetboek. Aldus profiteert de&#13;
pachter ook zelf van de door hem gedane investeringen&#13;
en inspanningen. Op grond van de overweging&#13;
dat zowel pachter als verpachter tot het ontstaan van&#13;
het toegekende melkquotum hebben bijgedragen, de&#13;
verpachter door het gepachte ter beschikking van de&#13;
pachter te stellen en de pachter door het houden van&#13;
melkvee, zonder dat in het algemeen aanleiding bestaat&#13;
aan de bijdrage van de een meer gewicht toe te&#13;
kennen dan aan die van de ander, is bedoelde vergoeding&#13;
in het algemeen te stellen op 50% van de waarde&#13;
van het melkquotum.’ (eveneens Hof Arnhem 8 april&#13;
2008, zaaknummer 104.003.052, onder 4.7).&#13;
4.10. Inzake het suikerbietenquotum heeft dit hof eveneens&#13;
beslist dat de pachter zodanig quotum aan het einde&#13;
van de pacht ter beschikking dient te stellen aan de&#13;
verpachter en dat de pachter aanspraak heeft op vergoeding&#13;
van 50% van de verkeerswaarde van de afgestane&#13;
suikerreferentie (Hof Arnhem 1 maart 2005,&#13;
rolnummer 2004/329P, gepubliceerd op www.rechtspraak.&#13;
nl onder LJNAS9387, en Hof Arnhem 1&#13;
maart 2005, rolnummer 2004/294P, gepubliceerd op&#13;
www.rechtspraak.nl onder LJNAS9327).&#13;
De beoordeling door het hof&#13;
4.11. Het hof is van oordeel dat voor de beoordeling van&#13;
het hoger beroep de volgende vragen van uitleg van&#13;
gemeenschapsrecht (waarover partijen blijkens hun&#13;
hiervoor onder 4.7 en 4.8 weergegeven standpunten&#13;
van mening verschillen) dienen te worden beantwoord.&#13;
De feiten waarop de door het Hof van Justitie&#13;
te geven uitleg dient te worden toegepast en waarvan&#13;
in dit geding moet worden uitgegaan, zijn hierboven&#13;
onder 3 omschreven.&#13;
a. Is de pachter op grond van Verordening 1782/2003&#13;
Nr. 11 - november 2008 Tijdschrift voor AGRARISCH RECHT 480&#13;
5476 Rechtspraak&#13;
en Verordening 795/2004, dan wel op grond van de&#13;
algemene beginselen van Gemeenschapsrecht, in het&#13;
bijzonder het beginsel van het verbod van ongerechtvaardigde&#13;
verrijking, bij het ontbreken van nationale&#13;
regelingen terzake verplicht om bij het einde van de&#13;
pacht de gepachte grond met inbegrip van de daarop&#13;
opgebouwde dan wel daarmee samenhangende toeslagrechten&#13;
aan de verpachter op te leveren?&#13;
b. In geval van bevestigende beantwoording van vraag&#13;
a: is de verpachter op grond van Verordening&#13;
1782/2003 en Verordening 795/2004, dan wel op&#13;
grond van de algemene beginselen van Gemeenschapsrecht,&#13;
in het bijzonder het beginsel van het verbod&#13;
van ongerechtvaardigde verrijking, bij het ontbreken&#13;
van nationale regelingen terzake verplicht om de&#13;
pachter een vergoeding te betalen voor de aan de verpachter&#13;
opgeleverde toeslagrechten, en zo ja, dient de&#13;
verpachter de gehele waarde van die rechten te vergoeden&#13;
of slechts een gedeelte van die waarde, en in&#13;
het laatste geval, welk gedeelte?&#13;
c. In geval van ontkennende beantwoording van vraag&#13;
a: is de pachter op grond van Verordening 1782/2003&#13;
en Verordening 795/2004, dan wel op grond van de&#13;
algemene beginselen van Gemeenschapsrecht, in het&#13;
bijzonder het beginsel van het verbod van ongerechtvaardigde&#13;
verrijking, bij het ontbreken van nationale&#13;
regelingen terzake verplicht om de verpachter een vergoeding&#13;
te betalen voor de bij de pachter verblijvende&#13;
toeslagrechten, en zo ja, dient de pachter de gehele&#13;
waarde van die rechten te vergoeden of slechts een gedeelte&#13;
van die waarde, en in het laatste geval, welk gedeelte?&#13;
4.12. Het gaat hier om vragen waarvan niet kan worden gezegd&#13;
dat zij eerder voorwerp zijn geweest van prejudiciële&#13;
vraagstelling of dat uit eerdere arresten van het&#13;
Hof van Justitie buiten gerede twijfel kan worden afgeleid&#13;
hoe het gemeenschapsrecht moet worden uitgelegd.&#13;
Het hierboven onder 4.7 genoemde arrest van&#13;
het Hof van Justitie inzake Bostock betreft (niet de&#13;
toeslagrechten maar) de melkquotering. Het hof zal de&#13;
zo-even bedoelde vragen dan ook op de voet van art.&#13;
234 EG-Verdrag aan het Hof van Justitie voorleggen.&#13;
4.13. Het hof overweegt nog het volgende ter toelichting&#13;
op de onder 4.11 geformuleerde prejudiciële vragen.&#13;
4.14. Het Gerecht van eerste aanleg heeft in zijn arrest van&#13;
23 november 2004, zaaknummer T-166/98 (Cantina&#13;
sociale di Dolianova e.a./Commissie), Jur. 2004, p.&#13;
II-03991, onder 160, in een geding tussen een aantal&#13;
bedrijven en de Commissie, met zoveel woorden overwogen&#13;
dat het verbod van ongerechtvaardigde verrijking&#13;
een algemeen beginsel van gemeenschapsrecht is.&#13;
In genoemde overweging verwijst het Gerecht van&#13;
eerste aanleg naar het arrest van het Hof van Justitie&#13;
van 10 juli 1990, zaak C-259/87 (Griekenland/Commissie),&#13;
Jur.1990, p. I-02845. In dat arrest spreekt&#13;
het Hof van Justitie van ongerechtvaardigde verrijking&#13;
van de Gemeenschap in strijd met de algemene beginselen&#13;
van het gemeenschapsrecht. Voorts heeft het&#13;
Hof van Justitie in zijn op de voet van art. 234 EGVerdrag&#13;
gewezen arrest van 13 juli 2006 in de gevoegde&#13;
zaken C-295/04-C-298/04 (Manfredi), Jur.&#13;
2006, p. I-06619 (het betrof hier gedingen tussen verzekeringnemers&#13;
en verzekeraars), onder 94 met verwijzing&#13;
naar eerdere arresten overwogen dat vaste&#13;
rechtspraak is dat het gemeenschapsrecht de nationale&#13;
rechter niet belet erop toe te zien dat de bescherming&#13;
van de door de communautaire rechtsorde gewaarborgde&#13;
rechten niet uitloopt op ongerechtvaardigde&#13;
verrijking van de rechthebbenden. Het is tegen de&#13;
achtergrond van uitspraken als de zojuist genoemde&#13;
dat de verwijzing in de prejudiciële vragen naar het&#13;
beginsel van het verbod van ongerechtvaardigde verrijking&#13;
moet worden gezien.&#13;
4.15. Uit de Nederlandse uitvoeringsregelgeving met betrekking&#13;
tot toeslagrechten kan het antwoord op (één&#13;
of meer van) de hierboven onder 4.11 geformuleerde&#13;
vragen niet worden afgeleid. Wat het Nederlandse&#13;
recht betreft is voorts van belang dat niet is bepaald&#13;
dat toeslagrechten bij gehele of gedeeltelijke beëindiging&#13;
van het bedrijf van de pachter aan de nationale&#13;
reserve vervallen.&#13;
4.16. Evenmin bestaan er uitspraken van Nederlandse rechters&#13;
in hoogste instantie waarin (één of meer van) die&#13;
vragen worden beantwoord.&#13;
4.17. Volledigheidshalve merkt het hof op dat wel op politiek&#13;
niveau te dezen relevante uitspraken zijn gedaan.&#13;
Zo heeft de (toenmalige) minister van Landbouw,&#13;
Natuur en Voedselkwaliteit in een brief van 30 september&#13;
2005 (productie 2 bij de conclusie van antwoord)&#13;
aan mr. Snijders, advocaat van de Gemeente,&#13;
geschreven van mening te zijn dat doel en opzet van&#13;
de communautaire regelgeving uitgaat van volledige&#13;
zeggenschap van de pachter over de toeslagrechten;&#13;
nu toeslagrechten zijns inziens persoonsgebonden&#13;
rechten zijn die worden toegekend aan de actieve&#13;
landbouwer, los van de (gepachte) grond, kan de verpachter&#13;
van de grond geen civielrechtelijke aanspraken&#13;
doen gelden op de toeslagrechten. Voorts heeft de&#13;
Europese Commissie bij een ongedateerde, door Van&#13;
Dijk ten behoeve van de zitting van het hof van 15&#13;
september 2008 overgelegde, brief van de Europese&#13;
Commissie, Directoraat-Generaal Landbouw en Plattelandsontwikkeling,&#13;
Directoraat H. Landbouwwetgeving,&#13;
kenmerk AGRI H3/MB D(2008) 7957, gericht&#13;
aan de Permanente Vertegenwoordiging van het&#13;
Koninkrijk der Nederlanden bij de Europese Unie,&#13;
onder meer het volgende geschreven: ‘De diensten&#13;
van DG AGRI zijn net als het Nederlandse ministerie&#13;
van Landbouw, Natuur en Voedselkwaliteit van mening&#13;
dat de bedrijfstoeslagregeling tot doel heeft de&#13;
actieve landbouwer inkomenszekerheid te verschaffen&#13;
en dat de bedrijfstoeslagrechten daarom persoonsgebonden&#13;
aanspraken op subsidie zijn die aan het betrokken&#13;
individu kleven. (…) Wij zijn dan ook van&#13;
mening dat, tenzij in een particuliere overeenkomst&#13;
andersluidende bepalingen hierover zijn vastgelegd,&#13;
een grondeigenaar die zijn grond heeft verpacht, geen&#13;
zeggenschap heeft over wat met de aan zijn pachter&#13;
toegewezen toeslagrechten gebeurt, zelfs niet bij het&#13;
verstrijken van de pachtovereenkomst.’&#13;
Nr. 11 - november 2008 Tijdschrift voor AGRARISCH RECHT 481&#13;
Rechtspraak 5476&#13;
4.18. Van Dijk heeft het hof verzocht prejudiciële vragen te&#13;
stellen aan het Hof van Justitie voor het geval het hof&#13;
van oordeel zou zijn dat uit het gemeenschapsrecht&#13;
niet zonder meer voortvloeit dat zijn standpunt het&#13;
juiste is. De Gemeente heeft zich op dit punt aan het&#13;
oordeel van het hof gerefereerd. Het hof heeft de mogelijkheid&#13;
van het stellen van prejudiciële vragen met&#13;
partijen besproken tijdens de pleidooizitting op 15&#13;
september 2008. Mede naar aanleiding daarvan overweegt&#13;
het hof ten overvloede als volgt. Tot 1 september&#13;
2007 sprak de pachtkamer van het gerechtshof te&#13;
Arnhem in hoogste instantie recht in pachtzaken: cassatieberoep&#13;
op de Hoge Raad der Nederlanden was&#13;
uitgesloten. Sinds 1 september 2007 staat zodanig cassatieberoep&#13;
wel open. Of dit ook geldt voor op die&#13;
datum lopende procedures in pachtzaken is niet duidelijk,&#13;
nu de wetgever niet in overgangsrecht heeft&#13;
voorzien en de Hoge Raad zich tot op heden nog niet&#13;
heeft kunnen uitspreken over de vatbaarheid voor cassatie&#13;
van uitspraken van de pachtkamer van dit hof in&#13;
lopende pachtzaken. Het hof dient derhalve rekening&#13;
te houden met de mogelijkheid dat beroep in cassatie&#13;
van zijn in dit geding te wijzen uitspraak of uitspraken&#13;
niet mogelijk is. Naar het oordeel van het hof doet&#13;
zich hier dan ook een situatie voor die voor de toepassing&#13;
van de laatste zin van art. 234 EG-Verdrag op één&#13;
lijn moet worden gesteld met het aldaar bedoelde&#13;
geval dat de beslissingen van de nationale rechterlijke&#13;
instantie volgens het nationale recht niet vatbaar zijn&#13;
voor hoger beroep, zodat het hof zich in deze zaak verplicht&#13;
ziet op de voet van art. 234 EG-Verdrag prejudiciële&#13;
vragen aan het Hof van Justitie voor te leggen.&#13;
5 Slotsom&#13;
Het hof zal het geding schorsen in afwachting van de beantwoording&#13;
door het Hof van Justitie van de aan dit hof voor&#13;
te leggen prejudiciële vragen zoals deze hierboven onder&#13;
4.11 zijn geformuleerd. Iedere verdere beslissing zal worden&#13;
aangehouden.&#13;
6 De beslissing&#13;
Het hof, recht doende in hoger beroep:&#13;
verzoekt het Hof van Justitie van de Europese Gemeenschappen&#13;
met betrekking tot de volgende vragen uitspraak&#13;
te doen:&#13;
a. Is de pachter op grond van Verordening 1782/2003&#13;
en Verordening 795/2004, dan wel op grond van de&#13;
algemene beginselen van Gemeenschapsrecht, in het&#13;
bijzonder het beginsel van het verbod van ongerechtvaardigde&#13;
verrijking, bij het ontbreken van nationale&#13;
regelingen terzake verplicht om bij het einde van de&#13;
pacht de gepachte grond met inbegrip van de daarop&#13;
opgebouwde dan wel daarmee samenhangende toeslagrechten&#13;
aan de verpachter op te leveren?&#13;
b. In geval van bevestigende beantwoording van vraag a:&#13;
is de verpachter op grond van Verordening&#13;
1782/2003 en Verordening 795/2004, dan wel op&#13;
grond van de algemene beginselen van Gemeenschapsrecht,&#13;
in het bijzonder het beginsel van het verbod&#13;
van ongerechtvaardigde verrijking, bij het ontbreken&#13;
van nationale regelingen terzake verplicht om de&#13;
pachter een vergoeding te betalen voor de aan de verpachter&#13;
opgeleverde toeslagrechten, en zo ja, dient de&#13;
verpachter de gehele waarde van die rechten te vergoeden&#13;
of slechts een gedeelte van die waarde, en in&#13;
het laatste geval, welk gedeelte?&#13;
c. In geval van ontkennende beantwoording van vraag a:&#13;
is de pachter op grond van Verordening 1782/2003&#13;
en Verordening 795/2004, dan wel op grond van de&#13;
algemene beginselen van Gemeenschapsrecht, in het&#13;
bijzonder het beginsel van het verbod van ongerechtvaardigde&#13;
verrijking, bij het ontbreken van nationale&#13;
regelingen terzake verplicht om de verpachter een vergoeding&#13;
te betalen voor de bij de pachter verblijvende&#13;
toeslagrechten, en zo ja, dient de pachter de gehele&#13;
waarde van die rechten te vergoeden of slechts een gedeelte&#13;
van die waarde, en in het laatste geval, welk gedeelte?&#13;
schorst het geding tot het Hof van Justitie naar aanleiding&#13;
van dit verzoek uitspraak zal hebben gedaan;&#13;
houdt verder iedere beslissing aan.&#13;
Noot&#13;
Uitsluitsel over de aanspraken van de verpachter op de aan&#13;
de pachter toegekende toeslagrechten kan voorlopig niet&#13;
worden gegeven, nu het Hof te Arnhem beslist heeft dat er&#13;
eerst prejudiciële vragen dienen te worden gesteld aan het&#13;
Hof van Justitie te Luxemburg. Dat het hof nu prejudiciële&#13;
vragen stelt is niet zo verrassend. De minister had er al eerder&#13;
op aangedrongen ( Kamerstukken II2005/06, 30 446,&#13;
nr. 8) en het is ook maar het beste dat het Europese traject&#13;
wordt bewandeld om te voorkomen dat de discussie blijft&#13;
voortsudderen. Dat wil niet zeggen dat de door het hof gestelde&#13;
vragen moeilijk te beantwoorden zijn. De Rechtbank&#13;
Zwolle heeft deze vragen immers al behandeld (Pachtkamer&#13;
Rechtbank Zwolle 25 september 2007, Agr.r.2007/5408,&#13;
m. nt. D.W. Bruil), en naar mijn oordeel op bevredigende&#13;
wijze. Als we de vragen in de gestelde volgorde beantwoorden,&#13;
dan levert dat het volgende beeld op. De eerste vraag&#13;
(moeten de rechten worden overgedragen aan de verpachter?)&#13;
kan zonder meer met nee worden beantwoord. Het&#13;
staat niet in de verordening en het Europese standpunt is&#13;
nooit anders geweest. In zijn algemeenheid zou deze verplichting&#13;
ook in strijd komen met de verordening, bijvoorbeeld&#13;
als de verpachter geen landbouwer is. Aan de tweede&#13;
vraag komen we vervolgens niet meer toe. Ook de derde&#13;
vraag (moet de pachter aan de verpachter een vergoeding&#13;
betalen?) is vervolgens gemakkelijk te beantwoorden. Als de&#13;
verpachter geen aanspraken heeft op de rechten valt moeilijk&#13;
in te zien dat de pachter ongerechtvaardigd zou worden&#13;
verrijkt. Het Europese recht kan eenvoudigweg geen oplossing&#13;
bieden. Ook als de vragen volgens de verwachting zullen&#13;
worden beantwoord is daaruit geen conclusie te trekken.&#13;
Dan nog zal de kwestie volgens nationaal pachtrecht&#13;
moeten worden opgelost, zoals ook bij melk- en suikerquotum&#13;
steeds is gebeurd, zoals de Zwolse rechtbank ook voor&#13;
de toeslagrechten op vergelijkbare wijze heeft gedaan en&#13;
zoals de Gemeente ook voor het hof heeft bepleit (r.o. 4.7).&#13;
Misschien was het beter geweest om het Europese Hof ex-&#13;
Nr. 11 - november 2008 Tijdschrift voor AGRARISCH RECHT 482&#13;
5476 Rechtspraak&#13;
pliciet te vragen naar de relatie tussen het Europese marktordeningsrecht&#13;
en de nationale pachtregeling. Daar gaat&#13;
volgens mij de echte discussie over.&#13;
Aangezien de doorlooptijd van zaken bij het hof gemiddeld&#13;
zo’n 20 maanden is, komt het einde van de toeslagrechten&#13;
al in zicht als het hof en wellicht uiteindelijk ook nog de&#13;
Hoge Raad zich over de kwestie hebben uitgelaten. Deze jarenlange&#13;
rechtsonzekerheid had gemakkelijk voorkomen&#13;
kunnen worden als de wetgever – in plaats van standpunten&#13;
in brieven neer te leggen – regelend had opgetreden. Daar is&#13;
het natuurlijk nog steeds niet te laat voor.&#13;
D.W. Bruil&#13;
Beheer landelijk gebied&#13;
5477&#13;
Afdeling Bestuursrechtspraak Raad van State, 1 oktober&#13;
2008, nr. 200707921/1.&#13;
(Stichting Openbare Ruimte / Limburg)&#13;
(mr. P.J.J. van Buuren, voorzitter, mr. J.E.M. Polak en mr.&#13;
M.W.L. Simons-Vinckx, leden)&#13;
Vergunningverlening. Natuurbeschermingswet 1998.&#13;
Ontvankelijkheid. Belanghebbende.&#13;
[Natuurbeschermingswet 1998, art. 19d, 39; Algemene wet&#13;
bestuursrecht, art. 1:2]&#13;
Een stichting tekent beroep aan tegen een op grond van art.&#13;
19d Natuurbeschermingswet 1998 door het college van gedeputeerde&#13;
staten van Limburg verleende vergunning voor&#13;
het exploiteren van een varkensbedrijf in de omgeving van&#13;
het als speciale beschermingszone aangewezen gebied&#13;
‘Mariapeel’. De Afdeling oordeelt dat de stichting niet kan&#13;
worden aangemerkt als belanghebbende in de zin van&#13;
art.1:2, eerste en derde lid, van de Awb. Niet gebleken is&#13;
dat de stichting het rechtstreeks bij het bestreden besluit betrokken&#13;
belang krachtens haar statutaire doelstelling en blijkens&#13;
haar feitelijke werkzaamheden in het bijzonder behartigt&#13;
in de zin van art. 1:2, eerste en derde lid, van de Awb.&#13;
Volgt niet-ontvankelijkheidverklaring.&#13;
Met noot van P.P.A. Bodden en C.F. van Helvoirt&#13;
Uitspraak in het geding tussen:&#13;
de stichting Stichting Openbare Ruimte, gevestigd te Amsterdam,&#13;
appellante,&#13;
en&#13;
het college van gedeputeerde staten van Limburg,&#13;
verweerder.&#13;
1. Procesverloop&#13;
Bij besluit van 18 oktober 2007, kenmerk 2007/14584,&#13;
heeft het college van gedeputeerde staten van Limburg&#13;
(hierna: het college) aan [vergunninghouder] een vergunning&#13;
krachtens art. 19d van de Natuurbeschermingswet&#13;
1998 verleend voor het exploiteren van een varkensbedrijf&#13;
aan de [locatie] te [plaats] in de omgeving van het als speciale&#13;
beschermingszone aangewezen gebied ‘Mariapeel’.&#13;
Tegen dit besluit heeft de stichting Stichting Openbare&#13;
Ruimte (hierna: de Stichting) bij brief, per faxbericht bij de&#13;
Raad van State ingekomen op 9 november 2007, beroep ingesteld.&#13;
Het college heeft een verweerschrift ingediend.&#13;
De Afdeling heeft de zaak ter zitting behandeld, samen met&#13;
de zaken nrs. 200709094/1 en 200801150/1, op 21 augustus&#13;
2008, waar de Stichting, vertegenwoordigd door mr. V.&#13;
Wösten, werkzaam bij Wösten juridisch advies, en het college,&#13;
vertegenwoordigd door mr. D.A.L. Jongen-Trienekes,&#13;
ambtenaar in dienst van de provincie, zijn verschenen.&#13;
2. Overwegingen&#13;
2.1. Ingevolge art. 39, eerste lid, van de Natuurbeschermingswet&#13;
1998 kan een belanghebbende tegen een&#13;
besluit op grond van deze wet beroep instellen bij de&#13;
Afdeling bestuursrechtspraak van de Raad van State.&#13;
Ingevolge art. 1:2, eerste lid, van de Algemene wet bestuursrecht&#13;
(hierna: Awb) wordt onder belanghebbende&#13;
verstaan: degene wiens belang rechtstreeks bij&#13;
een besluit is betrokken.&#13;
Ingevolge art. 1:2, derde lid, van de Awb worden ten&#13;
aanzien van rechtspersonen als hun belangen mede&#13;
beschouwd de algemene en collectieve belangen die&#13;
zij krachtens hun doelstellingen en blijkens hun feitelijke&#13;
werkzaamheden in het bijzonder behartigen.&#13;
2.2. Blijkens art. 2, eerste lid, van haar statuten stelt de&#13;
Stichting zich ten doel het streven naar een kwalitatief&#13;
duurzame leefomgeving voor alle levende wezens,&#13;
omvattende zowel de lokale, nationale als mondiale&#13;
leefomgeving en wordt hieronder meer concreet verstaan:&#13;
– het streven naar een gezond en duurzaam milieu&#13;
voor zowel mensen, dieren als planten, omvattende&#13;
zowel de gecultiveerde als de natuurlijke omgeving;&#13;
– het streven naar een goede ruimtelijke ordening&#13;
voor zowel mensen, dieren als planten. Dit omvat&#13;
mede het bevorderen van een passende biotoop voor&#13;
flora en fauna en een daarop afgestemde zorg voor natuur&#13;
en landschap;&#13;
– het streven naar een beter welzijn voor landbouwdieren&#13;
en proefdieren.&#13;
Voorts stelt de Stichting zich ten doel het verrichten&#13;
van alle verdere handelingen die met het vorenstaande&#13;
in de ruimste zin verband houden of daartoe bevorderlijk&#13;
kunnen zijn.&#13;
2.3. Voor de vraag of een rechtspersoon belanghebbende is&#13;
als bedoeld in art. 1:2, eerste en derde lid, van de&#13;
Awb, is bepalend of de rechtspersoon krachtens zijn&#13;
statutaire doelstelling en blijkens zijn feitelijke werkzaamheden&#13;
een rechtstreeks bij het bestreden besluit&#13;
betrokken algemeen of collectief belang in het bijzonder&#13;
behartigt. Daartoe overweegt de Afdeling thans&#13;
als volgt.&#13;
Nr. 11 - november 2008 Tijdschrift voor AGRARISCH RECHT 483&#13;
Rechtspraak 5477</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en H.L. van der Beek en de&#13;
deskundige leden F.J.A. baron van Verschuer en ir. H.B.M.&#13;
Duenk)&#13;
LJNBG1692</auteurs><published>2008-11-01 00:00:00</published><modified>2008-11-01 00:00:00</modified><editiondate>2008-11-01</editiondate><htmlpath>https://denhollander.info/artikel/7589</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2016</searchword><id>13039</id><udhid>UDH:TvAR/13039</udhid><titel>Zakelijke rechten - Hoge Raad, 1 april 2016,  ECLI:NL:HR:2016:531   (TvAR 2016/5834)</titel><searchwords><searchword>TvAR 4/2016</searchword><searchword>TvAR 2016/5834</searchword><searchword>UDH:TvAR/13039</searchword></searchwords><attachments><attachment><name>18053.pdf</name><extention>pdf</extention><url>https://denhollander.info/download/18053/ci</url></attachment></attachments><inleiding/><content>&lt;p&gt;(X/Staat)&lt;/p&gt;&#13;
&lt;p&gt;(vice-president E.J. Numann als voorzitter en de raadsheren D.G. van Vliet, C.A. Streefkerk, G. Snijders en M.E. van Hilten)&lt;/p&gt;&#13;
&lt;h2&gt;Onteigeningswet&lt;/h2&gt;&#13;
&lt;p&gt;&lt;span class="italic"&gt;Vergoeding van kosten juridische en deskundige bijstand met of zonder btw.&lt;/span&gt;&lt;/p&gt;&#13;
&lt;p&gt;[Onteigeningswet, art. 50, Wet op de omzetbelasting 1968 art. 2, 15, 17]&lt;/p&gt;&#13;
&lt;p&gt;Met noot W.J.E. van der Werf&lt;/p&gt;&#13;
&lt;h2&gt;Arrest&lt;/h2&gt;&#13;
&lt;p&gt;in de zaak van:&lt;/p&gt;&#13;
&lt;p&gt;[eiser] ,&lt;/p&gt;&#13;
&lt;p&gt;wonende te [woonplaats] ,&lt;/p&gt;&#13;
&lt;p&gt;EISER tot cassatie, verweerder in het incidenteel cassatieberoep,&lt;/p&gt;&#13;
&lt;p&gt;advocaat: mr. P.J.L.J. Duijsens,&lt;/p&gt;&#13;
&lt;p&gt;t e g e n&lt;/p&gt;&#13;
&lt;p&gt;de STAAT DER NEDERLANDEN,&lt;/p&gt;&#13;
&lt;p&gt;zetelende te &amp;rsquo;s-Gravenhage,&lt;/p&gt;&#13;
&lt;p&gt;VERWEERDER in cassatie, eiser in het incidenteel cassatieberoep,&lt;/p&gt;&#13;
&lt;p&gt;advocaten: mr. M.W. Scheltema en mr. R.T. Wiegerink.&lt;/p&gt;&#13;
&lt;p&gt;Partijen zullen hierna ook worden aangeduid als [eiser] en de Staat.&lt;/p&gt;&#13;
&lt;h2&gt;1 Het geding in feitelijke instantie&lt;/h2&gt;&#13;
&lt;p&gt;Voor het verloop van het geding in feitelijke instantie verwijst de Hoge Raad naar de vonnissen in de zaak C/02/249531/HA ZA 12-359 van de rechtbank Zeeland-West-Brabant van 20 juni 2012, 25 juli 2012, 21 november 2012 en 9 juli 2014;&lt;/p&gt;&#13;
&lt;p&gt;De vonnissen van de rechtbank zijn aan dit arrest gehecht.&lt;/p&gt;&#13;
&lt;h2&gt;2 Het geding in cassatie&lt;/h2&gt;&#13;
&lt;p&gt;Tegen het vonnis van de rechtbank van 9 juli 2014 heeft [eiser] beroep in cassatie ingesteld.&lt;/p&gt;&#13;
&lt;p&gt;De Staat heeft incidenteel cassatieberoep ingesteld.&lt;/p&gt;&#13;
&lt;p&gt;De cassatiedagvaarding en de conclusie van antwoord tevens houdende incidenteel cassatieberoep zijn aan dit arrest gehecht en maken daarvan deel uit.&lt;/p&gt;&#13;
&lt;p&gt;Partijen hebben over en weer geconcludeerd tot verwerping van het beroep.&lt;/p&gt;&#13;
&lt;p&gt;De zaak is voor partijen toegelicht door hun advocaten.&lt;/p&gt;&#13;
&lt;p&gt;De conclusie van de waarnemend Advocaat-Generaal J.C. van Oven strekt in het principaal cassatieberoep tot verwerping en in het incidenteel cassatieberoep tot vernietiging en verwijzing.&lt;/p&gt;&#13;
&lt;p&gt;De advocaat van [eiser] heeft bij brief van 26 november 2015 op die conclusie gereageerd.&lt;/p&gt;&#13;
&lt;h2&gt;3 Uitgangspunten in cassatie&lt;/h2&gt;&#13;
&lt;p&gt;3.1 In cassatie kan worden uitgegaan van de feiten en omstandigheden vermeld in de conclusie van de waarnemend Advocaat-Generaal onder 1.1 &amp;ndash; 1.6 en 2.1 &amp;ndash; 2.3. Voor zover voor het navolgende van belang, komen deze op het volgende neer.&lt;/p&gt;&#13;
&lt;p&gt;(i) De rechtbank heeft bij vonnis van 20 juni 2012 ten behoeve van de Staat de vervroegde onteigening uitgesproken van een gedeelte van een aan [eiser] toebehorend perceel in de gemeente Steenbergen. Het voorschot op de schadeloosstelling voor [eiser] is daarbij vastgesteld op &amp;euro; 13.000,-.&lt;/p&gt;&#13;
&lt;p&gt;(ii) Het onteigeningsvonnis is op 31 juli 2012 in de openbare registers ingeschreven.&lt;/p&gt;&#13;
&lt;p&gt;(iii) Bij eindvonnis heeft de rechtbank de aan [eiser] toekomende schadeloosstelling vastgesteld op &lt;br /&gt;&amp;euro; 14.450,-. Zij heeft de Staat veroordeeld om aan [eiser] een bedrag van &amp;euro; 1.450,- te betalen, zijnde het bedrag waarmee de schadeloosstelling het voorschot te boven gaat, vermeerderd met wettelijke rente.&lt;/p&gt;&#13;
&lt;p&gt;De rechtbank heeft voorts de Staat veroordeeld in de kosten van het geding, tot aan de uitspraak aan de zijde van [eiser] begroot op &amp;euro; 23.977,17 ter zake van kosten van juridische bijstand en &amp;euro; 11.666,82 ter zake van overige deskundige bijstand.&lt;/p&gt;&#13;
&lt;h2&gt;4 Beoordeling van de middelen in het principale beroep&lt;/h2&gt;&#13;
&lt;p&gt;De in de middelen aangevoerde klachten kunnen niet tot cassatie leiden. Dit behoeft, gezien art. 81 lid 1 RO, geen nadere motivering nu die klachten niet nopen tot beantwoording van rechtsvragen in het belang van de rechtseenheid of de rechtsontwikkeling.&lt;/p&gt;&#13;
&lt;h2&gt;5 Beoordeling van het middel in het incidentele beroep&lt;/h2&gt;&#13;
&lt;p&gt;5.1 Het middel is gericht tegen de rov. 2.31.9 en 2.32, waarin de rechtbank heeft geoordeeld dat de door [eiser] gemaakte kosten van juridische en andere deskundige bijstand moeten worden vastgesteld met inbegrip van de door die deskundigen aan [eiser] in rekening gebrachte omzetbelasting. Daartoe overwoog de rechtbank als volgt:&lt;/p&gt;&#13;
&lt;p&gt;&amp;ldquo;2.31.9. (&amp;hellip;) Uit de artikelen 2 en 15 Wet op de Omzetbelasting 1968 (Wet OB) volgt dat alleen belasting op de aan de ondernemer verrichte leveringen van goederen en diensten door hem in aftrek kan worden gebracht voor zover deze prestaties worden gebezigd ten behoeve van belaste prestaties van de ondernemer. Onbetwist staat vast dat de levering van het onteigende is vrijgesteld van omzetbelasting. Gesteld noch gebleken is dat zich een van de uitzonderingssituaties voordoet als bedoeld in artikel 15 lid 2 Wet OB. Aangezien de verleende deskundige bijstand betrekking heeft op de onteigeningsprocedure die zal leiden tot een voor de omzetbelasting vrijgestelde levering, is [eiser] niet aftrekgerechtigd ter zake van de omzetbelasting die drukt op de daaraan verbonden kosten. Die omzetbelasting vormt derhalve een schadepost, die vergoed dient te worden. Het feit dat [eiser] mogelijk wel andere belastbare diensten verricht, betekent niet dat hij de btw over deze kosten in aftrek kan brengen, dan wel kan verrekenen, met de over die belastbare diensten af te dragen btw.&lt;/p&gt;&#13;
&lt;p&gt;2.32. Op grond van het voorgaande acht de rechtbank voor juridische en andere deskundige bijstand een totaalbedrag van &amp;euro; 35.643,99 (incl. btw) toewijsbaar.&amp;rdquo;&lt;/p&gt;&#13;
&lt;p&gt;5.2 Volgens het middel geeft het oordeel van de rechtbank dat de omzetbelasting voor [eiser] een schadepost vormt die vergoed dient te worden, blijk van een onjuiste rechtsopvatting betreffende het bepaalde in art. 50 Ow en de art. 2 en 15 van de Wet op de omzetbelasting 1968 (hierna: Wet OB), althans is dat oordeel onvoldoende gemotiveerd. Het middel betoogt dat voor de beantwoording van de vraag of de omzetbelasting die drukt op de aan de onteigende verleende deskundige bijstand, een schadepost van de onteigende vormt, niet van belang is dat de onteigeningsprocedure zal leiden tot een van omzetbelasting vrijgestelde levering. Beantwoording van die vraag is slechts afhankelijk van de omstandigheid of de onteigende partij prestaties verricht die met omzetbelasting worden belast. Volgens het middel heeft dienstverlening door deskundigen in onteigenings-procedures niet zozeer betrekking op de levering van het onroerend goed &amp;ndash; die levering geschiedt, aldus het middel, immers door inschrijving van het onteigeningsvonnis in de registers van het Kadaster &amp;ndash; maar op de gevolgen van de onteigening voor de voortzetting van de bedrijfsactiviteiten van de onteigende en de in verband daarmee toe te kennen schadeloosstelling. De kosten van deskundige bijstand dienen dan ook te worden aangemerkt als algemene kosten die ten behoeve van de gehele onderneming worden gemaakt, aldus nog steeds het middel.&lt;/p&gt;&#13;
&lt;p&gt;5.3 Een ondernemer als bedoeld in art. 7 Wet OB kan de ter zake van juridische en andere deskundige bijstand aan hem in rekening gebrachte omzetbelasting in aftrek brengen of terugvragen, voor zover de met die bijstand verrichte diensten door hem worden gebruikt voor belaste handelingen (art. 2, 15 lid 1 en 17 Wet OB). Van gebruik voor belaste handelingen is in beginsel sprake wanneer de aanschaf van goederen of diensten rechtstreeks en onmiddellijk samenhangt met het verrichten van belaste handelingen. Wanneer goederen of diensten worden gebruikt voor vrijgestelde handelingen bestaat geen recht op aftrek. Aangeschafte goederen en diensten die niet op vorenstaande wijze toerekenbaar zijn aan belaste handelingen en ook niet aan vrijgestelde handelingen maar die rechtstreeks en onmiddellijk verband houden met de algehele onderneming, vormen algemene kosten van de onderneming en komen voor aftrek in aanmerking, in de mate waarin de ondernemer belaste handelingen verricht (vgl. onder meer HvJEU 8 februari 2007, C-435/05, ECLI:EU:C:2007:87, BNB 2007/308, en HvJEU 21 februari 2013, C-104/12, ECLI:EU:C:2013:99) .&lt;/p&gt;&#13;
&lt;p&gt;5.4 De rechtsovergang van een goed tegen betaling van een vergoeding ingevolge een vordering door of namens de overheid, geldt op grond van art. 3 lid 1, onder d, Wet OB voor de heffing van omzetbelasting als een levering van een goed. Een ondernemer wordt in dat geval geacht een belastbare handeling te verrichten. In cassatie is niet in geschil dat de rechtsovergang van het onteigende deel van het perceel als gevolg van de onteigeningsprocedure een van omzetbelasting vrijgestelde levering van een goed is. Het hiervoor in 5.3 overwogene brengt dan met zich dat de omzetbelasting die de bijstandverleners aan [eiser] in rekening hebben gebracht, in het geheel niet op de voet van art. 15 lid 1 Wet OB voor aftrek in aanmerking komt, wanneer hun diensten moeten worden geacht rechtstreeks en onmiddellijk samen te hangen met deze levering.&lt;/p&gt;&#13;
&lt;p&gt;Het middel voert aan dat de juridische en andere deskundige bijstand in een onteigeningsprocedure naar zijn aard niet rechtstreeks betrekking heeft op de (van omzetbelasting vrijgestelde) levering van het onteigende, omdat voor die levering niet meer nodig is dan inschrijving van het onteigeningsvonnis in de registers. Het middel faalt in zoverre. In dit verband heeft voor de toepassing van art. 15 Wet OB te gelden dat juridische en andere deskundige bijstand die erop is gericht de omvang van een tegenprestatie voor een levering van een goed te bepalen, geacht wordt rechtstreeks en onmiddellijk samen te hangen met die levering, een en ander in de hiervoor in 5.3 bedoelde zin. Dit is niet anders ingeval het juridische en andere deskundige bijstand betreft die erop is gericht de omvang vast te stellen van de in art. 3 lid 1, onder d, Wet OB bedoelde vergoeding die een ondernemer krijgt voor de levering van een goed dat van hem wordt gevorderd door of namens de overheid.&lt;/p&gt;&#13;
&lt;p&gt;5.5 In het oordeel van de rechtbank dat de verleende deskundige bijstand betrekking heeft op de onteigeningsprocedure die zal leiden tot een voor de omzetbelasting vrijgestelde levering, ligt besloten het oordeel dat de aan [eiser] verleende bijstand betrekking heeft op de van omzetbelasting vrijgestelde levering van de onroerende zaak en de daarvoor te ontvangen vergoeding. Dat oordeel geeft, gelet op hetgeen hiervoor in 5.3 en 5.4 is overwogen, geen blijk van een onjuiste rechtsopvatting, en kan, als verweven met waarderingen van feitelijke aard, voor het overige in cassatie niet op juistheid worden onderzocht. Het oordeel is ook niet onbegrijpelijk.&lt;/p&gt;&#13;
&lt;p&gt;Het middel faalt derhalve ook voor het overige.&lt;/p&gt;&#13;
&lt;h2&gt;6 Beslissing&lt;/h2&gt;&#13;
&lt;p&gt;De Hoge Raad:&lt;/p&gt;&#13;
&lt;p&gt;in het principale beroep:&lt;/p&gt;&#13;
&lt;p&gt;verwerpt het beroep;&lt;/p&gt;&#13;
&lt;p&gt;veroordeelt [eiser] in de kosten van het geding in cassatie, tot op deze uitspraak aan de zijde van de Staat begroot op &amp;euro; 841,34 aan verschotten en &amp;euro; 2.200,- voor salaris;&lt;/p&gt;&#13;
&lt;p&gt;in het incidentele beroep:&lt;/p&gt;&#13;
&lt;p&gt;verwerpt het beroep;&lt;/p&gt;&#13;
&lt;p&gt;veroordeelt de Staat in de kosten van het geding in cassatie, tot op deze uitspraak aan de zijde van [eiser] begroot op &amp;euro; 68,07 aan verschotten en &amp;euro; 2.200,- voor salaris.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;Dit arrest is van belang voor de gevallen waarin ondernemers (waaronder zakelijke verhuurders) worden onteigend. Centraal staat de vraag naar de verplichting om een onteigende die als een ondernemer in de zin van art. 7 Wet OB 1968 kwalificeert &amp;ndash; dus ook alle ondernemers in de agrarische sector - de btw over de kosten van juridische en deskundige bijstand te vergoeden.&lt;/p&gt;&#13;
&lt;p&gt;Uitgangspunt van art. 50 Ow is dat de onteigende recht heeft op vergoeding van de kosten van juridische en andere deskundige bijstand in het onteigeningsgeding. De kosten van bijstand komen voor vergoeding in aanmerking indien zij voldoen aan de zgn. dubbele redelijkheidstoets (HR 6 maart 1991, &lt;span class="italic"&gt;NJ&lt;/span&gt; 1991/818, Person/Amsterdam). Het moet redelijk zijn om een advocaat en een of meer deskundige(n) in te schakelen. Voorts moet de omvang van de kosten (werkzaamheden) redelijk zijn. Recent, op 6 februari 2015, oordeelde de Hoge Raad (NJ 2015/253, Beenders/Weert) dat &amp;oacute;&amp;oacute;k de kosten van bijstand in de bestuurlijke fase worden aangemerkt als zogenaamde preprocessuele kosten die voor vergoeding in aanmerking komen. Volgens de Hoge Raad bestaat er geen grond om de onteigende principieel een aanspraak te ontzeggen op vergoeding van kosten van bijstand in de bestuurlijke procedure die uitmondt in het onteigeningsbesluit. De reikwijdte van deze vergoedingsplicht kan &amp;ndash; zeker in complexe zaken &amp;ndash; dan ook aanzienlijk zijn. Heel soms overtreffen de kosten van bijstand wel eens die van de toe te leggen schadeloosstelling.&lt;/p&gt;&#13;
&lt;p&gt;In zijn arrest van 1 april 2016 beantwoordt de Hoge Raad een vraag die in de lagere rechtspraak en literatuur regelmatig verschillend wordt beantwoord, namelijk of de onteigenaar verplicht is om de kosten van juridische en deskundige bijstand te vergoeden inclusief of exclusief de verschuldigde omzetbelasting, indien de onteigende een ondernemer is die met btw belaste handelingen - de Hoge Raad en de A-G gebruiken de in de Wet OB en Btw-richtlijn 2006/112/EG niet voorkomende term &amp;lsquo;prestaties&amp;rsquo; - verricht en btw in vooraftrek kan brengen. Het gaat dan eenvoudig gezegd om de vraag of de onteigenaar de declaratie van de advocaat en de deskundige, meestal een taxateur, met of zonder btw moet vergoeden. Art. 50 Ow zwijgt op dit punt.&lt;/p&gt;&#13;
&lt;p&gt;A-G Van Oven begint zijn conclusie voor het arrest met de vaststelling dat algemeen wordt aangenomen dat de onteigende ondernemer geen omzetbelasting is verschuldigd over de schadeloosstelling. Dat betekent volgens de A-G nog niet zonder meer dat de ondernemer ook de in rekening gebrachte omzetbelasting over de kosten van bijstand kan aftrekken (art. 2 Wet OB) of terugvraagt (art. 17 Wet OB).&lt;/p&gt;&#13;
&lt;p&gt;Een aftrek- of teruggavemogelijkheid bestaat indien (a) de ondernemer met BTW belaste prestaties verricht en (b) voor zover de juridische en overige deskundige bijstand door de onteigende ondernemer wordt gebruikt voor belaste handelingen (art. 15 lid 1 Wet OB). Volgens de A-G was de rechtbank Zeeland-West-Brabant er in deze zaak ten onrechte van uitgegaan dat de bijstand uitsluitend wordt gebruikt voor de als gevolg van de onteigening bewerkstelligde eigendomsovergang, die &amp;ndash; zoals de A-G aanneemt - zelf niet belast wordt. Aangezien de onteigende niet aftrekgerechtigd is ter zake van de omzetbelasting die drukt op de daaraan verbonden kosten, vormt de omzetbelasting een schadepost, die vergoed dient te worden. Dat de onteigende mogelijk wel andere belastbare diensten verricht, betekent niet dat deze de omzetbelasting over deze kosten in aftrek kan brengen, dan wel kan verrekenen, met de over die belastbare diensten af te dragen omzetbelasting. Volgens de A-G wordt de bijstand namelijk bijna steeds mede of vooral ingeroepen om goed beslagen ten ijs te komen bij de discussie over de toe te leggen schadeloosstelling. Verder sluit de A-G niet uit dat &amp;oacute;&amp;oacute;k de deskundige bijstand waarmee getracht wordt de onteigening zelf te bestrijden als &amp;lsquo;algemene bedrijfskosten&amp;rsquo; kunnen zijn gebruikt voor belastingplichte handelingen, zodat de btw over de bijstand toch aftrekbaar is.&lt;/p&gt;&#13;
&lt;p&gt;De A-G sluit aan bij een eerdere conclusie van A-G IJzerman uit 2011 in een zaak die door de Hoge Raad met art. 81 RO werd afgedaan (HR 9 september 2011, ECLI:NL:HR:2011:BQ8127, Van der Stigchel c.s./gemeente &amp;rsquo;s-Gravenhage). Daarin werd bepleit dat de door leveranciers of dienstverleners bij wijze van voorbelasting aan een B.V. gefactureerde btw door die B.V. alleen in haar aangifte kan worden verrekend voor zover de voorbelasting ziet op met btw belaste prestaties van de B.V. zelf. Indien een B.V. geen belaste prestaties verricht kan geen &amp;lsquo;voordruk-btw&amp;rsquo; worden verrekend, zodat de aan de B.V. gefactureerde btw als bedrijfskosten voor haar rekening blijft. Dat betekent, aldus de A-G, dat indien een B.V. zowel belaste als onbelaste handelingen verricht, de &amp;lsquo;voordruk-BTW&amp;rsquo; causaal moet worden toegerekend aan bepaalde handelingen, eventueel met splitsing van de gefactureerde bedragen. Volgens de Staat zou slechts 35% van de btw moeten worden vergoed, omdat de onteigende voor slechts 35% met btw belaste handelingen verricht en voor 65% handelingen die wel zijn belast met btw.&lt;/p&gt;&#13;
&lt;p&gt;De Hoge Raad gaat hierin echter niet mee: uit de art. 2, 15 lid 1 en 17 Wet OB &amp;ndash; de Btw-richtlijn wordt helaas niet genoemd &amp;ndash; volgt volgens hem dat een ondernemer ter zake van juridische en andere deskundige bijstand de aan hem in rekening gebrachte omzetbelasting in aftrek kan brengen of terugvragen, &amp;lsquo;voor zover de met die bijstand verrichte diensten door hem worden gebruikt voor belaste handelingen.&amp;rsquo; Het gaat dan volgens de Hoge Raad om de aanschaf van goederen of diensten die rechtstreeks en onmiddellijk samenhangt met het verrichten van belaste handelingen. Goederen of diensten die worden gebruikt voor vrijgestelde handelingen, verschaffen geen recht op aftrek. Aangeschafte goederen en diensten die rechtstreeks en onmiddellijk verband houden met de algehele onderneming, vormen algemene kosten van de onderneming en komen voor aftrek in aanmerking, in de mate waarin de ondernemer belaste handelingen verricht. Daarbij verwijst de Hoge Raad naar rechtspraak van het Hof van Justitie van de EU (HvJEU 8 februari 2007, C-435/05, ECLI:EU:C:2007:87, &lt;span class="italic"&gt;BNB &lt;/span&gt;2007/308, en HvJEU 21 februari 2013, C-104/12, ECLI:EU:C:2013:99).&lt;/p&gt;&#13;
&lt;p&gt;Voor de toepassing van art. 15 Wet OB geldt dat juridische en andere deskundige bijstand die erop is gericht de omvang van een tegenprestatie voor een levering van een goed te bepalen, geacht wordt rechtstreeks en onmiddellijk samen te hangen met die levering. Dat is volgens de Hoge Raad niet anders als die bijstand bedoeld is om de omvang van vergoeding te bepalen die een ondernemer krijgt voor de levering van een goed dat van hem wordt &amp;lsquo;gevorderd&amp;rsquo; door of namens de overheid.&lt;/p&gt;&#13;
&lt;p&gt;De sleutel tot de oplossing blijkt daarmee te schuilen in art. 3 Wet OB, dat de categorie&amp;euml;n van leveringen van goederen of daarmee gelijk te stellen situaties rangschikt. Een levering van een goed is namelijk volgens art. 3 lid 1, aanhef en onder d Wet OB onder meer de &amp;lsquo;rechtsovergang van goederen tegen betaling van een vergoeding ingevolge een vordering door of namens de overheid&amp;rsquo;. Onder &amp;lsquo;vordering&amp;rsquo; wordt in dit verband ook verstaan de onteigening, en niet, zoals men op basis van de wettekst zou vermoeden, een vordering krachtens de Vorderingswet 1962.&lt;/p&gt;&#13;
&lt;p&gt;Zo dringt de fiscale fictie van art. 3 Wet OB door in het onteigeningsrecht: omdat de onteigening (door de overheid) kwalificeert als levering van een goed, en de juridische en (overige) deskundige bijstand erop is gericht de tegenprestatie daarvan te bepalen, worden die kosten geacht rechtstreeks en onmiddellijk samen te hangen met de levering. Het &amp;ndash; niet in geschil zijnde - uitgangspunt dat de levering zelf onbelast is, brengt dan mee dat de kosten van bijstand niet aftrekbaar zijn.&lt;/p&gt;&#13;
&lt;p&gt;Op basis van het voorliggende arrest mag daarom verondersteld worden dat de in art. 50 Ow bedoelde kosten van juridische en (overige) deskundige bijstand, die een ondernemer in het kader van een onteigeningsgeding maakt, altijd inclusief btw moeten worden vergoed, onder de premisse dat de levering onbelast is.&lt;/p&gt;&#13;
&lt;p&gt;De fiscale fictie van art. 3 lid 1, aanhef en onder d Wet OB lijkt uitsluitend op te gaan indien de onteigening door of op verzoek van de overheid zelf plaatsvindt. In het publiek belang kan op grond van art. 1 lid 2 Ow echter ook ten name van natuurlijke personen of privaatrechtelijke rechtspersonen met volledige rechtsbevoegdheid, aan wie de uitvoering van het werk, dat onteigening vordert, is toegestaan, worden onteigend, zoals bijv. ProRail en woningcorporaties. Is dan nog steeds sprake van een vordering door of namens de overheid, als bedoeld in art. 3 lid 1 aanhef en sub d Wet OB? Bij een strikte wetsuitleg lijkt dat niet het geval te zijn. Niet de Wet OB, maar de Btw-richtlijn voorziet in het antwoord op deze vraag. Op grond van art. 14 lid 1 sub a Btw-richtlijn wordt als levering van een goed mede beschouwd de eigendomsovergang van een goed tegen betaling van een vergoeding, ingevolge &amp;lsquo;een vordering door of namens de overheid dan wel krachtens de wet&amp;rsquo;. Bij een vordering &amp;lsquo;krachtens de wet&amp;rsquo; is dus niet vereist dat die door of namens de overheid plaatsvindt. Een richtlijnconforme toepassing van de Wet OB brengt derhalve mee dat ook bij onteigening ten behoeve van de in art. 1 lid 2 Ow genoemde partijen sprake is van levering van een goed als bedoeld in de zin van art. 3 Wet OB.&lt;/p&gt;&#13;
&lt;p&gt;De hamvraag is natuurlijk of er met dit arrest van de Hoge Raad in de hand geen enkele mogelijkheid meer bestaat om aan integrale vergoeding van de btw te ontkomen? Jawel, die mogelijkheid is er wel degelijk: partijen kunnen namelijk afspreken dat wordt geopteerd voor een belaste levering. De btw brengt dan geen kostenverhoging meer teweeg. In dat geval is echter vereist dat degene die de grond via onteigening in eigendom verwerft, zelf ook belaste handelingen verricht. Die situatie doet zich w&amp;egrave;l voor bij de onteigening van gronden ten behoeve van de realisatie van woningbouw en industrieterreinen, maar niet bij onteigening voor (uitsluitend) infrastructuurdoeleinden.&lt;/p&gt;&#13;
&lt;p&gt;Niet tot cassatie leidt een aantal klachten over de vergoeding van de waardevermeerdering van het overblijvende. Wie niettemin ge&amp;iuml;nteresseerd is in de vraag of hinder die op het overblijvende wordt ondervonden van de aanleg van het werk waarvoor onteigend wordt, of van het gebruik daarvan overeenkomstig het doel waartoe dat werk strekt, als onteigeningsgevolg kwalificeert (vgl. HR 20 februari 2004, &lt;span class="italic"&gt;NJ&lt;/span&gt; 2004/409, Railinfrabeheer/Sweeres en HR 21 november 2008, &lt;span class="italic"&gt;NJ&lt;/span&gt; 2009/303, De Bruyn c.s./Waterschap Rivierenland), attendeer ik graag op de conclusie van de A-G. Daarin is (onder nr. 3) een overzichtelijke en volledige bespreking van de relevante rechtspraak van 1866 tot heden is opgenomen.&lt;/p&gt;&#13;
&lt;p&gt;W.J.E. van der Werf&lt;/p&gt;</content><legacyfootnotes/><footnotes><footnote/></footnotes><auteurs>W.J.E. van der Werf</auteurs><published>2016-05-06 13:46:46</published><modified>2016-05-06 13:46:46</modified><editiondate>2016-05-06</editiondate><htmlpath>https://denhollander.info/artikel/13039</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1994</searchword><id>5198</id><udhid>UDH:TvAR/5198</udhid><titel>Lammersen-Bolk / Groot Hemmink-Meijer (TvAR 1994/4698)</titel><searchwords><searchword>TvAR 5/1994</searchword><searchword>TvAR 1994/4698</searchword><searchword>UDH:TvAR/5198</searchword></searchwords><attachments><attachment><name>1994_nr 5_Rechtspraak_4698.pdf</name><extention>pdf</extention><url>https://denhollander.info/download/5133/ci</url></attachment></attachments><inleiding>Pachtwet, art. 1 en 54, Wetboek van Burgerlijke Rechtsvordering, art. 67&#13;
&#13;
Geëindigde pachtovereenkomst; vordering tot ontruiming betreft alleen de feitelijke gebruikster.&#13;
Gezag van gewijsde geldt niet ten aanzien van met het dictum strijdige overwegingen.&#13;
Aard van de overeenkomst. Welk gebruik van het object is bij het aangaan van de overeenkomst dan wel op een later tijdstip uitdrukkelijk of stilzwijgend overeengekomen? Uit het ten processe aangevoerde en hetgeen bij de comparitie van partijen is gebleken volgt: geen pachtovereenkomst ten aanzien van het gebouw, wel ten aanzien van het land.</inleiding><content>Arrest van 29 november 1993&#13;
In de zaak van:&#13;
Janneke Geertruida Lammersen-Bolk, wonen-de te Stad Delden, appellante, procureur: mr. A.E. Kuhlmann,&#13;
tegen&#13;
Aleida Geertruida Groot Hemmink-Meijer, wonende te Almelo, geïntimeerde, procureur: mr. D.M.H.M. van Dijk.&#13;
Het geding in hoger beroep&#13;
Het hof heeft in deze zaak op 3 augustus 1992 een tussenarrest gewezen, naar de inhoud waarvan wordt verwezen.&#13;
Ter uitvoering van dat tussenarrest heeft op 6 oktober 1992 ter plaatse van de woning ca. in geschil een comparitie van partijen plaats gevonden. Daarvan is een proces-ver-baal opgemaakt dat zich thans bij de stukken bevindt en waarvan de inhoud als hier ingelast moet worden beschouwd.&#13;
Partijen hebben vervolgens overleg met el-kaar gevoerd over een onderlinge regeling van hun geschil. Toen dat overleg niet tot een schikking bleek te leiden, hebben zij een con-clusie na comparitie en descente respectieve-lijk een memorie na comparitie en descente gewisseld, waarna zij andermaal de stukken aan het hof hebben overgelegd voor het wij-zen van arrest.&#13;
Voortzetting van de behandeling van het ge-schil in hoger beroep&#13;
1. Het hof volhardt bij hetgeen in zijn hierbo-ven vermeld tussenarrest onder 'De vaststaan-de feiten' en 'Beoordeling van het geschil in hoger beroep' is overwogen, behoudens wat betreft de kadastrale aanduiding van de wo-ning ca. in geschil. Uit het ten processe over-gelegde kadastrale kaartje, zoals dat is gehecht aan het proces-verbaal van de op 6 oktober 1992 gehouden comparitie van partij-en, blijkt dat het kadastrale nummer 988 is in plaats van 918.&#13;
2. De onderhavige in de vorm van een pachtcontract op 1 november 1977 gesloten overeenkomst, ingaande 1 januari 1978, is een nieuwe overeenkomst. Voor de beslissing in het onderhavige geschil is mitsdien van be lang welk gebruik van het litigieuze object toen is overeengekomen en is niet relevant of vóór die datum al dan niet sprake is geweest van pacht.&#13;
3. Uit het ten processe aangevoerde en uit hetgeen bij de comparitie van partijen ter plaatse is gebleken volgt dat het litigieuze pand vóór 1 januari 1978 qua feitelijke ge bruikssituatie in de toestand is gebracht, waar van ook nu nog sprake is, te weten een gebouw dat geheel is ingericht om als woning te worden gebruikt, zulks behoudens een oude veestalling in een klein gedeelte in de onge veer noordoostelijke hoek die overigens sinds genoemde datum niet meer als zodanig is ge bruikt. Het is als zodanig, mitsdien als object dat in zeer overwegende mate alleen voor woondoeleinden was (en is) aan te wenden, bij de hiervoor bedoelde overeenkomst in ge bruik gegeven respectievelijk genomen. Van latere afspraken waarbij ter zake iets anders is overeengekomen, is ten processe niets gesteld of anderszins gebleken.&#13;
4. Met het gebruik van de ernaast gelegen grond heeft, naar eveneens volgt uit hetgeen ten processe is aangevoerd en bij de bezichti ging ter plaatse is gebleken, althans sinds 1 ja nuari 1978 het gebruik van de onderhavige woning, behoudens de - ten deze niet relevan te - naburige ligging van het één ten opzichte van het ander, geen enkele relatie.&#13;
5. Het vorenstaande brengt mede, dat de onderhavige overeenkomst, voorzover deze betrekking heeft op het litigieuze pand, niet is aan te merken als een pachtovereenkomst.&#13;
6. Ten aanzien van de ernaast gelegen grond, voorzover thans als bouwland in ge bruik, komt het hof tot een andere conclusie. Naar tussen partijen in confesso is, is deze grond voor landbouwkundige doeleinden in gebruik gegeven respectievelijk genomen en is ook steeds sprake geweest van landbouw-kundig gebruik daarvan. De enkele omstan-digheid dat eerst de echtgenoot van Meijer en later Meijer zelf de grond niet in persoon heeft bewerkt, maar zulks door een loonwer-ker heeft laten doen, doet daaraan niet af. Nu de overeengekomen tegenprestatie mede op bedoeld gebruik van het land betrekking heeft, is ten aanzien van dat land sprake van een pachtovereenkomst.&#13;
7. De overeenkomst in geschil is, gelet op het vorenoverwogene, te beschouwen als een gemengde overeenkomst, waarvan de beide daarvan deel uitmakende overeenkomsten ge-heel zelfstandig kunnen worden uitgevoerd; dit laatste is in feite ook steeds het geval ge-weest. Gezien de zelfstandigheid van de beide samenstellende onderdelen daarvan, komt die overeenkomst voor wat betreft de in het on-derhavige geschil te geven beslissing voor splitsing in aanmerking. Die splitsing brengt mede, dat Bolk niet-ontvankelijk in haar vor-dering moet worden verklaard voorzover deze betrekking heeft op de woning met daarbij be-horend gazon, siertuin, ca. en dat die vorde-ring, gelet op de in kracht van gewijsde gegane beschikking van de pachtkamer van het kantongerecht te Almelo van 13 septem-ber 1989, waarbij het verlengingsverzoek van Meijer is afgewezen, moet worden toegewe-zen voorzover deze betrekking heeft op het bouwland.&#13;
Slotsom&#13;
Grief I is gegrond; de grieven II en III zijn ge-deeltelijk gegrond. Het vonnis, waarvan be-roep, moet gedeeltelijk worden vernietigd en beslist moet worden als na te melden. Nu bei-de partijen gedeeltelijk in het ongelijk worden gesteld en voorts de tussen hen bestaande, aan de onderhavige procedure ten grondslag lig-gende juridische onduidelijkheid geacht moet worden voor hun beider rekening te komen, acht het hof termen aanwezig de kosten van het geding in beide instanties tussen hen te compenseren.&#13;
Beslissing&#13;
Het hof, rechtdoende in hoger beroep:&#13;
Vernietigt het door de pachtkamer van het kantongerecht te Almelo tussen partijen ge-wezen vonnis van 24 april 1992, waarvan be-roep, behoudens voorzover Bolk daarbij&#13;
niet-ontvankelijk is verklaard in haar vorde-ring met betrekking tot de woning Ootmar-sumsestraat 471 te Almelo met gazon, siertuin, ca., kadastraal bekend gemeente Ambt-Delden, sectie D, nr. 988 ged., groot ongeveer 0.08.00 ha.&#13;
Bekrachtigt dat vonnis in zoverre.&#13;
En voor het overige opnieuw rechtdoende:&#13;
Veroordeelt Meijer om het bouwland aan de Ootmarsumsestraat te Almelo, kadastraal bekend gemeente Ambt-Delden, sectie D, nr. 988 ged., groot ongeveer 0.50 ha, met al het hare en de haren te ontruimen en te verlaten en ter vrije beschikking te stellen van Bolk, zulks uiterlijk op 31 december 1993.&#13;
Compenseert de tussen partijen in eerste aanleg en in hoger beroep gevallen proceskos-ten des dat iedere partij de eigen kosten draagt.&#13;
Arrest van 3 augustus 1992&#13;
In de zaak van:&#13;
Janneke Geertruida Lammersen-Bolk, wonen-de te Stad Delden, appellante, procureur: mr. A.E.J. Kuhlmann,&#13;
tegen&#13;
Aleida Geertruida Groot Hemmink-Meijer, wonende te Almelo, geïntimeerde, procureur: mr. D.M.H.M. van Dijk.&#13;
Het geding in eerste aanleg&#13;
De pachtkamer van het kantongerecht te Al-melo heeft op 24 april 1992 tussen partijen een vonnis gewezen, dat in fotokopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellante - hierna ook te noemen: Bolk - is bij exploit van 21 mei 1992, hersteld bij ex-ploit van 3 juni 1992, met gelijktijdige dag-vaarding van geïntimeerde - hierna ook te noemen: Meijer - voor dit hof, in hoger be-roep gekomen van genoemd vonnis, waarbij Bolk niet-ontvankelijk is verklaard in haar vordering om Meijer te gelasten gebouwen, erf en grasland, kadastraal bekend gemeente Almelo, sectie D, nr. 988, groot 0.58 ha, met al het hare en de haren te ontruimen en te ver-laten en ter vrije beschikking van Bolk te stel-len en te laten vóór of uiterlijk op 31 december 1990. Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, Meijer alsnog zal gelasten het gepachte met al het hare en de haren te ontruimen en te verlaten en ter vrije beschikking van Bolk te stellen en te laten en wel binnen een door het hof in goede justitie te bepalen termijn, kosten rechtens.&#13;
Bij memorie van antwoord is verweer ge-voerd met conclusie dat het hof het vonnis, waarvan beroep, zo nodig met wijziging van gronden, zal bekrachtigen met veroordeling van Bolk in de kosten van het hoger beroep.&#13;
Daarna hebben partijen de stukken aan het hof overgelegd voor het wijzen van arrest.&#13;
De grieven&#13;
De grieven luiden:&#13;
Grief I&#13;
Ten onrechte heeft de pachtkamer van het kantongerecht overwogen dat in haar beschik-king van 13 september 1989 is vastgesteld dat de Pachtwet op de tussen partijen gesloten overeenkomst niet van toepassing is aange-zien tussen hen als door één hunner gesteld en door de ander niet of onvoldoende gemoti-veerd tegengesproken in rechte vaststaat, dat de gedaagde partij (waarmee kennelijk geïnti-meerde is bedoeld; advocaat) in deze zaak geen landbouwbedrijf uitoefent.&#13;
Grief II&#13;
Ten onrechte heeft de pachtkamer van het kantongerecht overwogen dat de tussen partij-en bestaande overeenkomst niet als een pachtovereenkomst maar als een huurover-eenkomst in de zin van artikel 1584 Burger-lijk Wetboek moet worden aangemerkt.&#13;
Grief III&#13;
Ten onrechte heeft de pachtkamer van het kantongerecht appellante in haar vordering niet-ontvankelijk verklaard.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist, vaststaande feiten worden uitgegaan:&#13;
- bij akte van 1 november 1977 is door de vader van Bolk en zes anderen aan de echtge-noot van Meijer verpacht een hoeve, bestaan-de uit gebouwen, erf en grasland aan de Ootmarsumsestraat 471 te Almelo, kadastraal&#13;
Pacht&#13;
bekend gemeente Ambt-Almelo, sectie D, nummer 918, groot ongeveer 0.58.00 ha;&#13;
- in bedoelde akte staat dat de overeen komst is aangegaan voor de tijd van 12 jaren, ingaande op 1 januari 1978 en mitsdien eindi gend op 31 december 1990, maar in feite is dit een periode van 13 jaar;&#13;
- voormelde pachtovereenkomst is op 20 december 1977 ter goedkeuring ingezonden aan de grondkamer voor Overijssel en door die grondkamer goedgekeurd bij beschikking van 6 april 1978;&#13;
- Bolk is op 12 februari 1979 eigenares en verpachtster van voormeld object geworden;&#13;
- een vordering van Bolk tot ontbinding van de pachtovereenkomst op grond van ge stelde wanprestatie is door de pachtkamer van het kantongerecht te Almelo afgewezen bij vonnis van 13 november 1985, welk vonnis is bekrachtigd bij arrest van dit hof van 24 no vember 1986;&#13;
- de echtgenoot van Meijer is overleden op 8 juli 1988;&#13;
- bij exploit van 19 december 1988 is door Bolk aan Meijer kennisgegeven dat zij geen verlenging van de pachtovereenkomst per 31 augustus 1989 wenste, waarna Meijer zich tot de pachtkamer van het kantongerecht heeft gewend met het verzoek om de pachtovereen komst te verlengen tot 1 januari 1994;&#13;
- bij tussenbeschikking van de pachtkamer van het kantongerecht te Almelo van 29 maart 1989 is vastgesteld dat de einddatum van de lopende pachtperiode 31 december 1990 is, waarna bij eindbeschikking van die pachtka mer van 13 september 1989 het verlengings- verzoek is afgewezen;&#13;
- Meijer heeft geweigerd het onderhavige object per 31 december 1990 te ontruimen en ter vrije beschikking van Bolk te stellen.&#13;
Beoordeling van het geschil in hoger beroep 1. Ingevolge het bepaalde in artikel 54 der Pachtwet gaan bij overlijden van een pachter zijn uit de pachtovereenkomst voortvloeiende rechten en verplichtingen over op zijn erfge-namen. Zulks brengt onder meer mede dat al die erfgenamen gedurende de verdere looptijd van de pachtovereenkomst medepachters zijn zolang daarin bij overeenkomst c.q. bij rech-terlijke uitspraak geen wijziging is gekomen en dat zij in geval van een rechtsgeding over de betreffende pachtovereenkomst allen in dat geding moeten worden opgeroepen indien en voorzover de inzet van het geding gericht is op een beslissing die (mede) hun rechtspositie betreft.&#13;
2. In casu evenwel is de vordering van Bolk erop gebaseerd dat de onderhavige pachtovereenkomst tengevolge van de afwij- zing van het verlengingsverzoek van de pach- ters per 31 december 1990 is geëindigd en strekt deze er 'slechts' toe dat Meijer wordt veroordeeld tot ontruiming van de litigieuze hoeve. Als onweersproken staat ten processe vast dat alleen Meijer de feitelijke gebruikster van de hoeve is. De vordering tot ontruiming betreft dus niet haar kinderen en is evenmin gericht op een beslissing inzake de rechtsposi- tie van die kinderen. Immers, ervan uitgaande dat sprake is van een pachtovereenkomst, staat ten processe vast dat deze dan per 31 de cember 1990 is geëindigd nu het betreffende verlengingsverzoek van Meijer bij beschik king van de pachtkamer van het kantonge- recht van 13 september 1989 is afgewezen. Hieraan doet niet af dat de aan die beslissing ten grondslag liggende overwegingen deze niet dragen en tot een onbevoegd-verklaring dan wel niet-ontvankelijk-verklaring hadden moeten leiden.&#13;
3. Het hof is dan ook van oordeel dat de pachtkamer van het kantongerecht terecht niet heeft beslist dat Bolk in haar vordering niet- ontvankelijk is op grond van het door Meijer bij exceptief verweer daartoe aangevoerde. Zij heeft echter ten onrechte nagelaten expli- ciet op dat exceptief verweer te beslissen en de daarop betrekking hebbende klacht van Meijer is gegrond.&#13;
4. Meijer heeft in hoger beroep ook aange- voerd dat de beschikking van de pachtkamer van het kantongerecht van 13 september 1989 gezag van gewijsde heeft. Voorzover zij daar mede bedoelt te betogen dat dit ook geldt met betrekking tot hetgeen de pachtkamer van het kantongerecht in die beschikking heeft over wogen ten aanzien van het rechtskarakter van de overeenkomst tussen partijen, kan het hof haar daarin echter niet volgen. In het midden gelaten of het bepaalde in artikel 67 van het Wetboek van Burgerlijke Rechtsvordering naar analogie dan wel rechtstreeks kan wor den toegepast op beschikkingen in procedures buiten eigenlijk rechtsgeding, staat de hier voor al gesignaleerde discrepantie tussen de overwegingen van de beschikking enerzijds en het dictum daarvan anderzijds - en staat mitsdien een goede procesorde - eraan in de weg om dit in casu ook te doen.&#13;
Het verwijt dat van de beschikking geen hoger beroep is ingesteld, treft beide partijen in gelijke mate en leidt daarom niet tot een andere conclusie.&#13;
5. Ingevolge het bepaalde in artikel 1, lid 1 sub d, is een pachtovereenkomst: elke over- eenkomst, in welke vorm of onder welke be- naming ook aangegaan, waarbij de ene partij zich verbindt aan de andere partij tegen vol doening van een tegenprestatie een hoeve of los land in gebruik te verstrekken ter uitoefe- ning van de landbouw.&#13;
Ten aanzien van het gebruik is derhalve van belang of het overeengekomen gebruik de uitoefening van de landbouw betreft. Niet re-levant is of dat gebruik al dan niet plaatsvindt in het kader van de exploitatie van een bedrijf. De pachtkamer van het kantongerecht over-weegt dan ook ten onrechte dat de Pachtwet op de onderhavige overeenkomst niet van toe-passing is 'aangezien ... in rechte vaststaat dat de gedaagde partij in deze zaak geen land-bouwbedrijf uitoefent' en dat die overeen-komst daarom niet als een pachtovereenkomst maar als een huurovereenkomst moet worden aangemerkt.&#13;
6. Uit het vorenoverwogene volgt dat in het onderhavige geschil beslissend is welk ge bruik van het litigieuze object destijds bij het aangaan van de overeenkomst dan wel op een later tijdstip uitdrukkelijk of stilzwijgend is overeengekomen. Niet ter zake doet welk ge bruik de pacht(st)er, eventueel in afwijking daarvan eenzijdig van het betreffende object is gaan maken.&#13;
7. Alvorens ter zake te beslissen, heeft het hof behoefte aan nadere inlichtingen teneinde meer inzicht te verkrijgen in de te dezen rele- vante feiten en omstandigheden, onder meer ook betreffende de feitelijke situatie ter plaat se. Het zal daarom een comparitie van partijen tot het verstrekken van inlichtingen bepalen, welke comparitie tevens dienstbaar zal wor- den gemaakt aan het beproeven ener schik king. Deze comparitie zal worden gehouden ter plaatse van de woning ca. in geschil en worden voortgezet op een neutrale door de raadslieden van partijen in onderling overleg te bepalen plaats.&#13;
Beslissing&#13;
Het hof, rechtdoende in hoger beroep:&#13;
bepaalt dat partijen in persoon en verge-zeld van hun raadslieden zullen verschijnen voor een lid van dit hof en een raad, waartoe hierbij worden benoemd mr. Kok, raadsheer, en baron De Weichs de Wenne, raad, om aan dezen inlichtingen te verstrekken en teneinde dezen te laten onderzoeken of partijen het op één of meer punten met elkaar eens kunnen worden. Deze comparitie van partijen zal worden aangevangen ter plaatse van de wo-ning ca. in geschil en worden voortgezet op een neutrale, door de raadslieden in onderling overleg te bepalen plaats. Het tijdstip van de comparitie zal worden bepaald aan de hand van door de procureurs vóór 24 augustus 1992 schriftelijk op te geven verhinderdata van partijen en hun raadslieden; houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>1994-05-01 00:00:00</published><modified>1993-08-23 00:00:00</modified><editiondate>1994-05-01</editiondate><htmlpath>https://denhollander.info/artikel/5198</htmlpath></article>
</articles></edition>
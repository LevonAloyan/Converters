<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1989</searchword><id>7844</id><udhid>UDH:TvAR/7844</udhid><titel>'Theodorus Bernardus Andriessen en Johannes A. Andriessen / ' (TvAR 1989/4260)</titel><searchwords><searchword>TvAR 7/1989</searchword><searchword>TvAR 1989/4260</searchword><searchword>UDH:TvAR/7844</searchword></searchwords><attachments><attachment><name>1989_nr 7_Rechtspraak_4260.doc</name><extention>doc</extention><url>https://denhollander.info/download/16404/ci</url></attachment></attachments><inleiding>4260 Pachtwet, art. 8, lid 1, art. 9, lid 1 en art. 45, lid 3&#13;
Verpachter verzoekt te bepalen dat pach­ters geen verdere verlenging van de pacht­overeenkomst kunnen vragen.&#13;
De pachtovereenkomst is niet binnen twee maanden nadat zij is aangegaan tergoedkeuring aan de grondkamer gezonden (art. 8, lid 1, Pachtwet). De pachtduur is dus ingegaan op 1 november 1965, zodat de pachtovereenkomst zal eindigen op 1 no­vember 1989.&#13;
Nu de pachters binnen zes jaren na het einde van de lopende pachttermijn de leef­tijd van 65 jaar zullen bereiken heeft de pachtkamer van het kantongerecht de pacht­overeenkomst terecht verlengd tot het ein­de van het pacht jaar waarin de pachters die leeftijd bereiken, te weten 1 november 1993.&#13;
Het verzoek te bepalen dat pachters geen verdere verlenging kunnen verzoeken wordt als op de wet gegrond toegewezen.&#13;
Tevens wordt bepaald dat voor het geval art. 38a, lid 2, Pachtwet van toepassing is of indien vóór 1 november 1993 een andere pachter of pachters in de rechten van pach­ters treedt of treden, die pachter of pach­ters in het tijdvak van 1 november 1991 tot en met 31 oktober 1992 verlenging van de pachtovereenkomst kan/kunnen verzoeken.&#13;
Pachtkamer gerechtshof te Arnhem, be­schikking d.d. 12 oktober 1988&#13;
Het gerechtshof te Arnhem, pachtkamer; Gezien&#13;
het op 27 april 1988 ter griffie van het hof ingekomen beroepschrift van: 1. Theodo-rus Bernardus Andriessen, en 2. Johannes A. Andriessen, - hierna te noemen: de pachters - , wonende te Amstelveen, pro­cureur: mr. D.M.H.M, van Dijk, tegen een beschikking van de pachtkamer van het kantongerecht te Amsterdam van 7 april 1988, waarbij is verlengd met een duur van 5 jaren, eindigend 1 november 1993, een en ander behoudens het bepaalde in artikel 12, lid 3, 4 en 5 van de Pachtwet, de pachtovereenkomst met Amev Levensverzekering N. V., gevestigd te Utrecht, als verpachtster, behoudens verlenging eindigend op 1 november 1988 betreffende percelen land gelegen in de ge­meente Amstelveen en kadastraal bekend in die gemeente sectie L nrs. 281, 282, 283, 1686, 1687 en 1688 en sectie K, nr. 1391 te­zamen groot 20.33.15 ha.&#13;
</inleiding><content>Mede gezien:&#13;
het op 8 augustus 1988 ter griffie ingeko­men verweerschrift van de verpachtster, tevens inhoudende incidenteel appèl, procu­reur: mr. J.M. Bosnak, en&#13;
de overige stukken, waaronder een foto-copie van voormelde beschikking.&#13;
Overweegt&#13;
in het principale en in het incidentele beroep: De stukken&#13;
De voormelde beschikking is gegeven uit de volgende overwegingen: 'Th.B. Andriessen is geboren op 19 mei 1926, is dus 61 jaar oud en zal de leeftijd van 65 jaar bereiken op 19 mei 1991. J.A. Andriessen is geboren op 13 maart 1928, is dus nu 60 jaar oud en zal de leeftijd van 65 jaar bereiken op 13 maart 1993. Aldus doet zich inderdaad de situatie voor als genoemd in artikel 45, lid 3, van de Pachtwet, dat de beide pachters in het tijdvak van zes jaren volgende op het einde van de lopende pachttermijn de leef­tijd van vijfenzestig jaren zullen bereiken. Nu de verpachtster dit heeft verzocht, dient de pachtkamer de verlenging van de pacht­overeenkomst te beperken tot het einde van het pachtjaar waarin ook de jongste pach­ter genoemde leeftijd bereikt, en dus tot 1 november 1993.&#13;
Het beroep dat de pachters hebben ge­daan op de aantasting van de grondslag van hun maatschappelijk bestaan, kenne­lijk: voor het geval de pachtovereenkomst niet zou worden verlengd, kan buiten be­schouwing blijven nu de verpachtster tegen de verlenging op zich zelf geen bezwaar heeft gemaakt.&#13;
Afgezien van het feit dat de wet onder de gegeven omstandigheden de boven om­schreven beperking van de verlenging im­peratief voorschrijft, hoeft deze de pach­ters niet te beperken in de realisering van hun voornemen om indeplaatsstelling te verzoeken.'&#13;
Appellanten hebben de volgende grieven aangevoerd:&#13;
Grief I&#13;
Ten onrechte heeft de pachtkamer over­wogen, dat de huidige pachttermijn loopt tot 1 november 1988.&#13;
Grief II&#13;
Ten onrechte heeft de pachtkamer nage­laten in de beschikking te bepalen, binnen welke tijd appellanten aan de pachtkamer kunnen verzoeken de pachtovereenkomst wederom te verlengen.&#13;
Grief III&#13;
Ten onrechte heeft de pachtkamer be­slist, dat de tussen partijen bestaande pacht­overeenkomst per 1 november 1988 met vijf jaar tot 1 november 1993 wordt ver­lengd.&#13;
Grief IV&#13;
Ten onrechte heeft de pachtkamer be­slist, dat de beschikking is gegeven behou­dens het bepaalde in art. 12 lid 3, 4 en 5 van de Pachtwet.&#13;
met verzoek de beschikking, waarvan be­roep, te vernietigen en opnieuw beschik­kende de pachtovereenkomst te verlengen met de duur van vier jaren tot 1 november 1993 en een tijd te bepalen waarbinnen ap­pellanten of hun opvolgers in de pacht op­nieuw verlenging kunnen vragen.&#13;
In het incidentele appèl heeft geïntimeer-de verzocht:&#13;
de beschikking a quo te bekrachtigen,&#13;
voorzover daarin is bepaald dat de pacht­&#13;
overeenkomst wordt verlengd tot 1 novem­-&#13;
ber 1993;&#13;
aan die beschikking toe te voegen, dat&#13;
appellanten geen verdere verlenging van de&#13;
pachtovereenkomst kunnen vragen.&#13;
Appellanten hebben hierop verzocht ge-intimeerde, tevens incidenteel appellante niet-ontvankelijk te verklaren, althans het verzoek op grond van artikel 45, lid 5, van de Pachtwet af te wijzen.&#13;
Het oordeel van het hof &#13;
1. In de onderhavige pachtovereenkomst wordt als ingangsdatum genoemd 1 novem­ber 1964, zodat deze voor of uiterlijk op 1 november 1964 moet zijn aangegaan.&#13;
Een pachtovereenkomst moet binnen twee maanden nadat zij is aangegaan ter goedkeuring aan de grondkamer worden gezonden (artikel 8, lid 1, Pachtwet). Als tijdstip waarop de pachtovereenkomst door partijen is ondertekend is vermeld: 'januari 1965'. Hieruit volgt, dat deze eerst in januari 1965 of later aan de grondkamer kan zijn ingezonden, zodat niet is voldaan aan artikel 8, lid 1, van de Pachtwet.&#13;
Dit brengt op grond van artikel 9, lid 1, van de Pachtwet mede dat de overeengeko­men pachtduur is ingegaan op 1 november 1965, weshalve de pachtovereenkomst -behoudens verlenging - zal eindigen op 1 november 1989. De grieven I en III zijn derhalve ge­grond.&#13;
2. Art. 45, lid 3, van de Pachtwet bepaalt dat de pachtkamer, indien zij tot de bevin­ding komt dat het verzoek tot verlenging van de pachtovereenkomst voor toewijzing vatbaar is en de pachter in het tijdvak van zes jaren volgende op het einde van de lo­pen pachttermijn de leeftijd van 65 jaar zal bereiken, gehouden is op verzoek van de verpachter de pachtovereenkomst te ver­lengen tot het einde van het pacht jaar waarin de pachter die leeftijd bereikt.&#13;
Dit geval doet zich hier voor, nu de pach­ters Andriessen voor het einde van het op 1 november 1993 aflopende pacht jaar de leeftijd van 65 jaar zullen bereiken en ver-pachtster Amev in verband daarmede heeft verzocht de onderhavige pachtovereen­komst te verlengen tot laatstgenoemde da­tum. Terecht heeft de pachtkamer daarom de pachtovereenkomst verlengd tot die da­tum.&#13;
Amev heeft in het incidentele hoger be­roep verzocht, aan de beschikking toe te voegen, dat appellanten geen verdere ver­lenging van de pachtovereenkomst kunnen vragen.&#13;
Appellanten menen, dat een dergelijk verzoek niet op een zo laat tijdstip kan worden gedaan. Aangezien echter appel­lanten zich bij 'verweerschrift in het inci­denteel appèl' tegen dat verzoek hebben verweerd zijn zij door het late tijdstip van het verzoek niet in hun verdediging bena­deeld. Er is dus geen grond, Amev in dat verzoek niet-ontvankelijk te verklaren.&#13;
Het verzoek zal als op de wet gegrond worden toegewezen.&#13;
De bepaling, dat geen verdere verlenging van de pachtovereenkomst kan worden verzocht, betreft slechts appellanten als pachters. Zij laat niet slechts het in art. 45, lid 5, Pachtwet vermelde voorbehoud be­treffende art. 38a, lid 2, Pachtwet onverlet. Ook de artikelen 49 en 49a Pachtwet blij­ven onverminderd van kracht. Indien op vordering van één der medepachters één of meer van zijn in lid 1 van art. 49 vermelde naasten in zijn plaats als pachter wordt of worden gesteld, vormt de bepaling volgens artikel 45, lid 5, Pachtwet voor de opvol­gende pachter(s) geen beletsel, verdere ver­lenging van de pachtovereenkomst te vragen.&#13;
De onverlengbaarheidsbepaling dient slechts om bij voorbaat kansloze verlen-gingsverzoeken van een (omstreeks) 65-ja­rige pachter te voorkomen.&#13;
Slotsom&#13;
De beschikking, waarvan beroep, kan niet&#13;
in stand blijven.&#13;
Beschikkende in hoger beroep&#13;
in het principale en in het incidentele hoger&#13;
beroep&#13;
Vernietigt de beschikking waarvan beroep,&#13;
en opnieuw beschikkende:&#13;
Verlengt de pachtovereenkomst ingaan­de 1 november 1989 met vier jaren tot 1 no­vember 1993.&#13;
Bepaalt, dat appellanten als pachters al-dan geen verdere verlenging van de pacht­overeenkomst kunnen vragen.&#13;
Bepaalt tevens, dat voor het geval artikel 38a, lid 2, Pachtwet van toepassing is, dan-wel indien voor 1 november 1993 een ande­re pachter of pachters in de rechten en ver­plichtingen van appellanten als pachters zal, c.q. zullen zijn getreden, die pachter of pachters in het tijdvak van 1 november 1991 tot en met 31 oktober 1992 verlenging van de pachtovereenkomst aan de bevoeg­de pachtkamer van het kantongerecht kan, c.q. kunnen verzoeken.&#13;
</content><legacyfootnotes/><footnotes><footnote/></footnotes><auteurs/><published>1989-07-01 00:00:00</published><modified>1989-07-01 00:00:00</modified><editiondate>1989-07-01</editiondate><htmlpath>https://denhollander.info/artikel/7844</htmlpath></article>
</articles></edition>
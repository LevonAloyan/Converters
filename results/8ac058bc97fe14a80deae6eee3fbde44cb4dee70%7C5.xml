<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2018</searchword><id>14814</id><udhid>UDH:TvAR/14814</udhid><titel>Pacht - Pachtkamer Hof Arnhem-Leeuwarden, 4 april 2017,  ECLI:NL:GHARL:2017:2935  (Schouten/Herwijnen) (TvAR 2018/5917)</titel><searchwords><searchword>TvAR 3/2018</searchword><searchword>TvAR 2018/5917</searchword><searchword>UDH:TvAR/14814</searchword></searchwords><attachments><attachment><name>19660.pdf</name><extention>pdf</extention><url>https://denhollander.info/download/19660/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, B.J.H. Hofstee en W.C. Haasnoot en de deskundige leden mr. ing. H.J Vinke en ir. H.B.M. Duenk)&lt;/p&gt;&lt;p class="annotator"&gt;Met noot G.M.F. Snijders&lt;/p&gt;&lt;h2&gt;Pachtovereenkomst&lt;/h2&gt;&lt;p&gt;[Burgerlijk Wetboek, art. 7:363, Wetboek van Burgerlijke Rechtsvordering, art. 334]&lt;/p&gt;&lt;p&gt;In conventie vorderen vermeend pachters (vader en zoon) vastlegging en in reconventie vorderen de verpachters (erfgenamen) ontbinding.&lt;/p&gt;&lt;p&gt;Ten aanzien van een vordering tot vastlegging dienen alle bij die rechtsverhouding betrokken partijen in het geding te worden betrokken. Twee van de erfgenamen hebben zich in eerste aanleg uitsluitend gevoegd in de procedure in reconventie. Dat zij op de hoogte zijn van de vordering in conventie en in eerste aanleg ter comparitie zijn verschenen, maakt hen geen partij bij de vordering in conventie (vergelijk Hoge Raad 21 mei 1999, ECLI:NL:HR:1999:ZC2904). &lt;/p&gt;&lt;p&gt;Vader is pachter maar hij heeft de zeggenschap over het bedrijf, de gronden en zijn pachtrechten overgedragen aan zijn zoon zodat hij als pachter tekortschiet. Voor de stelling dat sprake is van (mondelinge) instemming met (mede)pacht door de zoon is onvoldoende gesteld. Zoon is geen pachter. De ontbinding van de pachtovereenkomst wordt bekrachtigd.&lt;/p&gt;&lt;p&gt;arrest van de pachtkamer &lt;/p&gt;&lt;p&gt;inzake &lt;/p&gt;&lt;p&gt;1. Gerrit Schouten, &lt;/p&gt;&lt;p&gt;2. Cornelis Martinus Schouten, &lt;/p&gt;&lt;p&gt;beiden wonende te Waardhuizen, gemeente Woudrichem, &lt;/p&gt;&lt;p&gt;appellanten in het principaal hoger beroep, &lt;/p&gt;&lt;p&gt;geïntimeerden in het (voorwaardelijk) incidenteel hoger beroep, &lt;/p&gt;&lt;p&gt;in eerste aanleg: eisers in conventie en verweerders in (voorwaardelijke) reconventie, &lt;/p&gt;&lt;p&gt;hierna: (Gerrit respectievelijk Kees) Schouten, &lt;/p&gt;&lt;p&gt;advocaat: mr. ing. A. van Weverwijk, &lt;/p&gt;&lt;p&gt;tegen: &lt;/p&gt;&lt;p&gt;1. P. van Herwijnen, &lt;/p&gt;&lt;p&gt;wonende te Giessen, gemeente Woudrichem, &lt;/p&gt;&lt;p&gt;2. J. Straver-Van Herwijnen, &lt;/p&gt;&lt;p&gt;wonende te Giessen, gemeente Woudrichem, &lt;/p&gt;&lt;p&gt;3. A.P. van Herwijnen, &lt;/p&gt;&lt;p&gt;wonende te Waardhuizen, gemeente Woudrichem, &lt;/p&gt;&lt;p&gt;4. A. Schoggers-Van Herwijnen, &lt;/p&gt;&lt;p&gt;wonende te Dalem, gemeente Gorinchem, &lt;/p&gt;&lt;p&gt;5. W.T. van Weelden-Van Herwijnen, &lt;/p&gt;&lt;p&gt;wonende te Woudrichem, &lt;/p&gt;&lt;p&gt;6. C.W. van Herwijnen, &lt;/p&gt;&lt;p&gt;wonende te Gorinchem, &lt;/p&gt;&lt;p&gt;7. T.H. van Herwijnen &lt;/p&gt;&lt;p&gt;wonende te Reeuwijk, gemeente Bodegraven-Reeuwijk, &lt;/p&gt;&lt;p&gt;geïntimeerden in het principaal hoger beroep, &lt;/p&gt;&lt;p&gt;appellanten in het (voorwaardelijk) incidenteel hoger beroep, &lt;/p&gt;&lt;p&gt;in eerste aanleg: geïntimeerden 1 tot en met 5 gedaagden in conventie, allen eisers in (voorwaardelijke) reconventie, &lt;/p&gt;&lt;p&gt;hierna: Van Herwijnen (mannelijk enkelvoud), &lt;/p&gt;&lt;p&gt;advocaat: mr. B. Nijman. &lt;/p&gt;&lt;h3&gt;1 Het verdere verloop van het geding in hoger beroep &lt;/h3&gt;&lt;p&gt;1.1 Het hof neemt de inhoud van het tussenarrest van 22 november 2016 hier over. Bij dat arrest is een comparitie van partijen bepaald, die heeft plaatsgevonden op 15 februari 2017. Hierbij is akte verleend van de stukken die bij bericht van 3 januari 2017 door mr. Van Weverwijk namens Schouten zijn ingebracht. Aan het slot van de comparitie heeft het hof arrest bepaald. &lt;/p&gt;&lt;p&gt;1.2 Schouten vordert in het hoger beroep - kort samengevat en na wijziging van eis – de vernietiging van het vonnis van 28 augustus 2015 en in conventie de schriftelijke vastlegging van de mondelinge pachtovereenkomst tussen Schouten en Van Herwijnen en subsidiair de schriftelijke vastlegging van de mondelinge pachtovereenkomst tussen Gerrit Schouten en Van Herwijnen en in reconventie de afwijzing van de vorderingen van Van Herwijnen met veroordeling van Van Herwijnen in alle proceskosten. &lt;/p&gt;&lt;p&gt;1.3 Van Herwijnen vordert in het voorwaardelijk incidenteel hoger beroep, voor het geval de vordering van Schouten (deels) wordt toegewezen - kort samengevat en naar het hof begrijpt – de (schriftelijk vast te leggen) pachtovereenkomst te ontbinden met veroordeling van Schouten in de proceskosten. &lt;/p&gt;&lt;h3&gt;2 De vaststaande feiten &lt;/h3&gt;&lt;p&gt;Het hof gaat in hoger beroep uit van de volgende feiten: &lt;/p&gt;&lt;p&gt;2.1 Kees Schouten (thans 74 jaar oud) is de vader van Gerrit Schouten (thans 52 jaar oud). Zij exploiteerden samen vanaf 1984 onder verband van eerst een maatschap en daarna een vennootschap onder firma een gemengd landbouwbedrijf. In 2014 heeft Kees Schouten het bedrijf aan Gerrit Schouten overgedragen inclusief pachtrechten. Met ingang van 31 oktober 2014 is de vennootschap onder firma met terugwerkende kracht tot 30 maart 2012 ontbonden. &lt;/p&gt;&lt;p&gt;2.2 Van Herwijnen is de erfgenaam van de nalatenschap van de (groot)moeder T. van Herwijnen-Nieuwenhuizen, overleden op 2 maart 2013. De vader, W.C. van Herwijnen, is overleden op 1 augustus 1980. Vanaf de tijd dat de vader ziek was, rond 1970, heeft Kees Schouten de grond van Van Herwijnen tegen betaling in gebruik gekregen voor zijn bedrijf. Het gaat om het perceel gelegen aan de Heulstaat te Woudrichem, kadastraal bekend gemeente Woudrichem, sectie G, nummer 1367 en groot circa 4.20 ha. &lt;/p&gt;&lt;p&gt;2.3 In 2014 heeft Van Herwijnen laten weten dat de grond per 1 januari 2015 vrij van pacht moest zijn. Schouten is de grond nadien blijven gebruiken. &lt;/p&gt;&lt;h3&gt;3 Het geschil en de beslissing in eerste aanleg &lt;/h3&gt;&lt;p&gt;3.1 Schouten heeft in eerste aanleg in conventie appellanten 1 tot en met 5 alsmede A.H. Pullen-Bouwman gedagvaard en gevorderd de schriftelijke vastlegging van de bestaande pachtovereenkomst tussen Kees en Gerrit Schouten als pachters en Van Herwijnen als verpachters. Indien de vordering in conventie zal worden toegewezen heeft Van Herwijnen in voorwaardelijke reconventie de ontbinding van de pachtovereenkomst gevorderd en de ontruiming van het gepachte. &lt;/p&gt;&lt;p&gt;3.2 Bij incidentele conclusie tot voeging hebben C.W. van Herwijnen en T.H. van Herwijnen, de kinderen van W. van Herwijnen, overleden op 24 mei 1984 en broer van geïntimeerden 1 tot en met 5, verzocht zich in voorwaardelijke reconventie te mogen voegen aan de zijde van Van Herwijnen. &lt;/p&gt;&lt;p&gt;3.3 De pachtkamer heeft bij vonnis van 28 augustus 2015 in het incident de vordering toegewezen, in conventie geoordeeld dat A.H. Pullen-Bouwman ten onrechte was gedagvaard en dat niet alle erfgenamen in het geding waren betrokken zodat Schouten in zijn vordering niet kan worden ontvangen. In reconventie heeft de pachtkamer geoordeeld dat tussen Van Herwijnen en Kees Schouten een pachtovereenkomst voor onbepaalde duur van kracht is. Omdat Kees Schouten zijn bedrijf heeft beëindigd, exploiteert hij het bedrijf niet meer bedrijfsmatig, aldus de pachtkamer, waarop de pachtovereenkomst is ontbonden. Instemming van medepacht door Gerrit heeft de pachtkamer niet aangenomen. Schouten is veroordeeld in de kosten in conventie en in reconventie, de kosten van het incident heeft de pachtkamer gecompenseerd. &lt;/p&gt;&lt;h3&gt;4 De beoordeling van de grieven en de vordering &lt;/h3&gt;&lt;p&gt;in het principaal hoger beroep &lt;/p&gt;&lt;p&gt;4.1 Van Herwijnen heeft aangevoerd dat Schouten niet-ontvankelijk is in zijn hoger beroep omdat enerzijds niet alle erven in conventie in eerst aanleg zijn gedagvaard en anderzijds dat Schouten heeft berust in het vonnis overeenkomstig artikel 334 Rv. &lt;/p&gt;&lt;p&gt;4.2 Schouten heeft A.H. Pullen-Bouwman, echtgenote van de overleden W. van Herwijnen en moeder van C.W. van Herwijnen en T.H. van Herwijnen, in hoger beroep gedagvaard. De dagvaarding is niet geldig betekend. Schouten heeft aangevoerd jegens haar te berusten in het oordeel dat haar in eerste aanleg verstek is verleend en dat hij geen herstelexploot zal uitbrengen omdat zij, anders dan Schouten had aangenomen, geen erfgenaam is en dus geen verpachtster. &lt;/p&gt;&lt;p&gt;4.3 Jegens A.H. Pullen-Bouwman heeft Schouten berust in het vonnis voor zover dat ziet op de overweging van de pachtkamer dat tegen haar verstek verleend wordt en dat zij geen erfgenaam is. Een verderstrekkende berusting kan daarin niet gevonden worden. Anders dan namens Van Herwijnen is gesteld, is het niet noodzakelijk dat in deze zaak het hoger beroep tegen alle gedaagden uit de eerste aanleg werd ingesteld. De vordering tegen Van Herwijnen is gebaseerd op de door Schouten gestelde pachtovereenkomst. Gesteld noch gebleken is dat A.H. Pullen-Bouwman op enig moment door opvolging onder algemene titel, of anderszins, partij is geworden bij die pachtovereenkomst. Van een processueel ondeelbare vordering die meebrengt dat alleen tegen alle oorspronkelijk gedaagde partijen hoger beroep kan worden ingesteld, is daarom geen sprake. &lt;/p&gt;&lt;p&gt;4.4 Ten aanzien van een vordering tot vastlegging dienen alle bij die rechtsverhouding betrokken partijen in het geding te worden betrokken. C.W. van Herwijnen en T.H. van Herwijnen hebben zich in eerste aanleg uitsluitend gevoegd in de procedure in reconventie. Dat zij op de hoogte zijn van de vordering in conventie en in eerste aanleg ter comparitie zijn verschenen, maakt hen geen partij bij de vordering in conventie (vergelijk Hoge Raad 21 mei 1999, ECLI:NL:HR:1999:ZC2904). Het vonnis van de pachtkamer in conventie zal dan ook worden bekrachtigd. &lt;/p&gt;&lt;p&gt;4.5 In reconventie sluit het hof zich aan bij de overwegingen van de pachtkamer in eerste aanleg over de bedrijfsbeëindiging aan de zijde van Kees Schouten. Voor zover moet worden aangenomen dat Kees Schouten nog werkzaamheden op het bedrijf verricht, staat vast dat hij de zeggenschap over het bedrijf, de gronden en zijn pachtrechten heeft overgedragen aan zijn zoon zodat hij niet meer voldoet noch kan voldoen aan de verplichtingen van de (goed) pachter. &lt;/p&gt;&lt;p&gt;4.6 Ook sluit het hof zich aan bij het oordeel van de pachtkamer in eerste aanleg dat Van Herwijnen niet heeft ingestemd met medepacht door Gerrit Schouten (rov. 16 en 17). In hoger beroep zijn geen andere voldoende redengevende feiten en omstandigheden naar voren gekomen of gebracht die mee kunnen brengen dat Van Herwijnen met Gerrit als medepachter heeft ingestemd of dat Gerrit dat zo had mogen begrijpen. De ondertekende grondgebruikersverklaringen uit 2002 en 2003 die Schouten heeft overgelegd, zien op het gebruik door de vennootschap, zodat alleen daarom al uit die verklaringen niet kan worden afgeleid dat Van Herwijnen ook Gerrit heeft geaccepteerd als pachter. Immers, de pachter Kees Schouten was toen één van de vennoten. Door de wetenschap van en de mogelijke instemming met het gebruik van grond door een vennootschap waarvan de pachter vennoot is, bestaat of ontstaat niet een contractuele pachtverhouding met de vennootschap of, na beëindiging daarvan, met de andere vennoten. Dat aan de eisen van indeplaatsstelling van artikel 7:363 BW is voldaan, is gesteld noch gebleken. De overige stellingen en weren ten aanzien van de gebruikersverklaringen kunnen dan ook onbesproken blijven. &lt;/p&gt;&lt;p&gt;4.7 Bij deze stand van zaken komt het hof niet toe aan het voorwaardelijk incidenteel hoger beroep. &lt;/p&gt;&lt;p&gt;4.8 Het door Schouten gedane bewijsaanbod passeert het hof, omdat de door Schouten ingenomen stellingen niet kunnen leiden tot de ingeroepen rechtsgevolgen. &lt;/p&gt;&lt;h3&gt;Slotsom &lt;/h3&gt;&lt;p&gt;4.9 Het principaal hoger beroep faalt, zodat het bestreden vonnis moet worden bekrachtigd. Als de in het ongelijk te stellen partij zal het hof Schouten in de kosten van het hoger beroep veroordelen. De kosten aan de zijde van Herwijnen zullen worden vastgesteld op € 96,16 aan explootkosten, € 311 aan griffierecht en op € 1.788 aan salaris advocaat (2 punten x tarief II). &lt;/p&gt;&lt;h3&gt;5 De beslissing &lt;/h3&gt;&lt;p&gt;Het hof, recht doende in hoger beroep: &lt;/p&gt;&lt;p&gt;bekrachtigt het vonnis van de pachtkamer te Middelburg (rechtbank Zeeland-West-Brabant) van 28 augustus 2015; &lt;/p&gt;&lt;p&gt;veroordeelt Schouten in de kosten van het hoger beroep, tot aan deze uitspraak aan de zijde van Van Herwijnen vastgesteld op € 96,16 voor explootkosten, € 311 voor griffierecht en op datum: 4 april 2017 € 1.788 voor salaris overeenkomstig het liquidatietarief; &lt;/p&gt;&lt;p&gt;verklaart dit arrest voor zover het de hierin vermelde proceskostenveroordeling betreft uitvoerbaar bij voorraad. &lt;/p&gt;&lt;h3&gt;Noot&lt;/h3&gt;&lt;p&gt;De kern van de zaak is te lezen in de eerste zin van r.o. 4.4 uit het eind arrest: “Ten aanzien van een vordering tot vastlegging dienen alle bij die rechtsverhouding betrokken partijen in het geding te worden betrokken”. Eisers zouden deze op het oog eenvoudige regel niet hebben nageleefd. Daar moet op voorhand reeds bij worden aangetekend dat de naleving problematisch kan blijken indien en zodra een van de betrokken partijen is overleden. Maar er blijkt in dit geval meer aan de hand. De relevante feiten luiden als volgt. &lt;/p&gt;&lt;p&gt;Toen vader Van Herwijnen rond 1970 ziek werd, heeft Kees Schouten diens grond tegen betaling in gebruik gekregen ten behoeve van zijn landbouwbedrijf. De desbetreffende afspraken werden niet op schrift gesteld. Vader Van Herwijnen is in 1980 overleden. Vanaf 1984 is Kees Schouten zijn bedrijf samen met zoon Gerrit gaan exploiteren. De desbetreffende vennootschap onder firma werd in 2014 met terugwerkende kracht tot 30 maart 2012 ontbonden. Moeder Van Herwijnen overleed op 2 maart 2013. In 2014 heeft Kees Schouten het landbouwbedrijf - inclusief pachtrechten - aan Gerrit overgedragen. In hetzelfde jaar hebben de erfgenamen van moeder Van Herwijnen aan de heren Schouten, althans aan één van hen, laten weten dat de grond per 1 januari 2015 vrij van pacht moest zijn. &lt;/p&gt;&lt;p&gt;Kees en Gerrit Schouten hebben zich vervolgens tot de pachtrechter gewend met een vordering tot schriftelijke vastlegging van de mondelinge pachtovereenkomst tussen (één van) hen enerzijds en vader respectievelijk moeder Van Herwijnen anderzijds. Moeder Van Herwijnen had zes erfgenamen (vermoedelijk de zes kinderen van haar en haar eerder overleden echtgenoot). Eén van deze erfgenamen (W. van Herwijnen) was zelf reeds overleden. In verband hiermee is kennelijk besloten om de vijf nog levende erfgenaam te dagvaarden, èn A.H. Pullen-Bouwman, weduwe van de overleden erfgenaam. &lt;/p&gt;&lt;p&gt;De weduwe liet verstek gaan, terwijl haar kinderen (C.W. van Herwijnen en T.H. van Herwijnen) zich op hun verzoek aan de zijde van de vijf hebben mogen voegen. De weduwe zal welbewust verstek hebben laten gaan, aangezien zij geen erfgenaam was, en dientengevolge bij de pachtovereenkomst geen partij was. Voor haar kinderen lag dat anders: zij waren wel erfgenaam en wel partij bij de overeenkomst, maar niet gedagvaard. En daar liep de zaak, gelet op de in de eerste alinea van deze noot aangehaalde regel, in eerste aanleg op stuk. De eisers werden in hun vordering tot schriftelijke vastlegging niet-ontvankelijk verklaard. &lt;/p&gt;&lt;p&gt;Ook het hof heeft bedoelde regel als uitgangspunt genomen, en vervolgens overwogen dat de kinderen van de overleden erfgenaam weliswaar van de zaak op de hoogte waren (zij hadden zich immers zelf gevoegd), maar dat zij daarmee geen partij waren geworden bij de vordering tot schriftelijke vastlegging. Kennelijk heeft het hof hierbij over het hoofd gezien dat de Hoge Raad drie weken vóór het wijzen van het eindarrest een uitspraak had gedaan die tot een andere redenering had moeten leiden. Aangezien de vordering was gericht tegen de erfgenamen van een overleden verpachter, was sprake van een zogenoemde processueel ondeelbare vordering. Dat is een vordering betreffende een rechtsverhouding, waarbij het rechtens noodzakelijk is dat een beslissing daarover in dezelfde zin luidt ten aanzien van alle bij die rechtsverhouding betrokkenen. In HR 10 maart 2017, ECLI:&lt;br/&gt;NL:HR:2017:411 was de Hoge Raad “omgegaan “wat betreft een aantal bij dergelijke vorderingen in acht te nemen regels. &lt;/p&gt;&lt;p&gt;De Hoge Raad overwoog onder meer dat in geval van een processueel ondeelbare vordering alle betrokkenen het recht hebben verweer te voeren, ongeacht wie de procedure heeft aangespannen en ongeacht tegen wie de bij dagvaarding ingestelde vordering zich richt. Gelet op het arrest had het hof zich om te beginnen moeten afvragen of in eerste aanleg terecht tot niet-ontvankelijkheid was geconcludeerd. Hadden de beide kinderen met de voeging geen gebruik gemaakt van hun bevoegdheid als ‘betrokkenen’ om verweer te voeren tegen een vordering die niet tegen hen was ingesteld? Indien laatstbedoelde vraag in ontkennende zin werd beantwoord, had het hof tot de conclusie moeten komen dat de niet-ontvankelijkheid die zich in eerste aanleg had voorgedaan, in het hoger beroep was geheeld doordat de beide kinderen in appel alsnog waren gedagvaard. Overigens, zelfs indien zij niet waren gedagvaard, had dat niet tot een onoverkomelijk beletsel hoeven te leiden, aangezien het hof de appellanten Schouten in dat geval de gelegenheid had moeten geven om de beide kinderen in het geding te betrekken door oproeping op de voet van art. 118 Rv. &lt;/p&gt;&lt;p&gt;De conclusie van het voorgaande luidt, dat de in eerste aanleg uitgesproken niet-ontvankelijkheid in hoger beroep hoe dan ook niet bekrachtigd had behoren te worden. De vordering tot schriftelijke vastlegging was dan naar alle waarschijnlijkheid voor toewijzing in aanmerking gekomen, aangezien de rechtsverhouding tussen partijen alle kenmerken van een pachtovereenkomst vertoonde (art. 7:311 BW). &lt;/p&gt;&lt;p&gt;De mogelijke processuele ondeelbaarheid van een vordering speelt in het eindarrest van het Pachthof wel een rol; zie r.o. 4.3. Ook in de aanloop naar het hoger beroep bleek er iets te zijn misgegaan. Het was de bedoeling om de weduwe ook in appel te dagvaarden, maar de desbetreffende dagvaarding bleek niet rechtsgeldig aan haar te zijn betekend. Voor de behandeling van de zaak maakte dit volgens het hof geen verschil, aangezien de weduwe toch geen partij was bij de pachtovereenkomst waarvan de schriftelijke vastlegging werd gevorderd. Met andere woorden: ten aanzien van haar was van een processueel ondeelbare vordering geen sprake. De formulering van de laatste volzin van de overweging is gebaseerd op het recht van vóór 10 maart 2017. &lt;/p&gt;&lt;p&gt;Volgens het hof (r.o. 3.1) had de familie Van Herwijnen in eerste aanleg een vordering in voorwaardelijke reconventie aanhangig gemaakt. Voor het geval dat in conventie de vordering tot schriftelijke vastlegging werd toegewezen, zou ontbinding van de pachtovereenkomst zijn gevorderd. De pachtkamer in eerste aanleg heeft de tegenvordering kennelijk als een niet-voorwaardelijke beschouwd. Hoewel de eisers in hun vordering tot schriftelijke vastlegging niet-ontvankelijk werden verklaard (omdat niet alle erfgenamen waren gedagvaard), werd de tegenvordering inhoudelijk behandeld. Dit doet de vraag rijzen of de familie de tegenvordering wel een voorwaardelijk karakter had gegeven. Gelet op de omstandigheden bestond alle reden voor een niet-voorwaardelijke vordering in reconventie, aangezien onmiskenbaar van een pachtovereenkomst tussen partijen sprake was; hun rechtsverhouding voldeed immers in alle opzichten aan de definitie van pacht in art. 7:31 1 BW. Indien de overeenkomst niet schriftelijk werd vastgelegd, zou deze desondanks van kracht blijven. Verpachters hadden er dan ook belang bij dat de pacht - indien daarvoor gronden aanwezig waren - werd beëindigd. &lt;/p&gt;&lt;p&gt;Wat hier ook van moge zijn, de pachtkamer in eerste aanleg is tot ontbinding overgegaan, omdat Kees Schouten zijn bedrijf had gestaakt en dat bedrijf dus niet meer bedrijfsmatig exploiteerde (zie hierover r.o. 3.3). Hij gebruikte het gepachte dan ook niet meer voor de uitoefening van de landbouw (art.7:312 BW), waarmee hij werd geacht te zijn tekortgeschoten bij het naleven van zijn verplichtingen (art. 7:376 lid 1 BW). Dat zoon Gerrit ooit medepachter was geworden, werd niet door de pachtkamer aangenomen. &lt;/p&gt;&lt;p&gt;Het hof heeft in r.o. 4.7 overwogen dat het niet aan het voorwaardelijk incidenteel hoger beroep toekwam. Uit het arrest wordt niet duidelijk wat het onderwerp van het daar bedoelde appel was. Aangenomen moet worden dat het niet overeenkwam met dat van de (al of niet voorwaardelijke) vordering in reconventie in eerste aanleg. Het hof is immers eveneens ingegaan op de vraag of de pachtovereenkomst voor ontbinding in aanmerking kwam. In r.o. 4.5 heeft het hof zich aangesloten bij de overwegingen van de pachtkamer in eerste aanleg over de bedrijfsbeëindiging door Kees Schouten, en in r.o. 4.6 bij de overwegingen inzake het ontbreken van de vereiste instemming van verpachters met medepacht door Gerrit. &lt;/p&gt;&lt;p&gt;Een en ander betekent dat het over het hoofd zien van het arrest van de Hoge Raad per saldo voor appellanten geen nadelige gevolgen heeft gehad. Het arrest had er weliswaar naar alle waarschijnlijkheid toe moeten leiden dat de vordering tot schriftelijke vastlegging was toegewezen, maar had niets gewijzigd aan het oordeel dat de pachtovereenkomst hoe dan ook ontbonden diende te worden. &lt;/p&gt;&lt;p&gt;G.M.F. Snijders &lt;/p&gt;</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2018-03-21 14:03:54</published><modified>2018-03-21 16:41:25</modified><editiondate>2018-03-21</editiondate><htmlpath>https://denhollander.info/artikel/14814</htmlpath></article>
</articles></edition>
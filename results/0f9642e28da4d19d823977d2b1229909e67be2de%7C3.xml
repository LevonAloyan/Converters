<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1997</searchword><id>4880</id><udhid>UDH:TvAR/4880</udhid><titel>W. / De lijst der geldelijke regelingen in de ruilverkaveling 'Harkstede' (TvAR 1997/4856)</titel><searchwords><searchword>TvAR 1/1997</searchword><searchword>TvAR 1997/4856</searchword><searchword>UDH:TvAR/4880</searchword></searchwords><attachments><attachment><name>1997_nr 1_Rechtspraak_4856.pdf</name><extention>pdf</extention><url>https://denhollander.info/download/4822/ci</url></attachment></attachments><inleiding>Landinrichtingswet art. 212, 214&#13;
&#13;
Reclamante verzoekt een BTW-specificatie te verstrekken van de in opdracht van de Land-inrichtingscommissie op haar eigendommen uitgevoerde drainage en grondverzetwerken. Later heeft reclamante aangegeven dat zij schade heeft geleden bestaande uit het bedrag van de aan de werkzaamheden, die in de aan haar toegedeelde landerijen zijn verricht, toe te rekenen omzetbelasting, die niet door haar kan worden teruggevraagd. Deze schade dient volgens reclamante te worden gecompenseerd met de verschuldigde ruilverkavelingsrente. Genoemde schade is naar het oordeel van de rechtbank een uitbreiding van het oorspronkelijk ingediende bezwaar en is nu deze is verzocht buiten de termijn als bedoeld in artikel 214 van de Landinrichtingswet ontoelaatbaar te achten. De met de uitvoering van de ruilverkaveling gepaard gaande kosten - voor zover niet gedekt door een rijksbijdrage of voor zover de betaling van die kosten niet krachtens overeenkomst is verzekerd - worden ten laste van de gezamenlijke eigenaren gebracht. In de Landinrichtingswet is het stelsel omschreven hoe de omslag van de kosten over de kavels - berekend naar de mate van het nut voor de eigenaar - behoort plaats te vinden. In dit stelsel bestaat er geen recht-streekse relatie tussen de ten behoeve van de ruilverkaveling gemaakte kosten en de omslag daarvan zoals die in de lijst der geldelijke regelingen tot uiting komt, zodat voor afgifte van BTW-specificaties terzake van door derden aan de Landinrichtingscommissie in rekening gebrachte BTW voor werkzaamheden, die ten behoeve van de ruilverkaveling zijn verricht, geen plaats is.</inleiding><content>W., reclamante tegen&#13;
de lijst der geldelijke regelingen in de ruilver-kaveling 'Harkstede'.&#13;
(...)&#13;
Rechtsoverwegingen 1. Het resterende bezwaar van reclamante&#13;
tegen de LGR is in het inleidend bezwaar-schrift als volgt geformuleerd: "Bezwaar wordt gemaakt tegen het feit, dat Uw Commissie van de LGR geen BTW-spe-cificatie wil overleggen. Opgemerkt moet worden, dat bijvoorbeeld de drainage BTW-plichtig was. Ons bedrijf valt onder de BTW-regeling. Genoemde BTW-plicht geldt even-zeer bijvoorbeeld ten aanzien van het dempen van sloten. Mitsdien zijn wij van oordeel, dat voor die werkzaamheden welke ons bedrijf ten laste worden gebracht en welke BTW-plichtig waren hiervan een specificatie door Uw Commissie moet worden overgelegd".&#13;
2. Reclamante heeft dit bezwaar als volgt toe gelicht.&#13;
Volgens haar is er een relatie tussen de eventu-ele toewijzing van het bezwaar en de omvang van het bedrag, op basis waarvan de ruilverka-velingsrente wordt berekend. Zij is van mening dat zij geacht kan worden zelf verplichtingen te hebben aangegaan, ook al heeft de LC de opdracht gegeven tot het doen verrichten van kavelaanvaardingswerken. De LC verricht aan haar een levering van zogenaamd vervaardigd goed. De LC brengt haar echter ten onrechte geen omzetbelasting terzake van de levering van vervaardigde grond in rekening. Daardoor lijdt zij schade en die schade wenst zij gecompenseerd te zien.&#13;
3. De C(LC) heeft het navolgende standpunt ingenomen.&#13;
Tijdens de behandeling ten overstaan van de rechter-commissaris heeft reclamante haar be-zwaar aldus uitgelegd, dat zij een bedrag aan schadevergoeding vorderde, bestaande uit het bedrag van de aan de werkzaamheden die in de toegedeelde landerijen zijn verricht, toe te rekenen omzetbelasting, die niet door haar kan worden teruggevraagd. Daarmee heeft zij echter de grondslag van haar bezwaar verla-ten. Zij heeft aanvankelijk gevorderd een spe-cificatie en op dat aldus geformuleerde be-zwaar dient een beslissing te worden gegeven. Reclamante is niet ontvankelijk in haar bezwaar voorzover zij een schadebedrag vor-dert, omdat dat gewijzigde bezwaar niet als tijdig ingediend kan worden beschouwd. Hoewel de bezwaren tegen de LGR altijd betrekking hebben op de hoogte van een of meer posten van deze lijst en nimmer op de&#13;
samenstelling van die lijst, verzet de wet zich volgens de (C)LC niet tegen bezwaren die uitsluitend betreffen de opbouw of samenstel-ling/specificatie van de LGR, zonder het oog-merk te hebben de hoogte van de posten ter discussie te stellen. Reclamante is ontvankelijk te achten in haar bezwaar voor zover dat is gericht op een BTW-specificatie, tenzij er voor haar een andere rechtsgang openstaat. Dat laatste is volgens haar het geval. Reclamante dient de rechtsgang te benutten op grond van de Algemene Wet inzake Rijksbelastingen.&#13;
Voor zover reclamante wel ontvankelijk wordt geacht, voert de (C)LC het navolgende aan. Artikel 223 Landinrichtingswet bepaalt de ver-deelsleutel van de kosten ter uitvoering van de ruilverkaveling, te weten een omslag over de kavels naar de mate van het nut dat de land-inrichting voor de eigenaar heeft gehad. Er is geen directe relatie tussen de ten behoeve van de landinrichting gemaakte kosten en omslag naar de mate van het nut over de kavels, zoals tot uiting is gebracht via de LGR. Landinrich-ting kan daarom niet worden beschouwd als de levering van goederen en/of diensten als bedoeld in artikel 1 lid 1 sub a Wet op de Omzetbelasting. De LC is ook niet aan te merken als een ondernemer; zij is belast met de uitvoering van een hogere wetsopdracht. De kosten van drainage en van grondverbete-ringswerken worden ook niet rechtstreeks via de LGR bij reclamante in rekening gebracht. Zij betaalt slechts naar de mate van het nut dat zij van die werkzaamheden heeft. Het nut van drainage is niet gelijk te stellen met de kosten van aanleg.&#13;
Ook valt niet in te zien dat de ruilverkaveling leidt tot de levering van vervaardigd goed als bedoeld in artikel 11 lid la sub 1 Wet op de Omzetbelasting. Het toedelingsproces leidt namelijk niet tot vervaardiging van een goed. Van vervaardiging is eerst sprake als door zekere verrichtingen een nieuw goed naar ver-keersopvattingen is ontstaan en dat is in de landinrichting na verbeteringswerkzaamheden niet het geval. Die werken hebben slechts het oogmerk de kwaliteit van de grond als land-bouwgrond te verbeteren. Een vergelijking met het Sint Oedenrode-arrest gaat daarom niet op.&#13;
4. Beoordeling&#13;
Naar het oordeel van de rechtbank gaat het standpunt van de (C)LC, dat voor reclamante een andere rechtsgang op grond van artikel 23 Algemene Wet Inzake de Douane en Accijn-zen openstaat, niet op, omdat onweersproken is gesteld dat een verzoek ingevolge voormeld wetsartikel niet kan bewerkstelligen dat een gespecificeerde factuur zal kunnen worden verkregen.&#13;
De vraag is vervolgens of het oorspronkelijk ingediende bezwaar, te weten het verkrijgen van een BTW-specificatie, al dan niet kan worden toegewezen. Reclamante heeft tijdens de behandelingen dit verzoek in zoverre nader toegespitst dat verzocht wordt een BTW-spe-cificatie te verstrekken van de in opdracht van de LC op haar eigendommen uitgevoerde drainage en grondverzetwerken. Daarnaast heeft reclamante aangegeven dat zij schade heeft geleden bestaande uit het bedrag van de aan de werkzaamheden, die in de aan haar toegedeelde landerijen zijn verricht, toe te rekenen omzetbelasting, die niet door haar kan worden teruggevraagd. Die schade dient volgens haar te worden gecompenseerd met de verschuldigde ruilverkavelingsrente. Laatst-gemelde toevoeging is naar het oordeel van de rechtbank een uitbreiding van het oorspron-kelijk ingediende bezwaar, welke uitbreiding - nu deze is verzocht buiten de termijn als bedoeld in artikel 214 van de Landinrichtings-wet - ontoelaatbaar is te achten. De rechtbank zal derhalve het ingediende bezwaar beoorde-len, voorzover het strekt tot het verkrijgen van een BTW-specificatie. Dienaangaande wordt het navolgende overwogen.&#13;
In de Landinrichtingswet zijn de taak, werk-wijze en verantwoordelijkheden aangegeven, welke de LC in acht dient te nemen bij de uit-voering van de ruilverkaveling. De daarmee gepaard gaande kosten - voor zover niet gedekt door een rijksbijdrage of voorzover de be-taling van die kosten niet krachtens overeen-komst is verzekerd - worden ten laste van de gezamenlijke eigenaren gebracht. In de Landinrichtingswet is het stelsel omschreven hoe de omslag van die kosten over de kavels - berekend naar de mate van het nut voor de eigenaar - behoort plaats te vinden.&#13;
In dit stelsel bestaat er geen rechtstreekse rela-tie tussen de ten behoeve van de ruilverkave-ling gemaakte kosten en de omslag daarvan zoals die in de LGR tot uiting komt, zodat voor afgifte van BTW-specificaties terzake van door derden aan de LC in rekening gebrachte BTW voor werkzaamheden, die ten behoeve van de ruilverkaveling zijn verricht, geen plaats is.&#13;
Op grond van het vorenstaande dient naar het oordeel van de rechtbank het bezwaar van reclamante ongegrond te worden verklaard.' De rechtbank zal de proceskosten compense-ren, zoals in het dictum van deze beslissing wordt aangegeven.&#13;
Beslissing De rechtbank:&#13;
1. verklaart het onderhavige bezwaar onge- grond;&#13;
2. compenseert de kosten aldus dat iedere par- tij de eigen kosten draagt.</content><legacyfootnotes/><footnotes><footnote/></footnotes><auteurs/><published>1997-01-01 00:00:00</published><modified>1996-05-28 00:00:00</modified><editiondate>1997-01-01</editiondate><htmlpath>https://denhollander.info/artikel/4880</htmlpath></article>
</articles></edition>
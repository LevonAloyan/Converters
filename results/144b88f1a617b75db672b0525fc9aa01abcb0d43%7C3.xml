<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1994</searchword><id>5204</id><udhid>UDH:TvAR/5204</udhid><titel>Rooyakkers / Gemeente Beek en Donk (TvAR 1994/4704)</titel><searchwords><searchword>TvAR 7/1994</searchword><searchword>TvAR 1994/4704</searchword><searchword>UDH:TvAR/5204</searchword></searchwords><attachments><attachment><name>1994_nr 7_Rechtspraak_4704.pdf</name><extention>pdf</extention><url>https://denhollander.info/download/5139/ci</url></attachment></attachments><inleiding>Pachtwet, art. 1, 9, 56a e.v., 59&#13;
&#13;
Door de ruilverkavelingsakte van 1978 werd het recht van erfpacht voor een periode korter dan 25 jaar gevestigd. Het wettelijk voorkeursrecht van een pachter kan alleen geldend worden gemaakt ingeval van een door de grondkamer goedgekeurde overeenkomst. Dit geldt ook voor een overeenkomst waardoor een erfpachtrecht voor korter dan 25 jaar is gevestigd. De overeenkomst is niet ter goedkeuring ingezonden zodat van passering van een voorkeursrecht door de gemeente geen sprake is. De regeling in art. 59, lid 1, Pachtwet is gegeven om te voorkomen dat de eigenaar teneinde de toepasselijkheid van de bepalingen van de pacht te ontgaan, een ander het gebruik van zijn eigendom ter uitoefening van de landbouw zou verstrekken door hem een zakelijk recht daarop te verlenen. In dit bijzondere geval is aan de strekking van de regeling voldaan. De grond in geschil lag in 1969 al in het gebied van de ruilverkaveling. In dat jaar zijn partijen overeengekomen dat appellant de grond van de gemeente voor 30 jaar in erfpacht zou krijgen en daarvoor een canon zou betalen, een en ander overeenkomstig een raadsbesluit. Sindsdien heeft appellant de grond ook voor 1978 in gebruik gehad en heeft hij daarvoor vergoedingen betaald als ware hij al erfpachter. De ruilverkavelingsakte is eerst in 1978 in de openbare registers ingeschreven. Bij het einde van de erfpacht is een periode verstreken langer dan 25 jaar sinds partijen de erfpachtovereenkomst van 1969 sloten. Afwijzing van de vor-dering tot verklaring voor recht dat artikel 59, lid I, en 9, lid I, Pachtwet op de overeenkomst van toepassing zijn en dat deze voor onbepaalde tijd geldt.</inleiding><content>Arrest in de zaak van:&#13;
Antonius Johannes Rooijakkers, wonende te Beek en Donk, appellant, procureur: mr. H.M.G. van Lotringen,&#13;
tegen&#13;
De gemeente Beek en Donk, zetelende te Beek en Donk, ge誰ntimeerde, procureur: mr. K. van der Meulen.&#13;
Het geding in eerste aanleg&#13;
De pachtkamer van het kantongerecht te Hel-mond heeft onder rolnummer P 4/90 op 11 december 1991 tussen appellant als eiser en ge誰ntimeerde als gedaagde vonnis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellant is bij exploit van 7 januari 1992 in hoger beroep gekomen van het vonnis van 11 december 1991, met gelijktijdige dagvaarding van ge誰ntimeerde - hierna ook te noemen: De Gemeente - voor dit hof.&#13;
Bij memorie van grieven zijn na te melden grieven aangevoerd, met conclusie (zakelijk) dat het hof het vonnis, waarvan beroep, zal vernietigen en, opnieuw rechtdoende, alsnog aan appellant zal toewijzen zijn vorderingen:&#13;
a. Veroordeling van De Gemeente om aan appellant te betalen een bedrag gelijk aan de jaarlijkse canon, te vermeerderen met de wet telijke rente;&#13;
b. Veroordeling van De Gemeente om aan appellant te betalen de volledige schadever goeding als bedoeld in lid 3 van artikel 56 h van de Pachtwet, op te maken bij staat en te vereffenen volgens de wet;&#13;
c. Verklaring voor recht dat de rechtsver houding tussen partijen in deze is een pachto vereenkomst als bedoeld in artikel 9 van de Pachtwet;&#13;
een en ander met veroordeling van De Ge-meente in de kosten van beide instanties.&#13;
Bij memorie van antwoord is verweer ge-voerd met conclusie tot bekrachtiging van het vonnis, waarvan beroep, met veroordeling van appellant in de proceskosten.&#13;
Beide partijen hebben nog akte verzocht.&#13;
Zij hebben hun standpunten doen beplei-ten ter zitting van het hof van 1 november 1993, appellant door mr. F.J.G. Tilman, advo-caat te Eindhoven, en De Gemeente door mr. H. van Es, advocaat te Goes.&#13;
Tenslotte hebben zij de stukken, waaron-der de pleitnotities, doen overleggen voor het wijzen van arrest. De grieven&#13;
De grieven van appellant tegen het vonnis,&#13;
waarvan beroep, luiden als volgt:&#13;
Grief I&#13;
Ten onrechte heeft de pachtkamer van het kantongerecht te Helmond beslist dat in deze niet sprake is van een recht van erfpacht voor de duur van 25 jaar of korter.&#13;
Grief II&#13;
Onjuist is de beslissing van de pachtkamer van het kantongerecht dat bij de bepaling van de omvang van de rechten en verplichtingen in deze ook moet worden betrokken de obli-gatoire overeenkomst krachtens welke het recht van erfpacht is gevestigd, welke obliga-toire overeenkomst is vastgelegd in een mede door appellant ondertekend contract d.d. 12 maart 1969 door ge誰ntimeerde bij conclusie van dupliek in copie overgelegd.&#13;
Grief III&#13;
Onjuist is de beslissing van de pachtkamer van het kantongerecht dat 'blijkens dit stuk' partijen zijn overeengekomen ten behoeve van eiser op de onderhavige percelen erfpacht te vestigen voor een termijn van 30 jaar, aan-vangend op 1 april 1969.&#13;
Grief IV&#13;
Ten onrechte heeft de pachtkamer van het kantongerecht beslist dat aangenomen moet worden dat partijen in 1978 ten aanzien van de aanvang van het erfpachtsrecht geen ande-re regeling hebben willen treffen dan die -(volgens de pachtkamer) - was vastgelegd in de obligatoire overeenkomst, te weten dat de erfpachtsverhouding zou aanvangen op 1 april 1969, ten onrechte heeft de pachtkamer beslist dat relevant is dat in de akte van 16 november 1978 de ingangsdatum niet nader is aangege-ven.&#13;
Grief V&#13;
Ten onrechte heeft de pachtkamer van het kantongerecht (impliciet) beslist dat hier voorligt de omstandigheid dat partijen het erf-pachtsrecht hebben verlengd tot 31 december 1999.&#13;
Grief VI&#13;
Ten onrechte heeft de pachtkamer van het kantongerecht overwogen dat als rechtens vaststaand moet worden aangenomen dat tus-sen partijen reeds in 1969 een overeenkomst&#13;
Pacht&#13;
is gesloten krachtens welke een erfpachtsrecht is verleend aan gedaagde voor een langere duur dan 25 jaar, te weten van 30 jaar, aan-vangende op 1 april 1969, zodat de bepalin-gen van de Pachtwet niet van toepassing zijn en aan eiser zijn vordering moet worden ont-zegd met zijn veroordeling als de in het onge-lijk gestelde partij in de proceskosten.&#13;
Grief VII&#13;
Ten onrechte heeft de pachtkamer van het&#13;
kantongerecht beslist dat zelfs indien sprake&#13;
van pacht dan appellant niet aanspraak kan&#13;
maken op het voorkeursrecht van art. 56b&#13;
Pachtwet.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken, staat ten pro-cesse het navolgende vast:&#13;
- Bij een ruilverkavelingsakte d.d. 16 no vember 1978, opgemaakt in de ruilverkave ling Beek en Donk-Oost en diezelfde dag ingeschreven in de openbare registers, werd ten laste van De Gemeente en ten behoeve van appellant een recht van erfpacht gevestigd op kavels ter grootte van 16.11.29 ha, kadas traal bekend gemeente Beek en Donk, sectie F nrs. 1721 en 1722.&#13;
- Op 28 april 1989 heeft De Gemeente de eigendom van de kavels overgedragen aan de naamloze vennootschap Maatschappij He lenaveen N.V., gevestigd te Helenaveen, ge meente Deurne.&#13;
Beoordeling van het geschil in hoger beroep 1. Appellant heeft aan zijn vorderingen sub a en b ten grondslag gelegd dat het door hem op het land in geschil krachtens een ruilverkave-lingsovereenkomst gevestigde erfpachtrecht als bovenbedoeld, voor korter dan 25 jaar is gevestigd, dat derhalve op de rechtsverhou-ding tussen partijen volgens artikel 59 van de Pachtwet de bepalingen van de Pachtwet van overeenkomstige toepassing zijn en dat De Gemeente jegens hem schadeplichtig is omdat zij de bepalingen van artikel 56a en volgende van de Pachtwet bij de eigendomsoverdracht van het land in geschil aan Helenaveen N.V. niet heeft nageleefd en zijn wettelijk voor-keursrecht heeft gepasseerd.&#13;
Wat er zij van de gestelde kortere duur van het erfpachtrecht - partijen verschillen hier-over uitdrukkelijk van mening - vaststaat dat een overeenkomst als waarop appellant zich heeft beroepen, niet aan de grondkamer voor Noord-Brabant ter goedkeuring is ingezonden en dus ook niet kan zijn goedgekeurd.&#13;
Het wettelijk voorkeursrecht als bedoeld in paragraaf 9 A van hoofdstuk I van de Pacht-wet kan alleen geldend worden gemaakt inge-val van een door de grondkamer goedgekeurde overeenkomst.&#13;
Dit geldt ook voor een overeenkomst waardoor of krachtens welke een erfpacht-recht voor korter dan 25 jaar is gevestigd om-dat artikel 59 de bepalingen van de Pachtwet - en dus ook artikel 56a sub d - van overeenkomstige toepassing verklaart.&#13;
De grief VII, zoals toegelicht, is onge-grond en de primaire vorderingen van appel-lant moeten al daarom worden afgewezen.&#13;
2. Subsidiair heeft appellant in hoger be roep onder c gevorderd verklaring voor recht dat de rechtsverhouding tussen partijen een pachtovereenkomst is als bedoeld in artikel 9 van de Pachtwet.&#13;
De Gemeente heeft terecht doen betogen dat deze vordering al daarom moet worden af-gewezen omdat de tussen partijen bestaande rechtsverhouding een erfpachtrecht betreft, welke, ook als dit recht voor korter dan 25 jaar is gevestigd en op de voet van artikel 59 van de Pachtwet is onderworpen aan het re-giem van die wet, niet als een pachtovereen-komst kan worden aangemerkt. Het blijft een beperkt zakelijk recht van erfpacht.&#13;
3. Bij gelegenheid van de pleidooien heeft appellant nog wel aangevoerd dat de subsidi aire vordering sub c aldus moet worden gele zen dat het hof zal verklaren voor recht dat het erfpachtrecht voor korter dan 25 jaar is gevestigd, dat op de overeenkomst tussen par tijen daarom artikel 59 van de Pachtwet van toepassing is en dat deze op de voet van arti kel 9, lid 1, van de Pachtwet voor onbepaalde tijd geldt. De Gemeente heeft zich verzet te gen toewijzing van de vordering ook in die zin. Gelet op hetgeen appellant aan zijn vor deringen sub a en b ten grondslag heeft ge legd en gelet op het feit dat hij bij conclusie van repliek zijn eis heeft aangevuld met een subsidiaire vordering die ongeveer gelijklui dend is aan de lezing die hij aan zijn subsidi aire vordering in hoger beroep geeft, heeft ook de Gemeente de subsidiaire vordering in hoger beroep dienovereenkomstig kunnen op vatten zodat daarvan kan worden uitgegaan. In de processtukken en ook bij gelegenheid van de pleidooien is uitvoerig gediscussieerd over de vraag of artikel 59 van de Pachtwet&#13;
op de overeenkomst van toepassing is en de Gemeente heeft haar standpunt terzake om-standig toegelicht.&#13;
4. Door de ruilverkavelingsakte werd het onderhavige recht van erfpacht op 16 novem ber 1978 tot 1 januari 2000 - derhalve voor een periode korter dan 25 jaar - gevestigd zo dat artikel 59, lid 1, van de Pachtwet ten deze naar de letter toepasselijk is.&#13;
De regeling in die wetsbepaling is echter blijkens de wetsgeschiedenis terzake uitslui-tend gegeven om te voorkomen dat een eige-naar teneinde de toepasselijkheid van de bepalingen van de Pachtwet te ontgaan, aan een ander het gebruik van zijn eigendom ter uitoefening van de landbouw zou verstrekken door hem een zakelijk recht daarop te verle-nen.&#13;
5. Zoals de Gemeente terecht heeft doen aanvoeren, is in dit bijzondere geval aan de strekking van de regeling van art. 59, lid 1, van de Pachtwet voldaan. De grond in geschil lag in 1969 reeds in het gebied van de ruilver kaveling Beek en Donk-Oost. Blijkens de bij conclusie van dupliek in eerste aanleg overge legde produkties, zijn de Gemeente en appel lant al op 12 maart 1969 overeengekomen dat appellant van de Gemeente met ingang van 1 april 1969 en voor de tijd van 30 jaar de grond in geschil in erfpacht zou krijgen en daarvoor een canon zou betalen. Dienover eenkomstig is op 13 maart 1969 een raadsbe sluit terzake genomen. Sedertdien heeft appellant de grond ook voor 1978 in gebruik gehad en heeft hij daarvoor vergoedingen be taald als ware hij al erfpachter. De voorberei ding van de ruilverkaveling heeft zoveel tijd gevergd dat de ruilverkavelingsakte als ver meld eerst in 1978 in de openbare registers is ingeschreven zodat het recht van erfpacht eerst toen is kunnen worden gevestigd. Bij het einde van de erfpacht is er derhalve een perio de verstreken, langer dan 25 jaar sedert de partijen de erfpachtovereenkomst van 12 maart 1969 sloten. De subsidiaire vordering zoals nader uitgelegd, moet derhalve even eens worden afgewezen.&#13;
Slotsom&#13;
6. De grief VII is ongegrond bevonden. De&#13;
overige grieven kunnen geen doel treffen.&#13;
Het vonnis, waarvan beroep, moet worden bekrachtigd, onder wijziging van gronden. Appellant zal de kosten van het hoger beroep hebben te dragen, als de daarin in het ongelijk gestelde partij.&#13;
Beslissing&#13;
Het hof, rechtdoende in hoger beroep:&#13;
Bekrachtigt het vonnis van de pachtkamer van het kantongerecht te Helmond d.d. 11 de-cember 1991, waarvan beroep, onder wijzi-ging van gronden.&#13;
Veroordeelt appellant in de kosten van het hoger beroep, aan de zijde van de Gemeente begroot op f 1500.</content><legacyfootnotes/><footnotes><footnote/></footnotes><auteurs/><published>1994-02-07 00:00:00</published><modified>1994-02-07 00:00:00</modified><editiondate>1994-02-07</editiondate><htmlpath>https://denhollander.info/artikel/5204</htmlpath></article>
</articles></edition>
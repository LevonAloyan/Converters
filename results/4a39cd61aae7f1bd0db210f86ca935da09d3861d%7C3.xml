<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1983</searchword><id>6448</id><udhid>UDH:TvAR/6448</udhid><titel>Deregulering in discussie</titel><searchwords><searchword>TvAR 10/1983</searchword><searchword>UDH:TvAR/6448</searchword></searchwords><attachments><attachment><name>1983_nr 10_Artikel_Lopes.pdf</name><extention>pdf</extention><url>https://denhollander.info/download/6230/ci</url></attachment></attachments><inleiding>Ter jaarvergadering van de Vereniging voor Agrarisch Recht, op 22 april 1983 te&#13;
Utrecht, waren zo'n 120 onzer aanwezig. Het thema deregulering is actueel en ongedefinieerd&#13;
en leent zich dus tot bespreking zonder al te veel specifieke voorbereiding.&#13;
Niettemin leverde de zaal slechts zeven sprekers, van wie drie waren uitgenodigd.&#13;
De inleiders hadden enkele stellingen aan eventuele belangstellenden doen toekomen.&#13;
Mr L. Geelhoed sprak aan de hand van aantekeningen, mr N. Wijma en&#13;
mr H.J. Bronkhorst konden hun teksten ter vergadering doen uitreiken. Aldus was&#13;
in feite veeleer van voordrachten sprake. Het gevolg was dat de discussie niet geheel&#13;
bij de voordrachten aansloot en enigszins door toeval werd bepaald. Dit alles neemt&#13;
niet weg dat de ontmoeting interessant genoeg was.</inleiding><content>Algemeen&#13;
Laat ik de algemene beschouwingen met een eigen opmerking openen. Niet of nauwelijks&#13;
(zie een enkele opmerking van Geelhoed) wordt verband gelegd tussen deregulering&#13;
en coördinatie van wetgeving. De laatste decennia zijn wij bedolven onder&#13;
een vloed van, voornamelijk, sectorwetgeving, zeker terzake van onroerend goed.&#13;
Aan coördinatie heeft het hierbij nogal ontbroken en wel door de verschillen tussen&#13;
de emitterende departementen en de snelle maatschappelijke en technische ontwikkelingen.&#13;
Naast de roep om coördinatie is sinds enige tijd die om deregulering komen&#13;
te staan. Te weinig wordt beseft dat niet twee verschillende begrippen in het spel&#13;
zijn, doch slechts één. Om het voorzichtiger uit te drukken, de begrippen hebben een&#13;
grote gemeenschappelijke component. Een deel van de coördinatie kan worden&#13;
gerealiseerd door deregulering en de deregulering moet worden gecoördineerd.&#13;
Ir J.S. Knipscheer (Bedrijfskunde, Delft) ziet het verband tussen de bezuinigingen&#13;
en de rijpheid van de samenleving voor deregulering. Aldus komen subsidieregelingen&#13;
onder het mes. Op de langere termijn verwacht spreker principiële uitspraken over&#13;
de functie en de activiteiten van de overheid. Aan de ene kant is voorspelbaar dat de&#13;
overheid zich uit bepaalde gebieden terugtrekt en zich beperkt tot haar oorspronkelijke&#13;
functie, aan de andere dat op zekere terreinen de regelgeving nog zal&#13;
toenemen. Men bedenke hierbij dat ambtelijke apparaten, soms zelfs één ambtenaar,&#13;
aanhoudende bronnen van regelgeving zijn. Of regeling noodzakelijk is of, anderzijds,&#13;
deregulering gewenst is, hangt af van het beschermde belang. Een goed&#13;
voorbeeld is de verkoop door boeren aan particulieren.&#13;
De agrarische wetgeving is voor een groot deel in het belang van de producenten,&#13;
tot stand gekomen als zij is door samenwerking van standsorganisaties, Landbouwschap en Ministerie. Daarom verwacht spreker, evenmin als Geelhoed en prof. mr&#13;
J.M. Polak (Vereniging voor Bestuurskunde, Congres 1983), deregulering van werkelijke&#13;
omvang in de landbouw.&#13;
De agrarische marktordening en structuur zijn in hoge mate object van EG-recht&#13;
en onmisbaar. Overigens wijst Knipscheer er terecht op dat de kosten van de ordening&#13;
hoofdzakelijk door anderen dan boeren gedragen worden.&#13;
Spreker noemt tenslotte enkele structurele factoren die aan deregulering in de weg&#13;
staan. Zo zijn daar de ambtenaren, belast met of betrokken bij de regelgeving, de&#13;
actualisering en de uitvoering van de regels. Maar ook de specialisten van de Kamerfracties&#13;
met hun ambtelijke contacten ontlenen hun macht en invloed aan de regels.&#13;
Ik wijs er wel op dat al deze personen zich meester kunnen maken van de deregulering,&#13;
waarmee veel werk, deskundigheid en tijd is gemoeid (zo veel als zij in hun&#13;
eigen belang nodig achten). Knipscheer vervolgt dat hij, met J.M. Polak, verwacht&#13;
dat de operatie beperkt zal blijven tot wieden, snoeien, afstemmen en instellen van&#13;
deadlines. Hij voorspelt dat vooral gemeenten en provincies de gevolgen zullen ondervinden.&#13;
Als sterk voorbeeld geeft hij de bezuinigingen in het onderwijs: aan de&#13;
universiteiten (en aan de scholen, R.L.) gaan veel formatieplaatsen verloren, ten departemente&#13;
van Onderwijs geen (de eventuele korting op de departementen van 2%&#13;
wordt hierbij buiten beschouwing gelaten, R.L.).&#13;
In zijn repliek schetst Geelhoed de ontwikkeling van het karakter van de naoorlogse&#13;
wetgeving. Die verloopt van randvoorwaardenscheppende naar sturende, actief&#13;
beïnvloedende, regeling, waarvan veel wegwerpregeling (economisch recht,&#13;
ruimtelijke ordening); presterende, infrastructuur scheppende, instrumentele regeling&#13;
(120 subsidieregelingen Economische Zaken; Landbouw, CRM) en arbitraire&#13;
regeling. In de laatste categorie gaat het om toekenning van bevoegdheden aan overheden&#13;
om te beslissen in belangenconflicten, bijvoorbeeld bij de behandeling van de&#13;
aanvraag om een vergunning. Een van de basisvragen waarvoor wij nu staan is of&#13;
voornamelijk procedures dienen te worden geregeld dan wel ook veel materie. In&#13;
antwoord op een vraag van mr H. Gongrijp-van Mourik vervolgt de inleider dat de&#13;
overheid wel globaal moet optreden, maar het zich daarbij niet te gemakkelijk moet&#13;
maken. Als de regelverdichting voortschrijdt, de samenleving gejuridificeerd wordt,&#13;
is zij aan verstarring ten prooi. We moeten het wetgevingsproces onder de knie krijgen,&#13;
dus de wetgevingscomplexen bestuderen en toetsen aan wel omschreven criteria.&#13;
Ideaal zou zijn een stelsel waarin een beroep op het recht tot de uitzonderingen&#13;
gaat behoren.&#13;
Ik voeg hier aan toe dat in onze tijd tamelijk openlijk wordt toegegeven dat procedurele&#13;
wetgeving als experimenteel en tijdelijk is bedoeld. Te zijner tijd zullen de ervaringen&#13;
tot andere regelingen leiden. Men denke bijvoorbeeld aan de mogelijkheid&#13;
van een integratie in de toekomst van de afdeling Rechtspraak van de Raad van&#13;
State en de Hoge Raad, aan een geïntegreerd schadevergoedingsprocesrecht of aan&#13;
onroerend goedkamers bij rechtbanken of gerechtshoven.&#13;
Meer in het bijzonder&#13;
Op een vraag van Knipscheer antwoordt Wij ma dat het, ook voor creatieve, ambtenaren, nauwelijks mogelijk is meer management-gericht te werk te gaan. Kostenbatenanalyses&#13;
zijn bijna niet te maken, inefficiency is onvermijdelijk. De politiek&#13;
doet zich in het ambtelijk apparaat gevoelen. Toch zou enige verbetering te realiseren&#13;
zijn, bijvoorbeeld door verkorting van beroepsprocedures.&#13;
Mr. Gongrijp heeft de vrijstellingsverordening (Hinderwet) en de leefmilieuverordening&#13;
vergeleken met het bestemmingsplan. Wijma spreekt, algemener, van een samenstel&#13;
van categorale verordeningen met interne afweging van de gevolgen&#13;
voor de buitenwereld. Men zou dan niet altijd met genoemde verordeningen&#13;
kunnen volstaan. Trouwens, een verordening die, met kaart, van een verbod op&#13;
bepaalde inrichtingen en werkwijzen vrijstelt (art. 3 lid 1 jo art. 2 Hinderwet)&#13;
mag niet in strijd zijn met het bestemmingsplan (art. 3 lid 4 Hinderwet).&#13;
Veelal wordt ten onrechte gestreefd naar uniformiteit. Sommige taken lenen zich&#13;
goed voor behartiging op gemeentelijk niveau, zoals bejaarden- en&#13;
gezondheidszorg. Decentralisatie, aldus Wijma in gesprek met mr G. Snijders,&#13;
draagt bij tot deregulering.&#13;
Ook aan Bronkhorst stelt Snijders een vraag en wel naar de mogelijkheid van EGderegulering.&#13;
De inleider maakt onderscheid tussen de Nederlandse regels die dikwijls&#13;
belemmerend zijn, en de Europese die de markt ordenen. De Nederlandse&#13;
overheid is niet bevoegd voor ons land aan de Europese regels uitbreiding te geven.&#13;
Anderzijds zou zij slechts met de grootste moeite enige kans van slagen hebben bij&#13;
een poging tot eliminatie van Europese regels, gezien de bijzondere wijze van&#13;
besluitvorming.&#13;
REACTIES OP HET RAPPORT VAN DE COMMISSIE AGRARISCH&#13;
ERFRECHT&#13;
Alvorens het startsein te geven voor de behandeling van de deregulering, staat&#13;
prof. mr M.J.A. van Mourik stil bij het rapport van de commissie agrarisch&#13;
erfrecht.&#13;
De wetgever heeft de verzorgingsrechten waarop de langstlevende echtgenoot tegenover&#13;
de nalatenschap aanspraak kan maken, in de vorm gegoten van het recht&#13;
van vruchtgebruik met beschikkingsrecht. Deze figuur is even onaanvaardbaar als&#13;
uniek.&#13;
Zo zijn er talloze vragen. Het is niet duidelijk of de verliezen ten laste van het&#13;
vruchtgebruik komen. Daarbij komt dat de civielrechtelijke en fiscale betekenis van&#13;
vruchtgebruik geenszins dezelfde is. Maar het ernstigste bezwaar is dat de wetgever&#13;
geen of onvoldoende rekening heeft gehouden met de nalatenschap van een ondernemer&#13;
die geen testament heeft gemaakt.&#13;
Dr M.A. Cohen citeert in een brief een uitspraak van prof. mr P.J.A. Adriani&#13;
tijdens een discussie van de Broederschap van candidaat-notarissen (WPNR 1942,&#13;
blz. 428, tweede kolom). Deze autoriteit waarschuwde reeds veertig jaar geleden tegen&#13;
vruchtgebruik van een boedel waartoe een onderneming behoort. Zijn conclusie&#13;
uit de discussie was dat het notariaat cliënten de gedachte aan een dergelijke figuur&#13;
uit het hoofd dient te praten, omdat zij tot niets dan narigheid kan leiden.&#13;
Cohen die in zijn eigen notariële praktijk de onaangename gevolgen heeft aanschouwd&#13;
van de constructie, ontsproten aan het brein van een zijner voorgangers,&#13;
is bevreesd dat zelfs krachtige argumenten het getij niet kunnen keren. De navolgende pre-adviezen uitgebracht voor de Vereniging voor Agrarisch&#13;
Recht zijn nog verkrijgbaar.&#13;
Financiële en juridische aspekten van agrarische investeringen door&#13;
Mr. Ph. C. M. van Campen, Prof. Mr. P. de Haan en Mr. P.A.&#13;
Stein (1963) .............................................................................................. ƒ8,-&#13;
Samenwerking en samenwerkingsvormen in de landbouw, door Mr. A. A. M.&#13;
van Agt en Dr. Mr. W. B. Helmich (1964)............................................... ƒ6,-&#13;
De regeling van de schade bij rechtmatige overheidsdaad in het kader van de&#13;
ruimtelijke ordening, door C. D. Grijns en Mr. J. F. Jansen (1965) . . ƒ6,-&#13;
Natuurbescherming en landbouw, door Drs. D. H. Franssens en Mr. H. J.&#13;
Timman (1970) ......................................................................................... ƒ5,-&#13;
Milieuwetgeving en Landbouw, door Prof. Mr. J. Wessel en Mr. N. M. Zijp&#13;
(1972) ....................................................................................................... ƒ10,-&#13;
De belastingheffing in de Europa van de negen, door Mr. M. van der Heijde&#13;
(1973) ....................................................................................................... ƒ5,-&#13;
Contractlandbouw, door Dr. G. Heida en Mr. F. A. Sandkuyl (1974) . ƒ 10, -&#13;
Het erfrecht-ontwerp 1974 en de agrarische bedrijfsopvolging, door Mr. J.&#13;
Rombach (1975) ....................................................................................... ƒ8,-&#13;
Het landbouwkrediet en het nieuwe Burgerlijk Wetboek, door Prof. Mr. M.&#13;
J. A. van Mourik en Mr. A. J. H. Pleysier (1977)..................................... ƒ10,-&#13;
Prijsvorming van Landbouwgronden door Mr. G. Heida en Juridische&#13;
gevolgen van de prijsvorming van landbouwgronden door Dr. Philippe&#13;
Vanavermaete (1978) .......................................................................... ƒ8,-&#13;
De Onteigeningsvergoeding in de landbouw, door Mr. J. G. de Vries Robbé&#13;
Bedrijfsschadevergoeding bij onteigening in land- en tuinbouw, door Mr. F.&#13;
van Laer (1981) ........................................................................................ ƒ6,-&#13;
Landbouwwetgeving en rechtsbescherming, door Mr. J.M. Polak en AROB&#13;
en Landbouw, door Mr. J.N.A. Schuurs (1981)........................................ ƒ6,-&#13;
Bestelling kan geschieden door storting of overschrijving van het&#13;
verschuldigde "bedrag op girorekening nr. 236837 ten name van Stichting de&#13;
Pacht, met vermelding van het gewenste pre-advies.&#13;
Wij vestigen tenslotte nog Uw aandacht op het themanummer: Het&#13;
aanleg-vergunningenstelsel in de landbouw, door Mr. J. G. Bongers. De prijs&#13;
van dit nummer bedraagt ƒ 8,50.&#13;
De jaargangen 1980 en 1981 zijn nog verkrijgbaar voor de prijs van ƒ 80, —.</content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1983-10-01 00:00:00</published><modified>1983-10-01 00:00:00</modified><editiondate>1983-10-01</editiondate><htmlpath>https://denhollander.info/artikel/6448</htmlpath></article>
</articles></edition>
<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2014</searchword><id>11477</id><udhid>UDH:TvAR/11477</udhid><titel>De wetsgeschiedenis van de bandbreedtebepaling van 90% van de regionorm</titel><searchwords><searchword>TvAR 6/2014</searchword><searchword>UDH:TvAR/11477</searchword></searchwords><attachments><attachment><name>16860.pdf</name><extention>pdf</extention><url>https://denhollander.info/download/16860/ci</url></attachment></attachments><inleiding>&lt;h2&gt;1. Aanleiding&lt;/h2&gt;&#13;
&lt;p&gt;Zeer onlangs heb ik in dit tijdschrift de systematiek van het Pachtprijzenbesluit 2007 besproken.[1] Een belangrijke bevinding was dat de bandbreedtebepaling van art. 2b Ppb 2007 er bij pachtovereenkomsten van v&amp;oacute;&amp;oacute;r 1 september 2007 op termijn onontkoombaar toe leidt dat het prijsverschil tussen uitgesproken goede en uitgesproken slechte gronden in principe niet meer bedraagt dan tweemaal 10%.[2] En, zo veronderstelde ik, dat is veel te weinig en dus ongewenst. In zijn reactie op mijn artikel wees een deskundig lid van de pachtkamer van het hof en van de Centrale Grondkamer mij op het verslag van een algemeen overleg van de vaste Kamercommissie voor Economische Zaken met de toenmalige Staatssecretaris Bleker. Naar aanleiding daarvan wil ik enkeleopmerkingen aan mijn artikel toevoegen.&lt;/p&gt;&#13;
&lt;p&gt;Uit het bedoelde verslag blijkt hoe weinig is voorzien wat zich inmiddels heeft gerealiseerd of bezig is zich te realiseren. En voor wie het erin wil lezen, bevat het verslag ook een belofte van de wetgever, een belofte die dan nu actueler is dan ooit.&lt;/p&gt;</inleiding><content>&lt;h2&gt;2. Het algemeen overleg op 16 december 2010&lt;/h2&gt;&#13;
&lt;p&gt;Het algemeen overleg op 16 december 2010 was gewijd aan het &amp;lsquo;pachtbeleid&amp;rsquo;. De waaier van onderwerpen is breed. Bijvoorbeeld ook de voorgenomen verkoop van overheidseigendom op de Waddeneilanden komt aan de orde. Maar ook de bandbreedtebepaling van art. 2a Ppb 2007. Het toenmalige art. 2a Ppb 2007 voorzag op dat moment nog enkel in de bevriezing van pachtprijzen van meer dan 110% van de regionorm in geval van een positief veranderpercentage. Er lag echter het voorstel van de Commissie pachtnormen II[3] om art. 2a Ppb 2007 uit te breiden met een bepaling die prijzen vanaf 90% van de regionorm bevriest in geval van een negatief veranderpercentage. En de Staatssecretaris had inmiddels bij brief aan de Kamer met dit voorstel zijn instemming betuigd:&lt;/p&gt;&#13;
&lt;blockquote&gt;Ik kan instemmen met de aanbeveling van de Commissie om na een bovengrens ook een benedengrens in te voeren, omdat dit het systeem stabiliseert en het draagvlak bij de partijen vergroot.[4]&lt;/blockquote&gt;&#13;
&lt;p&gt;In het algemeen overleg uit mevrouw Snijder-Hazelfhoff (VVD) haar grote bezorgdheid over de voorgenomen aanpassing van 90%. Daarbij stelt zij een stelsel van aftrekposten aan de orde als het (door het LEI ontraden[5]) alternatief. Ik citeer het verslag:&lt;/p&gt;&#13;
&lt;blockquote&gt;Over het instellen van een ondergrens voor de pachtprijs, overeenkomend met 90% van de regionorm, bestaat grote zorg. Ik acht een stelsel van aftrekposten noodzakelijk om recht te kunnen doen aan de invloed van externe productieomstandigheden op de pachtprijs. De Staatssecretaris zegt dat er beroep kan worden gedaan op artikel 7:333 van het Burgerlijk Wetboek. Dat wordt echter door de diverse geledingen niet als praktisch ervaren. Als er niet zo&amp;rsquo;n stelsel van aftrekposten komt, moeten de wettelijke mogelijkheden van genoemd artikel worden verruimd. Zonder deze wettelijke voorziening achten wij het instellen van een ondergrens, overeenkomend met 90% van de regionorm, niet wenselijk. Wij stellen dan ook voor om te gaan schuiven met de ondergrens of het Burgerlijk Wetboek aan te passen.[6]&lt;/blockquote&gt;&#13;
&lt;p&gt;Staatssecretaris Bleker reageerde daarop als volgt:&lt;/p&gt;&#13;
&lt;blockquote&gt;[Ik] bespeur (&amp;hellip;) in de Kamer op &amp;eacute;&amp;eacute;n punt zorgen en dat betreft het minimumpercentage. Ik wijs erop dat dit onderdeel uitmaakt van het geheel. Nu kan ik natuurlijk demagogisch te werk gaan en zeggen: als je er &amp;eacute;&amp;eacute;n steen uithaalt, stort het hele bouwwerk in, in de hoop dat de Kamer daarvan diep onder de indruk raakt. Dat ga ik niet doen. Ik ga proberen het op rationele gronden te schetsen. De 110% en de 90% zijn erin gekomen om extreme schommelingen af te toppen in het belang van pachter en verpachter. Het is geenszins de bedoeling dat een pachtprijs van 70% van de regionorm direct richting 90% gaat. Die 90% is dus geen streefpercentage, maar is enkel bedoeld om een bodem te leggen in een daling. Het is uitdrukkelijk niet de bedoeling dat lagere percentages worden opgewaardeerd tot 90%. Ik meen dat er sprake is van een evenwichtig geheel.&lt;/blockquote&gt;&#13;
&lt;p&gt;Tja, wat valt hiervan te zeggen? Tussen enerzijds de ferme stelling dat de 90% geen streefpercentage is en dat het uitdrukkelijk niet de bedoeling is dat lagere percentages worden opgewaardeerd tot 90% en anderzijds de opmerking dat het niet de bedoeling is dat een pachtprijs van 70% van de regionorm direct richting 90% gaat(let op het woordje &amp;lsquo;direct&amp;rsquo;) zit licht, naar ik aanneem zonder dat de Staatssecretaris dat besefte. Klaarblijkelijk had men het op de publieke tribune wel door, want het kamerlid Snijders-Hazelhoff constateert volgens het verslag dat er hilariteit is op de publieke tribune. Vervolgens houdt zij vast aan haar punt:&lt;/p&gt;&#13;
&lt;blockquote&gt;De Staatssecretaris zegt dat het niet de bedoeling is om direct van 70% naar 90% te gaan. Dat klinkt heel aardig, maar als wij niet met aftrekposten gaan werken, moet men een beroep doen op artikel 7:333. Is daarvoor ruimte of gaat de Staatssecretaris nog iets met de 90% doen?[7]&lt;/blockquote&gt;&#13;
&lt;p&gt;En dan komt de belofte, of iets wat in die richting gaat. Staatssecretaris Bleker:&lt;/p&gt;&#13;
&lt;blockquote&gt;Ik luister heel goed naar mevrouw Snijder. Ik herhaal dat het niet de bedoeling is om van een lager percentage naar 90% te gaan. Zo staat het er niet en zo is het ook niet bedoeld. Als het wel zo kan worden uitgelegd, zal de tekst worden gewijzigd. Het is een vloer om extreme schommelingen te voorkomen. Zo is het geformuleerd, zo is het bedoeld en zo gaat het werken. Als daarover twijfel is, zal ik die alsnog wegnemen.[8]&lt;/blockquote&gt;&#13;
&lt;p&gt;Wat verderop in het verslag lezen we ten slotte nog dezelfde tweeslachtigheid en onduidelijkheid in de door Bleker gekozen bewoordingen:&lt;/p&gt;&#13;
&lt;blockquote&gt;Ik heb niks toe te voegen aan wat ik heb gezegd. Het moet zo werken als ik heb aangegeven. Bij wijzigingen van de pachtprijs die boven de 90% liggen, is dat percentage de ondergrens, net als de 110% de bovengrens is. Dat zijn de twee kanten van de medaille. Dat is redelijk en goed verdedigbaar. Het is geen streefgrens, maar een bodemgrens.[9]&lt;/blockquote&gt;&#13;
&lt;p&gt;Geen streefgrens, maar een &amp;lsquo;bodemgrens&amp;rsquo;. Of het daarmee duidelijker werd? Het vervolg is bekend: de bandbreedtebepaling van 90% kwam er per 1 juli 2011.&lt;/p&gt;&#13;
&lt;h2&gt;3. Evaluatie&lt;/h2&gt;&#13;
&lt;p&gt;Voor wie het duizelt en zoekt naar concreet houvast, roep ik (de eerste helft van) het door mij onder 4.4 van mijn artikel gegeven rekenvoorbeeld in herinnering:&lt;/p&gt;&#13;
&lt;p&gt;Rekenvoorbeeld ter illustratie van de werking van art. 2a Ppb 2007&lt;/p&gt;&#13;
&lt;p&gt;Stel dat de v&amp;oacute;&amp;oacute;r 1 september 2007 geldende pachtprijs van een matig tot redelijk perceel in de gemeente Noord Beveland &amp;euro;&amp;nbsp;300 per hectare was (resultaat van maatwerk door de grondkamer). Op 1 september 2007 viel Noord Beveland in het pachtprijsgebied Zuidwestelijk akkerbouwgebied, waarvoor een veranderpercentage van 25% gold. Vanaf 1 september 2007 gold dus als prijs &amp;euro; 375 per hectare (contrasterend met een regionorm van toen &amp;euro; 528). Per 1 september 2009 was het veranderpercentage in het Zuidwestelijk akkerbouwgebied 17% en gold dus als prijs &amp;euro;&amp;nbsp;438,75 per hectare. Per 1&amp;nbsp;juli 2011 bedroeg het veranderpercentage 9% en gold dus als prijs &amp;euro; 478,24 per hectare. Per 1 juli 2012 bedroeg het veranderpercentage 12% en gold dus als prijs &amp;euro; 535,63 per hectare. Per 1 juli 2013 geldt een negatief veranderpercentage van 30%. De regionorm Zuidwestelijk akkerbouwgebied bedraagt per 1 juli 2013 echter &amp;euro; 522. De werking van art. 2a lid 2 Ppb 2007 leidt ertoe dat thans tussen partijen 90% van &amp;euro;&amp;nbsp;522 per hectare als pachtprijs geldt, dus &amp;euro;&amp;nbsp;469,80 per hectare. Aldus is per 1 juli 2013 het aanvankelijke verschil ten opzichte van de regionorm van 29% in &amp;eacute;&amp;eacute;n klap verkleind tot 10%.&lt;/p&gt;&#13;
&lt;p&gt;D&amp;aacute;t is de werking van de bandbreedtebepaling van art. 2a Ppb 2007. Streefgrens, bodemgrens of nog anders, het is alles een kwestie van woorden. Het rekenvoorbeeld toont ons de feiten.&lt;/p&gt;&#13;
&lt;p&gt;Wat leert ons nu de geschiedenis van het algemeen overleg op 16 december 2010? In de eerste plaats dat de bandbreedtebepaling van 90% van de regionorm al voor haar invoering omstreden was. En in de tweede plaats dat moet worden betwijfeld of er bij de toenmalige Staatssecretaris van Landbouw het volledige besef was hoe de nieuwe bepaling zou gaan uitpakken. Ter verontschuldiging van de Staatssecretaris kan uiteraard dienen dat de Commissie pachtnormen II de wetswijziging had geadviseerd. En verder kunnen we ervan zeggen dat &amp;eacute;n de Staatssecretaris &amp;eacute;n de Commissie Van Hall niet zullen hebben voorzien hoe spoedig 70% wel degelijk 90% zou of zal worden, omdat waarschijnlijk niemand destijds de grote schommelingen in de jaarlijkse pachtprijs heeft voorzien (behalve misschien de rekenmeesters van het LEI, maar dan zonder dat ze het ons hebben voorgehouden). Want, zoals uit het rekenvoorbeeld duidelijk is, die schommelingen doen het hem: iedere stijging van de pachtprijs die wordt gevolgd door een daling in een volgend jaar, brengt de prijs dichterbij de 90%. En hoe hoger de pieken en hoe dieper de dalen, des te harder gaat het.&lt;/p&gt;&#13;
&lt;p&gt;Ik laat het verder aan pachters en politici over om te bediscussi&amp;euml;ren of inderdaad sprake is van een belofte die nu behoort te worden ingelost (namelijk om het onbedoelde effect van de 90%-bepaling weg te nemen). En ik laat het over aan verpachters (en wie weet &amp;aacute;ndere politici) om aan te voeren dat dan mogelijk ook de 110%-bepaling moet worden heroverwogen. Wat hoe dan ook staat en blijft staan, is dat een prijsverschil tussen de beste en de minste grond van in principe niet meer dan 20%, niet deugen kan.&lt;/p&gt;</content><legacyfootnotes/><footnotes><footnote>* Mr. W.L. Valk is senior raadsheer in het gerechtshof Arnhem-Leeuwarden en voorzitter van de Centrale Grondkamer. Hij is tevens als senior onderzoeker verbonden aan de Radboud Universiteit te Nijmegen.</footnote><footnote>1 W.L. Valk, ‘De systematiek van het Pachtprijzenbesluit 2007’, &lt;span class="Cursief"&gt;Agr.r&lt;/span&gt;. 2014, p. 119 e.v.</footnote><footnote>2 In principe, namelijk afgezien van het geval dat art. 3 Ppb 2007, het plafond van 2% van de vrije verkeerswaarde, het verschil vergroot door aan de slechtste grond een lagere prijs toe te kennen. Dat veronderstelt dan echter een verzoek tot herziening van de pachtprijs aan de grondkamer. Zie uitvoerig mijn artikel onder 4.5.</footnote><footnote>3 &lt;span class="Cursief"&gt;Kamerstukken II&lt;/span&gt; 2009/10, 27 924, nr. 45.</footnote><footnote>4 &lt;span class="Cursief"&gt;Kamerstukken II&lt;/span&gt; 2009/10, 27 924, nr. 46, p. 4.</footnote><footnote>5 &lt;span class="Cursief"&gt;Kamerstukken II&lt;/span&gt; 2010/11, 27 924, nr. 48.</footnote><footnote>6 &lt;span class="Cursief"&gt;Kamerstukken II&lt;/span&gt; 2010/11, 27 924, nr. 48, p. 5.</footnote><footnote>7 &lt;span class="Cursief"&gt;Kamerstukken II&lt;/span&gt; 2010/11, 27 924, nr. 48, p. 11.</footnote><footnote>8 &lt;span class="Cursief"&gt;Kamerstukken II&lt;/span&gt; 2010/11, 27 924, nr. 48, p. 11.</footnote><footnote>9 &lt;span class="Cursief"&gt;Kamerstukken II&lt;/span&gt; 2010/11, 27 924, nr. 48, p. 11.</footnote></footnotes><auteurs>mr. W.L. Valk</auteurs><published>2014-06-27 15:40:27</published><modified>2014-06-30 15:04:48</modified><editiondate>2014-06-27</editiondate><htmlpath>https://denhollander.info/artikel/11477</htmlpath></article>
</articles></edition>
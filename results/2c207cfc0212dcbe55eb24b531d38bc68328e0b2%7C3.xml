<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2000</searchword><id>4752</id><udhid>UDH:TvAR/4752</udhid><titel>Wilbrink-Holstege / Bulters (TvAR 2000/5009)</titel><searchwords><searchword>TvAR 4/2000</searchword><searchword>TvAR 2000/5009</searchword><searchword>UDH:TvAR/4752</searchword></searchwords><attachments><attachment><name>2000_nr 4_Rechtspraak_5009.pdf</name><extention>pdf</extention><url>https://denhollander.info/download/4694/ci</url></attachment></attachments><inleiding>[Pachtwet art. 11, 25, 55]&#13;
&#13;
Notarieel vastgelegde pachtovereenkomst,&#13;
waarin is vastgelegd dat het met het&#13;
gepachte samenhangende melkquotum op&#13;
pachter overgaat. Volgens pachter is uitsluitend&#13;
verpacht ten behoeve van overgang&#13;
melkquotum en is daarbij direct&#13;
mondeling een pachtbeëindigingsovereenkomst&#13;
gesloten. Bewijsaanbod pachter te&#13;
dier zake door hof als te vaag gepasseerd.&#13;
Afwijzing vordering van verpachter tot&#13;
ontbinding pachtovereenkomst wegens&#13;
onvoldoende feitelijke gronden bekrachtigd.</inleiding><content>ARREST IN DE ZAAK VAN:&#13;
Berendina Gerritdina Hendrika Wilbrink-&#13;
Holstege te Enschede,&#13;
appellante,&#13;
procureur: mr. J.M. Bosnak,&#13;
tegen:&#13;
Anthonius Bernardus Bulters te Overdinkel,&#13;
gemeente Losser,&#13;
geïntimeerde,&#13;
procureur: mr. F.P. Lomans.&#13;
1 Het geding in eerste aanleg&#13;
1.1 Voor de procedure in eerste aanleg wordt&#13;
verwezen naar de inhoud van het vonnis dat&#13;
de pachtkamer van het kantongerecht te Enschede&#13;
op 1 juli 1997 tussen partijen – hierna&#13;
ook te noemen Wilbrink-Holstege en Bulters&#13;
– heeft gewezen; van dat vonnis is een fotokopie&#13;
aan dit arrest gehecht.&#13;
2 Het geding in hoger beroep&#13;
2.1 Wilbrink-Holstege heeft bij exploot van&#13;
22 juli 1997 aan Bulters aangezegd van het&#13;
bovengenoemde vonnis in hoger beroep te&#13;
komen, met zijn dagvaarding voor de pachtkamer&#13;
van dit hof.&#13;
2.2. Wilbrink-Holstege heeft vervolgens een&#13;
achttal foto’s ter griffie van het hof gedeponeerd.&#13;
2.3. Bij memorie van grieven heeft Wilbrink-&#13;
Holstege vijf grieven tegen het bestreden vonnis&#13;
aangevoerd en toegelicht, producties in het&#13;
geding gebracht en geconcludeerd dat het hof&#13;
het vonnis waarvan beroep zal vernietigen en,&#13;
opnieuw rechtdoende, bij arrest, uitvoerbaar&#13;
bij voorraad:&#13;
1. Bulters zal veroordelen aan Wilbrink-Holstege&#13;
opgave te doen van het in 1986 door&#13;
B.J.H. Holstege aan Bulters overgedragen&#13;
melkquotum door het daartoe bestemde en&#13;
ondertekende overdrachtsformulier ter beschikking&#13;
van Wilbrink-Holstege te stellen&#13;
alsmede opgave te doen van het thans op&#13;
naam van Bulters bij de Centrale Organisatie&#13;
Superheffing (COS) te Rijswijk geregistreerde&#13;
melkquotum, zulks op verbeurte van een&#13;
dwangsom van ƒ 250,– voor iedere dag, dat&#13;
Bulters met de uitvoering van dit arrest in&#13;
gebreke blijft alsmede Wilbrink-Holstege in&#13;
dat geval te machtigen namens Bulters de&#13;
hierboven genoemde gegevens bij de COS in&#13;
Rijswijk op te vragen;&#13;
2. primair de tussen Holstege en Wilbrink-&#13;
Holstege in november 1986 met onmiddellijke&#13;
ingang gesloten mondelinge pachtbeëindigingsovereenkomst&#13;
met betrekking tot het&#13;
perceel weiland, gelegen aan en nabij de Oude&#13;
Hengelosedijk 15 te Enschede, groot ongeveer&#13;
2 ha, uitmakende een gedeelte van het perceel,&#13;
kadastraal bekend gemeente Lonneker, Sectie&#13;
L nr 1549, schriftelijk vast zal leggen;&#13;
subsidiair de tussen partijen vigerende pachtovereenkomst&#13;
met betrekking tot het in de&#13;
vorige zin genoemde object met ingang van de&#13;
datum, waarop het hof in deze zaak arrest&#13;
wijst, ontbonden zal verklaren, althans zal&#13;
ontbinden;&#13;
3. primair Bulters zal veroordelen het op het&#13;
litigieuze pachtperceel rustende melkquotum&#13;
ter grootte van 32.844 kg aan Wilbrink danwel&#13;
aan een door Wilbrink-Holstege aan te&#13;
wijzen derde over te dragen door ondertekening&#13;
en indiening bij de COS van de daartoe&#13;
bestemde formulieren, zulks op verbeurte van&#13;
een dwangsom van ƒ 250,– voor iedere dag&#13;
dat Bulters met de uitvoering van dit arrest in&#13;
gebreke blijft alsmede Wilbrink-Holstege in&#13;
dat geval zal machtigen namens Bulters de&#13;
hiervoor genoemde formulieren te ondertekenen&#13;
en bij de COS in te dienen;&#13;
subsidiair Bulters zal veroordelen tot betaling&#13;
van ƒ 140.572,32, vermeerderd met de wettelijke&#13;
rente vanaf 1 november 1986 tot aan de&#13;
dag der algehele voldoening;&#13;
4. Bulters zal veroordelen in de kosten van&#13;
deze procedure in beide instanties.&#13;
2.4 Bij memorie van antwoord heeft Bulters&#13;
verweer gevoerd, bewijs aangeboden en geconcludeerd&#13;
dat het hof het vonnis waarvan&#13;
beroep zal bekrachtigen met veroordeling van&#13;
Wilbrink-Holstege in de kosten van de procedure&#13;
in beide instanties.&#13;
2.5 Vervolgens heeft Wilbrink-Holstege een&#13;
akte genomen ter overlegging van producties,&#13;
heeft Bulters een antwoordakte genomen, en&#13;
hebben partijen hun stukken aan het hof&#13;
overgelegd voor het wijzen van arrest.&#13;
3 De grieven&#13;
Wilbrink-Holstege heeft tegen het vonnis&#13;
waarvan beroep de volgende grieven aangevoerd:&#13;
Grief I&#13;
Ten onrechte overweegt de pachtkamer:&#13;
“De pachtkamer is op grond van de in deze&#13;
procedure overgelegde bescheiden tot de conclusie&#13;
gekomen dat er geen beëindiging van de&#13;
in 1986 gesloten pachtovereenkomst is geweest.”&#13;
Grief II&#13;
Ten onrechte overweegt de pachtkamer:&#13;
“Weliswaar heeft Wilbrink bewijs aangeboden&#13;
van haar stelling dat direct na het besluiten&#13;
van de bewuste overeenkomst mondeling is&#13;
afgesproken dat die overeenkomst zou worden&#13;
beëindigd, doch dat bewijsaanbod is strijdig&#13;
met haar eigen schrijven van december&#13;
1995, waarin zij zelf uitgaat van het (nog&#13;
steeds) bestaan van de pachtovereenkomst. De&#13;
pachtkamer zal het bewijsaanbod van Wilbrink-&#13;
Holstege dan ook passeren.”&#13;
Grief III&#13;
Ten onrechte heeft de pachtkamer de vordering&#13;
van Wilbrink-Holstege afgewezen, strekkende&#13;
tot het doen door Bulters van opgave&#13;
van het geregistreerde melkquotum, dat op de&#13;
litigieuze grond rust.&#13;
Grief IV&#13;
Ten onrechte heeft de pachtkamer de subsidiaire&#13;
vordering tot ontbinding van de pachtovereenkomst&#13;
afgewezen met als argument,&#13;
dat Wilbrink-Holstege daartoe onvoldoende&#13;
gronden heeft gesteld en een andere grond&#13;
evenmin is gebleken danwel komen vast te&#13;
staan.&#13;
Grief V&#13;
Ten onrechte heeft de pachtkamer de vordering&#13;
van Wilbrink-Holstege afgewezen.&#13;
4 De vaststaande feiten&#13;
In hoger beroep kan van de volgende – erkende&#13;
of door de wederpartij niet of onvoldoende&#13;
betwiste – feiten worden uitgegaan.&#13;
4.1. Bij notariële akte van notaris Hoving te&#13;
Enschede van 21 oktober 1986 hebben Wilbrink-&#13;
Holstege en haar vader, B.J.H. Holstege&#13;
– verder ook: Holstege – als mede-eigenaren&#13;
een perceel weiland, kadastraal bekend gemeente&#13;
Lonneker, sectie L, nr 1549 (ged.),&#13;
groot ongeveer 2 ha – verder ook: het perceel&#13;
– aan Bulters verpacht, ingaande op 1 oktober&#13;
1986, voor de tijd van 6 jaren.&#13;
In deze pachtovereenkomst zijn de volgende&#13;
bepalingen opgenomen:&#13;
“2. Op pachter gaat over een aanspraak van de&#13;
comparant sub A1 (te weten: Holstege) op&#13;
een heffingvrije hoeveelheid melk voor het&#13;
lopende melkjaar en de volgende jaren op&#13;
basis van de gegevens van het melkjaar&#13;
1986/1987, groot 32.979 kg per jaar.&#13;
3. De pachtprijs bedraagt inclusief de aanspraak&#13;
op genoemde heffingvrije hoeveelheid&#13;
melk ƒ 2.500,– per jaar … enz”.&#13;
4.2 Na bezwaar van de grondkamer tegen de&#13;
hoogte der genoemde tegenprestatie hebben&#13;
partijen op 30 oktober 1986, eveneens bij akte&#13;
van notaris Hoving te Enschede, een wijzigingsakte&#13;
ondertekend, waarin de pachtprijs&#13;
te rekenen vanaf de ingangsdatum van de&#13;
voornoemde pachtovereenkomst nader wordt&#13;
vastgesteld op ƒ 1.180,– per jaar, en de pachtovereenkomst&#13;
overigens ongewijzigd blijft.&#13;
4.3 De grondkamer voor Overijssel heeft de&#13;
pachtovereenkomst en de wijzigingsovereenkomst&#13;
bij beschikking van 13 november 1986&#13;
goedgekeurd, met vaststelling van de pachtprijs&#13;
ingaande op 1 oktober 1986 op ƒ 1.090,–&#13;
p.j. en ingaande 1 oktober 1987 op ƒ 1.180,–&#13;
p.j.&#13;
4.4 Holstege is in januari 1991 overleden. Wilbrink-&#13;
Holstege is zijn enige erfgenaam.&#13;
4.5 Bulters is gehuwd met een dochter van het&#13;
echtpaar Wilbrink-Holstege.&#13;
4.6 Vóór het sluiten van genoemde overeenkomsten&#13;
stond ten name van Holstege, tot die&#13;
tijd gebruiker van het perceel voor zijn melkveehouderij,&#13;
een melkquotum geregistreerd&#13;
van 32.844 kg met een vetgehalte van 4,38%.&#13;
4.7 Wilbrink, de echtgenoot van appellante, is&#13;
op 4 december 1995 overleden.&#13;
5 De beoordeling van het geschil in&#13;
hoger beroep&#13;
De grieven I en II&#13;
5.1 Deze grieven lenen zich tot gezamenlijke&#13;
beoordeling.&#13;
5.2 Grief I betreft de vraag of er tussen partijen&#13;
een pachtbeëindigingsovereenkomst is gesloten.&#13;
In dat verband stelt Wilbrink-Holstege in de&#13;
inleidende dagvaarding dat de pachtovereenkomst&#13;
onmiddellijk na de overdracht van het&#13;
melkquotum in 1986 tot een einde is gekomen,&#13;
en “De gevolgen van de pachtbeëindigingsovereenkomst&#13;
zijn onmiddellijk ingegaan”.&#13;
Het hof begrijpt hieruit dat Wilbrink-Holstege&#13;
stelt dat partijen vóór of uiterlijk gelijktijdig&#13;
met de overdracht van het melkquotum in&#13;
1986 een mondelinge pachtbeëindigingsovereenkomst&#13;
hebben gesloten.&#13;
Bulters betwist dat tussen partijen ooit een&#13;
pachtbeëindigingsovereenkomst is gesloten.&#13;
5.3 Onder bestrijding van de betekenis van de&#13;
documenten, op grond waarvan de pachtkamer&#13;
van het kantongerecht tot de conclusie is&#13;
gekomen dat er géén beëindiging van de in&#13;
1986 gesloten pachtovereenkomst is geweest,&#13;
stelt Wilbrink-Holstege in de toelichting op&#13;
grief I dat na het sluiten der pachtovereenkomst&#13;
nadere mondelinge afspraken daarover&#13;
zijn gemaakt. Zij geeft echter op geen enkele&#13;
wijze aan, wanneer, onder welke omstandigheden,&#13;
en met welke precieze inhoud die&#13;
nadere mondelinge afspraken tot beëindiging&#13;
van de (notarieel vastgelegde!) pachtovereenkomst&#13;
dan tussen partijen zouden zijn gemaakt.&#13;
5.4 Grief II richt zich tegen het passeren door&#13;
de pachtkamer van het kantongerecht van het&#13;
door de pachtkamer in de stukken van Wilbrink-&#13;
Holstege in eerste instantie gelezen&#13;
aanbod tot bewijs dat direct na het sluiten van&#13;
de pachtovereenkomst mondeling is afgesproken&#13;
dat die overeenkomst zou worden beëindigd.&#13;
5.5 In de toelichting op deze grief voert Wilbrink-&#13;
Holstege aan dat de pachtkamer van het&#13;
kantongerecht haar bewijsaanbod verkeerd&#13;
heeft weergegeven, en dat dit betrekking heeft&#13;
op haar stelling dat de grond vanaf 1986 altijd&#13;
bij haar vader en haar echtgenoot en niet bij&#13;
Bulters in gebruik is geweest.&#13;
5.6 Nu Wilbrink-Holstege zich beroept op de&#13;
gevolgen van een betwiste pachtbeëindigingsovereenkomst,&#13;
rust op haar de bewijslast van&#13;
het bestaan van een dergelijke overeenkomst.&#13;
Zulks geldt te duidelijker, gezien de (sterke)&#13;
aanwijzingen in de door Bulters in eerste&#13;
instantie overgelegde stukken en de in hoger&#13;
beroep overgelegde opzeggingsbrief van 10 sep-&#13;
tember 1997, waaruit kan blijken dat sprake is&#13;
van een pachtovereenkomst, zonder dat een&#13;
beëindiging daarvan is overeengekomen.&#13;
5.7 Dit in aanmerking genomen, begrijpt het&#13;
hof de toelichting op grief II aldus dat Wilbrink-&#13;
Holstege niet te bewijzen aanbiedt dat&#13;
een pachtbeëindigingsovereenkomst tussen&#13;
partijen is gesloten, maar dat zij uitsluitend te&#13;
bewijzen aanbiedt dat de grond vanaf 1986&#13;
feitelijk bij haar vader en haar echtgenoot en&#13;
niet bij Bulters in gebruik is geweest.&#13;
5.8 Ook al zou echter in het door Wilbrink-&#13;
Holstege gestelde wèl ook een aanbod tot&#13;
bewijs van de gestelde pachtbeëindigingsovereenkomst&#13;
moeten worden gelezen, dan acht&#13;
het hof dat aanbod, zeker in hoger beroep, te&#13;
vaag en te weinig gespecificeerd, nu zij ook in&#13;
hoger beroep geen enkel te bewijzen feit heeft&#13;
gesteld waaruit het sluiten van een pachtbeëindigingsovereenkomst&#13;
zou kunnen blijken.&#13;
Het hof merkt daarbij op, dat het gesloten&#13;
zijn van een beëindigingsovereenkomst niet&#13;
kan worden afgeleid uit het enkele gebruik&#13;
van de grond door anderen, onder wie één&#13;
van de verpachters.&#13;
Het hof passeert daarom het bewijsaanbod,&#13;
zoals door Wilbrink-Holstege gedaan.&#13;
Het hof ziet geen aanleiding tot het ambtshalve&#13;
opdragen van bewijs aanWilbrink-Holstege.&#13;
5.9 Er moet dus (ook) in hoger beroep worden&#13;
aangenomen dat geen pachtbeëindigingsovereenkomst&#13;
tussen partijen is gesloten.&#13;
5.10 De grieven I en II worden dan ook verworpen.&#13;
Grief III&#13;
5.11 Tussen partijen is niet in geschil dat&#13;
– zoals ook bij de notarieel verleden pachtovereenkomst&#13;
is vastgelegd – ten tijde van het&#13;
sluiten van de pachtovereenkomst een hoeveelheid&#13;
heffingvrije melk van 32.979 kg met&#13;
het gepachte samenhing en is blijven samenhangen.&#13;
5.12 Evenmin is in geschil dat Bulters als&#13;
pachter gehouden is bij het einde van de pachtovereenkomst&#13;
het met het gepachte samenhangende&#13;
melkquotum aan Wilbrink-Holstege&#13;
als verpachtster af te dragen.&#13;
5.13 Voor zover de vordering van Wilbrink-&#13;
Holstege tot het doen van opgave door Bulters&#13;
van het totale met zijn bedrijf samenhangende&#13;
melkquotum het bepalen van het thans&#13;
met het gepachte samenhangende quotum ten&#13;
doel heeft, heeft Wilbrink-Holstege daarbij&#13;
geen belang.&#13;
De van overheidswege toegepaste wijzigingen&#13;
op een in het melkjaar 1986/1987 bestaand&#13;
melkquotum zijn immers algemeen bekend,&#13;
althans kunnen zonder moeite van betekenis&#13;
doorWilbrink-Holstege worden nagegaan, bijvoorbeeld&#13;
door deze op te vragen bij de COS.&#13;
5.14 Voor zover Wilbrink-Holstege deze&#13;
opgave van Bulters verlangt ter controle, of de&#13;
uitdrukkelijke mededeling van Bulters, dat het&#13;
met het gepachte samenhangend melkquotum&#13;
nog steeds op het gepachte rust, wel juist is,&#13;
acht het hof als motivering van dat verlangen&#13;
“dat Bulters dan aanWilbrink-Holstege vraagt&#13;
hem op zijn woord te geloven” onvoldoende.&#13;
Wilbrink-Holstege heeft immers geen enkele&#13;
aanwijzing aangegeven, waaruit zou kunnen&#13;
blijken of worden vermoed dat de betreffende&#13;
mededeling van Bulters niet juist is.&#13;
Daarbij verdient aandacht dat Wilbrink-Holstege&#13;
de stelling van Bulters dat deze een&#13;
melkveebedrijf met onder meer ca 50 melkkoeien&#13;
heeft en zijn melkquotum gewoon volmelkt,&#13;
niet heeft betwist.&#13;
5.15 In het midden kan daarbij worden gelaten,&#13;
in hoeverre Wilbrink-Holstege uit een&#13;
opgave van het totale met het bedrijf van Bulters&#13;
samenhangende melkquotum zou kunnen&#13;
afleiden, welk quotum thans samenhangt met&#13;
het gepachte.&#13;
5.16 Ook grief III wordt verworpen.&#13;
Grief IV&#13;
5.17 Wilbrink-Holstege voert allereerst als&#13;
gronden voor de door haar (subsidiair) gevorderde&#13;
ontbinding van de pachtovereenkomst&#13;
aan, dat Bulters het gepachte tot 1996 nimmer&#13;
heeft gebruikt, stellende dat het sedert 1986&#13;
altijd is gebruikt door haar vader en haar echtgenoot.&#13;
5.18 Bulters stelt daar tegenover dat hij het&#13;
gepachte deels zelf heeft gebruikt, maar het&#13;
ook deels door Wilbrink heeft laten gebruiken,&#13;
met instemming van Wilbrink-Holstege.&#13;
5.19 Tussen partijen staat dus vast dat het&#13;
gepachte sedert 1986 tot 1996 (in ieder geval:&#13;
mede) door Wilbrink is gebruikt, en wel voor&#13;
het weiden van kalveren.&#13;
5.20 Bulters heeft gesteld dat hij, na het overlijden&#13;
van Wilbrink in december 1995, met&#13;
ingang van 1996 het gepachte (geheel) zelf in&#13;
gebruik heeft genomen.Wilbrink-Holstege heeft&#13;
deze stelling naar het oordeel van het hof niet,&#13;
althans niet voldoende gemotiveerd betwist.&#13;
De zinsnede “Zelfs tot de dag van vandaag&#13;
kan niet gezegd worden dat Bulters de grond&#13;
gebruikt. Als hij deze wel gebruikt, is het&#13;
gebruik ondeugdelijk” (memorie van grieven&#13;
par. 16), kan immers – tezamen met het achterwege&#13;
laten van iedere aanduiding wie&#13;
anders dan Bulters het perceel dan wèl zou&#13;
gebruiken c.q. voor gebruik ter beschikking&#13;
zou hebben – niet gelden als een voldoende&#13;
gemotiveerde betwisting van het gebruik door&#13;
Bulters, c.q. de beschikbaarheid tot gebruik&#13;
voor Bulters.&#13;
5.21 Wilbrink-Holstege heeft niet gesteld dat&#13;
zij niet zou hebben ingestemd met het (mede)&#13;
gebruik van het gepachte door haar echtgenoot&#13;
Wilbrink. Zij heeft dit gebruik door Wilbrink&#13;
ook te bewijzen aangeboden.&#13;
Er moet ten processe dan ook van uit worden&#13;
gegaan dat het gebruik van het perceel door&#13;
Wilbrink met haar instemming is geschied.&#13;
Dit gebruik doorWilbrink kan doorWilbrink-&#13;
Holstege dan ook niet als een tekortkoming&#13;
van Bulters jegens haar worden aangevoerd.&#13;
5.22 Voorts heeft Wilbrink-Holstege aan haar&#13;
ontbindingsvordering ten grondslag gelegd&#13;
dat Bulters tot 1996 nimmer pacht heeft betaald.&#13;
5.23 Bulters heeft niet betwist dat hij tot 1996&#13;
nimmer de overeengekomen pacht in geld aan&#13;
Wilbrink-Holstege heeft betaald.&#13;
Hij stelt dat hij krachtens afspraak met Wilbrink&#13;
als zaakwaarnemer voor Wilbrink-Holstege&#13;
en Holstege als tegenprestatie voor het&#13;
gebruik van het gepachte jaarlijks drie kalveren&#13;
kosteloos aan Wilbrink heeft gegeven.&#13;
Wilbrink-Holstege betwist dat Bulters ooit&#13;
kalveren heeft geleverd.&#13;
5.24 Bulters heeft gesteld dat hij in april 1996&#13;
de overeengekomen pacht in geld aan Wilbrink-&#13;
Holstege heeft betaald en dat Wilbrink-&#13;
Holstege dat heeft geaccepteerd.&#13;
Wilbrink-Holstege heeft niet ontkend in april&#13;
1996 ƒ 1.350,– te hebben ontvangen en behouden,&#13;
maar wel betwist dat bedrag als pacht te&#13;
hebben geaccepteerd.&#13;
5.25 Wat er zij van het antwoord op de vraag&#13;
of Bulters in de jaren 1986 t/m 1995 pacht&#13;
heeft betaald: Naar het oordeel van het hof&#13;
kan in de omstandigheden van dit geval tegenover&#13;
Wilbrink-Holstege, die zelf stelt – en&#13;
ook te bewijzen heeft aangeboden – dat het&#13;
perceel in 1986 t/m 1995 nimmer door Bulters&#13;
maar uitsluitend daar haar echtgenoot en haar&#13;
vader is gebruikt, een eventuele niet-betaling&#13;
van pacht niet worden beschouwd als een&#13;
zodanige, aan Bulters toerekenbare tekortkoming&#13;
dat deze reden kan zijn voor ontbinding&#13;
van de pachtovereenkomst.&#13;
Van enige ingebrekestelling of zelfs protest is&#13;
ook niets gesteld of gebleken.&#13;
De vraag of Bulters over de jaren tot 1996&#13;
pacht heeft betaald behoeft daarom geen&#13;
beantwoording, en dus ook geen nader feitelijk&#13;
onderzoek.&#13;
5.26 In eerste instantie heeft Wilbrink-Holstege&#13;
haar (subsidiaire) vordering tot ontbinding&#13;
van de pachtovereenkomst uitsluitend&#13;
gebaseerd op de hierboven besproken en verworpen&#13;
gronden van het niet persoonlijk&#13;
gebruiken van het gepachte en niet-betaling&#13;
van de pacht.&#13;
Zoals uit het bovenoverwogene voortvloeit,&#13;
heeft de pachtkamer van het kantongerecht&#13;
deze vordering terecht afgewezen.&#13;
In zoverre kan grief IV geen doel treffen.&#13;
5.27 In hoger beroep heeft Wilbrink-Holstege&#13;
de grondslag voor haar ontbindingsvordering&#13;
in zoverre aangevuld dat zij daaraan tevens&#13;
ten grondslag legt dat Bulters, voor zover hij&#13;
het perceel heeft gebruikt, dat “ondeugdelijk”&#13;
en “onzorgvuldig” heeft gedaan.&#13;
5.28 Tussen partijen is niet omstreden dat&#13;
Bulters het gepachte sedert 1996 zelf heeft&#13;
gebruikt, althans het voor gebruik ter beschikking&#13;
heeft gehad.&#13;
Volgens Wilbrink-Holstege heeft Bulters het&#13;
perceel, voor zover hij het heeft gebruikt, dat&#13;
dan “onrechtmatig” gedaan.&#13;
5.29 Wilbrink-Holstege onderbouwt deze&#13;
grondslag echter feitelijk in het geheel niet,&#13;
behoudens door een aantal foto’s over te leggen&#13;
die volgens haar “boekdelen spreken”.&#13;
Deze foto’s tonen op zichzelf naar het oordeel&#13;
van het hof echter, zeker zonder enige nadere&#13;
toelichting, niet aan dat sprake is van een&#13;
zodanig ondeugdelijk gebruik van het perceel&#13;
dat zulks tot een ontbinding van de pachtovereenkomst&#13;
zou moeten leiden.&#13;
5.30 In aanmerking nemend dat Wilbrink-&#13;
Holstege zelf stelt dat Bulters het perceel tot&#13;
1996 niet in gebruik heeft gehad, en dat Wilbrink-&#13;
Holstege haar verzoek tot het instellen&#13;
van een onderzoek ter plaatse ex art. 55 lid 3&#13;
Pachtwet heeft ingetrokken nadat Bulters het&#13;
perceel had gemaaid, begrijpt het hof dat het&#13;
verwijt aan Bulters omtrent onzorgvuldig&#13;
gebruik van het perceel zich in feite beperkt&#13;
tot niet (tijdig) maaien daarvan en dat dit laatste&#13;
inmiddels is verholpen.&#13;
Indien dat juist is, kan dat naar het oordeel&#13;
van het hof in ieder geval geen voldoende&#13;
grond zijn voor het deswege uitspreken van&#13;
een ontbinding van de pachtovereenkomst.&#13;
5.31 Nu Wilbrink-Holstege haar verwijt aan&#13;
Bulters omtrent “onzorgvuldig gebruik” van&#13;
het perceel overigens in het geheel niet heeft&#13;
voorzien van enige feitelijke onderbouwing&#13;
en terzake ook geen bewijsaanbod heeft gedaan,&#13;
kan ook het daaromtrent gestelde niet&#13;
leiden tot toewijzing van de gevorderde ontbinding&#13;
van de pachtovereenkomst.&#13;
5.32 Ook grief IV treft geen doel.&#13;
Grief V&#13;
5.33 Deze grief mist zelfstandige betekenis en&#13;
behoeft na het hierboven overwogene geen&#13;
verdere beoordeling. Ook deze grief faalt.&#13;
6 Slotsom&#13;
6.1 Alle grieven zijn verworpen.&#13;
Het vonnis waarvan beroep moet dus worden&#13;
bekrachtigd.&#13;
6.2 Wilbrink-Holstege moet, als de in hoger&#13;
beroep in het ongelijk gestelde partij, worden&#13;
veroordeeld in de kosten daarvan.&#13;
7 De beslissing in hoger beroep&#13;
Het hof, rechtdoende in hoger beroep:&#13;
bekrachtigt het vonnis waarvan beroep;&#13;
veroordeelt Wilbrink-Holstege in de kosten&#13;
van het geding in hoger beroep, welke tot&#13;
heden aan de zijde van Bulters worden&#13;
begroot op ƒ 1.670,– aan verschotten en&#13;
ƒ 3.100,– aan procureurssalaris.</content><legacyfootnotes/><footnotes><footnote/></footnotes><auteurs/><published>2000-04-01 00:00:00</published><modified>1998-05-26 00:00:00</modified><editiondate>2000-04-01</editiondate><htmlpath>https://denhollander.info/artikel/4752</htmlpath></article>
</articles></edition>
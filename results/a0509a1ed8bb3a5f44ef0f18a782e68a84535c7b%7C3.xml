<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2015</searchword><id>12597</id><udhid>UDH:TvAR/12597</udhid><titel>De keerzijde van de gaswinning - Een (deels historische) analyse van de gaswinning en de gevolgen hiervan voor de landbouw</titel><searchwords><searchword>TvAR 12/2015</searchword><searchword>UDH:TvAR/12597</searchword></searchwords><attachments><attachment><name>17752.pdf</name><extention>pdf</extention><url>https://denhollander.info/download/17752/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;In het publieke debat over de gaswinning in het Groningenveld gaat het vooral over veiligheid en schade aan (particuliere) woningen. De effecten op de landbouw komen nauwelijks aan bod. Dit is opmerkelijk nu landbouwers in de provincie Groningen de grootste grondgebruikers zijn en de landbouw één van de belangrijkste pijlers vormt van de regionale economie. Hoog tijd voor een beschouwing waarin de positie van de agrarische bedrijven in het aardbevingsgebied centraal staat.&lt;/p&gt;</inleiding><content>&lt;h3&gt;2. Inleiding: een goudmijn met twee gezichten&lt;/h3&gt;&lt;p&gt;‘Wie wil weten waarom we het in Nederland zo goed hebben moet het antwoord niet alleen zoeken in begrippen als ‘Hollandse handelsgeest’ of ‘de Rotterdamse haven’. Daar ligt de bron van onze naoorlogse rijkdom niet. Die bron werd niet eerder aangeboord dan in 1959, toen onder het land van een Groningse boer het eerste aardgas werd ontdekt’. &lt;/p&gt;&lt;p&gt;Dit schreef Maarten Muns, communicatieadviseur van de Nederlandse Organisatie voor Wetenschappelijk Onderzoek, in 2011 in zijn column op de website van het Historisch Nieuwsblad. &lt;/p&gt;&lt;p&gt;De ontdekking van het Groningenveld is van grote invloed geweest op het ontstaan van de naoorlogse welvaartsstaat; onze sociale verzorgingsstaat is erop gebouwd en prestigieuze projecten als de Oosterscheldedam, de HSL en de Betuwelijn zijn ermee gefinancierd. Het aardgas diende decennialang als smeerolie voor verschillende kabinetten en zorgde in die zin voor politieke stabiliteit.[2] &lt;/p&gt;&lt;p&gt;Vanwege haar grote betekenis is de ontdekking van het Groningenveld opgenomen in de canon van de Nederlandse geschiedenis.[3] &lt;/p&gt;&lt;p&gt;In de zomer van 2009 werd de vijftigste verjaardag van de vondst gevierd, omgeven door festiviteiten, met als hoogtepunt de onthulling door Koningin Beatrix van een kunstwerk van Marc Ruygrok: een reusachtige gasmolecuul, die lijkt te zweven op de middenberm van de A7, vlakbij de plaats van de eerste boring. &lt;/p&gt;&lt;p&gt;Inmiddels is een andere kant van de gaswinning zichtbaar geworden en die is alles behalve fraai. De bodem schudt en trilt en de schadelijke effecten daarvan dringen diep in de Groningse samenleving door. We kennen allemaal de beelden van huizen in stutten en monumenten die op instorten staan. Velen vragen zich daarom af: is de prijs die we betalen niet veel te hoog? Kunnen we niet beter stoppen met de gaswinning? Voor de staat is dat echter geen optie. Het veld zal - als het aan de minister ligt - helemaal worden leeggepompt, de vraag is alleen hoe snel. Het oordeel hierover is uiteindelijk aan de rechter. Op 10 en 11 september 2015 boog de Raad van State zich over het complexe gaswinningsdossier. Inzet van de procedure was het instemmingsbesluit van de minister voor het winningsplan van de NAM.[4] Overheden, waterschappen, belangenorganisaties en burgers hadden zich massaal geroerd. De Raad van State heeft op 18 november 2015 het instemmingsbesluit vernietigd en een voorlopige voorziening getroffen[5]: voor het gasjaar 2015/2016[6] mag maximaal 27 mrd Nm&lt;span class="superscript"&gt;3 &lt;/span&gt;uit het Groningenveld worden gewonnen in plaats van 33 mrd Nm&lt;span class="superscript"&gt;3&lt;/span&gt;,&lt;span class="superscript"&gt; &lt;/span&gt;waarin het instemmingsbesluit &lt;/p&gt;&lt;p&gt;voorzag.[7] Voor de periode daarna zal de minister een nieuw besluit nemen waartegen belanghebbenden weer kunnen (en naar verwachting ook zullen) opkomen. &lt;/p&gt;&lt;p&gt;De kans dat de Raad van State de gaskraan dan helemaal dicht draait lijkt echter op voorhand niet erg groot.[8] &lt;/p&gt;&lt;p&gt;Wat betekent&lt;span class="bold"&gt; &lt;/span&gt;dit voor de landbouwers in het gebied? Wat is hun positie als grondeigenaar en welke gevolgen heeft de gaswinning voor het functioneren van hun bedrijven? Kan van hen redelijkerwijs nog langer worden gevergd dat zij de winning van gas in hun eigendom gedogen? Op deze vragen zal in dit artikel uitvoerig worden ingegaan maar ook andere onderwerpen komen aan bod zoals het Gasgebouw, de (besteding van de) aardgasbaten en de uitspraak van de rechtbank Noord-Nederland in de zaak Stichting WAG/NAM.[9]&lt;/p&gt;&lt;p&gt;Eerst een stukje historie. &lt;/p&gt;&lt;h3&gt;3. Wat eraan vooraf ging&lt;/h3&gt;&lt;p&gt;Sinds het begin van de jaren dertig van de vorige eeuw wordt er op diverse plaatsen in ons land systematisch gezocht naar olie en gas.[10] In die tijd draaiden de Zuid-Limburgse kolenmijnen op volle toeren en bestond er nog geen aardgasmarkt. Eerst werden de gasvelden ’Tubbergen’ (1953) en ‘Rijswijk’ (1955) ontdekt. In 1959 was het opnieuw raak. De boorploeg van de NAM, die op 22 juli om 06.33 uur het gasveld onder het land van Kees Boon in Kolham aanboorde, had aanvankelijk echter geen idee dat zij op een goudmijn was gestuit. Lange tijd bleef het stil maar een jaar na de vondst zorgde Europarlementariër Victor Leemans voor opschudding toen hij bekend maakte dat zich onder Groningen een gasveld bevond met een voorraad van 300 miljard m&lt;span class="superscript"&gt;3&lt;/span&gt;. In werkelijkheid bleek dit bijna tien keer zoveel te zijn, wat het Groningenveld tot één van de grootste gasvelden ter wereld maakt. Van het oorspronkelijk volume van 2.789 miljard m&lt;span class="superscript"&gt;3 &lt;/span&gt;is op dit moment iets minder dan een kwart over.[11]&lt;/p&gt;&lt;p&gt;Had dit alles zich in Texas afgespeeld, dan zou boer Boon als mede-eigenaar van het gasveld een uitzonderlijk welvarend man zijn geweest en niet alleen hij. Maar in Nederland gelden andere eigendomsverhoudingen en daarom kent de provincie Groningen geen gasbaronnen. &lt;/p&gt;&lt;h3&gt;4. Partijen die betrokken zijn bij de gaswinning&lt;/h3&gt;&lt;p&gt;De winning en verkoop van het gas vindt plaats op basis van een publiek-private samenwerking die ‘Het Gasgebouw’ wordt genoemd.&lt;/p&gt;&lt;p&gt;De feitelijke winning is in handen van de NAM die exploiteert op basis van een eeuwigdurende concessie uit 1963. De NAM is een besloten vennootschap met als aandeelhouders ExxonMobil en Shell. Het beleid ten aanzien van de winning wordt gevoerd door De Maatschap Groningen die ook het economisch belang van de winning draagt. Aandeelhouders van de Maatschap zijn de NAM (60%) en EBN (40%). EBN is een 100% staatsbedrijf. Gasterra neemt de verkoop van het gas voor haar rekening. Aandeelhouders zijn EBN, de Staat, ExxonMobil en Shell. Het transport van het gas wordt verzorgd door de Gasunie, waarvan de aandelen in beheer zijn bij het Ministerie van Financiën. Gasunie maakt geen deel uit van het Gasgebouw. &lt;/p&gt;&lt;p&gt;Door de personele unie van de bij de gaswinning betrokken partijen en de verwevenheid tussen overheid en gassector beslist een kleine groep over het hele gasgebeuren, vanaf de winning tot en met het transport.[12]&lt;/p&gt;&lt;h3&gt;5. De positie van de grondeigenaren&lt;/h3&gt;&lt;h4&gt;5.1. Omvang van het eigendomsrecht&lt;/h4&gt;&lt;p&gt;Op grond van art. 5:20 BW omvat eigendom niet alleen de bovengrond (lid 1 onder a), maar ook de aardlagen die zich daaronder bevinden (lid 1 onder b), voor zover de wet niet anders bepaalt. Ingevolge de Mijnwet 1810, door Napoleon ingevoerd om de delfstoffenwinning te bevorderen, berustte de eigendom van de delfstoffen na de concessieverlening bij de concessiehouder.[13] Over de eigendomssituatie in de periode voorafgaand aan de concessieverlening was de juridische literatuur verdeeld. Sommige auteurs meenden dat de grondeigenaar ook eigenaar was van de in zijn grond aanwezige delfstoffen, anderen verdedigden dat delfstoffen een ‘res nullius’[14] zijn en weer anderen huldigden de opvatting dat delfstoffen die zich in een mijn bevinden eigendom zijn van de staat.[15] &lt;/p&gt;&lt;p&gt;De wetgever maakte met de huidige Mijnbouwwet, inwerking getreden op 1 januari 2003, een eind aan deze discussie door in art. 3 van de wet te bepalen dat delfstoffen eigendom zijn van de staat.[16] Deze bepaling is een codificatie van de heersende opvatting dat de in de loop van de tijd gevormde, natuurlijke rijkdommen ten goede dienen te komen aan de gemeenschap als geheel en niet aan degene die toevallig eigenaar is van de bovengrond.[17] &lt;/p&gt;&lt;p&gt;In de parlementaire geschiedenis is uitvoerig aandacht besteed aan de vraag of dit niet neerkomt op ontneming van eigendom welke recht geeft op schadevergoeding.[18] Volgens de minister was daar geen sprake van. Hij stelde zich op het standpunt dat ook onder de Mijnwet 1810 delfstoffen toekwamen aan de staat, dan wel res nullius waren. Voor de niet-vaste delfstoffen (olie en gas) zou dit reeds voortvloeien uit de redactie van art. 5:20 lid 1 BW[19] en voor de vaste delfstoffen (steenkool en zout) zou dit blijken uit het feit dat ingevolge de Mijnwet 1810 de eigendom van delfstoffen door de concessieverlening overging op de concessionaris. Dat was in de ogen van de minister juridisch alleen mogelijk als in de periode vóór de concessieverlening die delfstoffen eigendom waren van de staat, dan wel res nullius waren.[20] Voor zover toch sprake was van ontneming van eigendom, meende hij dat de economische waarde daarvan nihil was nu de grondeigenaar op geen enkel moment het beschikkingsrecht over de delfstoffen toekwam: voorafgaand aan de concessieverlening lag de feitelijke zeggenschap bij de staat die immers beslist over het verlenen van concessies en na de concessieverlening lag deze bij de concessiehouder.[21] Links- of rechtsom bestond er volgens de minister dan ook geen grondslag voor vergoeding van schade aan de grondeigenaar vanwege ontneming van eigendom, in welk opzicht dan ook.[22] &lt;/p&gt;&lt;p&gt;Anders dan onder de Mijnwet 1810 gaat de eigendom ingevolge art. 3 lid 2 van de Mijnbouwwet pas door de winning op de vergunninghouder[23] over, maar omdat bestaande rechten worden gerespecteerd blijft het gas onder het Groningenveld van de NAM.[24] Anders zou (wel) sprake zijn geweest van ontneming van (reële) eigendom en dat wilde de wetgever niet.[25] &lt;/p&gt;&lt;h4&gt;5.2. Gebruik van de ondergrond&lt;/h4&gt;&lt;p&gt;De grondeigenaar komt ingevolge art. 5:21 lid 1 BW niet alleen het exclusieve gebruiksrecht toe van de grond, maar ook van de ruimte erboven en de ruimte eronder. Gebruik is aan derden toegestaan indien dit zo hoog boven of zo diep onder de oppervlakte plaatsvindt, dat de eigenaar geen belang heeft om zich daartegen te verzetten (art. 5:21 lid 2 BW). In welke gevallen daarvan sprake is, regelt het Burgerlijk Wetboek niet, maar de Mijnbouwwet -voor zover het de delfstoffenwinning betreft- wel. Art. 4 verplicht de grondeigenaar om delfstoffenwinning op een diepte van meer dan 100 meter onder zijn grond te gedogen, mits de winning plaatsvindt overeenkomstig de geldende regels. Gebeurt dit laatste niet, dan kan de grondeigenaar stellen dat de activiteiten in de ondergrond van zijn perceel onrechtmatig zijn en behoeft hij deze niet te tolereren.[26] &lt;/p&gt;&lt;p&gt;Met art. 4 van de Mijnbouwwet heeft de wetgever beoogd de algemeen geldende norm van art. 5:21 lid 2 BW te concretiseren teneinde ‘langdurige (en weinig vruchtbare) discussies over het belang van de eigenaar te vermijden’.[27] In de wetsgeschiedenis is aangegeven dat diens positie zeker is gesteld met de invoering van een risicoaansprakelijkheid voor bodembewegingen,[28] verbetering van het systeem van milieuregels[29] en de mogelijkheid om regels te stellen ten behoeve van de veiligheid. Gelet hierop werd het onjuist geacht, wanneer de bovengrondeigenaar zich tegen de winning van delfstoffen (en de opslag daarvan) diep onder zijn grond zou kunnen verzetten, ‘terwijl hij vanwege de diepte, waarop dat gebeurt, daarbij geen rechtstreeks belang heeft’.[30] Van een ondermijning van de positie van de bodemeigenaar was -zo gaf de minister in antwoord op Kamervragen aan- daarom geen sprake.[31]&lt;/p&gt;&lt;p&gt;De gedoogplicht wordt dan ook niet opgelegd bij besluit waartegen de grondeigenaar in rechte kan opkomen, hij geldt van rechtswege.&lt;/p&gt;&lt;h4&gt;5.3. Redevance&lt;/h4&gt;&lt;p&gt;Art. 6 van de Mijnwet 1810 bepaalde dat de akte van cessie ‘règle les droits des propriétaires de surface sur le produit des mines concédées’. De rechten van de grondeigenaren moesten dus in de concessieakte worden geregeld en ingevolge art. 42 diende dit te gebeuren in de vorm van een vooraf bepaald bedrag. De grondeigenaren kwam dus een zeker recht toe op de opbrengst. In de concessieakte voor het Groningenveld was het bedrag -volgens de gangbare praktijk- vastgesteld op een jaarlijkse uitkering van f 0,50 per hectare of een uitkering ineens van f 12,50 per hectare, naar verkiezing van de concessionaris. Omgerekend naar koopkracht per 2013 komt dat neer op resp. € 1,34 per ha per jaar of een uitkering ineens van € 33,53 per ha. Hemelbestormend is dat niet. &lt;/p&gt;&lt;p&gt;Wat de exacte achtergrond van deze redevance[32] was, kan niet goed (meer) worden achterhaald. In de parlementaire geschiedenis van de Mijnbouwwet is aangegeven dat het in ieder geval geen vergoeding was voor ontnomen eigendom van delfstof. De uitkering werd namelijk betaald aan alle grondeigenaren in het concessiegebied, ongeacht of zich onder de oppervlakte van hun perceel daadwerkelijk delfstoffen bevonden. Bovendien waren de (standaard) bedragen die in de concessieaktes pleegden te worden opgenomen te laag om van een reële vergoeding voor het verlies van eigendom te kunnen spreken.[33] De redevance diende evenmin als compensatie voor schade.[34] &lt;/p&gt;&lt;p&gt;Ging het dan misschien om een soort ‘ongemakkenvergoeding’ die uit praktische overwegingen werd uitgekeerd aan alle grondeigenaren in het concessiegebied? Het is niet duidelijk maar blijkbaar vond Napoleon het redelijk om de grondeigenaren enigszins te laten mee profiteren van de opbrengst. Of hij daarbij het oog heeft gehad op dit soort symbolische bedragen kan men zich afvragen; ze stellen in het licht van de opbrengsten immers niets voor.[35] Hoe het ook zij, de NAM heeft al snel de rechten afgekocht zodat de bepaling over de redevance de facto is uitgewerkt. In de Mijnbouwwet komt deze ook niet meer terug. &lt;/p&gt;&lt;h4&gt;5.4. De positie van de grondeigenaren samengevat&lt;/h4&gt;&lt;p&gt;Resumerend ten aanzien van de positie van de grondeigenaren in het concessiegebied: &lt;/p&gt;&lt;ul&gt;&lt;li class="streepjes"&gt;zij zijn &lt;span class="underlined"&gt;geen&lt;/span&gt; eigenaar van het aardgas in de ondergrond, de eigendom behoort toe aan de NAM;&lt;/li&gt;&lt;li class="streepjes"&gt;zij zijn &lt;span class="underlined"&gt;wettelijk verplicht&lt;/span&gt; om de winning van de delfstoffen in de diepe ondergrond van hun perceel te gedogen;&lt;/li&gt;&lt;li class="streepjes"&gt;tegen de gedoogplicht &lt;span class="underlined"&gt;kunnen zij niet opkomen&lt;/span&gt;;&lt;/li&gt;&lt;li class="streepjes"&gt;ontstaat ten gevolge van de gaswinning schade, dan hoeven zij schuld van de NAM niet aan te tonen, maar het &lt;span class="underlined"&gt;causaal verband&lt;/span&gt; tussen gaswinning en schade wél;&lt;/li&gt;&lt;li class="streepjes"&gt;tegenover deze ‘lasten’ voor de grondeigenaren staan &lt;span class="underlined"&gt;geen ‘lusten’.&lt;/span&gt; De redevance was een symbolisch bedrag waarop alle grondeigenaren recht hadden, ongeacht of zich in de ondergrond van hun perceel aardgas bevond.&lt;/li&gt;&lt;/ul&gt;&lt;h4&gt;5.5. Tijd voor verandering&lt;/h4&gt;&lt;p&gt;Men kan zich afvragen of het hiervoor beschreven systeem nog te rechtvaardigen is. Tijdens de parlementaire behandeling van de huidige Mijnbouwwet stelde de minister in antwoord op Kamervragen over het schaderisico ten gevolge van geïnduceerde aardbevingen het volgende: &lt;/p&gt;&lt;p&gt;‘Het blijkt in de praktijk erg moeilijk te zijn om in algemene zin een causaal verband aan te wijzen tussen schade aan gebouwen en lichte, ondiepe aardbevingen zoals die in Noord-&lt;br/&gt;Nederland voorkomen.’[36]&lt;/p&gt;&lt;p&gt;Groningen had op dat moment iets meer dan 80 aardbevingen gehad waarvan ongeveer 65 met een sterkte van 1 of meer op de schaal van Richter. Tot 1 januari 2003 (de datum waarop de huidige Mijnbouwwet in werking trad) waren dit er 108.[37] Het KNMI schatte op dat moment de in de toekomst te verwachten maximale kracht van een beving op een waarde van 3.8 op de schaal van Richter. Deze zou -zo stelde de minister- kunnen leiden tot ‘lichte schade aan veel gebouwen en matige schade aan enkele gebouwen’[38] De minister concludeerde op basis van het rapport van het KNMI en onderzoek door TNO Bouw, dat ook bij een beving met de maximale magnitude de mogelijke schade beperkt zou blijven.[39] &lt;/p&gt;&lt;p&gt;Inmiddels heeft Groningen 931 aardbevingen over zich heen gehad, waarvan 636 met magnitude 1 of hoger.[40] De zwaarste was die van Huizinge in augustus 2012 met een sterkte van 3.6 op de schaal van Richter. De schade was enorm en de veiligheid van burgers kwam in het geding. Veiligheid speelde tot dat moment nauwelijks een rol in het debat en was in de periode waarin de Mijnbouwwet tot stand kwam al helemaal geen issue.[41] De slappe Groningse bodem lijkt de effecten van een aardbeving te versterken en de gebouwen zijn veel minder aardbevingsbestendig dan ingeschat. Ruim 50.000 schademeldingen heeft de NAM tot nu toe ontvangen en dat worden er in de komende jaren alleen maar meer, want het aantal bevingen neemt als gevolg van de cumulatieve gasproductie toe. &lt;/p&gt;&lt;p&gt;Oud hoogleraar aan de TU Delft, dr. ir. Jacques &lt;br/&gt;Hagoort, heeft berekend hoeveel bevingen met een sterkte van 1 of meer er nog zullen komen, ervan uitgaande dat het gasveld wordt leeggehaald. Dat zijn er gerekend vanaf 2015 ruim 1100. Daarbij kunnen magnitudes van 5 op de schaal van Richter niet worden uitgesloten. &lt;/p&gt;&lt;p&gt;Het enige wat we volgens hem nu kunnen doen is ‘tijd kopen’ om Groningen aardbevingsbestendig te maken maar daarvoor moet de jaarproductie van gas significant omlaag. Op 6 oktober 2015 heeft een meerderheid van de Tweede Kamer zich uitgesproken vóór een substantiële vermindering van de gasproductie, maar of de minister dit gaat uitvoeren is afwachten en hoeveel het dan zal worden is ook niet bekend. Van de aardbevingen zijn we in ieder geval de komende decennia nog niet af en van nieuwe schades evenmin. &lt;/p&gt;&lt;p&gt;Vastgesteld moet worden dat de wetgever geen idee had van de ernst van de situatie toen hij de huidige Mijnbouwwet tot stand bracht. Naar mijn mening kan daarom niet (meer) worden volgehouden dat de gedoogplicht van art. 4 een juiste invulling is van het criterium ‘gebruik zo diep dat de eigenaar geen belang heeft zich daartegen te verzetten’.[42] &lt;/p&gt;&lt;p&gt;Op 28 april 2015 stemde een meerderheid van de Tweede Kamer vóór ‘omkering van de bewijslast’ om de positie van slachtoffers van mijnbouwschade te versterken.[43] Dit betreft echter de gevolgen van de gaswinning en niet de gaswinning zelf. De principiële vraag of van grondeigenaren -gezien het veiligheidsrisico en de kans op (verdere) aardbevingsschade- nog langer kan worden geëist de gaswinning in de ondergrond van hun perceel te gedogen wordt niet gesteld. &lt;/p&gt;&lt;p&gt;In het wetsontwerp voor een nieuwe Omgevingswet komt de gedoogplicht in dezelfde vorm ook gewoon weer terug. De Memorie van Toelichting op art. 10.9 van het wetsontwerp is gelijkluidend aan de Memorie van Toelichting op art. 4 van de huidige Mijnbouwwet terwijl de omstandigheden in de tussentijd ingrijpend zijn gewijzigd. Zoals gezegd: had Groningen ten tijde van de inwerkingtreding van de Mijnbouwwet ‘nog maar’ 104 (voelbare) aardbevingen gehad, nu staat de teller al op 636, zijn de aardbevingen zwaarder geworden, is de aard en omvang van de schade vele malen groter dan ingeschat en kunnen aardbevingen met een kracht van 5 op de schaal van Richter niet langer worden uitgesloten. Dat dit voor de wetgever kennelijk geen aanleiding is om de gedoogplicht en de uitgangspunten die daaraan ten grondslag liggen, ter discussie te stellen, is onbegrijpelijk. &lt;/p&gt;&lt;p&gt;De gedoogplicht uit de Mijnbouwwet is in geen enkel opzicht te vergelijken met de van rechtswege gedoogplichten uit andere wetten.[44] Aan art. 4 van de Mijnbouwwet ligt geen veiligheids- of milieubelang ten grondslag, maar louter een praktisch en financieel uitgangspunt dat niet (langer) opgaat. Voor de grondeigenaren in het Groningenveld betekent de gaswinning een vergaande inbreuk op hun eigendomsrecht, nu in de ondergrond van hun perceel (hun eigendom) activiteiten plaatsvinden met ingrijpende schadelijke effecten aan de bovengrond.&lt;/p&gt;&lt;p&gt;De verplichting om dit te dulden zonder zelfs maar de mogelijkheid dat daar een rechter aan te pas komt, kan in het licht van de huidige omstandigheden niet worden beschouwd als een evenwichtige regeling. Mijns inziens is het maar zeer de vraag of art. 4 van de Mijnbouwwet een toets aan het EVRM kan doorstaan. Ik denk dan met name aan art. 1 EP EVRM en art. 6 en 13 EVRM.[45] &lt;/p&gt;&lt;h3&gt;6. De aardgasbaten en de besteding ervan&lt;/h3&gt;&lt;p&gt;Het Groninger gasveld beslaat 900 km2. Het telt 22 productielocaties met in totaal ca. 300 putten. De locaties zijn met elkaar verbonden door pijpleidingen. Aanvankelijk was het beleid gericht op een snelle winning vanwege andere opkomende energiesoorten (zoals kernenergie) en op winstmaximalisatie, om te bevorderen dat het aardgas ‘de grootste bijdrage levert tot verhoging van de nationale welvaart’.[46] Dit beleid werd losgelaten toen de oliecrisis uitbrak en de overheid zich genoodzaakt zag maximaal in te zetten op de ontginning van bodemschatten uit eigen aardbodem.[47] Door middel van het ‘kleine velden beleid’ werd de NAM gedwongen eerst kleine velden op te sporen en te exploiteren om het Groningenveld zo lang mogelijk te sparen. Winning uit kleine velden is kostbaarder en voor de NAM minder lucratief. Door het kleine veldenbeleid heeft het Groningenveld jarenlang als balansveld kunnen fungeren dat incidentele pieken in de vraag opvangt. De kleine velden, waarvan het totale volume oorspronkelijk ca 1630 miljard m&lt;span class="superscript"&gt;3 &lt;/span&gt;bedroeg, raken echter leeg en sinds 2008 is de productie uit het Groningenveld groter. Inmiddels leveren de kleine velden ca. 30% van de jaarproductie en het Groningenveld ongeveer 70%. Dat betekent meer inkomsten voor de staat die uit het Groningenveld ca 90% van de opbrengst incasseert en uit de kleine velden plm. 70%. &lt;/p&gt;&lt;p&gt;De inkomsten uit de gaswinning komen langs drie lijnen bij de staat binnen: (1) uit concessierechten, (2) uit dividend en (3) uit vennootschapsbelasting.[48] Over de periode 1963 – 2013 heeft de staat uit het Groningenveld en de kleine velden tezamen in totaal &lt;br/&gt;€ 265 miljard aan gasbaten inclusief vennootschapsbelasting ontvangen. De staat registreert niet welk deel afkomstig is van welk veld. Wel heeft de minister in antwoord op Kamervragen aangegeven dat de aardgasbaten uit het Groningenveld in de periode 2006 –2013 voor de staat € 69 miljard hebben bedragen en voor de NAM bijna € 9 miljard.[49] Het relatieve belang van de aardgasbaten voor de rijksbegroting is sinds het eind van de jaren ’80 van de vorige eeuw afgenomen. Bedroegen deze in het begin van de jaren ’80 van de vorige eeuw 20% van de rijksinkomsten, nu is dat nog geen 10%, ondanks dat de aardgasbaten hoger zijn dan voorheen. Dat komt doordat de overige -vooral fiscale- rijksinkomsten sterk zijn gegroeid. De staat is dus minder afhankelijk geworden van het aardgas.[50]&lt;/p&gt;&lt;p&gt;De opbrengsten die vanaf het begin van de exploitatie in de staatskas vloeiden, zijn voor het grootste deel via de algemene middelen besteed aan begrotingsdoelen. Dit geld kan daarom niet worden herleid tot specifieke uitgaven, met uitzondering van het deel dat in de periode 1995-2010 is gestort in het Fonds Economische Structuurversterking (FES), een staatsfonds dat als doel had het ‘ondergronds vermogen’ om te zetten in ‘bovengronds vermogen’. In die periode is 26 miljard van de gasbaten in dit fonds gestort. Het grootste deel daarvan is uitgegeven aan investeringsprojecten op het gebied van verkeer en vervoer elders in Nederland, zoals de Betuwe- en hogesnelheidslijn.[51] &lt;/p&gt;&lt;p&gt;Indien Nederland de gasbaten naar Noors voorbeeld had gestort in een staatsvermogensfonds, dan zou het saldo op 1 januari 2014 volgens de Algemene Rekenkamer bijna 350 miljard hebben kunnen bedragen.[52] Zij heeft verder berekend dat als Nederland alsnog op korte termijn een dergelijk fonds opricht dit de Staat een vermogen kan opleveren van € 150 miljard in 2035. In dat geval zijn blijvend inkomsten verzekerd, ook als de gasbron is opgedroogd, maar daar staat voor de eerste jaren wel een begrotingstekort tegenover.&lt;span class="superscript"&gt; [53]&lt;/span&gt; &lt;/p&gt;&lt;p&gt;Het kabinet heeft vorig jaar aangegeven voornemens te zijn een Toekomstfonds op te richten waarin ‘meevallers’ in de aardgasbaten worden gestort die vervolgens worden belegd in staatsobligaties. De Minister heeft echter al aangegeven dat meevallers gezien de recente productiebeperkingen vooral zullen moeten komen uit hogere gasprijzen maar hoe die zich ontwikkelen, valt niet te zeggen. Het is dus nog maar zeer de vraag of er gasbaten naar het toekomstfonds zullen vloeien.[54] &lt;/p&gt;&lt;h3&gt;7. Gaswinning en landbouw&lt;/h3&gt;&lt;h4&gt;7.1. Landbouw Effect Rapport &lt;/h4&gt;&lt;p&gt;Het belang van de landbouw wordt bij besluitvorming over (ruimtelijke) activiteiten vaak enorm onderschat. Daarom is het belangrijk om bij activiteiten die in agrarisch gebied plaatsvinden en waarbij wordt getornd aan het duurzaam functioneren van de gevestigde bedrijven, een Landbouw Effect Rapport (LER) op te stellen. Aan een LER ligt een uitgebreid onderzoek ten grondslag naar de aard, omvang en structuur van de in het gebied gevestigde bedrijven. Het LER heeft (nog) geen wettelijke status maar wordt wel steeds vaker toegepast, bijvoorbeeld bij het project buizenzone Eemsdelta en de rondweg Bedum in de provincie Groningen. De provincie Limburg heeft zelfs aangegeven dat er bij grootschalige provinciale projecten voortaan altijd een landbouw-effectrapportage komt.[55] &lt;/p&gt;&lt;p&gt;Door middel van een integrale effectbeoordeling krijgen overheid en agrarische sector inzicht in de gevolgen van de voorgenomen activiteit en kunnen zij van tevoren nadenken en handelen om negatieve effecten te voorkomen, te beperken of te compenseren. Bij de buizenzone Eemsdelta heeft dat geleid tot een alternatief voorkeurstracé, bij de rondweg Bedum tot het stellen van nadere voorwaarden ten aanzien van kavelruil en bedrijfsverplaatsing, alsmede de financiering daarvan. Een LER heeft dan ook een belangrijke meerwaarde wanneer activiteiten in agrarisch gebied aanzienlijke gevolgen kunnen hebben voor de daar gevestigde landbouwbedrijven, want gebrek aan kennis over de landbouw leidt tot onevenwichtige beslissingen. &lt;/p&gt;&lt;p&gt;Het Groningenveld bestaat voor ca 80% uit cultuurgronden en agrarische bouwpercelen. In het risicogebied gaat het om ca. 1800 bedrijven met ongeveer 4600 gebouwen/opstallen. &lt;/p&gt;&lt;p&gt;De gedoogplicht op grond van art. 4 van de Mijnbouwwet treft dus voornamelijk landbouwers. &lt;/p&gt;&lt;p&gt;De gevolgen van de gaswinning vormen een bedreiging voor het duurzaam functioneren van de landbouwbedrijven in Groningen. &lt;/p&gt;&lt;h4&gt;7.2. Gevolgen van de gaswinning[56]&lt;/h4&gt;&lt;p&gt;Landbouwers onderscheiden zich in het gaswinningdossier in verschillende opzichten van andere groeperingen en sectoren. Landbouwers hebben bedrijfsopstallen en grond. Door hun grondgebondenheid zijn ze blijvend in het gebied. In de provincie Groningen zijn akkerbouw en melkveehouderij het sterkst vertegenwoordigd. Groningen kent drie akkerbouwgebieden: het Hogeland en de Marne, het Oldambt en de Veenkoloniën. De bodem bestaat voornamelijk uit klei, veen en zand of combinaties daarvan. De grond heeft een hoge kwaliteit en is geschikt voor de teelt van diverse soorten gewassen zoals graan, suikerbieten en (hoogwaardige) pootaardappelen.&lt;/p&gt;&lt;p&gt;Ten aanzien van de mogelijke effecten van geïnduceerde aardbevingen op de landbouw zijn drie soorten schades te onderscheiden: schade op het boerenerf, schade op agrarische percelen en frictie in de bedrijfsvoering. &lt;/p&gt;&lt;p&gt;(1) Schade op het boerenerf&lt;/p&gt;&lt;p&gt;Deze kan als volgt worden samengevat:&lt;/p&gt;&lt;ul&gt;&lt;li class="streepjes"&gt;scheuren in gevels van boerderijen en andere bedrijfsgebouwen &lt;/li&gt;&lt;li class="streepjes"&gt;verzakkingen van gebouwen (boerderijen met grote voorhuizen en onderkeldering lijken extra gevoelig)&lt;/li&gt;&lt;li class="streepjes"&gt;kromtrekking van spanten&lt;/li&gt;&lt;li class="streepjes"&gt;lekkages aan kelders en koelingen&lt;/li&gt;&lt;li class="streepjes"&gt;schade aan wegen en paden&lt;/li&gt;&lt;li class="streepjes"&gt;ongelijke zakkingen van kuilplaten[57]&lt;/li&gt;&lt;/ul&gt;&lt;p&gt;Mestkelders kunnen te maken krijgen met scheuren, instorten of lekkage waardoor grondwater de kelder instroomt en de mest wordt verdund, met hogere kosten voor uitrijden of afvoeren tot gevolg. Het uitstromen van mest kan leiden tot vervuiling van bodem en grondwater maar omdat die vervuiling in de praktijk zeer gering blijkt te zijn, wordt dit niet als een probleem gezien.[58] Complicerende factor in verband met lekkende mestkelders is dat sommige mestkelders al te maken hebben met lekkage, los van de aardbevingen. Vooral bij oude gemetselde kelders doet dit probleem zich voor. Inmiddels is een uitgebreid onderzoeksprotocol opgesteld om het verband tussen schade aan mestkelders en geïnduceerde aardbevingen vast te stellen.[59] &lt;/p&gt;&lt;p&gt;(2) Schade op agrarische percelen&lt;/p&gt;&lt;p&gt;De meeste landbouwpercelen zijn voorzien van buisdrainage waarmee overtollig water wordt afgevoerd. De aanleg daarvan vergt een grote investering. Aardbevingen kunnen leiden tot verandering van de grondeigenschappen. Vooral losgepakte zand- en siltlagen zijn gevoelig voor verweking.[60] Tijdens het schudden van de bodem kan herrangschikking plaatsvinden van het korrelskelet, leidend tot een dichtere pakking (compactie). Daardoor kan ongelijkmatige maaiveldzakking optreden waarbij de drainagebuizen ongelijkmatig meezakken en de vlakteligging wordt verstoord. Het optreden van scheuren/vervorming van kunststof drainagebuizen wordt niet aannemelijk geacht. Wel is het mogelijk dat bij toename van ongelijkmatige zakkingen, de drainage door te grote spanningen op termijn bezwijkt.[61] Daarnaast kunnen drainagebuizen verstopt raken als gevolg van verdichting van de grond rondom de drain. Op basis van de meeste recente inzichten neemt de kans op verweking en verdichting toe bij aardbevingen met een piekgrondversnelling (de hoogste waarde van de versnelling aan het maaiveld tijdens een aardbeving) van 0,1 tot 0,15 g. Volgens voorspellingen van de NAM gaat het daarbij om aardbevingen met magnitudes vanaf 4.1 op de schaal van Richter.[62] Deze kunnen zich over 5 jaar voordoen, over 10 jaar, maar ook vandaag of morgen. &lt;/p&gt;&lt;p&gt;Grontmij geeft in haar verkenning van de effecten van geïnduceerde aardbevingen op de landbouw aan, dat de huidige geconstateerde schade aan drainage zeer moeilijk aan de aardbevingen kan worden toegeschreven omdat een nulsituatie van de drainage en de bodemstructuur ontbreekt. Grontmij acht een zodanig verband ook niet aannemelijk omdat de tot heden opgetreden piekgrondversnellingen de ondergrens van 0,1 g nog niet zouden hebben overschreden.[63] &lt;/p&gt;&lt;p&gt;Voor het vaststellen van het verband tussen schade aan landbouwdrainage en geïnduceerde aardbevingen is een uitgebreid onderzoeksprotocol opgesteld.[64] &lt;/p&gt;&lt;p&gt;Schade aan drainage is een belangrijk thema voor de agrarische sector. Vernatting van percelen leidt tot afname van de berijdbaarheid en bewerkbaarheid van het land, afname van de gewasopbrengst en hoge kosten voor egalisatie, herdrainage en/of bodemverbetering. &lt;/p&gt;&lt;p&gt;De hiervoor beschreven ongelijkmatige maaiveldzakking als gevolg van bodemverdichting die optreedt tijdens aardbevingen (de ondiepe compactie) moet overigens worden onderscheiden van de integrale bodemdaling door compactie in de diepe ondergrond. Deze laatste is een direct gevolg van de gaswinning. Het reservoirgesteente waarin het gas zich bevindt ligt op ca. 3 km diepte. Daar bovenop liggen verschillende gesteentelagen. Door gas aan het reservoirgesteente te onttrekken wordt dit gesteente als het ware samengeperst door de druk van de bovenliggende lagen. Dit manifesteert zich aan het aardoppervlak in de vorm van een geleidelijke daling van het maaiveld. Dit leidt tot relatieve peilverhoging en een verminderde drooglegging. Daardoor is het noodzakelijk om de waterstanden regelmatig aan te passen. De Commissie Bodemdaling heeft steeds aangenomen dat deze door gaswinning veroorzaakte bodemdaling gelijkmatig verloopt, maar omdat veel agrariërs klagen over golven op hun land, heeft Grontmij in opdracht van de Commissie onderzoek hiernaar gedaan op een areaal van 50 ha. De resultaten zijn op het moment van het schrijven van dit artikel nog niet bekend gemaakt. &lt;/p&gt;&lt;p&gt;(3) Frictie in de bedrijfsvoering&lt;/p&gt;&lt;p&gt;&lt;span class="underlined"&gt;In de eerste plaats&lt;/span&gt; wordt de bedrijfsvoering gefrustreerd doordat landbouwers steeds opnieuw worden geconfronteerd met schade. De ene scheur is nog niet gerepareerd of een nieuwe dient zich alweer aan, dan wel bestaande scheuren worden groter en dieper. Het is dweilen met de kraan open en er zijn klachten over de trage afhandeling van het schadedossier. De aardbevingsproblematiek kost landbouwers veel tijd en energie. Daarbij bestaat er onzekerheid over de aardbevingsbestendigheid van bestaande gebouwen. Onderzoeksbureau Arup heeft voor de meest voorkomende woningtypen onderzocht in welke mate ze bestand zijn tegen aardbevingen, maar niet voor andere gebouwen, ook niet voor boerderijen.[65] In het programma voor preventieve versterking van gebouwen sluiten landbouwers voor de bedrijfsgebouwen bovendien achteraan in de rij. Dat is niet goed voor de continuïteit van de bedrijfsvoering.&lt;/p&gt;&lt;p&gt;&lt;span class="underlined"&gt;In de tweede plaats&lt;/span&gt; speelt het ontbreken van een norm voor aardbevingsbestendige nieuwbouw de landbouwers parten. In opdracht van de overheid is er een (ontwerp) richtlijn opgesteld voor aardbevingsbestendig bouwen[66], maar deze is gebaseerd op het uitgangspunt dat een gebouw nog net niet mag instorten (‘near collapse’). Dat biedt de sector geen toekomstperspectief; landbouwers willen de zekerheid dat nieuwe aardbevingen niet tot nieuwe schades leiden en zolang ze die zekerheid niet hebben, stellen ze investeringsbeslissingen uit. &lt;/p&gt;&lt;p&gt;&lt;span class="underlined"&gt;In de derde plaats &lt;/span&gt;maken agrariërs zich zorgen over de waardedaling van het agrarisch vastgoed. De Regeling waardedaling van de NAM heeft alleen betrekking op particulieren die na 29 januari 2013 hun huis hebben verkocht en geleverd. &lt;/p&gt;&lt;p&gt;LTO Noord is inmiddels met de NAM in overleg over een waardedalingsregeling voor agrarische bedrijfsgebouwen, maar ook over een programma voor Groninger schuren, een programma voor aardbevingsbestendige nieuwbouw en een programma voor mestkelders. &lt;/p&gt;&lt;p&gt;Daarnaast pleit LTO Noord voor uitbreiding van het meet- en monitoringsplan met tiltmeters. De NAM maakt gebruik van gebouwensensoren maar die meten alleen de grondversnellingen, geen schade. Tiltmeters meten naast de (grond)versnellingen (mm/sec2), ook de hoekverkanteling van een gebouw (in graden) en kunnen laten zien of een object na een beving van positie is veranderd. Vaak is dat voor het blote oog nog niet zichtbaar maar het kan wel al leiden tot spanningsopbouw in de muur. Meerdere kleine verkantelingen (zettingen) brengen de muur steeds dichter bij een breekpunt waarna uiteindelijk een grote scheur ontstaat. Die scheur kan dan zichtbaar worden bij een lichte aardbeving, maar is in wezen het gevolg van een opeenstapeling van eerdere bevingen. Tiltmeters meten alle bodembewegingen en brengen ook zettingsschade als gevolg van bodemdaling in beeld. Deze meters hebben een veel groter bereik dan de gebouwensensoren van de NAM die slechts tot 12-15 km van het epicentrum meten. &lt;/p&gt;&lt;h3&gt;8. De Uitspraak van de rechtbank Noord-Nederland in de zaak van Stichting WAG/NAM[67]&lt;/h3&gt;&lt;p&gt;De uitspraak gaat in de kern over de vraag of de schade bestaande uit waardevermindering als gevolg van de aardbevingen direct, dus al vóórdat tot verkoop wordt overgegaan, voor vergoeding in aanmerking kan komen. Het antwoord van de rechtbank luidt bevestigend. De uitspraak is alom bejubeld en vanuit het gezichtspunt van veel particuliere huiseigenaren, die zich jarenlang niet serieus genomen hebben gevoeld en iedere eurocent aan schade bij de NAM moesten bevechten, is dit ook begrijpelijk. De uitspraak steekt hen een hart onder de riem en dat oogt sympathiek. &lt;/p&gt;&lt;p&gt;Het voert binnen het bestek van dit artikel te ver om op alle ins en outs van de uitspraak in te gaan en het staat ook allerminst vast dat deze standhoudt want de NAM is in hoger beroep gegaan. Ik beperk mij tot enkele aspecten die ik kort zal aanstippen. &lt;/p&gt;&lt;p&gt;Ten &lt;span class="underlined"&gt;eerste&lt;/span&gt;: de uitspraak houdt alleen een verklaring voor recht in, over de individuele schades moet nog afzonderlijk worden geprocedeerd. &lt;/p&gt;&lt;p&gt;Ten &lt;span class="underlined"&gt;tweede&lt;/span&gt;: is eenmaal waardedalingschade uitgekeerd, dan is het einde verhaal, de eigenaar kan dan later niet nog eens voor waardedaling bij de NAM aankloppen. Dat betekent dat als nu schadevergoeding wordt uitgekeerd, de eigenaar zou kunnen worden bevoordeeld, maar het kan óók zo zijn dat hij wordt benadeeld. Dat is dus een risico. &lt;/p&gt;&lt;p&gt;Ten &lt;span class="underlined"&gt;derde&lt;/span&gt;: een eenduidige peildatum voor het berekenen van de schade ontbreekt. De rechtbank heeft het moment van de taxatie aangewezen als uitgangspunt voor de waardering. Dat betekent dat in feite voor iedere waardeverminderingsschade een verschillende peildatum gaat gelden wat zal leiden tot ongelijkheid en onduidelijkheid over de van belang zijnde schadefactoren, zoals het inschatten van de goede en de kwade kansen. &lt;/p&gt;&lt;p&gt;De vraag is wat de landbouwsector aan de uitspraak heeft. Landbouwers maken zich als gezegd zorgen over de waardedaling van hun bedrijfsgebouwen en gronden hetgeen kan leiden leidt tot frictie in de bedrijfsvoering. De vraag is echter of het verstandig is om nu een bedrag voor waardedaling uit te laten keren zeker als men geen verkoopplannen heeft. Uitzonderingen daargelaten, weegt het voordeel van het ontvangen van een schadevergoeding nú, mijns inziens niet op tegen het nadeel van het prijsgeven van rechten voor de toekomst, wat immers ook onzekerheden met zich brengt. Zolang men niet van zins is te verkopen, is de waardedaling ‘een waardedaling op papier’. Dat is vervelend, maar (in de meeste gevallen) niet onoverkomelijk. Bovendien zal de vraag naar de omvang van de waardedaling en het causale verband met de gaswinning (ook na invoering van een wettelijk bewijsvermoeden) in veel gevallen naar verwachting tot langslepende discussies -en mogelijk procedures- leiden waarop landbouwers doorgaans niet zitten te wachten. &lt;/p&gt;&lt;h3&gt;9. Afronding&lt;/h3&gt;&lt;p&gt;Aan de Mijnbouwwetgeving ligt het principe ten grondslag dat de natuurlijke rijkdommen, die zich in de loop van de geologische geschiedenis in de bodem hebben gevormd, dienen toe te komen aan de gemeenschap en niet aan de toevallige eigenaar van de bovengrond. &lt;/p&gt;&lt;p&gt;Daar is beslist veel voor te zeggen. Alleen zit aan de ontginning van de natuurlijke rijkdommen in het Groningenveld een keerzijde waarvan de wetgever zich de volle omvang niet heeft gerealiseerd. Het wettelijke systeem werkt nu zo uit dat de hele gemeenschap (Nederland) profiteert van de opbrengsten, terwijl een klein deel (Groningen) de lasten draagt. Grondeigenaren worden geconfronteerd met een vergaande inbreuk op hun eigendomsrecht waartegen zij in rechte niet kunnen opkomen en waar ook geen vergoeding tegenover staat. En die grondeigenaren zijn met name landbouwers. &lt;/p&gt;&lt;p&gt;Wordt het geen hoog tijd om het wettelijke systeem aan een ‘body check’ te onderwerpen? Verdient de Napoleontische gedachte om grondeigenaren te laten meeprofiteren van de opbrengsten geen nieuwe impuls en moet de wettelijke gedoogplicht niet op de schop? &lt;/p&gt;&lt;p&gt;De vraag stellen is hem beantwoorden: naar mijn mening moet de wetgever hiermee dringend aan de slag.&lt;/p&gt;</content><legacyfootnotes/><footnotes><footnote>1 Liesbeth Holtz-Russel is advocaat omgevingsrecht bij BoutOveres Advocaten in Groningen. Zij heeft namens onder meer LTO Noord de procedure gevoerd over het instemmingsbesluit van de minister met betrekking tot de gaswinning in het Groningenveld.</footnote><footnote>2 ‘&lt;span class="unknown"&gt;Aardgas als smeerolie’, Andere Tijden, 15 januari 2006, http://www.npogeschiedenis.nl/andere-tijden/afleveringen/2005-2006/Aardgas-als-smeerolie.html.&lt;/span&gt;</footnote><footnote>3 ‘De gasbel, een eindige schat’.</footnote><footnote>4 Winning van delfstoffen geschiedt ingevolge art. 34 lid 1 Mbw (Mijnbouwwet) overeenkomstig een winningsplan dat op grond van art. 34 lid 3 Mbw de instemming behoeft van de Minister van Economische Zaken. Zonder deze instemming mag de winning niet ter hand worden genomen.</footnote><footnote>5 ABRvS 18 november 2015, ECLI:NL:RVS:2015:3578. De voorlopige voorziening vervalt zes weken nadat een nieuw besluit over instemming met een winningsplan voor het Groningenveld bekend is gemaakt, tenzij binnen die zes weken is verzocht om het treffen van een voorlopige voorziening. In dat geval vervalt de voorziening zodra uitspraak is gedaan op dat verzoek.</footnote><footnote>6 Het gasjaar loopt van 1 oktober tot en met 30 september.</footnote><footnote>7 Dit maximum mag worden overschreden tot maximaal 33 mrd Nm&lt;span class="superscript"&gt;3 &lt;/span&gt;indien&lt;span class="superscript"&gt; &lt;/span&gt;op meetlocatie De Bilt de gemiddelde temperatuur in het gasjaar 2015/2016 lager is dan de gemiddelde temperatuur in het kalenderjaar 2012 en daarnaast aan een aantal specifieke voorwaarden is voldaan. Of die gemiddelde temperatuur in het gasjaar 2015/2016 lager is, blijkt echter pas aan het eind van dat gasjaar. Hoe dan in datzelfde gasjaar kan worden afgeweken is mij niet duidelijk.</footnote><footnote>8 In de uitspraak lijkt de Raad van State de leveringszekerheid voorop te stellen waardoor de marge voor het verminderen van de gasproductie klein is.</footnote><footnote>9 Uitspraak van 2 september 2015 (ECLI:NL:RBNNE:2015:4185).</footnote><footnote>10 Het recht om delfstoffen op te sporen door middel van boringen kwam exclusief toe aan de Bataafse Petroleum Maatschappij (B.P.M.), eerst alleen voor de provincies Groningen, Friesland, Drenthe, Overijssel en Gelderland (wet van 1 november 1933, &lt;span class="italic"&gt;Stb. 568&lt;/span&gt;), later ook voor andere delen van het land. In 1947 werd de NAM opgericht die de taken van de B.P.M. overnam.</footnote><footnote>11 Algemene Rekenkamer, ‘Besteding van aardgasbaten: feiten, cijfers en scenario’s’&lt;span class="italic"&gt;, &lt;/span&gt;oktober 2014, p. 12. Het genoemde volume van de resterende hoeveelheid betreft de voorraad per 1 januari 2014. Inmiddels is deze geslonken naar minder dan 700 m&lt;span class="superscript"&gt;3&lt;/span&gt;.</footnote><footnote>12 Onderzoeksraad voor Veiligheid, ‘Aardbevingsrisico’s in Groningen. Onderzoek naar de rol van veiligheid van burgers in de besluitvorming over de gaswinning (1959-2014)’, Den Haag: februari 2015, p.23 en 75.</footnote><footnote>13 Bulletin des Lois no.285, een Franstalige wet van 21 april 1810. De wet werd gedeeltelijk gewijzigd door de Mijnwet 1903, maar die wijziging had geen betrekking op de eigendomspositie van de concessionaris.</footnote><footnote>14 Zaak die aan niemand toebehoort.</footnote><footnote>15 &lt;span class="italic"&gt;Kamerstukken I&lt;/span&gt; 2002/03, 26219, 21a, p. 3.</footnote><footnote>16 Dit geldt ingevolge art. 2 Mbw alleen voor delfstoffen op een diepte van meer dan 100 m. Achterliggende gedachte is dat het onredelijk zou zijn de rechten van de eigenaar van de bovengrond te beperken, waar nog gesproken kan worden van een normaal gebruik van de grond (&lt;span class="italic"&gt;Kamerstukken II&lt;/span&gt; 1998/99, 26 219, 3, p. 9).</footnote><footnote>17 &lt;span class="italic"&gt;Kamerstukken II &lt;/span&gt;1998/99, 26 219, 3, p. 9 en&lt;span class="italic"&gt; Kamerstukken I &lt;/span&gt;2002/03, 26 219, nr. 21a, p. 4.</footnote><footnote>18 &lt;span class="italic"&gt;Kamerstukken I&lt;/span&gt; 2001/02, 26 219, 313a, p. 1 en 2. In die zin ook: M. Geerdink en J. Straesser, ‘Wetsontwerp Mijnbouwwet’, &lt;span class="italic"&gt;Ars Aequi &lt;/span&gt;47 (1998) 7/8, p. 687-693.</footnote><footnote>19 De eigenaar van de bovengrond is weliswaar ook eigenaar van de aardlagen daaronder, maar olie en gas bevinden zich &lt;span class="italic"&gt;in &lt;/span&gt;de aardlaag, ze vormen zelf geen aardlaag (&lt;span class="italic"&gt;Kamerstukken I &lt;/span&gt;2002/03, 26 219, 21a, p. 2).</footnote><footnote>20 &lt;span class="italic"&gt;Kamerstukken I &lt;/span&gt;2002/03, 26 219, 21a, p. 3. De ABRvS lijkt er in de uitspraak inzake de zoutconcessie ‘Barradeel II’ van uit te gaan dat onder de Mijnwet 1810 de eigendom van delfstoffen in de periode vóór de concessieverlening aan de eigenaar van de bovengrond toekwam (ABRvS 22 november 2006, ECLI:NL:RVS:2006:AZ2810). Of dit dan enkel gold voor de vaste delfstoffen of ook voor de niet-vaste delfstoffen is niet duidelijk.</footnote><footnote>21 &lt;span class="italic"&gt;Kamerstukken II&lt;/span&gt; 1998/99, 26 219, 7, p. 23 en &lt;span class="italic"&gt;Kamerstukken I&lt;/span&gt; 2002/03, 26 219, 21a, p. 4-5.</footnote><footnote>22 &lt;span class="italic"&gt;Kamerstukken I&lt;/span&gt; 2002/03, 26 219, 21a, p. 5.</footnote><footnote>23 Concessies die zijn afgegeven onder de Mijnwet 1810, zijn ingevolge art. 143 lid 2 onder a Mbw van rechtswege winningsvergunningen geworden.</footnote><footnote>24 Art. 143 lid 4 Mbw.</footnote><footnote>25 &lt;span class="italic"&gt;Kamerstukken II&lt;/span&gt; 1998/99, 26 219, 7, p. 25.</footnote><footnote>26 &lt;span class="italic"&gt;Kamerstukken II&lt;/span&gt; 1998/99, 26 219, 3, p. 25 en &lt;span class="italic"&gt;Kamerstukken II&lt;/span&gt; 1998/99, 26 219, 7, p. 80.</footnote><footnote>27 &lt;span class="italic"&gt;Kamerstukken II&lt;/span&gt; 1998/99, 26 219, 3, p. 25 en 51 en nr. 7, &lt;br/&gt;p. 79.</footnote><footnote>28 Deze is opgenomen in art 6:177 welke bepaling inhoudt dat degene die schade lijdt, schuld aan de zijde van de mijnexploitant niet behoeft aan te tonen. De bewijslast ten aanzien van het causale verband tussen die schade en de mijnbouwactiviteiten rust echter wel op degene die stelt schade te hebben geleden.</footnote><footnote>29 Waaronder de milieu- en de mijnbouwmilieuvergunning.</footnote><footnote>30 &lt;span class="italic"&gt;Kamerstukken II&lt;/span&gt; 1998/99, 26 219, nr. 3, p. 25.</footnote><footnote>31 &lt;span class="italic"&gt;Kamerstukken II&lt;/span&gt; 1998/99, 26 219, 7, p. 80.</footnote><footnote>32 De ingevolge art. 42 van de Mijnwet 1810 gefixeerde vergoeding voor de grondeigenaren in het concessiegebied.</footnote><footnote>33 &lt;span class="italic"&gt;Kamerstukken II&lt;/span&gt; 1998/99, 26 219, 7, p. 24 en &lt;span class="italic"&gt;Kamerstukken I&lt;/span&gt; 2002/03, 26219, 21a, p. 3.</footnote><footnote>34 ABRvS 22 november 2006, ECLI:NL:RVS:2006:AZ2810 (zoutconcessie ‘Barradeel II’).</footnote><footnote>35 De ABRvS zag overigens (uiteindelijk) geen aanleiding om de zoutconcessie ‘Barradeel II’ te vernietigen op de grond dat de redevance te laag zou zijn, zoals appellanten hadden aangevoerd (ABRvS 10 juni 2009 ECLI:NL:RVS:2009:BI7220).</footnote><footnote>36 &lt;span class="italic"&gt;Kamerstukken II&lt;/span&gt; 1997/98, 21108, 6, p. 2.</footnote><footnote>37 Bron: NAM, http://feitenencijfers.namplatform.nl/aardbevingen.</footnote><footnote>38 &lt;span class="italic"&gt;Kamerstukken II&lt;/span&gt; 1997/98, 26 219, nr. 7, p. 49.</footnote><footnote>39 &lt;span class="italic"&gt;Kamerstukken II&lt;/span&gt; 1997/98, 21 108, 6, p. 2.</footnote><footnote>40 Per oktober 2015.</footnote><footnote>41 Onderzoeksraad voor veiligheid, ‘Aardbevingsrisico’s in Groningen, onderzoek naar de rol van veiligheid van burgers in de besluitvorming over gaswinning (1959 - 2014)’, Den Haag: februari 2015, p. 31 en 88.</footnote><footnote>42 Zie hierover ook prof. mr. dr. M.M. Roggenkamp, ‘Regulering van de aardgaswinning in Groningen. Nieuwe uitdagingen gekoppeld aan Napoleontische uitgangspunten’, &lt;span class="italic"&gt;NJB &lt;/span&gt;2015/1247, afl. 26, p. 1709.</footnote><footnote>43 In het amendement Vos en Ouwehand wordt voorgesteld aan art. 6:177 BW een nieuw zesde lid toe te voegen dat luidt: ‘indien binnen het effectgebied van een mijnbouwwerk schade ontstaat, die naar zijn aard mijnbouwschade zou kunnen zijn, wordt vermoed dat die schade door de aanleg of de exploitatie van het mijnbouwwerk veroorzaakt is' (&lt;span class="italic"&gt;Kamerstukken II &lt;/span&gt;2014/15&lt;span class="italic"&gt;,&lt;/span&gt; 34 041,12). De Minister voelde zelf weinig voor een omkering van de bewijslast. Inmiddels heeft hij naar aanleiding van het advies van de Raad van State besloten om voor de Groningse situatie een wettelijk bewijsvermoeden te creëren (Kamerbrief 16 november 2015 inzake het wetsvoorstel betreffende de veiligheid van Offshore olie- en gasactiviteiten 34041).</footnote><footnote>44 Art. 5.20 Waterwet, art. 8.51 en 17.11 Wm, 8a.6 Wet Luchtvaart art. 24 en 25 Spoorwegwet, art. 8 Wet Lokaal spoor en art. 24 Wet hygiëne en veiligheid badinrichtingen en zwemgelegenheden.</footnote><footnote>45 Art. 1 EP EVRM biedt waarborgen tegen inmenging in het eigendomsrecht. Zo moet onder meer sprake zijn van een ‘fair balance’ tussen de eisen van het algemene belang en de fundamentele rechten van het individu. Hierbij is ook van belang in hoeverre in de beschikbare nationale procedures de kwestie van inmenging in het eigendomsrecht aan de orde kan komen (T. Barkhuysen &amp; M.L. van Emmerik, ‘De betekenis van art. 1 van het Eerste Protocol bij het EVRM voor het Nederlandse recht inzake overheidsaansprakelijkheid’, &lt;span class="italic"&gt;Overheid en Aansprakelijkheid, &lt;/span&gt;november 2002, 4, p. 106). Art. 6 EVRM voorziet in het recht op toegang tot de rechter bij inbreuken op burgerlijke rechten en art. 13 EVRM geeft het recht op een effectief nationaal rechtsmiddel bij -beweerde- schendingen van het EVRM.</footnote><footnote>46 Nota de Pous 11 juli 1962, p. 10. In deze nota ging de minister overigens nog uit van een gasvoorraad van 	150 mrd m&lt;span class="superscript"&gt;3&lt;/span&gt;.</footnote><footnote>47 Arabische olieproducerende landen kondigden een olieboycot af, onder andere tegen Nederland.</footnote><footnote>48 Algemene Rekenkamer, ‘Besteding van aardgasbaten: feiten, cijfers en scenario’s’, oktober 2014, p. 14.</footnote><footnote>49 &lt;span class="italic"&gt;Kamerstukken II &lt;/span&gt;2013/14, 33 529, 31.</footnote><footnote>50 Algemene Rekenkamer, ‘Besteding van aardgasbaten: feiten, cijfers en scenario’s’, oktober 2014, p. 15.</footnote><footnote>51 Algemene Rekenkamer ‘Besteding van Aardgasbaten: feiten, cijfers en scenario’s’, oktober 2014, p. 5.</footnote><footnote>52 Algemene Rekenkamer ‘Besteding van Aardgasbaten: feiten, cijfers en scenario’s’, oktober 2014, p. 28.</footnote><footnote>53 Algemene Rekenkamer ‘Besteding van Aardgasbaten: feiten, cijfers en scenario’s’, oktober 2014, p. 30.</footnote><footnote>54 Brief minister aan de Voorzitter van de Tweede Kamer d.d. 16 september 2014.</footnote><footnote>55 Bron: http://www.1limburg.nl/provincie-voortaan-altijd-landbouw-effectrapport.</footnote><footnote>56 Voor dit hoofdstuk is mede gebruik gemaakt van informatie uit het rapport van Grontmij ‘Protocol schade landbouw door geïnduceerde aardbevingen; onderzoeksprotocol voor de beoordeling van schade door geïnduceerde aardbevingen op landbouwdrainage en mestkelders’, Groningen: 27 oktober 2014 (niet gepubliceerd). Het rapport is een algemene verkenning naar mogelijke effecten van geïnduceerde aardbevingen op de landbouw en uitgevoerd in opdracht van de NAM. Aanleiding voor de onderzoeksopdracht waren de resultaten van een door LTO Noord onder haar leden uitgevoerde grootschalige enquête. Grontmij heeft met name ingezoomd op de problematiek rondom mestkelders en landbouwdrainage.</footnote><footnote>57 Het gaat hier om mogelijke effecten van geïnduceerde bevingen, dit wil niet zeggen dat dit soort schades ook alleen door aardbevingen kunnen ontstaan.</footnote><footnote>58 Grontmij verwijst naar onderzoek waaruit blijkt dat de mestlaag en de voeg/scheur waar de mest doorheen stroomt een filterende werking hebben waardoor de uitgestroomde mest aanzienlijk lagere concentraties van schadelijke stoffen bevatten (‘Protocol schade landbouw door geïnduceerde aardbevingen; onderzoeksprotocol voor de beoordeling van schade door geïnduceerde aardbevingen op landbouwdrainage en mestkelders’).</footnote><footnote>59 ‘Onderzoeksprotocol voor de beoordeling van schade door geïnduceerde aardbevingen op mestkelders 1.0.’ Een 2.0 versie is in de maak.</footnote><footnote>60 Verlies van sterkte en stijfheid in zand door wateroverspanning en daarmee gepaard gaande reductie van effectieve spanning (definitie uit ontwerp NPR 9998:2015).</footnote><footnote>61 ‘Protocol schade landbouw door geïnduceerde aardbevingen; onderzoeksprotocol voor de beoordeling van schade door geïnduceerde aardbevingen op landbouwdrainage en mestkelders’, Groningen: 27 oktober 2014 (niet gepubliceerd).</footnote><footnote>62 Technical Addendum to the Winningsplan Groningen 2013, november 2013 p. 11.</footnote><footnote>63 De zwaarste aardbeving tot nu toe (Huizinge 16 augustus 2012) had immers een kracht van 3.6 op de schaal van Richter.</footnote><footnote>64 Vernatting van percelen kan verschillende oorzaken hebben. Zo kan wateroverlast bijvoorbeeld ook optreden door neerslag, een slecht doorlatende bodem of niet- dan wel slecht werkende drainage als gevolg van verstoring in de aanleg of in het gebruik.</footnote><footnote>65 Bron: NAM: http://www.namplatform.nl/bouwkundig-versterken/de-sterkte-van-gebouwen.html.</footnote><footnote>66 De Nederlandse Praktijkrichtlijn (NPR 9998:2015).</footnote><footnote>67 Uitspraak van 2 september 2015 (ECLI:NL:RBNNE:2015:4185).</footnote></footnotes><auteurs>mr. E.R.M. Holtz-Russel</auteurs><published>2015-12-16 15:11:21</published><modified>2015-12-16 15:11:21</modified><editiondate>2015-12-16</editiondate><htmlpath>https://denhollander.info/artikel/12597</htmlpath></article>
</articles></edition>
<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1981</searchword><id>6510</id><udhid>UDH:TvAR/6510</udhid><titel>RELATIENOTA EN BESTEMMINGSPLAN</titel><searchwords><searchword>TvAR 3/1981</searchword><searchword>UDH:TvAR/6510</searchword></searchwords><attachments><attachment><name>1981_nr 3_Artikel_Enter.pdf</name><extention>pdf</extention><url>https://denhollander.info/download/6283/ci</url></attachment></attachments><inleiding>1. Inleiding&#13;
Op 3 februari 1975 werd door de bewindslieden van Landbouw en Visse-rij, van Cultuur, Recreatie en Maatschappelijk Werk en van Volkshuis-vesting en Ruimtelijke Ordening de zogenaamde Relatienota aan de Twee-de Kamer aangeboden. Het doel van deze „Nota betreffende de relatie landbouw en natuur- en landschapsbehoud", zoals de volledige naam luidt, is het scheppen van mogelijkheden om natuur en landschap in waar-devolle agrarische cultuurlandschappen te beschermen zulks met inachtne-ming van de belangen van betrokken agrariërs.&#13;
De meest bekende onderdelen van het instrumentarium dat "de Relatieno-ta biedt zijn: de beheersovereenkomsten en de reservaatvorming.&#13;
Een beheersovereenkomst is een overeenkomst waarbij een agrariër (vrijwillig) op zich neemt tegen een passende beloning de bedrijfsopzet en de bedrijfsvoering van zijn landbouwbedrijf mede te richten op doeleinden van natuur- en landschapsbeheer.&#13;
In gebieden die vanwege hun hoge kwaliteit en kwetsbaarheid een gericht natuur- en landschapstechnisch beheer behoeven en ten aanzien waarvan uitoefening van de landbouw wegens het toe te passen stringente beheer in de toekomst niet meer reëel is te achten, schieten beheersovereenkomsten te kort. In die gebieden zal worden overgegaan tot reservaatvorming. Zolang de verwerving van de betrokken gronden niet is gerealiseerd, wordt aan de landbouwers die dergelijke gronden gebruiken de mogelijkheid geboden een beheersovereenkomst af te sluiten.&#13;
In de relatie met de ruimtelijke ordening is het vooral de beheersovereen-komst die tot problemen kan leiden. In het hierna volgende zal daarom de nadruk liggen op dat onderdeel van de Relatienota.&#13;
Het bestemmingsplan speelt in de ruimtelijke ordening een belangrijke rol. Het is het enige rechtstreeks bindende ruimtelijke plan. Volgens artikel 10 van de Wet op de Ruimtelijke Ordening (WRO) is de gemeenteraad ver-plicht een bestemmingsplan vast te stellen voor dat gebied van de gemeente dat niet tot de bebouwde kom behoort. Daarbij mogen alleen gebruiks-voorschriften worden gegeven voor zover deze nodig zijn in verband met de bestemming. De gebruiksvoorschriften mogen slechts om dringende rede-nen een beperking inhouden van het meest doelmatige gebruik en mogen geen eisen bevatten met betrekking tot de structuur van agrarische bedrij-ven.&#13;
Alleen al door het feit dat de landbouw verreweg het grootste deel van het buitengebied van ons land occupeert komt dikwijls bij de afweging van belangen in het kader van een bestemmingsplan de vraag aan de orde welke „beperkingen" aan de landbouw kunnen worden opgelegd in verband met de aanwezigheid van niet-agrarische waarden. In de praktijk blijkt artikel 10 WRO zodanig te worden geïnterpreteerd dat in bestemmingsplannen wel degelijk bepalingen worden opgenomen die een „belemmering" voor de landbouw betekenen.&#13;
De verhouding bestemmingsplan - beheersovereenkomst lijkt op het eerste gezicht niet zo problematisch. Het bestemmingsplan is een publiek-rechtelijke regeling waarin bestemmingen en gebruiksvoorschriften in de vorm van verbodsbepalingen worden vastgelegd. De beheersovereenkomst is een privaatrechtelijke regeling waarbij een landbouwer, op vrijwillige ba-sis, op zich neemt bepaalde beheershandelingen te verrichten die ten goede komen aan natuur en landschap.&#13;
Het scherpe onderscheid dat tussen bestemmingsplan en beheersovereen-komst gemaakt zou kunnen worden bestaat echter slechts in theorie. In de praktijk levert de verhouding beheersovereenkomst - bestemmingsplan wel degelijk problemen op.&#13;
Met de verbodsbepalingen van een bestemmingsplan kan men niet op directe wijze een bepaald beheer afdwingen. Indirect echter kan via een bestemmingsplan wel degelijk invloed worden uitgeoefend op het beheer van een gebied. Zo betekent bijvoorbeeld het verbod om grasland te scheu-ren dat het betreffende perceel als grasland gebruikt moet worden. Ook be-palingen betreffende waterpeilverlaging hebben duidelijke beheersimplica-ties.&#13;
Ervan uitgaande dat middels het bestemmingsplan een zekere mate van bijzonder beheer wordt geregeld, doet zich de vraag voor hoever men daar-mee kan gaan. Nauw gekoppeld aan deze vraag is de vraag of de WRO voorziet in een mogelijkheid om diegenen die door de bepalingen in een bestemmingsplan worden gedwongen een bepaald soort beheer te verrich-ten, daarvoor schadeloos te stellen. Daarmee belandt men in de problema-tiek van de werking van art. 49 WRO.&#13;
Op basis van het bovenstaande kan de problematiek rond de verhouding beheersovereenkomst - bestemmingsplan als volgt worden samengevat:&#13;
- Waar ligt de grens van wat in het bestemmingsplan aan bijzondere be- heersvoorwaarden aan de landbouw kan worden opgelegd in verband met de aanwezigheid van natuurwetenschappelijke en landschappelijke waarden?&#13;
- Welke regelingen horen thuis in het bestemmingsplan en welke in de be heersovereenkomst? - Is het mogelijk middels het bestemmingsplan regelingen te treffen die in een beheersovereenkomst thuishoren (en omgekeerd) en is het in dat geval mogelijk naar believen een keuze te maken uit schadevergoeding ingevolge artikel 49 WRO en een beheersvergoeding?</inleiding><content>2. De beheersovereenkomst&#13;
Alvorens in te gaan op de inhoud van beheersovereenkomsten wil ik in het kort nog even de procedure schetsen die aan de aanwijzing van een Relatienotagebied is gekoppeld.&#13;
Wanneer de Minister van Volkshuisvesting en Ruimtelijke Ordening (VRO) en het College van Gedeputeerde Staten van een provincie het eens zijn over de aanwijzing van een Relatienotagebied, is de globale gebieds-aanwijzing een feit. Het vervolg van de procedure verschilt voor twee typen gebieden. Voor gebieden die buiten ruilverkavelingen zijn gelegen doen Ge-deputeerde Staten een voorstel voor de concrete begrenzing van het Relatie-notagebied. Deze concrete begrenzing wordt vastgesteld door de Minister van Volkshuisvesting en Ruimtelijke Ordening gehoord de Rijksplanologi-sche Commissie.&#13;
Voor gebieden die in ruilverkavelingen in voorbereiding of uitvoering liggen stelt de Centrale Cultuurtechnische Commissie in overeenstemming met het betrokken College van Gedeputeerde Staten de concrete begrenzing vast.&#13;
Wanneer de concrete begrenzing van een Relatienotagebied is vastgesteld verklaart het bestuur van de Stichting Beheer Landbouwgronden de Beschikking beheersovereenkomsten (1977) van toepassing.&#13;
De Stichting Beheer Landbouwgronden (S.B.L.), die met de uitvoering van de Beschikking beheersovereenkomsten is belast, heeft in iedere pro-vincie een adviescommissie. In deze adviescommissie hebben vertegen-woordigers van de landbouworganisaties, van werknemersorganisaties in de landbouw, van de particuliere natuurbeschermingsorganisaties en van het College van Gedeputeerde Staten zitting benevens enige ambtenaren. De adviescommissie stelt voor concreet begrensde beheers- en reservaatsge-bieden op verzoek van het bestuur van de S.B.L. ontwerp - beheersplan-nen op. Wanneer de concrete begrenzing van een Relatienotagebied nog niet is vastgesteld kan het ter informatie van belanghebbenden in de streek wenselijk en doelmatig zijn, beheersplannen op te stellen. In dat geval kan de Directeur van de S.B.L. aan de adviescommissie opdracht geven een voorontwerp-beheersplan op te stellen.&#13;
Wanneer het beheersplan is vastgesteld door het bestuur van de S.B.L. kunnen betrokkenen op vrijwillige basis een beheersovereenkomst met de S.B.L. sluiten. Om enig inzicht te verkrijgen in de inhoud van beheersovereenkomsten wordt in het hierna volgende een globaal overzicht gegeven van de inhoud van vier (voor-)ontwerp-beheersplannenx).&#13;
Volgens de Relatienota bestaat een beheersovereenkomst uit een of meer van de volgende elementen:&#13;
- het plegen van onderhoud;&#13;
- het mede richten van de bedrijfsvoering op de verwezenlijking van doel einden van natuur- en landschapsbeheer;&#13;
- het afzien van aanpassing van externe produktie-omstandigheden. Wanneer we de bepalingen die voorkomen in de onderzochte be- heersplannen indelen naar deze drie categorieën, valt op dat het element onderhoud in geen van de vier beheersplannen een rol van betekenis speelt.&#13;
In de beheersplannen komt een aantal bepalingen voor die kunnen wor-den ingedeeld in de categorie „het mede richten van de bedrijfsvoering op de verwezenlijking van doeleinden van natuur en landschap". Het betreft regelingen omtrent:&#13;
- maaien (verbod, data, wijze van maaien enz.)&#13;
- andere grondbewerkingswijze (rollen, slepen enz.)&#13;
- beregening&#13;
- gebruik van chemische bestrijdingsmiddelen&#13;
- gebruik van meststoffen&#13;
- steriliseren van de bodem&#13;
- beweidingsdruk (aantal dieren per ha)&#13;
- gebruik van stalmest als voorjaarsbemesting&#13;
- beweiding met bepaalde diersoorten&#13;
- voorzieningen aan maaimachines.&#13;
In de onderzochte beheersplannen komen ook bepalingen voor die kunnen worden berekend tot de derde categorie (het afzien van aanpassing van de externe produktie-omstandigheden). Het betreft regelingen omtrent:&#13;
- werken die de waterhuishouding beïnvloeden&#13;
- bodemverbetering (scheuren grasland, egaliseren, diepploegen)&#13;
- ontgronden en afgraven&#13;
- aanleggen en/of verharden van wegen&#13;
- vellen van houtgewas&#13;
- dempen van sloten.&#13;
Merkwaardig is dat een aantal beheersbepalingen die in de onderzochte beheersplannen voorkomen in feite in geen van de drie categorieën thuis-hoort. Dat betreft ondermeer regelingen omtrent: - lozen en storten van vloeibaar of vast afval&#13;
- verwijdering van oogstresten, mest, draad, afval en oude werktuigen uit perceelsranden&#13;
- gebruik van onkruid- en ongediertebestrijdingsmiddelen op zodanige wijze dat geen beïnvloeding van topografische perceelsbegrenzingen op treedt.&#13;
Hoewel met enige goede wil deze bepalingen als beheer kunnen worden aangemerkt, passen ze naar mijn mening niet in een beheersovereenkomst. Gedeeltelijk gaat het om handelingen die in strijd zijn met de wetgeving op het gebied van de milieuhygiëne, gedeeltelijk gaat het om handelingen die duiden op een „onbehoorlijk" agrarische bedrijfsvoering. Het dient mijns inziens voorkomen te worden dat handelingen die elke agrariër, die een normaal gevoel heeft voor de natuurlijke omgeving waarin hij werkt, zal nalaten, plotseling in een beheersovereenkomst tot bijzonder beheer wor-den verheven.&#13;
3. Het bestemmingsplan&#13;
In de inleiding is aangegeven dat in bestemmingsplannen voor de land-bouw beperkende bepalingen voorkomen die men zou kunnen beschouwen als „beheersbepalingen". Aan de hand van Kroonjurisprudentie over bestemmingsplannen heb ik getracht enig inzicht te verkrijgen in de mate waarin het opnemen van dergelijke bepalingen mogelijk is.&#13;
De Kroonjurisprudentie die in dit kader van belang is heeft in het alge-meen betrekking op de artikelen 10 en 14 van de WRO. Bij artikel 10 WRO gaat het vooral om de zinsnede dat slechts om dringende redenen beperking van het meest doelmatige gebruik mag plaatsvinden en dat geen eisen met betrekking tot de structuur van agrarische bedrijven gesteld mogen wor-den. Artikel 14 WRO heeft betrekking op het vereisen van aanlegvergun-ningen. Ingevolge art, 14 WRO kan bij bestemmingsplan een aanlegver-gunning worden geëist voor bepaalde werken, geen bouwwerken zijnde. Werken en werkzaamheden die kunnen worden beschouwd als onder-houdswerkzaamheden of werkzaamheden van niet ingrijpende betekenis voor de ruimtelijke ordening komen niet in aanmerking voor het eisen van een aanlegvergunning.&#13;
Een eerste belangrijke conclusie die uit de onderzochte Kroonjurispru-dentie naar voren komt is dat de Kroon de zinsnede in art. 10 WRO, die stelt dat voorschriften geen eisen mogen bevatten met betrekking tot de structuur van agrarische bedrijven, interpreteert in de zin van de memorie van antwoord aan de Eerste Kamer der Staten-Generaal. Dit houdt in dat de Kroon van oordeel is dat de betreffende zinsnede in art. 10 WRO is opgenomen om te voorkomen dat via het bestemmingsplan agrarisch structuurbeleid zou worden gevoerd door het invoeren van een bepaalde vestigingsregeling aangaande de bedrij fsgrootte. Ondanks de tekst van art. 10 WRO kan met behulp van de ruimtelijke ordening de vorm van bodem-cultuur en van de soort van agrarische bedrijven worden gereguleerd (zie onder meer K.B. Vlagtwedde ')•&#13;
De vraag wat in een bestemmingsplan kan worden geregeld is ook na bestudering van de Kroonjurisprudentie, niet eenduidig te beantwoorden. Om toch enig inzicht in de visie van de Kroon te verschaffen wil aan de hand van enkele relevante onderwerpen trachten aan te geven wat het oor-deel van de Kroon is. Deze onderwerpen zijn: het regelen van de waterbe-heersing, het grondgebruik (bijvoorbeeld het scheuren van grasland), het verwijderen van beplanting en het gebruik van bemestings- en bestrij-dingsmiddelen.&#13;
Gezien de Kroonjurisprudentie kan worden gesteld dat het opnemen van het vereiste van een aanlegvergunning voor werken of werkzaamheden die een wijziging in de grondwaterstand beogen of tot gevolg hebben in principe mogelijk is. Zowel in het K.B. Vlagtwedde als in het K.B. Kampen 2) geeft de Kroon aan dat natuurwetenschappelijke en landschappelijke belangen geschaad kunnen worden door werkzaamheden die de waterbeheersing betreffen en dat dergelijke werken daarom de bij het plan geregelde bestemmingen frustreren dan wel uit oogpunt van ruimtelijke ordening van ingrijpende betekenis zijn. In een aantal andere gevallen heeft de Kroon goedkeuring onthouden aan het opnemen van een aanlegvergunning voor werken die de waterhuishouding beïnvloeden. De redenen daarvoor zijn van uiteenlopende aard. Zo acht de Kroon de noodzaak voor het vereiste van een aanlegvergunning onvoldoende aangetoond 3), de voorschriften van een te onbepaalde strekking 4), niet aanvaardbaar dat ook niet in het geding zijnde gebieden door het vereiste van een aanlegvergunning worden getroffen 5) en dat het vereiste van een aanlegvergunning niet functioneel is wanneer ook werken buiten de betreffende gebieden uitgevoerd invloed kunnen hebben op de waterhuishouding in de betreffende gebieden 6). De Kroon schrapt derhalve bepalingen over het vereiste van een aanlegvergun-ning voor werken die de waterhuishouding beïnvloeden op merendeels technische gronden. Indien in een bestemmingsplan een op de juiste wijze geformuleerde en onderbouwde bepaling over het vereiste van een aanleg-vergunning voor werken die de waterhuishouding betreffen wordt opgeno-men, voor een gebied dat uit waterhuishouding oogpunt op de juiste wijze is begrensd (bijvoorbeeld een polder), zal een dergelijke bepaling toetsing door de Kroon doorstaan. Bij de behandeling van de Kroonjurisprudentie over grondgebruik kon slechts worden geput uit uitspraken die betrekking hebben op het vereiste van een aanlegvergunning voor het scheuren van grasland. Er is weinig re-den om aan te nemen dat de Kroon in vergelijkbare gevallen (bijvoorbeeld het omzetten van bouwland in grasland) een afwijkende mening zou heb-ben. Uit de Kroonjurisprudentie kan worden afgeleid dat het vereiste van een aanlegvergunning voor het scheuren van grasland (behalve onderhoud) uit oogpunt van behoud van natuur en landschap aanvaardbaar is7).&#13;
De Kroon is van mening dat het verwijderen van beplanting die uit land-schappelijk oogpunt van belang is aan het vereiste van een aanlegvergun-ning kan worden gekoppeld. Daarbij stelt de Kroon dat een dergelijk ver-eiste van een aanlegvergunning alleen noodzakelijk is voor houtgewas dat niet onder de werking van de Boswet valt. s).&#13;
De visie van de Kroon op het vereiste van een aanlegvergunning voor het gebruik van meststoffen en bestrijdingsmiddelen is niet eenduidig. Aanvankelijk achtte de Kroon, ook in een gebied met de bestemming natuurgebied 9), een dergelijke bepaling niet doelmatig en niet noodzakelijk, terwijl in gebieden met agrarisch gebruik deze bepaling een te grote beperking in de bedrijfsvoering zou betekenen.&#13;
In het recente K.B. Dordrecht10) lijkt de Kroon echter met betrekking tot het vereiste van een aanlegvergunning voor het gebruik van meststoffen en bestrijdingsmiddelen "om" te zijn gegaan. In dat concrete geval achtte de Kroon het eisen van een aanlegvergunning niet zonder noodzaak. Het is niet duidelijk in hoeverre de Kroon in andere gevallen een bepaling over meststoffen en bestrijdingsmiddelen aanvaardbaar zal achten. Gezien de formulering van het K.B. Dordrecht acht ik het opnemen van een vereiste van aanlegvergunning voor gebruik van meststoffen en bestrijdingsmidde-len in gebieden met de bestemming „natuurgebied" niet onmogelijk.&#13;
4. Relatienota en bestemmingsplan&#13;
Kan op basis van de Kroonjurisprudentie met betrekking tot de bepalin-gen in een bestemmingsplan worden aangegeven tot welke grens het bestemmingsplan bijzonder beheer kan regelen? Deze vraag is niet zonder meer met ja te beantwoorden. Het aangeven van een universele grens is naar zijn mening onmogelijk. Indien men echter bij de beoordeling van wat in een bestemmingsplan geregeld kan worden de aard van de beperkende bepalingen en de aard van de gegeven bestemming betrekt, kan de werking van het bestemmingsplan als regelaar van bijzonder beheer tot op zekere hoogte worden begrensd.&#13;
De voor de landbouw beperkende bepalingen in een bestemmingsplan kunnen grofweg in twee groepen worden ingedeeld: - bepalingen die betrekking hebben op een „eenmalige" ingreep ter ver betering van de agrarische structuur (waterpeilverlagingen, rooien van houtgewas, diepploegen, egaliseren, scheuren van grasland enz.);&#13;
- bepalingen die betrekking hebben op de agrarische bedrijfsvoering (ge- bruik van kunstmest en chemische bestrijdingsmiddelen, ploegen, maai- en enz.).&#13;
Wat betreft de aard van de gegeven bestemmingen kan globaal worden gesteld dat in het kader van voor de landbouw beperkende bepalingen twee soorten bestemmingen van belang zijn, namelijk: niet gemengde bestem-mingen (agrarisch gebied, natuurgebied) en gemengde bestemmingen (agrarisch gebied van (grote) landschappelijke en/of natuurwetenschappe-lijke waarde).&#13;
Bij de hierbovengenoemde indelingen dient ook de tekst van art. 14 WRO te worden betrokken. Art. 14 WRO stelt namelijk dat aanlegvergun-ningen kunnen worden vereist „voor zover zulks noodzakelijk is:&#13;
a) om te voorkomen dat een terrein minder geschikt wordt voor de verwe- zenlijking van de daaraan bij het plan gegeven bestemming;&#13;
b) ter handhaving van en ter bescherming van een verwerkelijkte bestem- ming als bedoeld onder a).&#13;
Op basis van de Kroonjurisprudentie en de tekst van art. 14 WRO kan over het opnemen van voor de landbouw beperkende bepalingen in bestem-mingsplannen het volgende worden gezegd.&#13;
In de bestemmingsgroep „agrarisch gebied" is het in het algemeen niet mogelijk aanlegvergunningen te vereisen voor werken die een bedreiging vormen voor landschappelijke en natuurwetenschappelijke waarden.&#13;
In de bestemmingsgroep „agrarisch gebied van (hoge) natuurweten-schappelijke en/of landschappelijke waarde" zijn er voor het vereisen van aanlegvergunningen meer mogelijkheden. Uit de benaming van de bestem-ming blijkt dat zowel het agrarische belang als het natuur- en landschaps-belang in de bestemming is opgenomen. In de praktijk betekent het geven van een dergelijke bestemming dat een evenwicht gezocht dient te worden tussen landbouw- en niet-landbouwbelangen: landbouw kan worden uitge-oefend zolang de landschappelijke en natuurwetenschappelijke waarden niet worden aangetast en de bescherming van natuur en landschap kent als randvoorwaarde dat agrarisch gebruik mogelijk blijft. Dat impliceert naar mijn mening dat werken ter verbetering van de agrarische structuur (externe produktie-omstandigheden) aan het vereiste van een aanlegvergunning kunnen worden gekoppeld (bijvoorbeeld waterpeilverlaging, diepploegen, scheuren van grasland, rooien van houtgewas enz.). Geen aanlegvergun-ningen kunnen worden vereist voor werken die de agrarische bedrijfsvoering betreffen (bijvoorbeeld het gebruik van kunstmest). Als voorbeeld voor een gebied in deze categorie kan dienen een weidevogel- en ganzengebied. Ervan uitgaande dat het gebied de bestemming „agrarisch gebied van (ho-ge) natuurwetenschappelijke waarde" heeft, kan op basis van hetgeen hier-boven is gesteld een aanlegvergunning worden vereist voor werken die de agrarische structuur zouden verbeteren. De natuurwetenschappelijke waar-de van een weidevogel- en ganzengebied wordt bepaald door de aanwezig-heid van genoemde vogels. Deze blijken gebieden te prefereren die een hoge grondwaterstand hebben en die, in verband met de voedselvoorziening, uit grasland bestaan. Beide bijzondere omstandigheden kunnen in het bestem-mingsplan worden beschermd met behulp van een aanlegvergunningenstel-sel (grondwaterstand en gebruik als grasland). Andere regelingen die welis-waar een gunstige invloed hebben op natuur en landschap, zoals regelingen over het gebruik van kunstmest en bestrijdingsmiddelen, zouden niet in het bestemmingsplan thuishoren maar wel in een eventuele beheersovereen-komst.&#13;
De derde bestemmingsgroep „natuurgebied" betreft weer een niet ge-mengde bestemming. In gebieden die de bestemming „natuurgebied" heb-ben kunnen aanlegvergunningen worden vereist voor werken en werkzaam-heden die de natuurbestemming van die gebieden bedreigen. Agrarische bedrijfsvoering in dit soort gebieden vindt plaats binnen de randvoorwaarden die vanuit de natuurfunctie van het gebied worden gesteld. Dat betekent mijns inziens dat aanlegvergunningen kunnen worden geëist voor éénmalige" ingrepen én voor werken die kunnen worden gerekend tot de agrarische bedrijfsvoering (gebruik van kunstmest en chemische bestrijdingsmiddelen).&#13;
De Relatienota voorziet in de aanwijzing van beheersgebieden en reser-vaten. Wanneer deze gebieden een adequate bestemming hebben betekent dat, dat beheersgebieden de bestemming „agrarisch gebied van (hoge) natuurwetenschappelijke en/of landschappelijke waarde" hebben. Reser-vaten zouden, na verwerving, de bestemming „natuurgebied" moeten heb-ben.&#13;
Het is, uitgaande van de door mij gehanteerde theorie, interessant te be-kijken in hoeverre in de onderzochte beheersplannen bepalingen voorko-men die ook in een bestemmingsplan hadden kunnen worden opgenomen. Daarbij ga ik er vanuit dat voor de betreffende beheers- en reservaatgebie-den adequate bestemmingsplannen bestaan.&#13;
Op grond van de in de Relatienota aangegeven indeling van elementen van een beheersovereenkomst kan worden geconstateerd dat de grootste overlapping met wat in een bestemmingsplan kan worden geregeld zich voordoet in de categorie „afzien van aanpassing van externe produktieomstandigheden". In feite zouden alle regelingen in deze categorie ook middels het bestemmingsplan kunnen worden gerealiseerd. Dat betekent mijns inziens dat regelingen omtrent waterpeilverlaging, bodemverbe-tering, ontgronden, aanleggen van wegen, vellen van houtgewas en dempen van sloten niet in een beheersovereenkomst maar in een bestemmingsplan thuishoren.&#13;
In reservaten met de bestemming „natuurgebied" is de overlapping met wat in het bestemmingsplan kan worden geregeld nog wat groter. Voor die gebieden geldt immers dat ook een deel van de regelingen die de bedrijfs-voering betreffen middels het bestemmingsplan kan worden afgedwongen (bijvoorbeeld gebruik van kunstmest en bestrijdingsmiddelen).&#13;
De reservaten nemen overigens in de geschetste problematiek een bijzon-dere plaats in. Eerder is opgemerkt dat een reservaat de bestemming „na-tuurgebied" zou dienen te hebben. Daarbij moet worden opgemerkt dat de aanwijzing als reservaatsgebied wezenlijk verschilt van de aanwijzing als beheersgebied. Aangezien ook de verwerving van gronden in een reservaat op vrijwillige basis geschiedt, kan tussen de aanwijzing van een gebied als reservaat en de daadwerkelijke verwerving van de gronden een groot aantal jaren verstrijken. Het is in een dergelijk geval niet realistisch reeds nu de bestemming „ natuurgebied" te eisen voor een gebied dat misschien eerst over twintig jaar werkelijk natuurgebied wordt. Ook de bestemming „agrarisch gebied van hoge natuurwetenschappelijke en/of landschappelijke waarde" moet derhalve voor deze gebieden tot het moment van verwerving aanvaardbaar worden geacht. Dat betekent dat de (overgangs)be-heersovereenkomst voor wat de relatie met het bestemmingsplan betreft niet afwijkt van de beheersovereenkomst in een beheersgebied.&#13;
In het geval dat verwerving van de gronden in een reservaatsgebied op korte termijn valt te verwachten, zou daarmee bij de opstelling van een bestemmingsplan middels het opnemen van een uitwerkings- of wijzigings-bevoegdheid ex art. 11 WRO rekening kunnen worden gehouden.&#13;
Na geconstateerd te hebben dat overlapping tussen de bepalingen in een beheersovereenkomst en een bestemmingsplan blijkt voor te komen, doet zich de vraag voor of dat bezwaarlijk is.&#13;
De Relatienota voorziet in het afsluiten van beheersovereenkomsten en reservaatvorming voor een maximale oppervlakte van 200.000 ha. De op-pervlakte waardevolle agrarische cultuurlandschappen in ons land is veel groter dan genoemde 200.000 ha. Dat betekent dat een groot deel van de waardevolle agrarische cultuurlandschappen alleen met behulp van plano-logische maatregelen kan worden beschermd. Enerzijds kan en mag deze planologische bescherming niet zo ver gaan dat Relatienota-achtige toestanden ontstaan, anderzijds moeten de bepalingen in een beheersover-eenkomst verder gaan dan wat in een bestemmingsplan kan worden geregeld omdat anders de situatie kan ontstaan dat voor twee identieke beperkingen, waarvan een in het kader van een beheersovereenkomst is geregeld en de andere via een bestemmingsplan, in het ene geval een vergoeding wordt betaald en in het andere geval niet. Anders gezegd: de beheersovereenkomst mag niet gaan fungeren als vervangingsmiddel voor beperkende bepalingen in een bestemmingsplan. In het algemeen dient daarom voorkomen te worden dat in bestemmingsplannen en beheersovereenkomsten dezelfde bepalingen voorkomen.&#13;
5. Beheersovereenkomst en schadevergoeding&#13;
Vooral de Raad van advies voor de ruimtelijke ordening (RARO) is in zijn advies over de Nota landelijke gebieden uitgebreid ingegaan op de relatie beheersovereenkomst-schadevergoeding ex art. 49 WRO. Het is niet mogelijk hier de problematiek van de werking van art. 49 WRO uitvoerig te behandelen; dat zou een diepgaande studie van onder meer de beschikbare Kroonjurisprudentie over dit artikel vergen. Dat neemt niet weg dat de relatie beheersovereenkomst-schadevergoeding ex art. 49 WRO in een ver-handeling over de relatie bestemmingsplan-beheersovereenkomst niet geheel mag ontbreken.&#13;
Allereerst dient iets gezegd te worden over de door de RARO aangegeven grens tussen normaal en bijzonder beheer. De Raad is van mening dat zodra een agrariër nadelige financiële gevolgen ondervindt van de bepalingen in een bestemmingsplan, gesproken dient te worden van bijzonder beheer. Medegebruik (zonder financiële consequenties) en beperkingen die iedereen in Nederland op gelijke wijze ondervindt vallen volgens de Raad onder normaal beheer. Bijzonder beheer komt in de visie van de Raad altijd in aanmerking voor vergoeding ex art. 49 van de Wet op de Ruimtelijke Ordening. Ik kan mij voorstellen dat men de grens normaal beheer/bijzonder beheer vaststelt op basis van de finaciële gevolgen voor de betrokken beheerder. Niet eens ben ik het met de Raad voor wat betreft zijn conclusie dat elk bijzonder beheer in aanmerking dient te komen voor schadevergoeding ex art. 49 WRO. Een vluchtige beoordeling van de Kroonjurisprudentie met betrekking tot schadeclaims van agrariërs in verband met beperkende bepalingen in bestemmingsplannen doet mij veronderstellen dat in het algemeen de bepalingen die in het voorgaande aan de orde zijn gekomen (verlaging van grondwaterpeilen, scheuren van grasland, rooien van houtgewas enz.) niet in aanmerking komen voor een vergoeding ingevolge art. 49 WRO. Dat zou betekenen dat het bestemmingsplan bijzonder beheer (in de terminologie van de RARO) kan afdwingen zonder schadevergoeding.&#13;
De RARO gaat uit van een ruime overlapping van beheersvergoedingen en schadevergoedingen ex art. 49 WRO. Naar believen kan, op voorwaarde dat de bedragen even hoog zijn, in de visie van de Raad worden gekozen tussen beheersvergoeding en schadevergoeding. Op grond van het feit dat het karakter van schadevergoeding en beheersovereenkomst geheel verschillend is en dat de beheersovereenkomsten slechts voor een beperkt deel van de oppervlakte cultuurgrond in ons land kunnen worden afgesloten, acht ik het standpunt van de RARO niet juist. De essentie van het afsluiten van beheersovereenkomsten is mijn inziens dat bijzonder beheer kan worden afgedwongen dat niet middels een bestemmingsplan kan worden geregeld. Anders gezegd: de beheersovereenkomst begint waar de mogelijkheden van het bestemmingsplan ophouden. De discussie over het functioneren van art. 49 WRO, hoe nuttig en nodig deze ook is, staat naar mijn mening geheel los van de mogelijkheden die de Relatienota biedt.&#13;
6. Slotopmerking&#13;
In het voorgaande zijn enkele aspecten van de verhouding Relatienota -bestemmingsplan aan de orde geweest. Ik ben mij ervan bewust dat het verhaal verre van volledig is. Deels is dat te wijten aan de, noodzakelijkerwijs, sumiere weergave van bijvoorbeeld de onderzochte Kroonjurisprudentie, deels ook aan het feit dat de Relatienota nog zo nieuw is dat allerlei vragen over de verhouding met het bestemmingsplan op dit moment niet beantwoord kunnen worden. Het beeld dat ik heb geschets is zeer theoretisch. Ik besef dat in de praktijk de grenzen van wat in een bestemmingsplan thuishoort en wat in een beheersovereenkomst veel minder scherp zullen zijn. Dit artikel is echter in de eerste plaats bedoeld om een bijdrage te leveren aan de boeiende discussie over de verhouding tussen Relatienota en bestemmingsplan. Ik veronderstel dat het daarvoor voldoende aanknopingspunten biedt.</content><legacyfootnotes/><footnotes><footnote/></footnotes><auteurs/><published>1981-03-01 00:00:00</published><modified>1981-03-01 00:00:00</modified><editiondate>1981-03-01</editiondate><htmlpath>https://denhollander.info/artikel/6510</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2009</searchword><id>7749</id><udhid>UDH:TvAR/7749</udhid><titel>NB: Tuchtrecht</titel><searchwords><searchword>TvAR 5/2009</searchword><searchword>UDH:TvAR/7749</searchword></searchwords><attachments><attachment/></attachments><inleiding>Over het bereik van het tuchtrecht op grond van art. 104 van de Wet op de bedrijfsorganisatie gaat een uitspraak van het College van Beroep voor het bedrijfsleven van 30 december 2008, LJN BH0863. Aan betrokkene was door het Tuchtgerecht Akkerbouwproducten een boete opgelegd in verband overtreding van art. 4 Verordening HPA bestrijding knolcyperus 2004 (aanwezigheid van een meer dan lichte hoeveelheid knolcyperus op een aan betrokkene in eigendom toebehorend perceel). Het College oordeelt dat het tuchtrecht niet van toepassing is op betrokkene. Betrokkene is geen ondernemer in de zin van de Verordening. Met de invoering van art. 104 van de Wet op de bedrijfsorganisatie is een beperkte verruiming tot het opleggen van tuchtrechtelijke maatregelen mogelijke geworden. Deze verruiming is echter naar de kennelijke bedoeling van de wetgever beperkt gebleven tot de groep van ondernemingen waarvoor het productschap is ingesteld. De wetgever heeft stellig niet de opvatting willen verlaten dat het tuchtrecht zich naar zijn aard richt tot de (min of meer uitgebreide) kring der beroepsgenoten, aldus het College.&#13;
</inleiding><content/><legacyfootnotes/><footnotes><footnote/></footnotes><auteurs>W.Bruil</auteurs><published>2009-05-01 00:00:00</published><modified>2017-06-16 16:17:51</modified><editiondate>2009-05-01</editiondate><htmlpath>https://denhollander.info/artikel/7749</htmlpath></article>
</articles></edition>
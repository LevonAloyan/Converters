<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2012</searchword><id>10066</id><udhid>UDH:TvAR/10066</udhid><titel> Investeren is het devies!</titel><searchwords><searchword>TvAR 9/2012</searchword><searchword>UDH:TvAR/10066</searchword></searchwords><attachments><attachment><name>TvAR2012_09_01_Investeren.pdf</name><extention>pdf</extention><url>https://denhollander.info/download/8680/ci</url></attachment></attachments><inleiding>Op 12 juli 2012 zond (demissionair) staatssecretaris Bleker het advies van de Adviescommis­sie Versnelling en Verbetering Besluitvorming Infrastructuur (Commissie VVBI) over de sa­menloop tussen natuurbescherming, infrastructuur, gebiedsontwikkeling en agrarische sec­tor naar de Tweede Kamer. De commissie VVBI ontving op 10 februari 2011 het verzoek om na te denken over oplossingsrichtingen voor de vaak moeizame besluitvormingsprocedu­res waarin het spanningsveld van genoemde belangen een rol speelt. In de aanbiedingsbrief bij het advies merkt de Commissie VVBI op:“Nadat zij had vastgesteld, dat een belangrij­ke oorzaak van deze spanning ligt in de onvoldoende staat van instandhouding in met name Natura 2000-gebieden, heeft de Commissie veel tijd besteed aan een zoektocht naar wegen om dit probleem op korte termijn te kunnen oplossen. Helaas heeft zij moeten vaststellen dat deze er niet zijn.” Hoofdconclusie in het advies is dan ook dat om ruimte te creëren voor eco­nomische ontwikkelingen investeringen in de natuur noodzakelijk zijn. De onderzochte alter­natieven, zoals investeringen in kerngebieden en clustering van Natura 2000-gebieden bie­den, zeker op korte termijn, geen soelaas. De gedachte was aanvankelijk dat de clustering tot grotere Natura 2000-gebieden meer mogelijkheden creëert voor het realiseren van doelen en leidt tot meer flexibiliteit wat betreft de locatie waar deze doelen worden gerealiseerd. Knel­punten kunnen dan immers worden aangepakt in een groter gebied. Deze aanpak zou echter betekenen dat gebieden opnieuw moeten worden aangewezen en beheerplantrajecten moe­ten worden bijgesteld. De Natuurbeschermingswet verplicht er immers toe om per Natura 2000-gebied een beheerplan vast te stellen. Deze toch al moeizaam lopende beheerplantrajec­ten zouden moeten worden opengebroken om het beheer af te stemmen op de nieuwe situa­tie na clustering. Ook zijn er juridische onzekerheden. De vraag is onder meer of de Europese Commissie betrokken moet worden in de aanpassing van de gebiedsaanwijzingen. Kortom, praktische en mogelijk juridische hobbels. En dus is investeren in de kwaliteit van de natuur het devies.&#13;
</inleiding><content>Een open deur? Een teleurstellend advies? Het is zeker geen nieuws dat een verbetering van de staat van instandhouding noodzakelijk is om ruimte te creëren voor economische ontwik­kelingen in verschillende sectoren. Het is goed dat de Commissie VVBI deze noodzaak zo nadrukkelijk adresseert. In zoverre kan het advies worden toegejuicht. Anderzijds is het ad­vies ook teleurstellend om het de praktijk toch met lege handen achterlaat. De Commissie VVBI formuleert weliswaar enkele adviezen ter verbetering van het besluitvormingsproces, zoals het vroegtijdig betrekken van natuur in het besluitvormingsproces, een goede informa­tievoorziening en een duidelijke rolverdeling tussen betrokken overheden, maar deze aanbe­velingen zijn weinig vernieuwend en bieden voor de private partijen die in het spanningsveld van belangen moeten opereren geen oplossing. Investeren is een noodzaak, maar even nood­zakelijk is het beter omgaan met de eisen uit de natuurwetgeving in de praktijk. Denk aan goede combinaties van groene maatregelen en andere ontwikkelingen in economische sec­toren. Een goede fasering of inkleding van maatregelen etc. Hoewel in de aanbiedingsbrief van Bleker aan de Tweede Kamer wordt verwezen naar de voorstellen voor een Wet natuur­bescherming, kan nu al worden geconcludeerd dat de oplossing voor de complexe besluit­vorming over grote ontwikkelingen rond en in Natura 2000-gebieden niet zal zijn gelegen in nieuwe wetgeving. Het zou goed zijn als een volgend advies zou gaan over de vraag hoe in de uitvoeringspraktijk oplossingsgerichter te werk zou kunnen worden gegaan.&#13;
</content><legacyfootnotes/><footnotes><footnote/></footnotes><auteurs>prof. mr. A.A. Freriks&#13;
</auteurs><published>2012-09-01 00:00:00</published><modified>2012-09-01 00:00:00</modified><editiondate>2012-09-01</editiondate><htmlpath>https://denhollander.info/artikel/10066</htmlpath></article>
</articles></edition>
<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2001</searchword><id>4692</id><udhid>UDH:TvAR/4692</udhid><titel>Kwekerij de Amstel B.V. e.a. / LNV (TvAR 2001/5052)</titel><searchwords><searchword>TvAR 2/2001</searchword><searchword>TvAR 2001/5052</searchword><searchword>UDH:TvAR/4692</searchword></searchwords><attachments><attachment><name>2001_nr 2_Rechtspraak_5052.pdf</name><extention>pdf</extention><url>https://denhollander.info/download/4635/ci</url></attachment></attachments><inleiding>[Wet bestuursaanspraak bedrijfsorganisatie&#13;
art. 19 jo. Algemene wet bestuursrecht&#13;
art. 8:88]&#13;
&#13;
Door verzoekers sub 1 en 2 gestelde vestiging&#13;
van de Thrips palmi Karny in Nederland ten&#13;
tijde van belang is niet als feit te kwalificeren&#13;
in de zin van art. 8:88 Awb. Het gevestigd&#13;
zijn van thrips in Nederland kan niet worden&#13;
afgeleid uit de ter ondersteuning van&#13;
hun stelling overgelegde producties en overige&#13;
gegevens. Mitsdien geen grond voor&#13;
herziening. Verzoekers stelling dat het uitgesloten&#13;
is dat de thrips waarmee het door&#13;
hen geïmporteerde plantenmateriaal&#13;
besmet is, afkomstig was uit Guatemala,&#13;
kan naar het oordeel van het College evenmin&#13;
worden gekwalificeerd als een feit. Verklaart&#13;
het verzoek om herziening van verzoekers&#13;
sub 1 en 2 ongegrond.&#13;
Aangezien verzoekster sub 3 geen partij was&#13;
bij de uitspraak waarvan herziening wordt&#13;
gevraagd, wordt haar verzoek niet-ontvankelijk&#13;
verklaard.</inleiding><content>UITSPRAAK INZAKE HET VERZOEK&#13;
OM HERZIENING VAN:&#13;
1. Kwekerij de Amstel B.V. te De Kwakel,&#13;
2. Th.J. van Rijn te Mijdrecht,&#13;
3. Rovawee B.V. te Rijsenhout,&#13;
verzoekers,&#13;
gemachtigde: mr. drs. G. van derWende, advocaat&#13;
te Rotterdam.&#13;
1. De procedure&#13;
(…)&#13;
2. Het wettelijk kader&#13;
Ingevolge artikel 19 van de Wet bestuursrechtspraak&#13;
bedrijfsorganisatie, juncto artikel&#13;
8:88, eerste lid, van de Algemene wet&#13;
bestuursrecht (hierna: Awb) kan het College&#13;
op verzoek van een partij een onherroepelijk&#13;
geworden uitspraak herzien op grond van feiten&#13;
of omstandigheden die:&#13;
a. hebben plaatsgevonden voor die uitspraak,&#13;
b. bij de indiener van het verzoekschrift voor&#13;
de uitspraak niet bekend waren en redelijkerwijs&#13;
niet bekend konden zijn, en&#13;
c. waren zij bij het College eerder bekend&#13;
geweest, tot een andere uitspraak zouden hebben&#13;
kunnen leiden.&#13;
3. Het verzoek om herziening&#13;
In hun verzoek om herziening hebben verzoekers,&#13;
onder overlegging van een groot aantal&#13;
stukken, – samengevat weergegeven – het&#13;
volgende aangevoerd.&#13;
Ten onrechte is het College bij het geven van&#13;
zijn uitspraak er van uitgegaan dat ten tijde&#13;
dat de door verzoekers gewraakte aanzeggingen&#13;
werden gedaan de Thrips palmi Karny in&#13;
Nederland niet gevestigd was. Blijkens een&#13;
rapportage van de medewerker van de Plantenziektekundige&#13;
Dienst G. Vierbergen d.d.&#13;
15 december 1987 en een intern memo van&#13;
genoemde Vierbergen van 15 augustus 1988,&#13;
zomede uit de jaarboeken van de Plantenziektekundige&#13;
Dienst over de jaren 1988, 1992 en&#13;
1995 blijkt dat die Dienst bekend was met de&#13;
aanwezigheid van Thrips palmi Karny op uit&#13;
Zuid Oost Azië via de veiling ingevoerde snijbloemen,&#13;
in het bijzonder orchideeën. Deze&#13;
hadden op de veiling volop de gelegenheid&#13;
zich – onder meer via veilingkarren – over&#13;
andere planten en gewassen te verspreiden.&#13;
Dat de Thrips palmi Karny ten tijde van&#13;
belang in groten getale op de veiling aanwezig&#13;
waren, blijkt ook uit de door verzoekers overgelegde&#13;
brief d.d. 17 juni 1996, afkomstig van&#13;
het Amerikaanse ministerie van Landbouw&#13;
omtrent vondsten van Thrips palmi Karny op&#13;
via Nederland ingevoerde snijbloemen, de&#13;
rapporten van Seal en Klassen uit 1995 en van&#13;
Mound en Parrella d.d. 13 november 1997 en&#13;
uit het verslag van bevindingen van notaris mr&#13;
M.E.A.C. Akkermans naar aanleiding van een&#13;
in augustus 1997 op de veiling te Aalsmeer&#13;
ingesteld onderzoek. Verzoekers voelen zich&#13;
in hun opvatting gesteund door de ter zitting&#13;
door dr Mound afgelegde verklaring inhoudende&#13;
dat naar zijn wetenschappelijk inzicht&#13;
de Thrips palmi Karny in 1992 als gevolg van&#13;
verspreiding via de veiling in Nederland&#13;
gevestigd was.&#13;
Dr Mound heeft voorts verklaard dat volgens&#13;
mededelingen van de Guatemalteekse autoriteiten&#13;
de Thrips palmi Karny in de periode&#13;
waarin de besmetting op de bedrijven van verzoekers&#13;
werd geconstateerd niet in Guatemala&#13;
was aangetroffen en ook niet bij nadien ingestelde&#13;
onderzoeken, zodat uitgesloten is dat&#13;
de besmetting, als vastgesteld in de uitspraak&#13;
waarvan herziening wordt gevraagd, heeft&#13;
plaatsgevonden als gevolg van de import van&#13;
ficus benjamina uit dat land.&#13;
Deze feiten waren verzoekers ten tijde van de&#13;
uitspraak waarvan herziening wordt gevraagd&#13;
niet bekend en konden hen ook niet bekend&#13;
zijn. Aan de kant van de Plantenziektenkundige&#13;
Dienst zijn de daar bekende gegevens&#13;
omtrent de verspreiding van Thrips palmi&#13;
Karny via de veiling stelselmatig onder de pet&#13;
gehouden.&#13;
Uit de omstandigheid dat de Thrips palmi&#13;
Karny in 1992 in Nederland gevestigd was&#13;
vloeit voort dat volledige eliminatie niet mogelijk&#13;
was. In die omstandigheden had kunnen&#13;
worden volstaan met chemische bestrijding,&#13;
hetgeen een aanzienlijke beperking van de&#13;
schade voor de telers zou hebben betekend.&#13;
Nu voorts vast staat dat de besmetting niet een&#13;
gevolg is van de import van planten uit een risicoland&#13;
maar van de aanwezigheid van Thrips&#13;
palmi Karny op de veiling, kan het oordeel van&#13;
het College dat verweerder niet gehouden was&#13;
schadevergoeding te betalen ter zake van de&#13;
opgelegde maatregelen geen stand houden. Die&#13;
omstandigheid komt niet voor risico van verzoekers,&#13;
die immers geen enkele andere mogelijkheid&#13;
hebben om hun plantmateriaal te&#13;
betrekken. Daar komt bij dat de besmetting in&#13;
feite te wijten is aan de Plantenziektenkundige&#13;
Dienst, die nagelaten heeft maatregelen te treffen&#13;
om de invoer van de Thrips palmi Karny&#13;
op orchideeën te verhinderen.&#13;
4. Het standpunt van de Minister&#13;
De Minister heeft betoogd dat de door verzoekers&#13;
aangedragen feiten geen feiten zijn als&#13;
bedoeld in artikel 8:88 van de Awb. Het&#13;
merendeel van de overgelegde stukken dateert&#13;
van na de beschikking waarop de uitspraak&#13;
van 12 december 1995 betrekking heeft.&#13;
Voor zover het gaat om feiten die dateren van&#13;
voor het besluit, betreft het geen feiten die&#13;
verzoekers niet kenden of die hen redelijkerwijs&#13;
niet bekend hadden kunnen zijn. Allereerst&#13;
is onhoudbaar de stelling dat verzoekers&#13;
voor 12 december 1995 niet geweten hebben&#13;
dat de Plantenziektenkundige Dienst vondsten&#13;
van Thrips palmi Karny op orchideesnijbloemen&#13;
afkomstig uit Thailand heeft&#13;
gedaan. Van de vondsten in 1987, 1988 en&#13;
1992 is melding gemaakt in de jaarverslagen&#13;
van de Plantenziektenkundige Dienst. Deze&#13;
feiten zijn reeds betrokken in de uitspraak.&#13;
Van onjuiste voorlichting dan wel het achterhouden&#13;
van informatie door de Plantenziektenkundige&#13;
Dienst is geen sprake.&#13;
De Minister is voorts van mening dat de aangevoerde&#13;
feiten niet tot een andere uitspraak&#13;
zouden hebben kunnen leiden. Uit het feit dat&#13;
op de veiling te Aalsmeer Thrips palmi Karny&#13;
zijn aangetroffen kan niet worden afgeleid dat&#13;
deze thrips ten tijde van de gewraakte aanzeggingen&#13;
in Nederland gevestigd was. Aan de&#13;
juistheid van de jegens verzoekers getroffen&#13;
maatregelen doen deze vondsten dus geen&#13;
afbreuk. Evenmin bestaat aanleiding om terug&#13;
te komen op het oordeel dat verzoekers door&#13;
plantmateriaal uit Guatemala te importeren&#13;
het risico hebben genomen van besmetting.&#13;
Over Guatemala als herkomstland van Thrips&#13;
palmi Karny kan absoluut geen twijfel bestaan.&#13;
Ter zitting is namens de Minister uitvoerig&#13;
ingegaan op de door verzoekers aangedragen&#13;
producties. Met betrekking tot deze producties&#13;
heeft de Minister betoogd dat deze hetzij&#13;
reeds bekend waren ten tijde van de bestreden&#13;
maatregelen, hetzij bij verzoekers bekend&#13;
hadden kunnen zijn.&#13;
5. De beoordeling&#13;
5.1De ontvankelijkheid van verzoekster sub 3&#13;
Ingevolge artikel 8:88, eerste lid, van de Awb&#13;
kan herziening van een onherroepelijk geworden&#13;
uitspraak plaatsvinden op verzoek van&#13;
een partij. Verzoekster sub 3 was evenwel&#13;
geen partij bij de uitspraak waarvan herziening&#13;
gevraagd wordt. Weliswaar waren de&#13;
gebroeders Van Weerdenburg, die via J.P.N.&#13;
Van Weerdenburg Beheer B.V. en Th.J. Van&#13;
Weerdenburg Beheer B.V. bestuurder zijn van&#13;
verzoekster sub 3, wel partij bij meergenoemde&#13;
onherroepelijk geworden uitspraak, maar&#13;
het verzoek om herziening is niet door hen&#13;
ingediend. Appellante sub 3 kan derhalve niet&#13;
in het verzoek om herziening worden ontvangen.&#13;
5.2 Het College dient, gelet op de in artikel&#13;
8:88 Awb gestelde voorwaarden voor herziening,&#13;
in de eerste plaats vast te stellen of datgene&#13;
wat door verzoekers als feiten c.q. omstandigheden&#13;
is aangedragen wel als zodanig&#13;
kan worden gekwalificeerd. Het College&#13;
overweegt daarbij dat het rechtsmiddel herziening,&#13;
zoals de wetsgeschiedenis van de&#13;
Awb ook bevestigt, in de mogelijkheden voor&#13;
een succesvol gebruik beperkt is, en dat het&#13;
niet is gegeven om een partij de gelegenheid te&#13;
bieden het debat te heropenen, nadat is gebleken&#13;
dat de wel aangevoerde feiten en omstandigheden&#13;
niet tot het gewenste resultaat hebben&#13;
geleid.&#13;
Verzoekers beogen in de eerste plaats alsnog&#13;
vastgesteld te zien het feit dat – anders dan het&#13;
College in zijn uitspraak heeft overwogen –&#13;
de Thrips palmi Karny ten tijde van de aangezegde&#13;
maatregelen in Nederland was gevestigd.&#13;
Volgens hen moet die conclusie worden&#13;
getrokken uit het gegeven dat deze thrips&#13;
werd en wordt aangetroffen op snijbloemen&#13;
uit Zuid Oost Azië welke op de veiling te&#13;
Aalsmeer worden verhandeld.&#13;
Laatstgemeld gegeven was op zichzelf ten&#13;
tijde van de gewraakte uitspraak bekend. Verzoekers&#13;
beogen evenwel te betogen dat niet&#13;
bekend was dat via de veiling in zodanige&#13;
mate besmetting van plantmateriaal plaatsvond&#13;
dat als gevolg daarvan de Thrips palmi&#13;
Karny in Nederland gevestigd is geraakt.&#13;
Het merendeel van de door verzoekers ter&#13;
ondersteuning van hun stelling naar voren&#13;
gebrachte producties dateert van een tijdstip&#13;
dat gelegen is na de datum van de uitspraak en&#13;
na de besluiten waarop die uitspraak betrekking&#13;
had. Slechts de interne memo’s van Vierbergen,&#13;
de jaarverslagen van de Plantenziektenkundige&#13;
Dienst en het onderzoek van Seal&#13;
en Klassen dateren van voor de uitspraak.&#13;
Laatstvermeld onderzoek was evenwel bekend&#13;
ten tijde van de uitspraak. Het College overwoog&#13;
daarover onder meer: “Evenmin kan&#13;
het door verzoekers aangevoerde onderzoek&#13;
dat dr Seal en dr Klassen van 24 juni tot en&#13;
met 1 juli 1995 hebben verricht naar Thrips&#13;
palmi Karny in Nederland een bewijs leveren&#13;
dat dit schadelijk organisme zich eind 1992&#13;
reeds in Nederland had gevestigd.”&#13;
Voor de jaarverslagen van de Plantenziektenkundige&#13;
Dienst geldt dat, zo zij niet bekend&#13;
waren ten tijde van de uitspraak, zij redelijkerwijs&#13;
aan verzoekers bekend hadden kunnen&#13;
zijn. Het betreft hier immers openbare&#13;
stukken. Overigens blijkt uit die jaarverslagen&#13;
niet anders dan dat de Thrips palmi Karny op&#13;
de veiling is aangetroffen.&#13;
De rapportages uit 1987 en 1988 van Vierbergen&#13;
hebben eveneens betrekking op het gegeven&#13;
dat op de veiling te Aalsmeer op snijbloe-&#13;
men afkomstig uit Zuid Oost Azië Thrips&#13;
palmi Karny zijn aangetroffen.&#13;
Van een feit dat niet bekend was – de aanwezigheid&#13;
van Thrips palmi Karny op orchideeën&#13;
op de veiling te Aalsmeer – is als hiervoor&#13;
overwogen, geen sprake. De intern&#13;
geventileerde opvatting van een enkele medewerker&#13;
van de Plantenziektenkundige Dienst&#13;
dat wellicht via de veiling besmetting van&#13;
ander plantmateriaal zou kunnen plaatsvinden,&#13;
kan naar het oordeel van het College nog&#13;
niet leiden tot de conclusie dat als een feit kan&#13;
worden beschouwd dat de Thrips palmi Karny&#13;
destijds ook in Nederland was gevestigd.&#13;
Met de overige door verzoekers overgelegde&#13;
producties, welke alle dateren van na de gewraakte&#13;
uitspraak, valt evenmin als onomstotelijk&#13;
feit vast te stellen dat de Thrips palmi&#13;
Karny ten tijde van de aangezegde maatregelen&#13;
in Nederland was gevestigd.&#13;
De door dr Mound in zijn onderzoek en ter&#13;
zitting gedane mededelingen behelzen niet&#13;
meer dan een weergave van zijn wetenschappelijke&#13;
inzichten omtrent de wijze waarop&#13;
besmetting van plantmateriaal met thrips zou&#13;
kunnen plaatsvinden, en de mogelijke consequenties&#13;
daarvan voor vestiging van de Thrips&#13;
palmi Karny in Nederland in 1992. De op&#13;
deze inzichten gebaseerde veronderstellingen,&#13;
die overigens niet stroken met die van de&#13;
eveneens deskundige Plantenziektenkundige&#13;
Dienst, kunnen niet tot het oordeel leiden dat&#13;
het gevestigd zijn van de Thrips palmi Karny&#13;
in Nederland een vaststaand maar ten onrechte&#13;
niet vastgesteld feit was.&#13;
De overige gegevens hebben alle betrekking&#13;
op vondsten van Thrips palmi Karny na de&#13;
aangezegde maatregelen. Wat daar verder van&#13;
zij, het gevestigd zijn van de Thrips palmi&#13;
Karny in Nederland ten tijde van belang kan&#13;
daaruit niet worden afgeleid.&#13;
Het College kan op grond van de naar voren&#13;
gebrachte gegevens de door verzoekster&#13;
gestelde vestiging van de Thrips palmi Karny&#13;
in Nederland ten tijde van belang niet als feit&#13;
kwalificeren. Reeds daarom kan deze door&#13;
verzoekers gestelde vestiging geen grond als&#13;
bedoeld in artikel 8:88 Awb voor herziening&#13;
opleveren.&#13;
Verzoekers hebben voorts beoogd als vaststaand&#13;
feit naar voren te brengen dat het,&#13;
anders dan het College heeft overwogen, uitgesloten&#13;
is dat de Thrips palmi Karny waarmee&#13;
het door hen geïmporteerde plantmateriaal&#13;
was besmet, afkomstig was uit Guatemala.&#13;
Ook hier is het College evenwel van oordeel&#13;
dat van een feit geen sprake is. Uit de op dit&#13;
punt naar voren gebrachte gegevens komt&#13;
slechts naar voren dat noch de aanwezigheid,&#13;
noch de afwezigheid van deze thrips bij het&#13;
bezoek van een missie van de Europese&#13;
Gemeenschap kon worden vastgesteld. De&#13;
verklaring van dr Mound dat naar zijn wetenschappelijk&#13;
inzicht de Thrips palmi Karny&#13;
destijds niet in Guatemala voorkwam vormt&#13;
evenmin voldoende grondslag om uit te sluiten&#13;
dat die besmetting zijn herkomst in&#13;
Guatemala vond. Immers, dit inzicht is met&#13;
name gebaseerd op verklaringen van de&#13;
Guatemalteekse autoriteiten. Het College&#13;
heeft evenwel reeds in zijn uitspraak van&#13;
12 december 1995 aan de uit een certificaat&#13;
blijkende opvatting te dezen van de Guatemalteekse&#13;
autoriteiten geen doorslaggevende&#13;
betekenis willen toekennen. Een en ander&#13;
klemt te meer nu vaststaat dat na 1994 door&#13;
diezelfde autoriteiten op aandringen van de&#13;
zijde van de Europese Commissie maatregelen&#13;
zijn getroffen om de risico’s van besmetting&#13;
van voor de export bestemd plantmateriaal&#13;
met Thrips palmi Karny te verkleinen.&#13;
Uit het vorenstaande volgt dat niet is voldaan&#13;
aan de voorwaarden voor herziening, neergelegd&#13;
in artikel 8:88 Awb. Het verzoek om herziening&#13;
is dan ook ongegrond.&#13;
6. De beslissing&#13;
Het College verklaart:&#13;
– het verzoek om herzien van appellante sub 3&#13;
niet-ontvankelijk en&#13;
– het verzoek om herziening van appellanten&#13;
sub 1 en 2 ongegrond.</content><legacyfootnotes/><footnotes><footnote/></footnotes><auteurs/><published>2001-02-01 00:00:00</published><modified>1999-06-08 00:00:00</modified><editiondate>2001-02-01</editiondate><htmlpath>https://denhollander.info/artikel/4692</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7224</id><udhid>UDH:TvAR/7224</udhid><titel>'mevrouw A.P. T. / de directeur van het Staatsbosbeheer' (TvAR 1989/4214)</titel><searchwords><searchword>TvAR 2/1989</searchword><searchword>TvAR 1989/4214</searchword><searchword>UDH:TvAR/7224</searchword></searchwords><attachments><attachment><name>1989_nr 2_Rechtspraak_4214.pdf</name><extention>pdf</extention><url>https://denhollander.info/download/6807/ci</url></attachment></attachments><inleiding>Boswet, KB van 20 juni 1962&#13;
Afwijzing verzoek om compensatie van&#13;
herplantplicht. De Boswet heeft ten doel de&#13;
instandhouding van bosareaal in kwantitatieve&#13;
en kwalitatieve zin. Voorop staat&#13;
daarbij dat geen bos verloren gaat. Met het&#13;
bestreden besluit heeft verweerder evenwel&#13;
beoogd aantasting van belangrijke natuurwetenschappelijke&#13;
waarden van een gebied,&#13;
waarop de Boswet als zodanig niet van toepassing&#13;
is, te voorkomen, terwijl de belangen&#13;
die de Boswet beoogt te dienen, met name&#13;
instandhouding van een bosareaal, bij het&#13;
verlenen van de gevraagde toestemming niet&#13;
in het gedrang komen. Verweerder heeft van&#13;
zijn bevoegdheid gebruik gemaakt voor een&#13;
ander doel dan waarvoor die bevoegdheid is&#13;
gegeven. Bestreden besluit vernietigd (bgrond).</inleiding><content>College van Beroep voor het bedrijfsleven, 13&#13;
april 1988&#13;
Uitspraak in de zaak van: mevrouw A.P. T.-&#13;
T., wonende te U., gemeente B.-N.,&#13;
verzoekster,&#13;
gemachtigde: mr. G.J.M. M., advocaat te&#13;
T., tegen&#13;
de directeur van het Staatsbosbeheer, zetelend&#13;
te Utrecht, verweerder, gemachtigde: mr.&#13;
R.W. S.&#13;
1. Het verloop van de procedure&#13;
Bij brief van 29 april 1985 is namens verweerder&#13;
aan verzoekster meegedeeld dat haar&#13;
verzoek om compensatie van de herplantplicht,&#13;
rustend op het perceel gemeente&#13;
B.-N., sectie A. no. 3092, over een oppervlakte&#13;
van 3.80 ha, is afgewezen.&#13;
Bij een op 24 mei 1985 verzonden brief&#13;
heeft verzoekster bezwaar gemaakt tegen dat&#13;
besluit. Verweerder heeft het bezwaar van de&#13;
hand gewezen en het besluit gehandhaafd bij&#13;
een nadere beslissing, welke op 6 februari&#13;
1986 aan verzoekster is toegezonden.&#13;
Verzoekster heeft tegen verweerders besluit&#13;
van 29 april 1985 vervolgens beroep ingesteld&#13;
bij een op 7 maart 1986 ter griffie ontvangen&#13;
verzoekschrift, dat blijkens het poststempel&#13;
is verzonden op 5 maart 1986.&#13;
Op 10 juni 1986 heeft verweerder een&#13;
verweerschrift ingediend. Daarbij heeft hij de&#13;
op de zaak betrekking hebbende bescheiden&#13;
overgelegd en geconcludeerd tot verwerping&#13;
van het beroep.&#13;
Het College heeft de zaak behandeld ter&#13;
openbare terechtzitting van 24 juni 1987.&#13;
Partijen hebben hun standpunten nader doen&#13;
toelichten door hun gemachtigden. Tevens&#13;
zijn aanwezig geweest namens verzoekster&#13;
H.B.M. T. en J.C. van de V.&#13;
Ter zitting is de verdere behandeling van de&#13;
zaak aangehouden teneinde partijen in de&#13;
gelegenheid te stellen nadere schrifturen in te&#13;
dienen. Na een nader schriftelijk debat&#13;
hebben partijen geen voortzetting van de&#13;
behandeling ter zitting verlangd.&#13;
2. De vaststaande feiten&#13;
Op grond van de stukken van het geding en het verhandelde ter terechtzitting zijn de&#13;
volgende feiten en omstandigheden komen&#13;
vast te staan.&#13;
- Bij brieven van 21 december 1980 en&#13;
27 januari 1982, is verzoekster namens verweerder&#13;
gewezen op de verplichting tot her&#13;
beplanting welke was ontstaan door velling&#13;
van een houtopstand op het perceel, kadastraal&#13;
bekend gemeente B.-N., sectie A,&#13;
nummer 3092 (verder aan te duiden als:&#13;
perceel 3092), over een oppervlakte van&#13;
3.80 ha.&#13;
- Bij brieven van 18 januari 1984 en 15&#13;
februari 1985 heeft verzoekster verweerder&#13;
verzocht om toestemming tot compensatie&#13;
van de herplantplicht tot dezelfde opper&#13;
vlakte op het perceel, kadastraal bekend&#13;
gemeente B.-N., sectie A, nummer 3091&#13;
(verder aan te duiden als: perceel 3091).&#13;
- De houtopstand op het perceel 3091&#13;
maakte deel uit van een boskern.&#13;
- Bij het bestreden besluit, zoals na bezwaar&#13;
gehandhaafd, heeft verweerder de&#13;
gevraagde bestemming tot compensatie geweigerd.&#13;
3. Het bestreden besluit&#13;
Verweerder heeft blijkens de beslissing op het&#13;
bezwaar bij zijn weigering van toestemming&#13;
tot compensatie op het daartoe door&#13;
verzoekster aangeboden perceel 3091 het&#13;
volgende overwogen:&#13;
'Ingevolge artikel 2, eerste lid, van het&#13;
Koninklijk besluit van 20 juni 1962 (Staatsblad&#13;
220) moet aan de verplichting tot herbeplanting&#13;
worden voldaan door beplanting&#13;
van de grond waarop zich de gevelde&#13;
houtopstand bevond of van andere grond,&#13;
voor zover de directeur van het Staatsbosbeheer&#13;
hiertoe toestemming heeft verleend.&#13;
Het tweede lid van dit artikel bepaalt dat de&#13;
directeur de bovenbedoelde toestemming&#13;
verleent tenzij (zie lid 2, onder d) de gevelde&#13;
houtopstand deel uitmaakte van een boskern.&#13;
Onder een boskern wordt in het algemeen&#13;
verstaan een min of meer aaneengesloten&#13;
houtopstand met in totaal een oppervlakte&#13;
van circa 5 ha of meer bos.&#13;
Aangezien het perceel waarop de houtopstand&#13;
zich bevond, deel uitmaakt van een&#13;
boskern (op bijgevoegd kaartje is een gedeelte&#13;
van de betreffende boskern aangegeven) moet&#13;
ter plaatse van de velling worden herbeplant.&#13;
Op grond van het bepaalde&#13;
in artikel 2, derde lid, van het reeds eerder&#13;
genoemde Koninklijk besluit van 20 juni&#13;
1962, kan op grond van bijzondere omstandigheden&#13;
compensatie worden toegestaan,&#13;
ook indien de gevelde houtopstand&#13;
deel uitmaakt van een boskern. In het onderhavige&#13;
geval wilt u het perceel waarop de&#13;
houtopstand zich bevond, aanwenden voor&#13;
agrarische doeleinden.&#13;
In veel gevallen kan, gelet op de omstandigheden,&#13;
dan compensatie in of aan de&#13;
boskern worden toegestaan. Echter u wilt de&#13;
compensatie uitvoeren op - nog schaars in de&#13;
omgeving aanwezig zijnde - open&#13;
natuurterrein. Dit terrein maakt deel uit van&#13;
een karakteristiek (lichtglooiend) dekzand -&#13;
beekdallandschap. Het betreffende terrein&#13;
bevindt zich in een overgangsgebied van hoger&#13;
(droog) naar lager (nat) gelegen gronden. Het&#13;
natuur terrein herbergt waardevolle&#13;
floristische elementen zoals tormentil en&#13;
klokjesgentiaan. Uit faunistisch oogpunt is&#13;
het terrein eveneens waardevol. Het is een&#13;
leefgebied voor vele insectesoorten, kleine&#13;
zoogdieren, amfibieën en reptielen.&#13;
Bovendien is het in ornithologisch opzicht&#13;
van belang; de op het terrein voorkomende&#13;
vogelsoorten zijn o.a. wulp, boompieper,&#13;
geelgors, roodborst en tapuit. Door bebossing&#13;
van het natuurterrein zullen genoemde&#13;
waarden vrijwel geheel verloren gaan. Op&#13;
grond hiervan ben ik van mening dat er geen&#13;
grond is om met toepassing van het bepaalde&#13;
in artikel 2, lid 3, van het Koninklijk besluit,&#13;
toestemming te verlenen voor compensatie in&#13;
of aan de boskern, ook al wordt het&#13;
betreffende compensatieperceel met een&#13;
strook bos (van ± 30 m breed) in verbinding&#13;
gebracht met de onderhavige boskern.&#13;
4. Het standpunt van verzoekster Ter&#13;
ondersteuning van haar beroep heeft&#13;
verzoekster - kort en zakelijk weergegeven&#13;
- het volgende aangevoerd.&#13;
Zij heeft er belang bij om het perceel 3092&#13;
te kunnen gebruiken voor agrarische&#13;
doeleinden. Zij is bereid om aan haar herplantplicht&#13;
te voldoen op een terrein, t.w.&#13;
perceel 3091, dat kan worden aangesloten bij&#13;
de boskern, waarvan perceel 3092 deel&#13;
uitmaakt.&#13;
Aldus is volledig aan de door verweerder&#13;
gehanteerde voorwaarden om voor compenatie van de herplantplicht in aanmerking te&#13;
komen voldaan.&#13;
Daarbij valt er op te wijzen dat noch enig&#13;
planologisch voorschrift, noch enige andere&#13;
regeling in de weg staat aan het aanwenden&#13;
van de compensatiegrond (perceel 3091)&#13;
voor agrarische doeleinden, laat staan voor het&#13;
aanbrengen van een houtopstand. Voor zover&#13;
er sprake is van een belangrijke&#13;
natuurwetenschappelijke waarde van dat&#13;
terrein biedt de Boswet geen grondslag om&#13;
beperkingen te stellen aan het gebruik van&#13;
terreinen, niet zijnde bosterreinen of&#13;
houtopstanden.&#13;
5. De beoordeling van het geschil&#13;
Niet in geschil is dat op het perceel 3092 een&#13;
herplantplicht rust. Evenmin bestaat er&#13;
verschil van inzicht over dat genoemd perceel&#13;
deel uitmaakt van een boskern.&#13;
Blijkens het bepaalde bij artikel 2, derde lid,&#13;
van het Koninklijk Besluit van 20 juni 1962&#13;
(Kb. 220) kan verweerder op grond van&#13;
bijzondere omstandigheden in zodanig geval&#13;
niettemin toestemming verlenen tot&#13;
herbeplanting op elders gelegen grond.&#13;
Verweerder voert terzake het beleid dat bij&#13;
een voorstel tot herbeplanting op andere -&#13;
gelijkwaardige - grond in of aan de boskern,&#13;
in beginsel de gevraagde toestemming wordt&#13;
verleend.&#13;
Naar van de zijde van verweerder is opgemerkt&#13;
zou ook ten aanzien van verzoekster,&#13;
gelet op haar aanbod om door aanleg van een&#13;
houtopstand op een strook van ± 30 x 150&#13;
meter, waardoor een aansluiting zou worden&#13;
verkregen aan de bestaande boskern, de&#13;
gevraagde toestemming verleend kunnen&#13;
worden, ware het niet dat de ter compensatie&#13;
aangeboden grond naar het oordeel van&#13;
verweerder een bijzondere&#13;
natuurwetenschappelijke waarde geniet. Om&#13;
die reden heeft verweerder gemeend aan zijn&#13;
beleid geen toepassing te moeten geven.&#13;
Ter ondersteuning van zijn zienswijze heeft&#13;
verweerder betoogd dat tot de belangen welke&#13;
de Boswet beoogt te dienen, waaronder het&#13;
belang van het bewaren van bossen en&#13;
houtopstanden, ook de bewaring daarvan uit&#13;
een oogpunt van natuurbehoud is begrepen.&#13;
Het College overweegt dienaangaande het&#13;
volgende. De Boswet heeft ten doel de&#13;
instandhouding van bosareaal in kwantitatieve&#13;
en kwalitatieve zin zie MvA II, blz. 5. Voorop&#13;
staat daarbij dat geen bos verloren gaat. Het&#13;
belang van het behoud van bos op een&#13;
bepaalde plaats kan, voor zover die&#13;
instrumenten daartoe reiken, gehandhaafd&#13;
worden met in de Boswet neergelegde bevoegdheden,&#13;
zoals een kapverbod of het&#13;
weigeren om toestemming te verlenen tot&#13;
vervulling van de herplantplicht op andere,&#13;
kwalitatief niet gelijkwaardige, grond. Met&#13;
het bestreden besluit heeft verweerder&#13;
evenwel beoogd aantasting van belangrijke&#13;
natuurwetenschappelijke waarden van een&#13;
gebied, waarop de Boswet als zodanig niet&#13;
van toepassing is, te voorkomen, terwijl de&#13;
belangen die de Boswet beoogt te dienen, met&#13;
name de instandhouding van een bos-areaal,&#13;
bij het verlenen van de gevraagde&#13;
toestemming niet in het gedrang komen.&#13;
Verweerder heeft immers desgevraagd verklaard&#13;
dat, waren evengenoemde waarden niet&#13;
in het geding geweest, de gevraagde&#13;
toestemming wel zou zijn verleend.&#13;
Het gaat verweerder dus, kort gezegd, om het&#13;
behoud van de bestaande natuurwetenschappelijke&#13;
waarden welke naar zijn mening&#13;
moeten worden toegekend aan het perceel&#13;
3091. Daartoe ontbreekt hem echter een op&#13;
de Boswet steunende bevoegdheid.&#13;
Uit het vorenstaande volgt dat verweerder&#13;
het bestreden besluit nemende, van zijn&#13;
bevoegdheid als neergelegd in artikel 2,&#13;
derde lid, van het Koninklijk Besluit van 20&#13;
juni 1962 (Stb. 22) gebruik heeft gemaakt&#13;
voor een ander doel dan waarvoor die bevoegdheid&#13;
is gegeven.&#13;
Het bestreden besluit moet derhalve worden&#13;
vernietigd op de grond genoemd in art.&#13;
5, onder b, van de Wet administratieve&#13;
rechtspraak bedrijfsorganisatie, waarna verweerder&#13;
opnieuw zal moeten beslissen,&#13;
zulks met inachtneming van het bij deze&#13;
uitspraak overwogene.&#13;
6. Beslissing&#13;
Het College:&#13;
- Vernietigt het besluit van verweerder van&#13;
29 april 1985, waarbij het door verzoekster&#13;
gedane verzoek om toestemming tot&#13;
compensatie van de herplantplicht, rustend op&#13;
het perceel gemeente B.-N., sectie A, no.&#13;
3092, over een oppervlakte van 3.80 ha, is&#13;
afgewezen; - bepaalt dat verweerder opnieuw beslist&#13;
met inachtneming van het bij de uit&#13;
spraak overwogene.&#13;
- wijst af het meer en anders gevorder&#13;
de.</content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7224</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1990</searchword><id>7099</id><udhid>UDH:TvAR/7099</udhid><titel>'Hilarius Angelus Carolus Maas / Angèle Irene Marie van Rumste-Maas' (TvAR 1990/4346)</titel><searchwords><searchword>TvAR 5/1990</searchword><searchword>TvAR 1990/4346</searchword><searchword>UDH:TvAR/7099</searchword></searchwords><attachments><attachment><name>1990_nr 5_Rechtspraak_4346.pdf</name><extention>pdf</extention><url>https://denhollander.info/download/6708/ci</url></attachment></attachments><inleiding>Pachtwet, art. 1, 8, 36 en 41&#13;
Partijen sluiten nadat de verpachtster haar&#13;
vader als zodanig is opgevolgd, een nieuwe&#13;
pachtovereenkomst voor de wettelijke&#13;
duur, welke overeenkomst evenals de met&#13;
betrekking tot hetzelfde object tussen hen&#13;
al bestaande pachtovereenkomst door de&#13;
grondkamer is goedgekeurd.&#13;
Nu niet is gesteld of gebleken dat het bestaan&#13;
van die twee overeenkomsten naast&#13;
elkaar enig doel dient, moet ervan worden uitgegaan dat bij het aangaan van de laatste&#13;
overeenkomst de eerdere overeenkomst&#13;
is beëindigd.&#13;
Nu het voorgenomen eigen gebruik van&#13;
het verpachte door de dochters van de verpachtster&#13;
aannemelijk en uitvoerbaar is,&#13;
terwijl de grondslag van het maatschappelijk&#13;
bestaan van de pachter door het verlies&#13;
van het gepachte niet ernstig zal worden&#13;
aangetast, is geen plaats meer voor verlenging&#13;
van de pachtovereenkomst.&#13;
In casu op grond van bijzondere omstandigheden&#13;
verlenging met nog één jaar. </inleiding><content>Pachtkamer gerechtshof te Arnhem, beschikking&#13;
d.d. 22 november 1989&#13;
(Mr. Maris, mr. Kok, mr. Houtman (plv.),&#13;
mr.ing. Jansens van Gellicum en Wentink)&#13;
Het gerechtshof te Arnhem, pachtkamer;&#13;
Gezien het op 3 januari 1989 ter griffie&#13;
van het hof ingekomen beroepschrift van&#13;
Hilarius Angelus Carolus Maas, wonende&#13;
te Biervliet, gemeente Terneuzen,&#13;
procureur: mr. W.J.M, van Tongeren, tegen&#13;
een beschikking van de pachtkamer&#13;
van het kantongerecht te Oostburg van 1&#13;
december 1988, waarvan afschrift aan partijen&#13;
is verzonden op 7 december 1988 en&#13;
waarbij is afgewezen het verzoek van appellant&#13;
tot verlenging van de tussen hem als&#13;
pachter en Angèle Irene Marie van Rumste-&#13;
Maas, wonende te Biervliet, gemeente Terneuzen,&#13;
als verpachtster bestaande pachtovereenkomst,&#13;
behoudens verlenging eindigend&#13;
30 september 1989, met betrekking&#13;
tot enkele percelen bouwland te Biervliet,&#13;
kadastraal bekend gemeente Oostburg, sectie&#13;
H, nr. 311, en gemeente Terneuzen, sectie&#13;
BB, nr. 561, totaal groot 7.99.76 ha;&#13;
Mede gezien de overige stukken, waaronder&#13;
een fotocopie van voormelde beschikking;&#13;
Gelet op de behandeling van het hoger beroep&#13;
ter zitting van het hof van 23 oktober&#13;
1989, waarbij aanwezig waren Lutech Alfons&#13;
Maria Maas, de zoon van appellant,&#13;
vergezeld door diens echtgenote en bijgestaan&#13;
door mr. J.Y.B. Jansen, juridisch&#13;
medewerker van Arag-Nederland N.V. te&#13;
Leusden, alsmede geïntimeerde in persoon,&#13;
vergezeld door haar dochter Mariëtte Boënne-&#13;
van Rumste en bijgestaan door A.M.M.&#13;
van Damme, deurwaarder te Terneuzen;&#13;
Overweegt:&#13;
Voormelde beschikking is gegeven uit&#13;
overweging in hoofdzaak, dat het voornemen&#13;
van de beide dochters van geïntimeerde,&#13;
Mariëtte en Marjan, om het verpachte&#13;
persoonlijk voor een tot de landbouw betrekkelijk&#13;
doel in gebruik te nemen aannemelijk&#13;
en uitvoerbaar is, alsmede dat dat&#13;
gebruik voor hen van overwegende betekenis&#13;
is, weshalve het niet relevant is of de&#13;
pachter door het verlies van het gepachte al&#13;
dan niet ernstig in de grondslag van zijn&#13;
maatschappelijk bestaan wordt aangetast.&#13;
Appellant heeft de volgende grieven aangevoerd:&#13;
Grief I.&#13;
Ten onrechte heeft de pachtkamer van&#13;
het kantongerecht niet eerst beslist op de&#13;
vordering tot indeplaatsstelling.&#13;
Grief II.&#13;
Ten onrechte is door de pachtkamer van&#13;
het kantongerecht bepaald dat het verlengingsverzoek&#13;
moet worden afgewezen en&#13;
dat derhalve de pachtovereenkomst eindigt&#13;
op 30 september 1989.&#13;
Grief III.&#13;
Ten onrechte is de pachtkamer van het&#13;
kantongerecht van oordeel dat het gebruik&#13;
van het verpachte voor de dochters van&#13;
geïntimeerde van overwegende betekenis is.&#13;
De mondelinge behandeling:&#13;
Ter zitting van het hof is niet of onvoldoende&#13;
weersproken verklaard (zakelijk&#13;
weergegeven):&#13;
door de zoon van appellant:&#13;
dat hij bij vonnis van de pachtkamer van&#13;
het kantongerecht van 22 juni 1989 in de&#13;
plaats van appellant is gesteld als pachter in&#13;
de onderhavige pachtovereenkomst en dat&#13;
geen van beide partijen van dat vonnis hoger&#13;
beroep heeft ingesteld; dat hij 27 jaar&#13;
is, op 10 juli 1987 is gehuwd en nog geen&#13;
kinderen heeft; dat hij in het bezit is van&#13;
het diploma MAS; dat zijn bedrijf thans&#13;
58.96.10 ha groot is, te weten 2.85.50 ha&#13;
eigendom, 35.67.15 ha in pacht van appellant,&#13;
9.52.15 ha in onderpacht van appellant&#13;
(per 31 oktober 1989 is hij rechtstreeks&#13;
pachter van deze oppervlakte) en 10.91.30&#13;
ha in pacht van de Dienst der Domeinen;&#13;
dat appellant nog 18.13.26 ha exploiteert,&#13;
te weten de litigieuze 7.99.76 ha en 10.13.50 ha die van derden worden gepacht; dat hij&#13;
zelf ongeveer 1.80 ha (netto) gebruikt als&#13;
grasland en de rest van zijn grond als&#13;
bouwland; dat daarop suikerbieten, granen,&#13;
erwten, bonen, wortelen, winterpeen&#13;
en witlof worden verbouwd; dat op dit moment&#13;
alle mais wordt aangekocht; dat hij&#13;
behalve over de bedrijfsruimte in het&#13;
hoofdgebouw beschikt over drie schuren&#13;
van respectievelijk 21 x 12 meter, 18 x 25&#13;
meter en 9 x 15 meter; dat hij nog gebrek&#13;
aan bedrijfsruimte heeft; dat hij met ingang&#13;
van 1987 het bedrijf van appellant&#13;
heeft overgenomen; dat laatstgenoemde&#13;
nog voor nog 25% participeert in het akker&#13;
bouwgedeelte, zulks bij wege van een&#13;
mondelinge, als overgangsregeling bedoelde&#13;
maatschap; dat die 25%-regeling was&#13;
bedoeld voor de jaren 1987, 1988 en 1989&#13;
en een en ander voor 1990 opnieuw zal&#13;
worden bezien; dat ook wat de overname&#13;
van de werktuigen betreft sprake is van een&#13;
geleidelijke overgang, doordat de oude machines&#13;
en werktuigen van appellant zijn gebleven,&#13;
maar hij bij de noodzaak van vervanging&#13;
voor zijn rekening zorgt voor de&#13;
aanschaf van nieuwe; dat het boekhoudoverzicht&#13;
over 1988 inmiddels ook gereed is&#13;
en thans door zijn raadsman wordt overgelegd;&#13;
dat het resultaat in 1989 naar verwachting&#13;
iets minder zal zijn; dat met betrekking&#13;
tot ongeveer de helft van de thans&#13;
nog bij appellant in pacht zijnde oppervlakte&#13;
van 10.13.50 ha zijn indeplaatsstelling&#13;
als pachter naar verwachting in der&#13;
minne geregeld zal worden en de indeplaatsstelling&#13;
met betrekking tot de andere helft&#13;
te zijner tijd in rechte zal worden gevorderd;&#13;
door Mariëtte Boënne-van Rumste:&#13;
dat zij 42 jaar is en haar man 39 jaar; dat&#13;
zij drie nog schoolgaande zoons hebben;&#13;
dat zij een landbouwbedrijf exploiteren in&#13;
Graauw, op ongeveer 35 kilometer afstand&#13;
van de grond in geschil; dat dit bedrijf&#13;
26.88.89 ha groot is, te weten 5.04.19 ha&#13;
(waarop woning en bedrijfsgebouwen)&#13;
eigendom en 21.84.70 ha in pacht; dat het&#13;
vrijwel geheel als akkerbouwbedrijf wordt&#13;
gebruikt en voorts nog ongeveer 100 mestvarkens&#13;
worden gehouden; dat het bij afwijzing&#13;
van het onderhavige verlengingsver&#13;
zoek de bedoeling is, dat zij en haar&#13;
man samen met haar zuster en diens echtgenoot&#13;
de grond in geschil samen zullen&#13;
gaan gebruiken en niet ieder een van beide&#13;
percelen; dat voor de bewerking van deze&#13;
percelen, die als bouwland zullen worden&#13;
geëxploiteerd, de werktuigen en machines&#13;
van haar zwager zullen worden gebruikt;&#13;
dat zij aardappelen, uien, gerst, tarwe,&#13;
erwten, bonen en suikerbieten verbouwen;&#13;
door geïntimeerde:&#13;
dat haar dochter Marjan Uitdewillegen-&#13;
Van Rumste en haar man beiden 37 jaar&#13;
zijn; dat zij drie nog schoolgaande kinderen&#13;
hebben, te weten twee zoons en één&#13;
dochter; dat zij in de ouderlijke hoeve te&#13;
Biervliet wonen en daar een bedrijf exploiteren&#13;
ter grootte van 42.47.10 ha, bestaande&#13;
uit 4.71.25 ha (waarop woning en bedrijfsgebouwen)&#13;
eigendom en 37.75.85 ha&#13;
in pacht voor de wettelijke duur; dat dit bedrijf&#13;
vrijwel geheel als akker bouwbedrijf&#13;
wordt geëxploiteerd en er voorts 130 a 140&#13;
schapen worden gehouden; dat haar&#13;
schoonzoon zelf de vlasteelt doet en daarvoor&#13;
geen grond aan derden wordt verpacht;&#13;
dat zij zelf nog 3.72.80 ha in gebruik&#13;
heeft, welke grond voor haar door haar&#13;
schoonzoon wordt bewerkt;&#13;
De raadslieden hebben vervolgens de&#13;
standpunten van partijen nog nader toegelicht.&#13;
Het oordeel van het hof:&#13;
1. Bij pachtovereenkomst van 15 februari&#13;
1966, goedgekeurd door de grondkamer&#13;
voor Zeeland bij beschikking van 18 maart&#13;
1966, is door Prudent Charles Marie Maas,&#13;
de vader van geïntimeerde, aan appellant&#13;
verpacht een hoeve te Biervliet, totaal&#13;
groot 40.41.93 ha, zulks voor de duur van&#13;
12 jaar, ingaande 1 oktober 1966. Genoemde&#13;
partijen hebben vervolgens voor dezelfde&#13;
hoeve (waarvan de totale oppervlakte&#13;
inmiddels was gewijzigd in 40.62.90 ha) op&#13;
6 november 1976 een nieuwe pachtovereenkomst&#13;
gesloten, goedgekeurd door de&#13;
grondkamer voor Zeeland bij beschikking&#13;
van 13 januari 1978, van welke pachtovereenkomst&#13;
de duur is ingegaan op 1 oktober&#13;
1978. Op 5 april 1979 is voornoemde verpachter&#13;
overleden, waarna dat deel van de&#13;
verpachte hoeve dat thans de grond in geschil&#13;
is, als haar deel van de erfenis aan geïntimeerde is toegedeeld; zij volgde derhalve&#13;
haar overleden vader daardoor ook&#13;
op in diens rechten en verplichtingen als&#13;
verpachter van die grond.&#13;
Bij akte van 20 januari 1983 sloten partijen&#13;
vervolgens voor de grond in geschil&#13;
een nieuwe pachtovereenkomst, zulks voor&#13;
de duur van zes jaar, ingaande 1 oktober&#13;
1983 en mitsdien eindigend op 30 september&#13;
1989, welke pachtovereenkomst door&#13;
de grondkamer voor Zeeland is goedgekeurd&#13;
bij beschikking van 25 februari 1983.&#13;
Aangezien niet is gesteld of gebleken, dat&#13;
het bestaan van twee goedgekeurde pachtovereenkomsten&#13;
tussen dezelfde partijen en&#13;
met betrekking tot hetzelfde land enig doel,&#13;
laat staan enig redelijk doel dient, moet ervan&#13;
worden uitgegaan dat bij het aangaan&#13;
van de laatste pachtovereenkomst de eerdere&#13;
pachtovereenkomst is beëindigd; zij&#13;
kwam daarvoor in de plaats.&#13;
Uit het vorenstaande volgt, dat met betrekking&#13;
tot de grond in geschil tussen partijen&#13;
slechts één pachtovereenkomst bestaat,&#13;
waarvan de duur behoudens verlenging&#13;
is geëindigd op 30 september 1989.&#13;
2. Bij zijn eerste grief heeft appellant&#13;
geen belang meer. Immers, nu ingevolge in&#13;
middels onherroepelijk geworden vonnis&#13;
van de pachtkamer van het kantongerecht&#13;
te Oostburg van 22 juni 1989 zijn zoon Lutech&#13;
Alfons Maria Maas als pachter in zijn&#13;
plaats is gesteld, moet - voorzover van belang&#13;
- bij de beslissing op het onderhavige&#13;
verlengingsverzoek met diens belangen rekening&#13;
worden gehouden en dat is overeenkomstig&#13;
datgene wat door appellant met&#13;
deze grief wordt beoogd.&#13;
3. Gelet op hetgeen daaromtrent uit de&#13;
stukken en het ter zitting van het hof ver&#13;
handelde is gebleken, is het hof van oordeel&#13;
dat voorgenomen eigen gebruik van de&#13;
grond in geschil door de betreffende dochters&#13;
van geïntimeerde aannemelijk en uit&#13;
voerbaar is.&#13;
4. Vervolgens komt de vraag aan de orde&#13;
of door het verlies van het gepachte de&#13;
grondslag van het maatschappelijk bestaan&#13;
van de zoon van appellant ernstig zal worden&#13;
aangetast.&#13;
Hij exploiteert thans reeds een landbouwbedrijf&#13;
van ongeveer 59 ha; samen&#13;
met de grond in geschil en de helft van de&#13;
thans nog bij appellant in pacht zijnde&#13;
10.13.50 ha is sprake van een oppervlakte&#13;
van ongeveer 72 ha. Verlies van de onderhavige&#13;
7.99.76 ha is naar het oordeel van&#13;
het hof aan te merken als een aantasting&#13;
van zijn maatschappelijk bestaan, doch&#13;
niet als een ernstige aantasting. Betrokkene&#13;
houdt immers nog een bedrijf met een oppervlakte&#13;
van ongeveer 64 ha over, hetgeen,&#13;
mede gelet op de overige te zijnen&#13;
aanzien van belang zijnde omstandigheden,&#13;
voldoende is om zich als zelfstandig&#13;
landbouwer te kunnen handhaven.&#13;
Niet aan de orde komt derhalve of het&#13;
voorgenomen eigen gebruik van de beide&#13;
dochters van geïntimeerde van overwegende&#13;
betekenis is en de derde door de appellant&#13;
aangevoerde grief behoeft daarom&#13;
geen bespreking.&#13;
5. Het vorenoverwogene brengt op zichzelf&#13;
mede dat het onderhavige pachtverlengingsverzoek&#13;
van de hand moet worden gewezen.&#13;
Het hof acht evenwel te deze ook van&#13;
belang, dat geïntimeerde van haar kant&#13;
niet alleen in de hand heeft gewerkt dat&#13;
tussen partijen onzekerheid is ontstaan&#13;
over de datum waarop de lopende pachtperiode&#13;
een einde nam/neemt, maar vervolgens&#13;
ook te berusten in de tweede beslissing&#13;
van de pachtkamer van het kantongerecht&#13;
te Oostburg, waarbij - in afwijking&#13;
van de door die pachtkamer eerder&#13;
gegeven beschikking - is uitgegaan&#13;
van 30 september 1990 in plaats van 30 september&#13;
1989 als datum van het einde van de&#13;
pachtovereenkomst in geschil. In een en&#13;
ander ziet het hof aanleiding om deze&#13;
pachtovereenkomst nog met één jaar te&#13;
verlengen.&#13;
De tweede grief is derhalve gedeeltelijk&#13;
gegrond.&#13;
Slotsom:&#13;
De beschikking, waarvan beroep, kan&#13;
niet in stand blijven en beslist moet worden&#13;
als na te melden.&#13;
Beschikkende in hoger beroep:&#13;
Vernietigt de tussen partijen door de&#13;
pachtkamer van het kantongerecht te Oostburg&#13;
gegeven beschikking van 1 december&#13;
1988, waarvan beroep,&#13;
en opnieuw beschikkende:&#13;
Verlengt de ten processe bedoelde pachtovereenkomst met één jaar, eindigend 30&#13;
september 1990.</content><legacyfootnotes/><footnotes><footnote/></footnotes><auteurs>Mr. Maris, mr. Kok, mr. Houtman (plv.),&#13;
mr.ing. Jansens van Gellicum en Wentink</auteurs><published>1990-05-01 00:00:00</published><modified>1990-05-01 00:00:00</modified><editiondate>1990-05-01</editiondate><htmlpath>https://denhollander.info/artikel/7099</htmlpath></article>
</articles></edition>
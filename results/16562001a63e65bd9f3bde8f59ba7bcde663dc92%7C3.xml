<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2005</searchword><id>4201</id><udhid>UDH:TvAR/4201</udhid><titel>Wetgeving en literatuur</titel><searchwords><searchword>TvAR 2/2005</searchword><searchword>UDH:TvAR/4201</searchword></searchwords><attachments><attachment><name>2005_nr 2_Wetgeving _Bezemer.pdf</name><extention>pdf</extention><url>https://denhollander.info/download/4160/ci</url></attachment></attachments><inleiding>Agrarisch milieubeleid&#13;
&#13;
Wijziging Meststoffenwet: invoering gebruiksnormen&#13;
Op 10 december 2004 is het wetsvoorstel tot&#13;
wijziging van de Meststoffenwet i.v.m. de&#13;
invoering van gebruiksnormen naar de Tweede&#13;
Kamer gestuurd (TK 2004-2005, 29 930,&#13;
nrs. 1-4, wetsvoorstel, memorie van toelichting,&#13;
advies en nader rapport). Reeds bij de&#13;
aanvang van de Memorie van Toelichting&#13;
wordt de Staten-Generaal aangespoord niet te&#13;
treuzelen bij de behandeling van dit wetsvoorstel:&#13;
het zal uiterlijk op 1 januari 2006&#13;
kracht van wet moeten hebben gekregen en in&#13;
werking moeten zijn getreden. Het wetsvoorstel&#13;
strekt ertoe om de Meststoffenwet in&#13;
overeenstemming te brengen met de Europese&#13;
regelgeving en om de verontreiniging van de&#13;
bodem en het water door meststoffen, in het&#13;
bijzonder stikstof en fosfaat, verder te beperken.&#13;
Ter voldoening aan de in de Nitraatrichtlijn&#13;
gestelde middelvoorschriften wordt het&#13;
stelsel van regulerende mineralenheffingen uit&#13;
hoofdstuk IV van de Meststoffenwet vervangen&#13;
door een stelsel van gebruiksnormen. In&#13;
de Memorie van Toelichting wordt uitvoerig&#13;
ingegaan op de achtergronden bij het wetsvoorstel,&#13;
het systeem van gebruiksnormen&#13;
(3-tal gebruiksnormen, t.w. gebruiksnorm&#13;
voor dierlijke meststoffen (stikstof), stikstofgebruiksnorm&#13;
voor meststoffen (organische&#13;
mest en kunstmest), fosfaatgebruiksnorm voor&#13;
meststoffen (organische mest en kunstmest))&#13;
en in verband daarmee de regels waaraan&#13;
transporteurs en opslaghouders van dierlijke&#13;
mest moeten voldoen, het sanctie-instrumentarium&#13;
(er wordt overgestapt van regulerende&#13;
heffingen naar punitieve sancties in de vorm&#13;
van bestuurlijke boetes en strafrecht; de&#13;
nadruk komt te liggen op bestuurlijke boetes;&#13;
het strafrecht dient als vangnet), de overige&#13;
wijzigingen waarin het wetsvoorstel voorziet&#13;
(regels t.a.v. natuurterreinen; evaluatiebepaling),&#13;
de juridische aspecten (systematiek van&#13;
normstelling en de daaruit voortvloeiende bewijslastverdeling;&#13;
andere aspecten van bewijsvoering),&#13;
de bedrijfs- resp. de milieueffecten,&#13;
de uitvoering en handhaving en de maatschappelijke&#13;
commentaarronde.&#13;
Van de eerder aangekondigde aanpassingen in&#13;
het volume-instrumentarium zal de intrekking&#13;
van het stelsel van mestafzetovereenkomsten&#13;
per 1 januari 2005 een feit zijn (Stb.&#13;
2004, 473); de vereenvoudiging van het stelsel&#13;
van mestproductie-, varkens- en pluimveerechten&#13;
zal worden geregeld via een afzonderlijk&#13;
wetsvoorstel, teneinde vertraging van het&#13;
onderhavige wetsvoorstel zoveel mogelijk te&#13;
voorkomen.&#13;
&#13;
Stimulering mestbewerking en mestverwerking&#13;
In een brief van 13 december 2004 (TK 2004-&#13;
2005, 28 385, nr. 45) gaat de minister van&#13;
LNV, mede namens de staatssecretaris van&#13;
VROM, in op de wijze waarop invulling zal&#13;
worden gegeven aan de aangenomen motie-&#13;
Van der Vlies (28 385, nr. 31). In deze motie&#13;
wordt de regering gevraagd in het najaar van&#13;
2004 met voorstellen te komen om mestbewerking&#13;
en mestverwerking te stimuleren&#13;
en tevens voorstellen te doen om de belemmeringen&#13;
voor mestbe- en verwerking zo veel&#13;
mogelijk weg te nemen. Het gaat om de volgende&#13;
maatregelen:&#13;
– de bij de overheid beschikbare kennis over&#13;
praktijkrijpe en nieuwe technieken van mestbe-&#13;
en verwerking komt voor iedereen beschikbaar;&#13;
– de komende twee jaar zullen kansrijke&#13;
projecten op basis van nieuwe technieken,&#13;
geïnitieerd en gedragen door het bedrijfsleven,&#13;
door de overheid worden ondersteund met&#13;
onderzoek;&#13;
– de vergunningverleningprocedure wordt&#13;
ondersteund, o.a. met het uitgeven van een&#13;
Handreiking Co-vergisting;&#13;
– het aantal toegelaten producten voor covergisting&#13;
zal toenemen;&#13;
– er komt een verkenning of, en zo ja hoe,&#13;
andere lidstaten het gebruik van kunstmestvervangers&#13;
uit dierlijke mest hebben geregeld;&#13;
– een beleidskader wordt uiterlijk maart&#13;
2005 gepubliceerd zodat pilots kunnen starten&#13;
ter stimulering van mestverwerking door voor&#13;
de extra dieren slechts 50% dierrechten te&#13;
verlangen op voorwaarde dat de producten uit&#13;
de verwerkte mest buiten de Nederlandse&#13;
landbouw worden afgezet.&#13;
&#13;
Startdocument nieuwe bestrijdingsmiddelenwet&#13;
Op 30 september 2004 is een vernieuwde&#13;
bestrijdingsmiddelenwet aangekondigd (27 858,&#13;
nr. 51). Doel is te komen tot een integrale aanpak,&#13;
waarbij niet alleen de wet, maar ook het&#13;
onderliggend complex van regels wordt aangepakt.&#13;
Vermindering van lasten voor bedrijfsleven&#13;
en overheid zullen zo veel mogelijk&#13;
worden nagestreefd. Op 9 december 2004&#13;
heeft de minister van LNV, mede namens de&#13;
staatssecretaris van VROM, een startdocument&#13;
naar de Tweede Kamer gestuurd, waarin&#13;
de beoogde aanpak en opzet van de nieuwe&#13;
wet voor de toelating van gewasbeschermingsmiddelen&#13;
en biociden is beschreven (TK&#13;
2004-2005, 27 858, nr. 53). Het startdocument&#13;
is tot stand gekomen op basis van een voorverkenning&#13;
met belangenorganisaties. In het&#13;
startdocument wordt uitgegaan van een wet&#13;
die het juridisch kader bevat voor zowel de&#13;
toelating van gewasbeschermingsmiddelen als&#13;
die van biociden. De belangrijkste uitgangspunten&#13;
voor de nieuwe wettelijke regeling zijn:&#13;
– het wetsvoorstel wordt zoveel mogelijk&#13;
richtlijnconform opgesteld, d.w.z. dat over&#13;
onderwerpen die in de gewasbeschermingsrichtlijn&#13;
en de biocidenrichtlijn zijn opgenomen,&#13;
in het wetsvoorstel niet meer wordt&#13;
geregeld dan in de richtlijnen over deze&#13;
onderwerpen is bepaald (‘gelijk speelveld’);&#13;
– wettelijke bepalingen die gericht zijn op&#13;
specifieke doelgroepen zoals industrie, handel&#13;
en gebruikers, krijgen een meer per groep herkenbare&#13;
plaats in het systeem van de wet&#13;
(doelgroepenbenadering/ketenbenadering).&#13;
Een eerste concept van het wetsvoorstel zal&#13;
naar verwachting in de tweede helft van januari&#13;
worden besproken met de betrokken organisaties.&#13;
&#13;
Parlementaria&#13;
– Begroting VROM 2005, TK 2004-2005,&#13;
29 800 XI, nr. 54 herdruk (motie, 1 december&#13;
2004); nr. 76 (brief staatssecretaris met reactie&#13;
op moties en amendementen (milieugedeelte),&#13;
6 december 2004)&#13;
– Milieubeleid 2002-2006, TK 2004-2005,&#13;
28 663, nr. 30 (brief staatssecretaris over wijzigingen&#13;
in de regelgeving op het gebied van&#13;
luchtkwaliteit, 26 november 2004)&#13;
– Meerjarenprogramma herijking van de&#13;
VROM-regelgeving, TK 2004-2005, 29 383,&#13;
nr. 23 (brief minister met informatie over de&#13;
‘quick wins’ die in het kader van dit project&#13;
zijn en worden geboekt, d.w.z. alle ontwikkelingen&#13;
die passen in de herijking en modernisering&#13;
van de VROM-regelgeving en op korte&#13;
termijn (uiterlijk begin 2005) zichtbare resultaten&#13;
opleveren, 25 november 2004)&#13;
– Wijziging van hoofdstuk 18 van de Wet&#13;
milieubeheer (Handhavingsstructuur), TK&#13;
2004-2005, 29 285, nrs. 8-11 (amendementen,&#13;
8 december 2004); nr. 12 (motie, 8 december&#13;
2004); nr. 13 (brief staatssecretaris over o.m.&#13;
de versterking van de positie van de toezichthouder,&#13;
10 december 2004); EK 2004-2005,&#13;
29 285, nr. A (gewijzigd wetsvoorstel, 14 december&#13;
2004)&#13;
&#13;
Wet- en regelgeving&#13;
– Besluit uitvoering EG-richtlijn nationale&#13;
emissieplafonds, Stb. 2004, 606 (implementatie&#13;
richtlijn 2001/81/EG inzake nationale&#13;
emissieplafonds voor bepaalde luchtverontreinigende&#13;
stoffen; het besluit wijst de instantie&#13;
aan, die belast wordt met de taken in de richtlijn&#13;
op het gebied van het opstellen van emissie-&#13;
inventarissen en de verslaglegging aan de&#13;
Commissie, alsmede voorschriften m.b.t. de&#13;
methoden bij het opstellen van de emissieinventarissen)&#13;
– Inwerkingtreding Besluit van 9 september&#13;
2004, houdende intrekking van het stelsel van&#13;
mestafzetovereenkomsten, Stb. 2004, nr. 620&#13;
(inwerkingtreding m.i.v. 1 januari 2005)&#13;
– Intrekking van enkele regelingen LNV,&#13;
Stcrt. 10 december 2004, nr. 239 (i.v.m. de&#13;
intrekking van het stelsel van mestafzetovereenkomsten&#13;
per 1 januari 2005 komen ook de&#13;
daarop gebaseerde uitvoeringsregelingen te&#13;
vervallen)&#13;
&#13;
Literatuur&#13;
– P.P.A. Bodden, ‘Meerdere milieuvergunningen,&#13;
welke geldt?’, Land- en Tuinbouw&#13;
Bulletin november/december 2004, nr. 11/12,&#13;
p. 13-15 (bespreking van een recente uitspraak&#13;
van de ABRvS)&#13;
&#13;
Jurisprudentie&#13;
– Vz. ABRvS 18 augustus 2004 (Brijvoerinstallatie&#13;
‘De Knorhof’; ruimte voor afzien&#13;
van handhaving; belangenafweging; evenredigheidstoetsing;&#13;
uitvoerbaarheid last onder&#13;
dwangsom.), AB 18 december 2004, nr. 424&#13;
(m.nt. F.C.M.A. Michiels)&#13;
– CBb 22 juli 2004 (Bestrijdingsmiddelen&#13;
(gewasbeschermingsmiddelen); overgangsregime:&#13;
voorlopige toelatingen en verlengingsbesluiten;&#13;
expiratie; procesbelang; inmiddels&#13;
toelating (art. 3 Bmw 1962) voor tien jaren;&#13;
beroep niet-ontvankelijk.), AB 18 december&#13;
2004, nr. 438 (m.nt. J.H. van der Veen); JM&#13;
10 december 2004, nr. 140 (m.nt. F.R. van&#13;
Herwijnen)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2005-02-01 00:00:00</published><modified>2005-02-01 00:00:00</modified><editiondate>2005-02-01</editiondate><htmlpath>https://denhollander.info/artikel/4201</htmlpath></article>
</articles></edition>
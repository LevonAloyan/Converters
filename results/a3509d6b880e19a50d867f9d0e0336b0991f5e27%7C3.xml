<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1998</searchword><id>5740</id><udhid>UDH:TvAR/5740</udhid><titel>De PBO: terug van bijna weggeweest</titel><searchwords><searchword>TvAR 1/1998</searchword><searchword>UDH:TvAR/5740</searchword></searchwords><attachments><attachment><name>1998_nr 1_Artikel_Duin.pdf</name><extention>pdf</extention><url>https://denhollander.info/download/5672/ci</url></attachment></attachments><inleiding>1.&#13;
Inleiding&#13;
Na jaren van stilte heeft de publiekrechtelijke bedrijfsorganisatie (PBO1) de afgelopen tijd over aandacht niet te klagen gehad. De politieke en wetenschappelijke discussies die voortvloeiden uit de motie Wiebinga2, vormden voor de Vereniging voor Agra-risch Recht in 1996 aanleiding haar jaarvergadering aan dit onderwerp te wijden. In het preadvies voor deze vergadering3 schrijft professor Hirsch Ballin, na de discussies te hebben samengevat:&#13;
Intussen is ook beraad binnen de PBO en in de kringen van het georganiseerde bedrijfsleven op gang gekomen, en ligt een grondige herziening van het stelsel het meest in de rede. Dientengevolge moet worden geconcludeerd dat de PBO, alle waardering van betrokkenen uit de agrarische sector zelf ten spijt, geen vaste grond meer onder de voeten heeft. De bestaansgrond en de inrichting staan tegelijkertijd ter discussie.&#13;
De preadviseur gaf daarmee een goed beeld van de toenmalige situatie. Sindsdien zijn de ontwikkelingen echter snel gegaan. Werd er bij aanvang van de huidige kabinets-periode nog openlijk getwijfeld aan zin en bestaan van de PBO, in april 1997 schreef het kabinet na uitgebreid intern en extern onderzoek reeds&#13;
... dat de PBO zowel economisch als maatschappelijk duidelijk meerwaarde heeft. Derhalve kiest het kabinet voor een gemoderniseerd publiekrechtelijk stelsel van bedrijfslichamen.4&#13;
Het kabinet wenste langs drie lijnen tot deze modernisering te komen, namelijk:&#13;
- op gebied van de regelgeving door de bedrijfslichamen;&#13;
- in het toezicht op de bedrijfslichamen; en&#13;
- via reducering van het aantal bedrijfslichamen.&#13;
Aan de eerstgenoemde twee punten is onlangs uitvoering gegeven door middel van twee voorstellen tot wetgeving. Het betreft het voorstel tot wijziging van de Wet op de bedrijfsorganisatie (Wbo)5 en het voorstel tot wijziging van de Grondwet, strek-kende tot opneming van bepalingen inzake zelfstandige bestuursorganen6. Over het derde aspect, het terugbrengen van het aantal schappen, heeft de SER inmiddels advies uitgebracht. De PBO kan de toekomst derhalve weer met enig vertrouwen tegemoet zien. De internationale success-story van het poldermodel zal aan deze ontwikkeling voor een deel debet zijn. Naast organisaties als de Stichting van de Arbeid en de SER is de PBO-structuur bij uitstek een geïnstitutionaliseerde representatie van dat model. Maar ook op eigen kracht heeft de PBO de afgelopen jaren in kringen van wetenschap en politiek aan waardering weten te winnen, hetgeen ook blijkt uit het bovengenoemde standpunt van het kabinet. Overigens is de discussie over de PBO zeker in dogmatische zin nog niet afgerond. Dat blijkt uit het advies van de Raad van State over de twee wetsvoorstellen, dat in beide gevallen uitmondt in de door de Raad spaarzaam gehan-teerde conclusie de voorstellen in heroverweging te nemen. Daaraan heeft het kabinet op hoofdpunten echter geen gevolg gegeven. Ik kom daar uiteraard hierna op terug.&#13;
Dat neemt niet weg dat de PBO nu daadwerkelijk kan gaan werken aan de nood-zakelijke modernisering, hetgeen tevens een goede gelegenheid is de voorlopige balans op te maken. In dit artikel ga ik eerst in op het voorstel tot wijziging van de Grondwet. Daarna bespreek ik het wetsvoorstel tot wijziging van de Wet op de bedrijfsorganisatie. Ten slotte komen de voorstellen tot reducering van het aantal schappen aan de orde.</inleiding><content>2. PBO: zbo of eigenstandig bestuursorgaan?&#13;
Het voorstel tot wijziging van de Grondwet&#13;
Een bijzonder element in de discussie over de PBO dat nog niet tot klaarheid is gebracht, schuilt in het verschil tussen de PBO en de zelfstandige bestuursorganen (zbo's). Het kabinet heeft lange tijd hardnekkig volgehouden dat de PBO een bijzondere vorm van een zbo was. In het standpunt van april 1997 stelt het kabinet dat - in lijn met de Aanwijzingen inzake zelfstandige bestuursorganen - onder een zbo wordt verstaan: "bestuursorgaan op het niveau van de centrale overheid, dat hiërarchisch niet onder-geschikt is aan een minister". Vervolgens wordt vlotweg geconstateerd dat een PBO aan deze definitie voldoet.7 Dat men daarmee op gespannen voet kwam te verkeren met Aanwijzing art. 124 c, waarin is neergelegd dat de instelling van zbo's alleen in enkele (limitatief) opgesomde omstandigheden mogelijk is, zodat op grond daarvan PBO's überhaupt niet zouden kunnen worden ingesteld, realiseerde men zich blijkbaar niet. Ook andere Aanwijzingen inzake zbo zijn naar hun aard niet toegesneden op de PBO. Vanuit de PBO-wereld is het standpunt van het kabinet in dezen dan ook steeds bestreden. Het belangrijkste argument daarvoor is dat de PBO een eigenstandige positie heeft ingevolge art. 134, lid 1 Grondwet (Gw), dat luidt: "Bij of krachtens de wet kunnen openbare lichamen voor beroep en bedrijf en andere openbare lichamen worden ingesteld en opgeheven." De PBO is een vorm van functioneel bestuur met een grondwettelijke basis. In dit artikel is de basis gelegd voor de regelgevende bevoegdheid. Daarnaast betekent het zijn van openbaar lichaam dat er sprake is van een gemeenschap, waarvan de leden invloed kunnen uitoefenen op de samenstelling van het bestuur.8 Deze gemeenschap binnen de PBO is weliswaar niet zodanig demo2. PBO: zbo of eigenstandig bestuursorgaan?&#13;
Het voorstel tot wijziging van de Grondwet&#13;
Een bijzonder element in de discussie over de PBO dat nog niet tot klaarheid is gebracht, schuilt in het verschil tussen de PBO en de zelfstandige bestuursorganen (zbo's). Het kabinet heeft lange tijd hardnekkig volgehouden dat de PBO een bijzondere vorm van een zbo was. In het standpunt van april 1997 stelt het kabinet dat - in lijn met de Aanwijzingen inzake zelfstandige bestuursorganen - onder een zbo wordt verstaan: "bestuursorgaan op het niveau van de centrale overheid, dat hiërarchisch niet onder-geschikt is aan een minister". Vervolgens wordt vlotweg geconstateerd dat een PBO aan deze definitie voldoet.7 Dat men daarmee op gespannen voet kwam te verkeren met Aanwijzing art. 124 c, waarin is neergelegd dat de instelling van zbo's alleen in enkele (limitatief) opgesomde omstandigheden mogelijk is, zodat op grond daarvan PBO's überhaupt niet zouden kunnen worden ingesteld, realiseerde men zich blijkbaar niet. Ook andere Aanwijzingen inzake zbo zijn naar hun aard niet toegesneden op de PBO. Vanuit de PBO-wereld is het standpunt van het kabinet in dezen dan ook steeds bestreden. Het belangrijkste argument daarvoor is dat de PBO een eigenstandige positie heeft ingevolge art. 134, lid 1 Grondwet (Gw), dat luidt: "Bij of krachtens de wet kunnen openbare lichamen voor beroep en bedrijf en andere openbare lichamen worden ingesteld en opgeheven." De PBO is een vorm van functioneel bestuur met een grondwettelijke basis. In dit artikel is de basis gelegd voor de regelgevende bevoegdheid. Daarnaast betekent het zijn van openbaar lichaam dat er sprake is van een gemeenschap, waarvan de leden invloed kunnen uitoefenen op de samenstelling van het bestuur.8 Deze gemeenschap binnen de PBO is weliswaar niet zodanig democratisch georganiseerd als bij de gemeente of de provincie,9 maar er is een duidelijk af te bakenen kring van belanghebbenden c.q. bedrijfsgenoten. Dit is een wezenlijk ele-ment, dat bij de zbo niet wordt aangetroffen. Men doet de PBO tekort door haar op één lijn te plaatsen met de zbo.&#13;
In de voorgestelde wijziging van de Grondwet komt het kabinet wat halfslachtig terug op zijn eerdere standpunt. De voorstellen strekken ertoe de zbo een grondwettelijke basis te geven, waartoe het bovengenoemde art. 134 zou dienen te worden gewijzigd. De ontwerp-tekst van art. 134, lid 1 Gw luidt: "Bij of krachtens de wet kunnen zelfstan-dige bestuursorganen en organen van publiekrechtelijke beroeps- en bedrijfsorganisatie worden ingesteld." Voorts wordt onder andere voorgesteld het huidige opschrift van hoofdstuk 7 van de Grondwet, dat thans luidt "Provincies, gemeenten, waterschappen en andere openbare lichamen", te vervangen door "Provincies, gemeenten, water-schappen en zelfstandige bestuursorganen". Daarmee wordt - althans in de tekst van het Grondwetsartikel, niet in het opschrift van hoofdstuk 7 - de PBO formeel niet als een zbo beschouwd (in het voorgestelde nieuwe art. 134 staat immers zbo en PBO), maar daarmee wel gelijkgeschakeld. Materieel beschouwt het kabinet de PBO echter wel als een zbo, maar in de MvT wordt tevens als oordeel uitgesproken dat "gelet op de historische achtergrond en het samenwerkingskarakter" van de organen van de PBO deze een zodanig eigen positie innemen dat aparte vermelding in art. 134 op zijn plaats is.10 Ga dan nog een stap verder, zou ik de opstellers willen voorhouden, en geef echt duidelijk aan dat het hier om twee verschillende bestuursorganen gaat.&#13;
Het begrip 'openbaar lichaam', dat nu uit de Grondwet dreigt te verdwijnen, bevat zoals gezegd enige karakteristieke elementen die het onderscheiden van de zbo. Dit gegeven vormde voor de Raad van State dan ook mede aanleiding de regering te advi-seren het voorstel in heroverweging te nemen. Het kabinet is daar in zoverre aan tegemoetgekomen dat de PBO nu expliciet wordt genoemd (in de oorspronkelijke tekst was dat niet het geval), maar het blijft het principiële verschil tussen openbare lichamen en zbo's miskennen. Tot zover dit Grondwetsartikel; daar valt uiteraard nog meer over op te merken, maar dat valt buiten het bestek van dit artikel.11&#13;
De lijn die in dit wetsvoorstel wordt gekozen, wordt doorgetrokken in het hierna te bespreken wetsontwerp tot wijziging van de Wet op de bedrijfsorganisatie.&#13;
3. Kernpunten voorgestelde wijziging van de Wet op de bedrijfsorganisatie&#13;
3.1 Toezicht&#13;
De Wet op de bedrijfsorganisatie is voor het laatst in 1992 gewijzigd. Met die laatste wetswijzigiging werden de schappen, overeenkomstig de heersende filosofie, cop afstand' van de rijksoverheid geplaatst. Instelling en opheffing van schappen vond niet meer plaats bij wet of AMvB, maar bij verordening van de SER. Preventief toe-zicht op heffingsverordeningen en op regelgevende verordeningen werd eveneens opgedragen aan de SER. In het thans aanhangige wetsvoorstel wordt deze situatie teruggedraaid: de instelling (en opheffing) van bedrijfslichamen zal weer plaatsvinden bij AMvB (art. 67). Voorts zal het preventief toezicht op verordeningen (heffingsverordeningen met een speciale bestemming en regelgeving) berusten bij de minister (art. 94 en 95). De heffingsverordeningen dienen overigens ook door de SER te worden goedgekeurd, zodat voor laatstgenoemde verordeningen, althans de bestemmingsheffingen, de vreemde en niet goed te verklaren figuur van dubbele goedkeuring wordt geïntroduceerd. Nieuw is ook dat voor het vaststellen van bestemmingsheffingen een gekwalificeerde meerderheid van twee derde van het aantal ondernemersleden is vereist (art. 126, lid 5).&#13;
Ook in andere bepalingen van het wetsvoorstel komt het strakkere toezicht door de rijksoverheid tot uiting. Heffingsverordeningen dienen jaarlijks te worden vastgesteld (art. 126, lid 1), jaarlijks dient een beleidsplan te worden opgesteld (art. 137), deelneming aan andere rechtspersonen is onderworpen aan toestemming door de minister (art. 138), autonome verordeningen worden gebonden aan een horizonbepaling: elke vier jaar dient het PBO-bestuur de bestaansgronden van deze verordeningen te heroverwegen, van welke heroverweging verslag aan de betrokken ministers wordt uitgebracht (art. 106, lid 3).&#13;
Het kader voor het preventieve toezicht door de ministers op de PBO-verorde-&#13;
ningen vormt het recht en het algemeen belang. Nieuw is dat het begrip 'algemeen&#13;
belang' in de MvT12 nader wordt ingevuld. Op de eerste plaats gaat het volgens het kabinet bij de toetsing aan het algemeen belang om mogelijke strijdigheid met het algemene rijksbeleid. Voorts wordt aangegeven dat verordeningen in het algemeen dienen te voldoen aan de Aanwijzingen voor de regelgeving, "met name de Aanwij-zingen 6 t/m 18 die betrekking hebben op het gebruik van regelgeving en kunnen worden beschouwd als een nadere (gedeeltelijke) specificering van het algemeen belang".&#13;
De Raad van State heeft de nodige kritiek op de verscherping van het toezicht en spreekt onverbloemd over "het aanhalen van de teugels".13 Na te hebben geconstateerd dat de PBO een vorm is van functionele decentralisatie, geeft de Raad als zijn oordeel "dat het meer voor de hand ligt aansluiting te zoeken bij het denken over het (preventieve) toezicht bij andere vormen van gedecentraliseerd bestuur, dan bij het denken over het toezicht op zbo's". De Raad trekt daartoe een parallel met de gemeenten en wijst erop dat "in het algemeen preventief toezicht zoveel mogelijk moet worden vermeden". Hier zijn we dus weer terug bij de discussie over de aard van de PBO, die aan de orde kwam bij de voorstellen tot wijziging van de Grondwet. Na het bovenstaande zal het de lezer niet verbazen dat het kabinet geen krimp geeft en in zijn nader rapport verwijst naar het in het regeerakkoord neergelegde uitgangs-punt: herstel van het primaat van de politiek. Dit beginsel ligt ook ten grondslag aan de voorstellen voor de wettelijke vormgeving van de zbo.&#13;
Het standpunt van het kabinet zou aan duidelijkheid winnen als ook voor de moti-vering van het strakkere toezicht niet zo nadrukkelijk bij de zbo werd aangesloten. Het lijkt mij dat de Raad van State iets te snel een vergelijking maakt met de gemeen-telijke organisatie. Besturen van provincies, gemeenten en waterschappen zijn demoIn het thans aanhangige wetsvoorstel wordt deze situatie teruggedraaid: de instelling (en opheffing) van bedrijfslichamen zal weer plaatsvinden bij AMvB (art. 67). Voorts zal het preventief toezicht op verordeningen (heffingsverordeningen met een speciale bestemming en regelgeving) berusten bij de minister (art. 94 en 95). De heffingsverordeningen dienen overigens ook door de SER te worden goedgekeurd, zodat voor laatstgenoemde verordeningen, althans de bestemmingsheffingen, de vreemde en niet goed te verklaren figuur van dubbele goedkeuring wordt geïntroduceerd. Nieuw is ook dat voor het vaststellen van bestemmingsheffingen een gekwalificeerde meerderheid van twee derde van het aantal ondernemersleden is vereist (art. 126, lid 5).&#13;
Ook in andere bepalingen van het wetsvoorstel komt het strakkere toezicht door de rijksoverheid tot uiting. Heffingsverordeningen dienen jaarlijks te worden vastgesteld (art. 126, lid 1), jaarlijks dient een beleidsplan te worden opgesteld (art. 137), deelneming aan andere rechtspersonen is onderworpen aan toestemming door de minister (art. 138), autonome verordeningen worden gebonden aan een horizonbepaling: elke vier jaar dient het PBO-bestuur de bestaansgronden van deze verordeningen te heroverwegen, van welke heroverweging verslag aan de betrokken ministers wordt uitgebracht (art. 106, lid 3).&#13;
Het kader voor het preventieve toezicht door de ministers op de PBO-verorde-&#13;
ningen vormt het recht en het algemeen belang. Nieuw is dat het begrip 'algemeen&#13;
belang' in de MvT12 nader wordt ingevuld. Op de eerste plaats gaat het volgens het kabinet bij de toetsing aan het algemeen belang om mogelijke strijdigheid met het algemene rijksbeleid. Voorts wordt aangegeven dat verordeningen in het algemeen dienen te voldoen aan de Aanwijzingen voor de regelgeving, "met name de Aanwij-zingen 6 t/m 18 die betrekking hebben op het gebruik van regelgeving en kunnen worden beschouwd als een nadere (gedeeltelijke) specificering van het algemeen belang".&#13;
De Raad van State heeft de nodige kritiek op de verscherping van het toezicht en spreekt onverbloemd over "het aanhalen van de teugels".13 Na te hebben geconstateerd dat de PBO een vorm is van functionele decentralisatie, geeft de Raad als zijn oordeel "dat het meer voor de hand ligt aansluiting te zoeken bij het denken over het (preventieve) toezicht bij andere vormen van gedecentraliseerd bestuur, dan bij het denken over het toezicht op zbo's". De Raad trekt daartoe een parallel met de gemeenten en wijst erop dat "in het algemeen preventief toezicht zoveel mogelijk moet worden vermeden". Hier zijn we dus weer terug bij de discussie over de aard van de PBO, die aan de orde kwam bij de voorstellen tot wijziging van de Grondwet. Na het bovenstaande zal het de lezer niet verbazen dat het kabinet geen krimp geeft en in zijn nader rapport verwijst naar het in het regeerakkoord neergelegde uitgangs-punt: herstel van het primaat van de politiek. Dit beginsel ligt ook ten grondslag aan de voorstellen voor de wettelijke vormgeving van de zbo.&#13;
Het standpunt van het kabinet zou aan duidelijkheid winnen als ook voor de moti-vering van het strakkere toezicht niet zo nadrukkelijk bij de zbo werd aangesloten. Het lijkt mij dat de Raad van State iets te snel een vergelijking maakt met de gemeen-telijke organisatie. Besturen van provincies, gemeenten en waterschappen zijn democratisch gekozen organen, bij de PBO is dat niet het geval. Het bestuur (en andere organen) daarvan is samengesteld uit vertegenwoordigers van organisaties van werk-nemers en werkgevers. Verkiezingen zijn hoogstens binnen deze organisaties zelf aan de orde. Ondernemers/werknemers die geen lid zijn van dergelijke dragende organi-saties, kunnen geen invloed uitoefenen op de samenstelling van het bestuur. Het adagium 'wie betaalt, bepaalt' geldt hier niet ten volle. Nu niet wordt gekozen voor een werkelijke modernisering die iets van verkiezingen mogelijk zou maken, is een vorm van extra toezicht door de overheid op zich goed te verdedigen. Wel schiet men enigszins door waar men aangelegenheden jaarlijks op de agenda wil laten terugkeren (heffingsverordeningen, beleidsplan), terwijl de jaarlijkse begroting (die door de SER dient te worden goedgekeurd) voor deze aangelegenheden zou moeten volstaan. Daarentegen spreekt het mij wel aan dat voor de toets aan het algemeen belang nadrukkelijk wordt verwezen naar de Aanwijzingen voor de regelgeving. Op deze wijze worden ook de bedrijfslichamen gedwongen zich vooraf een aantal kritische vragen te stellen alvorens het middel van de regelgeving aan te wenden.&#13;
Het vereiste van de gekwalificeerde meerderheid bij het vaststellen van bestem-mingsheffingen vind ik wat betuttelend van aard. Het lijkt erop dat deze bepaling is ingegeven door enkele ophefmakende zaken in de sfeer van het Hoofdbedrijfschap Ambachten (eerst protesterende opticiens, recent de juweliers, die zich door organi-saties waarbij zij niet waren aangesloten een heffing voelden opgedrongen). In rede-lijkheid zou een bestuur een heffing waarmee een derde van de bedrijfsgenoten het niet eens is, niet moeten willen opleggen. De vraag is echter of dit punt zo wettelijk moet worden vastgelegd.&#13;
3.2 Overige punten&#13;
Een wel heel bijzondere vorm van modernisering geeft het voorstel voor de nieuwe tekst van art. 95, lid 3 te zien, waarin een totaal delegatieverbod wordt neergelegd: "Niet gedelegeerd wordt de bevoegdheid (...) tot het vaststellen van nadere voor-schriften omtrent bij zo'n verordening geregelde onderwerpen (...)." Voor dit opmer-kelijke verbod wordt geen motivering gegeven. Men mag hopen dat dit voorstel tijdens de parlementaire behandeling zal sneuvelen, omdat het tot een starheid leidt die uitvoering van regelgeving ernstig bemoeilijkt. De moderne bestuurspraktijk kan niet buiten de mogelijkheid een lager orgaan nadere voorschriften, aanwijzingen, uit-voeringsbesluiten etc. te laten vaststellen. Wordt dit curieuze delegatieverbod veroor-zaakt door het 'zbo-denken' van het kabinet? Een zbo heeft geen organen, een PBO naar zijn aard wel. Deze worden dus monddood gemaakt.&#13;
Ingevolge de huidige wet (art. 126) kan aan ondernemers die lid zijn van een dragende organisatie een korting van ten hoogste de helft van de heffing worden toe-gestaan voor het bedrag dat zij aan contributie aan de organisatie hebben betaald. Over deze aftrek, die voornamelijk door de bedrijfschappen wordt toegepast, is altijd veel te doen geweest; heffingplichtigen die geen lid zijn van een organisatie beschou-wen dit - vanuit hun optiek niet geheel onbegrijpelijk - als een onrechtvaardigheid. In het wetsvoorstel vervalt deze mogelijkheid tot zogenaamde contributieaftrek. Evenwel wordt de mogelijkheid geboden (art. 126, lid 6) dat bedrijfslichamen aan dragende organisaties subsidie kunnen verstrekken. Dit acht ik een overbodige en verwarrende bepaling: overbodig omdat de huidige wet op zich deze bevoegdheid reeds biedt, verwarrend omdat men in het licht van art. 4:23, lid 1 Awb14 a contrario redenerend kan stellen dat subsidie aan andere organisaties dus niet is toegestaan, het-geen mij niet de bedoeling lijkt. Overigens valt ook niet goed in te zien waarom naast de gebruikelijke vacatievergoedingen dragende organisaties door het 'eigen' bedrijfs-lichaam zouden moeten worden gesubsidieerd.&#13;
Een wijziging die niet in de wettekst tot uitdrukking komt, maar waarvan de MvT in par. 8.2 wel melding maakt, heeft betrekking op de figuur van het zogenaamd indirect medebewind. De MvT meldt dat er eind 1995 54 PBO-verordeningen van kracht waren, die weliswaar voortvloeien uit EG-regelgeving, maar waarvoor geen specifieke delegatiebevoegdheid op nationaal wettelijke basis bestaat. In formele zin is hier dan ook sprake van verordeningen in autonomie, terwijl het op grond van de onder-werpen waarvoor de bedrijfslichamen bevoegd zijn regelgeving uit te vaardigen, niet altijd een uitgemaakte zaak is dat men ook werkelijk daartoe bevoegd is. Aan deze onduidelijke situatie wordt een eind gemaakt. Het kabinet zal in alle gevallen dat schappen belast zijn c.q. worden met de uitvoering van EG-regelgeving daarvoor een wettelijke basis verschaffen. Het gaat hier vaak om ingrijpende regelgeving, zoals het stelsel van identificatie en registratie van runderen en varkens.&#13;
Ten slotte is het nog het vermelden waard dat de lijst van onderwerpen waarover&#13;
de bedrijfslichamen in beginsel bevoegd zijn regelgeving uit te vaardigen (art. 93) van&#13;
haar archaïsche karakter wordt ontdaan. Gevolgen voor de omvang van de bevoegd-&#13;
heden heeft deze opschoning echter niet.&#13;
In de discussie over de PBO is de vraag hoe de niet of anders georganiseerde bedrijfsgenoten invloed kunnen krijgen op de samenstelling van het bestuur wel aan de orde geweest, maar dat heeft nooit tot duidelijke voorstellen geleid (bijvoorbeeld verkiezingen). Het lijkt een enigszins verontachtzaamd aspect. Illustratief is dat in de MvT dit 'gebrek' wel wordt gesignaleerd, maar daar blijft het dan ook bij. Blijkbaar zoekt het kabinet de compensatie in het verscherpte toezicht, waardoor mogelijk-heden voor verkiezingen of participatie van niet-georganiseerden (zoals bij Onder-nemingsraden) niet meer serieus worden overwogen. Niettemin lijkt me een nader onderzoek naar deze mogelijkheden gewenst.&#13;
4. Reducering van het aantal schappen&#13;
De SER heeft, gebaseerd op een rapport van een door de Raad ingestelde Advies-groep, advies aan de minister uitgebracht om te komen tot reducering van het huidige aantal van 38 schappen.15 Thans zijn er 14 (hoofd)productschappen; dat dienen er vol-gens het SER-advies 10 te worden. Het aantal van 24 (hoofd)bedrijfschappen zou tot 7 moeten worden teruggebracht. In de nota's van het kabinet en in het SER-advies zal men tevergeefs zoeken naar duidelijke criteria om het aantal schappen terug te bren-gen. Veeleer is hier sprake van de wens om de modernisering van het stelsel ook op deze wijze tot uitdrukking te brengen. De operatie draagt dan ook een pragmatisch karakter. Voorop stond de politieke wenselijkheid om het aantal schappen, waaronder enkele zeer kleine, te reduceren. Weliswaar neemt het aantal schappen af, maar de meeste schappen die worden opgeheven, zien zich vervolgens terug als een commissie ex art. 88a van een (hoofd)productschap of -bedrijfschap.16 Deze constructie geeft de opgeheven schappen de mogelijkheid om zich als afzonderlijk orgaan naar de betrok-ken bedrijfsgenoten te blijven presenteren. Wat betreft de agrarische sector verandert er in de sfeer van de productschappen niets. In de sfeer van de bedrijfschappen gaan enkele schappen op gebied van de (groot)handel op in een bedrijfschap voor agrarische groothandel (het betreft de bedrijfschappen voor de groothandel in bloemkwekerij-producten, groente en fruit, voor tuinbouwzaden en aardappelen); andere bedrijf-schappen gaan op in commissies ex art. 88a bij productschappen (zoals het Bedrijf-schap voor de Handel in vee, dat in de Productschappen voor Vee, Vlees en Eieren wordt opgenomen). Het enige bedrijfschap dat in de agrarische sector echt verdwijnt, betreft het Landbouwschap, maar dat is een autonome ontwikkeling geweest. Inmid-dels zijn voorzieningen getroffen voor de overname van de publiekrechtelijke taken van het Landbouwschap door de productschappen.&#13;
5.&#13;
Slot&#13;
Degenen die betrokken zijn bij de PBO, zouden vooraf waarschijnlijk hebben gete-kend voor de uitkomst van de discussie zoals die zich thans voordoet. De PBO kon vanuit de paarse hoek op weinig natuurlijke sympathie rekenen. De teloorgang van het Landbouwschap en het door de nieuwe minister van LNV duidelijk en succesvol buiten de corporatistische paden treden, deden vermoeden dat de (agrarische) PBO aan het einde was van haar life-cycle.&#13;
Thans wordt de meerwaarde van de PBO duidelijk herkend, waarmee de toekomst van de PBO veiliggesteld lijkt. Weliswaar zullen de schappen met een scherper toe-zicht door de overheid worden geconfronteerd, maar op belangrijke onderdelen (zoals de preventieve toetsing van verordeningen) brengt het herstel van het primaat van de politiek dat mee. Bij een onvolledige interne democratische legitimering van het bestuur is het een logische ontwikkeling dat de mogelijkheden voor een externe legitimering naar de rijksoverheid worden vergroot en aangescherpt. Daar waar echter voorstellen worden ingegeven die ontleend zijn aan het (gewenste) toezicht op de zbo, wordt het eigenstandige karakter van de PBO-structuur miskend. In zijn totaliteit geeft het voorstel tot wijziging van art. 134 Gw aanleiding tot een kritische bezinning op de uitgangspunten (zoals dat overigens ook hoort bij een Grondwetsartikel). In het verlengde daarvan zijn onderdelen van de voorgestelde wijzigingen van de Wet op de bedrijfsorganisatie ook voor verbetering vatbaar.&#13;
Als we de ontwikkelingen sinds het aannemen door de Tweede Kamer van de motie-Wiebenga de revue laten passeren, kunnen we constateren dat al met al veel onderzoek is verricht, waarbij ook de PBO de gelegenheid kreeg zich met meer nadruk te presenteren, in welk kader veel nuttig materiaal is verzameld. Het is zonder meer zinvol dit soort instituties op gezette tijden kritisch te bezien. Dat deze grondige evaluatie wordt afgesloten met wetsvoorstellen, moet daarbij de aanhangers van het primaat van de politiek (en wie is dat niet?) tot tevredenheid stemmen.</content><legacyfootnotes>1. De Wet op de bedrijfsorganisatie onderscheidt twee vormen van publiekrechtelijke bedrijfsorganisatie: bedrijfschappen (op horizontaal niveau) en productschappen (op verticaal c.q. ketenniveau). Het wette lijke verzamelbegrip hiervoor is "bedrijfslichamen"; daarnaast wordt de aanduiding "schappen" gebezigd.&#13;
2. TK 1992-1993, 21 427, nr. 45.&#13;
3. 'Gronden voor publiekrechtelijke bedrijfsorganisatie in de agrarische sector: preadvies voor de Vereni- ging voor Agrarisch Recht', Agrarisch recht 1996 (nr. 4), blz. 166.&#13;
4. 'Nader standpunt van het kabinet over de toekomst van het PBO-stelsel', TK 1996-1997, 25 091, nr. 2.&#13;
5. TK 1997-1998, 25 695, nr. 2.&#13;
6. TK 1997-1998, 25 629, nr. 2.&#13;
7. TK 1996-1997, 25 091, nr. 2, blz. 3.&#13;
8. De Haan, Drupsteen en Fernhout, Bestuursrecht in de sociale rechtsstaat, Kluwer 1996, blz. 148/161, met een uitgebreide typologie van het begrip 'openbaar lichaam'; voorts mr. C.P.J. Goorden, preadvies 'Verzelfstandiging: naar een doorzichtig en geregeld bestuur', VAR-reeks 118, 1997, blz. 62/63.&#13;
9. Bij bespreking van het wetsontwerp tot wijziging van de WBO kom ik hierop terug.&#13;
10. TK 1997-1998, nr. 25 629, nr. 3, blz. 5.&#13;
11. O.a. prof. mr. C.A.J.M. Kortmann, 'ZBO's: Zeer Bijzondere Opvattingen', Gemeentestem nr. 7064, met, zoals de titel reeds aangeeft, een zeer kritische beschouwing.&#13;
12. Nr. 25 629, nr. 3, par. 7.6.&#13;
13. TK 1997-1998, 25 695 B, blz. 2.&#13;
14. Art. 4:23, lid 1 Awb luidt: "Een bestuursorgaan verstrekt slechts subsidie op grond van een wettelijk voorschrift dat regelt voor welke activiteiten subsidie kan worden verstrekt."&#13;
15. SER, 'Advies hergroepering binnen het PBO-stelsel', 26 (nr. 97/11).&#13;
16. Art. 88a, lid 1 Wbo luidt: "Bij de Instellingsverordening kunnen ook andere organen van het lichaam worden ingesteld. Daarbij wordt tevens hun samenstelling geregeld."</legacyfootnotes><footnotes><footnote/></footnotes><auteurs>Mr. W. van der Duin</auteurs><published>1998-01-01 00:00:00</published><modified>1995-11-14 00:00:00</modified><editiondate>1998-01-01</editiondate><htmlpath>https://denhollander.info/artikel/5740</htmlpath></article>
</articles></edition>
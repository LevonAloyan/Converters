<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1996</searchword><id>4982</id><udhid>UDH:TvAR/4982</udhid><titel>Vos / Vos (TvAR 1996/4824)</titel><searchwords><searchword>TvAR 7/8/1996</searchword><searchword>TvAR 1996/4824</searchword><searchword>UDH:TvAR/4982</searchword></searchwords><attachments><attachment><name>1996_nr 78_Rechtspraak_4824.pdf</name><extention>pdf</extention><url>https://denhollander.info/download/4922/ci</url></attachment></attachments><inleiding>Pachtwet, art. 10,25 Bsl984, art. 5 Bsl988, art. 19&#13;
&#13;
Vordering van ex-verpachter tot schadevergoeding door ex-pachter in verband met diens vervreemding van melkquotum tijdens de pachtverhouding. Als met bepaald land samenhangend melkquotum kan in beginsel alleen worden beschouwd melkquotum dat is verkregen dankzij de melkproduktie in 1983 met behulp van aan die produktie dienstbaar land. In dit geval is de beëindigingsovereenkomst niet op schrift gesteld, laat staan door de grondkamer goedgekeurd. Er kon bij het einde van de pachtovereenkomst geen melkquotum naar de ex-verpachter overgaan. Voor de overgang van melkquotum bij het einde van een pachtovereenkomst is immers een door de grondkamer goedgekeurde (schriftelijke) beëindiging nodig. Melkquotum gaat ook niet naar de verpachter over in geval van feitelijke beëindiging van een pachtovereenkomst. Dit betekent dat de ex-verpachter geen aanspraak op het door de ex-pachter vervreemde melkquotum had en dus evenmin een aanspraak op schadevergoeding wegens wanprestatie.</inleiding><content>Arrest in de zaak van:&#13;
Louwers Vos,&#13;
wonende te Zoutelande, gemeente Valkenisse,&#13;
appellant, procureur: mr. P.C. Plochg,&#13;
tegen&#13;
Jacob Vos,&#13;
wonende te Zoutelande, gemeente Valkenisse, geïntimeerde, procureur: mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te Mid-delburg heeft op 24 juni 1994 tussen appellant als gedaagde en geïntimeerde als eiser vonnis gewezen, dat in fotocopie aan dit arrest is ge-hecht en naar de inhoud waarvan wordt ver-wezen.&#13;
Het geding in hoger beroep&#13;
Appellant - Louwers - is bij exploit van 22 juli 1994 met gelijktijdige dagvaarding van geïntimeerde - Jacob - voor dit hof, in hoger beroep gekomen van het vonnis van 24 juni 1994, waarbij Louwers bij voorraad werd ver-oordeeld om aan Jacob te betalen een bedrag van f 103 341,18 met de wettelijke rente, zulks met veroordeling van Louwers in de proceskosten.&#13;
Bij memorie van grieven heeft Louwers drie grieven tegen het vonnis, waarvan beroep aangevoerd, met conclusie dat het hof het vonnis van 24 juni 1994 zal vernietigen, en, opnieuw rechtdoende, Jacob in zijn vordering niet-ontvankelijk zal verklaren dan wel hem deze als ongegrond en/of onbewezen zal ont-zeggen met zijn veroordeling in de kosten van beide instanties.&#13;
Jacob heeft bij memorie van antwoord de aangevoerde grieven bestreden met conclusie dat het hof het vonnis, waarvan beroep, zal bekrachtigen met veroordeling van Louwers in de proceskosten.&#13;
Partijen hebben de zaak op 15 mei 1995 doen bepleiten, Louwers door mr. JJ.C.M. Willemen, advocaat te Roosendaal, en Jacob door mr. U.T. Hoekstra, advocaat te Middel-burg.&#13;
Tenslotte hebben partijen de stukken doen overleggen voor het wijzen van arrest.&#13;
De grieven&#13;
De door Louwers tegen het vonnis van 24 juni&#13;
1994 aangevoerde grieven luiden als volgt:&#13;
Grief I&#13;
Ten onrechte heeft de pachtkamer van het kantongerecht voldoende aannemelijk geacht dat in het onderhavige geval feitelijk sprake was van een pachtovereenkomst.&#13;
Grief ll&#13;
Ten onrechte heeft de pachtkamer van het kantongerecht niet aan Jacob opgedragen te bewijzen dat sprake is van een pachtovereen-komst.&#13;
Grief III&#13;
Ten onrechte deelt de pachtkamer van het kantongerecht de opvatting van Louwers niet dat de redelijkheid en billijkheid om een an-dere waardeverdeling dan 50/50 vragen, om-dat zijn - 'Louwers' - inspanningen ten behoeve van het melkquotum groter zijn ge-weest dan die van Jacob, terwijl voorts de pachtkamer van het kantongerecht ten onrech-te heeft overwogen dat in het onderhavige ge-val kan worden aangenomen dat de waarde van het verkochte melkquotum aan Louwers en Jacob ieder voor de helft toekomt.&#13;
De vaststaande feiten&#13;
Ook in hoger beroep kan worden uitgegaan van de door de pachtkamer van het kantonge-recht in de rechtsoverweging 1 van haar tus-senvonnis van 26 november 1993 vastgestelde feiten, zijnde tegen die vaststel-ling geen grieven aangevoerd.&#13;
Het gaat hier om de navolgende feiten: Jacob en Louwers Vos hebben in 1964 als maatschap de exploitatie van de ouderlijke boerderij overgenomen. De maatschap werd per 1 januari 1975 beëindigd. Louwers kreeg de hoeve en enkele percelen grond in eigen-dom en Jacob werd eigenaar van ongeveer 6 ha grond, gelegen onder Zoutelande. Volgens&#13;
Jacob werd deze grond verpacht aan Louwers, die een melkveehouderijbedrijf exploiteerde. De overeenkomst - volgens Jacob een pachto-vereenkomst - werd per 1 december 1992 door Louwers beëindigd. Tevoren had Lou-wers in juli 1992 zijn melkquotum verkocht.&#13;
Beoordeling van het geschil in hoger beroep 1. Door de grieven, zoals toegelicht, wordt aan het hof in volle omvang het geschilpunt voorgelegd of Louwers gehouden is aan Jacob schadevergoeding te betalen in verband met Louwers' vervreemding van een ten tijde van het einde van de pachtverhouding tussen par-tijen, zoals door Jacob gesteld, met het ver-pachte, groot ongeveer 6 ha, samenhangend melkquotum, dat ten name van Louwers was geregistreerd.&#13;
2. Blijkens artikel 5, lid 1, van de (eerste) Beschikking superheffing van 1984 werd aan melkproducenten voor een op 2 april 1984 in gaande periode een heffingvrije hoeveelheid melk toegekend, gebaseerd op de in 1983 (aan de melkfabriek) afgeleverde hoeveelheid melk, verminderd met 8,65%.&#13;
Aldus zijn de melkquota ontstaan en ge-handhaafd behoudens latere wijzigingen. Dit brengt met zich mee dat als met bepaald land samenhangend melkquotum in beginsel alleen kan worden beschouwd melkquotum dat is verkregen dankzij de melkproduktie in 1983 met behulp van aan die produktie dienstbaar land.&#13;
Aan de vordering van Jacob ligt ten grond-slag, dat in 1984 een evenredig gedeelte van het melkquotum ten name van Louwers, ver-bonden is geraakt met door laatstgenoemde van hem, Jacob, gepachte grond, zodat Lou-wers gehouden was op 1 december 1993 de grond aan hem, Jacob, op te leveren met (ver-goeding van de waarde van) het melkquotum dat daarmee vóór juli 1992 nog samenhing.&#13;
3. Het hof overweegt, de rechtsgronden ambtshalve aanvullende, het navolgende. Blij kens de vaststaande feiten is er slechts sprake van een tussen partijen vóór 1980 gesloten mondelinge overeenkomst betreffende het ge bruik van ongeveer 6 ha land. Ook de beëin- diging van die overeenkomst per 1 december 1992 is niet op schrift gesteld, laat staan door de grondkamer voor Zeeland goedgekeurd. Veronderstellenderwijze aannemende dat de hier bedoelde gebruiksovereenkomst een pachtovereenkomst betreft en dat er in 1984 melkquotum met het bewuste land is gaan sa menhangen, kon er op 1 december 1992 bij&#13;
het einde van de pachtovereenkomst geen melkquotum naar Jacob overgaan indien dat toen nog aanwezig was geweest. Voor de overgang van melkquotum bij het einde van een pachtovereenkomst is immers blijkens het (ook in 1992 geldende) artikel 19 van de Be-schikking superheffing 1988 een door de grondkamer goedgekeurde (schriftelijke) beëindiging van die pachtovereenkomst no-dig. Blijkens de vóórgeschiedenis van de re-geling gaat melkquotum ook niet naar de verpachter over in geval van feitelijke beëin-diging van een overeenkomst tot beëindiging van een pachtovereenkomst indien deze beëindigingsovereenkomst niet door de grondkamer is goedgekeurd (zie de Toelich-ting van de Minister van Landbouw en Visse-rij bij de derde wijziging van de Beschikking superheffing 1985 d.d. 5 september 1986, no. J 6096, Stcrt. 171). Uit het bovenstaande vloeit voort dat Louwers geen aanspraak van Jacob op met het bewuste land samenhangend melkquotum, zoals door Louwers aan een derde vervreemd, heeft doorkruist. Een aan-spraak op schadevergoeding wegens wanpres-tatie op de voet van artikel 25 van de Pachtwet in verband met de vervreemding door Louwers van zijn melkquotum, ook voorzover het met de bewuste ongeveer 6 ha land onder Zoutelande samenhing, heeft Ja-cob dus evenmin.&#13;
Slotsom&#13;
4. Ambtshalve wordt geconstateerd dat een rechtsgrond voor toewijzing van de vordering van Jacob ontbreekt. De grieven behoeven geen bespreking. Het hof vindt aanleiding de proceskosten tussen partijen als broers in bei-de instanties te compenseren.&#13;
Beslissing&#13;
Het hof, rechtdoende in hoger beroep.&#13;
Vernietigt het vonnis van de pachtkamer van het kantongerecht te Middelburg d.d. 24 juni 1994, waarvan beroep, en opnieuw recht-doende,&#13;
Verklaart geïntimeerde alsnog niet-ontvan-kelijk in zijn vordering;&#13;
Compenseert de kosten van beide instan-ties aldus dat ieder van partijen de hare zal dragen.&#13;
</content><legacyfootnotes/><footnotes><footnote/></footnotes><auteurs/><published>1996-07-01 00:00:00</published><modified>1995-06-13 00:00:00</modified><editiondate>1996-07-01</editiondate><htmlpath>https://denhollander.info/artikel/4982</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1999</searchword><id>4805</id><udhid>UDH:TvAR/4805</udhid><titel>NVV / Staat (TvAR 1999/4957)</titel><searchwords><searchword>TvAR 6/1999</searchword><searchword>TvAR 1999/4957</searchword><searchword>UDH:TvAR/4805</searchword></searchwords><attachments><attachment><name>1999_nr 6_Rechtspraak_4957.pdf</name><extention>pdf</extention><url>https://denhollander.info/download/4747/ci</url></attachment></attachments><inleiding>Wet herstructurering varkenshouderij&#13;
&#13;
Vervolg op vonnis d.d. 23 februari 1999 (Agr.r.&#13;
1999/4953). President oordeelt dat de Staat&#13;
handelt in strijd met dit vonnis door brieven&#13;
aan varkenshouders te versturen inzake de&#13;
handhaving en het eisen van een verklaring&#13;
van geen bezwaar voor overdrachten. De&#13;
Staat dient zich te onthouden van alle activiteiten&#13;
ter uitvoering van de hoofdstukken II&#13;
tot en met IV. Oplegging dwangsom.</inleiding><content>Vonnis in kort geding in de zaak van:&#13;
1. de vereniging Nederlandse Vakbond Varkenshouders,&#13;
gevestigd te Barneveld,&#13;
2. Hendrikus Schutte, wonende te Bathmen,&#13;
3. Josephus Martinus Maria van Gerwe, wonende&#13;
te Erp,&#13;
4a. Henricus Willibrordus van den Heuvel,&#13;
wonende te Heusden (gemeente Asten),&#13;
4b. Jaquelina Maria van den Heuvel-Vlemmix,&#13;
wonende te Heusden (gemeente Asten),&#13;
4c. Richardus Henricus Jacobus van den Heuvel,&#13;
wonende te Heusden (gemeente Asten),&#13;
4d. de vennootschap onder firma Bleekerheide&#13;
V.O.F., gevestigd te Heusden (gemeente Asten),&#13;
5. Johannes Franciscus Maria van den Heuvel,&#13;
wonende te Ommel (gemeente Asten),&#13;
6a. Hermanus Gerardus Jozef Lohuis, wonende&#13;
te Hellendoorn,&#13;
6b. Wilhelmina Gertrudis Lohuis-Voshaar,&#13;
wonende te Hellendoorn,&#13;
7a. Gerhardus Hendrikus Rodijk, wonende te&#13;
Nieuw Heeten,&#13;
7b. Maria Anna Josephina Barbara Cleber,&#13;
wonende te Nieuw Heeten,&#13;
7c. Johannes Gerardus Hendrika Rodijk, wonende&#13;
te Nieuw Heeten,&#13;
7d. Petrus Maria Mathilda Rodijk, wonende&#13;
te Nieuw Heeten,&#13;
8. de vennootschap naar het recht van de&#13;
plaats harer vestiging Gebr. Nooren Schweinehaltungs&#13;
GmbH, gevestigd te Holdenstedt&#13;
(Bondsrepubliek Duitsland),&#13;
eisers,&#13;
procureur mr. H.J.A. Knijff,&#13;
advocaat mr. A.B. Lever te Zutphen,&#13;
tegen:&#13;
De Staat der Nederlanden (Ministerie van&#13;
Landbouw, Natuurbeheer en Visserij), zetelende&#13;
te ’s-Gravenhage,&#13;
gedaagde,&#13;
procureur mr. R.J.M. van den Tweel.&#13;
Deze zaak betreft de Wet herstructurering&#13;
varkenshouderij (hierna Whv) en is een vervolg&#13;
op een eerder door eisers tegen de Staat&#13;
aangespannen kort geding, dat heeft geleid tot&#13;
het vonnis van 23 februari 1999 met rolnummer&#13;
99/58.&#13;
1. De vorderingen, de gronden daarvoor&#13;
en het verweer&#13;
Eisers vorderen thans hetgeen is vermeld in&#13;
het als bijlage aan dit vonnis gehechte petitum&#13;
van de dagvaarding.&#13;
Zij voeren daartoe – kort samengevat – het&#13;
volgende aan:&#13;
Het vonnis van 23 februari 1999 betekent o.a.&#13;
dat zowel het stelsel van varkensrechten als de&#13;
generieke korting daarop van 10%, als het uitbreidingsverbod,&#13;
alsmede de verhandelbaarheid&#13;
van varkensrechten voor eisers vanaf&#13;
23 februari 1999 niet langer gelden.&#13;
Ook de Staat geeft deze uitleg aan het vonnis.&#13;
Omdat de Staat de gevolgen van het vonnis&#13;
ongewenst vindt heeft de Minister een noodwet&#13;
aangekondigd; tot op heden is echter nog&#13;
geen wetsvoorstel bij de Tweede Kamer ingediend.&#13;
De Staat gedraagt zich echter jegens de&#13;
betrokken varkenshouders alsof de voorgenomen&#13;
noodwet al in werking is getreden en&#13;
alsof het vonnis van 23 februari 1999 niet langer&#13;
van kracht zou zijn. Daarmee handelt de&#13;
Staat in strijd met dit vonnis en laat zich daarbij&#13;
tevens – door onjuiste en onvolledige verstrekking&#13;
van feitelijke gegevens – misleidend&#13;
uit jegens eisers, hetgeen onrechtmatig is en&#13;
meer in het bijzonder in strijd met de algemene&#13;
beginselen van behoorlijk bestuur.&#13;
Een en ander blijkt uit een tweetal brieven die&#13;
de Staat heeft verzonden aan de varkenshouders.&#13;
In een brief van 25 maart 1999 van het Bureau&#13;
Heffingen wordt ten eerste gedreigd met&#13;
strafvervolging als de varkenshouders meer&#13;
varkens houden dan toegestaan op grond van&#13;
het varkensrecht zoals dat geldt na inwerkingtreding&#13;
van de noodwet. Ten tweede moeten&#13;
de varkenshouders verklaringen van geen&#13;
bezwaar (zowel bij opkoop, bij aankoop van&#13;
varkensrechten, bij aankoop van een heel&#13;
bedrijf als in het kader van de Bevar-regeling)&#13;
binnen vier weken na ontvangst terugsturen&#13;
aan het Bureau Heffingen, op straffe van verval&#13;
van rechten. De Staat is niet bereid schriftelijk&#13;
te bevestigen dat het niet inzenden van&#13;
de verklaringen in een eventuele schade-&#13;
(staat)procedure tegen de Staat niet zal worden&#13;
tegengeworpen. Er is derhalve geen sprake&#13;
van vrije keuze van de varkenshouders op&#13;
dit punt.&#13;
Voorts heeft eind maart 1999 de Dienst Landelijk&#13;
Gebied van het Ministerie van Landbouw&#13;
aan varkenshouders die een zogenaamde&#13;
BEVAR-aanvraag hadden ingediend een&#13;
brief gezonden met een overeenkomstige&#13;
strekking.&#13;
Door deze brieven is chaos en verwarring&#13;
ontstaan bij de varkenshouders met betrekking&#13;
tot de vraag hoeveel varkens zij nu&#13;
mogen houden. Nog meer chaos/verwarring&#13;
is er ontstaan over de (on)mogelijkheden rond&#13;
registratie van koop-/verkoopovereenkomsten,&#13;
opkoopaanvragen en aanvragen in het&#13;
kader van de Bevar-regeling.&#13;
Door voormeld onrechtmatig handelen van&#13;
de Staat in strijd met het vonnis van 23 februari&#13;
1999 lijden eisers schade, althans dreigen&#13;
zij schade te lijden.&#13;
Gedaagde voert gemotiveerd verweer, dat er&#13;
kort gezegd op neer komt dat hij betwist in&#13;
strijd met het vonnis te handelen.&#13;
In de visie van de Staat lijden eisers ook geen&#13;
enkele schade als gevolg van de verzonden&#13;
brieven en de daarin aangekondigde maatregelen.&#13;
2. Beoordeling&#13;
2.1. Bij het op 23 februari 1999 tussen partijen&#13;
gewezen vonnis in kort geding is de Staat&#13;
geboden de hoofdstukken II tot en met IV&#13;
van de Whv voorlopig buiten toepassing te&#13;
laten.&#13;
Het in dat kort geding door de Staat gevoerde&#13;
verweer was aanleiding de werking van het&#13;
gebod te beperken tot de leden van eiseres sub&#13;
1 en eisers sub 2 tot en met 8. Achterliggende&#13;
gedachte was het aldus aan de Staat en de rest&#13;
van de sector over te laten de werkingssfeer&#13;
van het gebod eventueel in onderling overleg&#13;
uit te breiden.&#13;
2.2. Tegen voormeld vonnis heeft de Staat&#13;
spoedappèl ingesteld. De behandeling daarvan&#13;
zal op 3 mei a.s. plaatsvinden.&#13;
2.3. Tevens heeft de Minister naar aanleiding&#13;
van voormeld vonnis de voorbereiding van&#13;
wettelijke maatregelen aangekondigd die er –&#13;
blijkens de brief van 26 februari 1999 aan de&#13;
Voorzitter van de Tweede Kamer – op gericht&#13;
zijn het effect van de eerste generieke korting&#13;
uit te stellen totdat terzake in de aanhangige&#13;
bodemprocedure duidelijkheid is verkregen,&#13;
alsmede (onder meer) “rechtszekerheid te&#13;
scheppen voor alle betrokkenen, zowel varkenshouders&#13;
als overheid.”&#13;
“Samenvattend is door deze maatregelen (onderstreping&#13;
door de president) de situatie als&#13;
volgt:&#13;
(...)&#13;
– de verhandeling van varkensrechten met bijbehorende&#13;
afroming, de opkoop van varkensrechten&#13;
en de andere flankerende maatregelen&#13;
vinden doorgang;&#13;
(...)”,&#13;
aldus de Minister in zijn voormelde brief.&#13;
Bij brief van 8 maart 1999 heeft de Minister de&#13;
Kamer vervolgens bericht dat vanaf het tijdstip&#13;
van inwerkingtreding van de maatregelen&#13;
het met 10 % verhoogde plafond van het varkensrecht&#13;
onverkort zal worden gehandhaafd&#13;
en dat alle varkenshouders een brief van het&#13;
Bureau Heffingen zullen ontvangen “waarin&#13;
hen nog eens zeer dringend op deze terugwerkende&#13;
kracht zal worden gewezen.”&#13;
2.4. Bureau Heffingen heeft de varkenshou-&#13;
ders in een brief van 25 maart 1999 geïnformeerd&#13;
over het op 23 februari 1999 gewezen&#13;
kortgedingvonnis, het ingestelde hoger beroep,&#13;
de in voorbereiding zijnde tijdelijke&#13;
wettelijke maatregelen en de gevolgen van een&#13;
en ander voor hun bedrijf. Voorts is in die&#13;
brief vermeld: “Verhandeling en opkoop van&#13;
varkensrechten kunnen in het licht van de uitspraak&#13;
van de rechter gewoon doorgang vinden,&#13;
als partijen nadrukkelijk verklaren daar&#13;
geen bezwaar tegen te hebben” en wordt toezending&#13;
aangekondigd van door de varkenshouders&#13;
te ondertekenen verklaringen van&#13;
geen bezwaar in verband met de registratie&#13;
respectievelijk de opkoop van varkensrechten.&#13;
Begin april jl. zijn voormelde verklaringen&#13;
van geen bezwaar door het Bureau Heffingen&#13;
verzonden.&#13;
2.5. Een soortgelijke verklaring is na aankondiging&#13;
bij schrijven van 26 maart 1999 door de&#13;
Dienst Landelijk Gebied (DLG) verzonden&#13;
naar varkenshouders die een aanvraag voor&#13;
subsidie hebben gedaan in het kader van de&#13;
zogenaamde BEVAR.&#13;
2.6. De termijn voor terugzending van de&#13;
diverse verklaringen loopt, naar de Staat ter&#13;
zitting van 29 april jl. heeft meegedeeld, op&#13;
7 mei a.s. af.&#13;
2.7. In dit kort geding staat ter beoordeling of&#13;
het (doen) verzenden van voormelde brieven&#13;
van het Bureau Heffingen en de DLG, alsmede&#13;
van de daarin aangekondigde verklaringen&#13;
van geen bezwaar, het bij het vonnis van&#13;
23 februari jl. gegeven gebod door de Staat is&#13;
overtreden.&#13;
2.8. Strekking van dat gebod en consequentie&#13;
van dat vonnis is, zoals de Staat ter zitting van&#13;
29 april jl. terecht heeft betoogd, dat het stelsel&#13;
van varkensrechten – en de bepalingen&#13;
inzake de overgang van die rechten – werd&#13;
“geïmmobiliseerd” en dat “van actief overheidshandelen&#13;
ter uitvoering van de Whv&#13;
(president: voorlopig) geen sprake kan zijn”.&#13;
Een en ander geldt thans nog onverkort, nu&#13;
op het spoedappèl nog niet is beslist, en de&#13;
aangekondigde tijdelijke wettelijke maatregelen,&#13;
die volgens de Staat in de ontstane impasse&#13;
zullen voorzien, nog niet van kracht zijn.&#13;
2.9. Met eisers is de president van oordeel dat&#13;
het in de brief van Bureau Heffingen vervatte&#13;
standpunt van de Staat, dat verhandeling en&#13;
opkoop van varkensrechten gewoon doorgang&#13;
kunnen vinden als de partijen uitdrukkelijk&#13;
verklaren daar geen bezwaar tegen te hebben,&#13;
niet houdbaar is in het licht van het vonnis&#13;
van 23 februari 1999.&#13;
Dit standpunt wijkt ook af van hetgeen de&#13;
Minister eerder, in zijn brief van 26 februari jl.&#13;
aan de Kamer heeft bericht. Ook de Minister&#13;
ging er toen immers (nog) van uit dat de in te&#13;
dienen noodwet een en ander mogelijk zou&#13;
maken.&#13;
2.10. De Staat heeft zich in dit verband beroepen&#13;
op het bepaalde in artikel 3:305a BW,&#13;
maar dat beroep faalt. Genoemde bepaling&#13;
regelt dat een individuele belanghebbende&#13;
zich kan onttrekken aan de werking van een&#13;
door een belangenorganisatie verkregen rechterlijke&#13;
uitspraak door zich tegen de werking&#13;
daarvan ten opzichte van hem te verzetten.&#13;
Dat individuele leden van eiseres sub 1 aan de&#13;
Staat kenbaar hebben gemaakt van deze&#13;
mogelijkheid gebruik te willen maken is gesteld&#13;
noch gebleken, zodat in het midden kan&#13;
blijven of het hier wel gaat om een deelbare&#13;
rechtsverhouding. Slechts in dat geval immers&#13;
zou het mogelijk zijn de werkingssfeer van&#13;
het vonnis aldus uit te sluiten.&#13;
2.11. Hier doet zich de situatie voor dat de&#13;
Staat het initiatief heeft genomen de individuele&#13;
varkenshouders voor de keuze te stellen of&#13;
zij de Staat aan het opgelegde gebod willen&#13;
houden of niet.&#13;
Aldus dwingt de Staat hen beslissingen te&#13;
nemen ten aanzien van eerder in het kader van&#13;
de Whv afgesloten transacties met betrekking&#13;
tot varkensrechten, terwijl nog onduidelijk is&#13;
of respectievelijk in welke vorm de Whv&#13;
kracht van wet zal houden.&#13;
Bovendien speelt de Staat aldus in op een&#13;
mogelijke belangentegenstelling tussen de bij&#13;
die transacties betrokken kopers, die thans&#13;
nog niet kunnen overzien of de aankoop te&#13;
zijner tijd geëffectueerd moet worden en verkopers&#13;
die belang hebben bij spoedige effectuering,&#13;
d.w.z. registratie van de transactie,&#13;
omdat daarna uitbetaling van de onder de&#13;
notaris gestorte koopprijs kan plaatsvinden.&#13;
Van die mogelijke belangentegenstelling en&#13;
van mogelijke contractuele consequenties van&#13;
het al dan niet ondertekenen van de verklaring&#13;
van geen bezwaar is de Staat zich kennelijk&#13;
bewust, zoals blijkt uit een brief van de&#13;
Minister aan de Kamer van 15 april 1999.&#13;
Daarin schrijft de Minister immers dat “de&#13;
vraag naar eventuele financiële aansprakelijkheid&#13;
naar burgerlijk recht zal moeten worden&#13;
beantwoord. De overheid staat buiten deze&#13;
contractuele relatie.”&#13;
2.12. De Staat voert aan, dat overschrijding&#13;
van de termijn die voor terugzending van de&#13;
verklaringen van geen bezwaar is gesteld, voor&#13;
de varkenshouders geen fatale gevolgen zal&#13;
hebben.&#13;
Dat staat echter naar voorlopig oordeel geenszins&#13;
vast. Zo blijkt uit de tekst van de&#13;
betreffende verklaring dat bij gebreke van tijdige&#13;
terugzending de eerdere aanvraag in het&#13;
kader van de opkoopregeling door het Bureau&#13;
Heffingen wordt afgewezen. Hetzelfde geldt&#13;
voor een gedane subsidieaanvraag in het kader&#13;
van de BEVAR. De Staat stelt weliswaar dat&#13;
in later stadium dan desgewenst een nieuwe&#13;
aanvraag kan worden gedaan, maar een garantie&#13;
dat de beschikbare fondsen toereikend zullen&#13;
zijn om (ook) die latere nieuwe aanvragen&#13;
te honoreren ontbreekt. Evenmin staat op&#13;
voorhand vast dat het later opnieuw aanvragen&#13;
van registratie niet tot extra vertraging in&#13;
de afhandeling door Bureau Heffingen zal leiden,&#13;
nu kennelijk een grote achterstand&#13;
bestaat bij de behandeling van aanvragen die&#13;
reeds vóór 23 februari jl. waren ingediend.&#13;
Afgezien van het voorgaande kunnen, zoals&#13;
onder 2.11. vermeld, aansprakelijkheden in de&#13;
contractuele sfeer ontstaan, die niet door een&#13;
nieuwe aanvraag zijn af te wenden.&#13;
2.13. Het voorgaande leidt tot de conclusie&#13;
dat de Staat in strijd met het eerdere kort&#13;
geding vonnis en onrechtmatig heeft gehandeld&#13;
door varkenshouders te verplichten zich&#13;
er thans over uit te spreken of zij eerder gedane&#13;
aanvragen in het kader van de Whv al dan&#13;
niet handhaven.&#13;
Ingevolge het vonnis van 23 februari 1999&#13;
dient de Staat zich hangende de bodemprocedure&#13;
jegens de leden van eiseres sub 1 en&#13;
eisers sub 2 tot en met 8 te onthouden van alle&#13;
activiteiten ter uitvoering van de hoofdstukken&#13;
II tot en met IV van de Whv, zolang in&#13;
het spoedappèl tegen dat vonnis niet anders is&#13;
beslist, dan wel door inwerkingtreding van&#13;
(nood)wetgeving een andere situatie is ontstaan&#13;
dan waarvan in dat vonnis is uitgegaan.&#13;
2.14. Ter zitting is gebleken dat – hoewel de&#13;
vorderingen een bredere strekking hebben –&#13;
de bezwaren van eisers zich met name richten&#13;
tegen de aan de varkenshouders toegezonden&#13;
verklaringen van geen bezwaar. Hun spoedeisend&#13;
belang heeft ook vooral daarop – gezien&#13;
de voor terugzending gestelde termijn – betrekking.&#13;
In verband daarmee is ter zitting de&#13;
mogelijkheid van opschorting van voormelde&#13;
termijn, voorshands tot na de uitspraak op het&#13;
spoedappèl, onderzocht. De Staat kon daarmee&#13;
echter niet instemmen en verklaarde te&#13;
moeten vasthouden aan 7 mei a.s. als uiterste&#13;
inzenddatum van de verklaringen.&#13;
2.15. Gezien al het voorgaande ziet de president&#13;
aanleiding tot het treffen van de navolgende&#13;
voorzieningen. Het onder I meer subsidiair&#13;
gevorderde is in zoverre toewijsbaar dat&#13;
de Staat zal worden bevolen in de Trog, het&#13;
ledenorgaan van eiseres sub 1, een publicatie&#13;
te doen opnemen van na te melden inhoud.&#13;
Tevens zal de Staat worden verboden consequenties&#13;
te verbinden aan het al dan niet terug&#13;
ontvangen van de begin april jl. aan de varkenshouders&#13;
toegezonden verklaringen van&#13;
geen bezwaar. Dit verbod zal, gezien de reikwijdte&#13;
van het gebod in het eerder gewezen&#13;
vonnis, beperkt worden tot de leden van eiseres&#13;
sub 1 en de eisers sub 2 tot en met 8.&#13;
De president tekent hierbij aan, dat de advocaat&#13;
van eisers zich ter zitting bereid heeft&#13;
verklaard een ledenlijst van eiseres sub 1 aan&#13;
de Staat te (doen) verstrekken, opdat voor de&#13;
Staat duidelijk is ten aanzien van welke varkenshouders&#13;
het verbod ingevolge dit vonnis&#13;
geldt.&#13;
Tenslotte is er aanleiding aan overtreding van&#13;
het bij vonnis van 23 februari 1999 opgelegde&#13;
gebod thans alsnog een dwangsom te verbinden.&#13;
2.16. De Staat zal, als de grotendeels in het&#13;
ongelijk gestelde partij, in de kosten van dit&#13;
geding veroordeeld worden.&#13;
3. Beslissing&#13;
De President:&#13;
I. Beveelt de Staat om binnen 3 dagen na betekening&#13;
van dit vonnis in het eerstvolgende&#13;
nummer van de Trog de navolgende tekst te&#13;
(doen) publiceren:&#13;
“Bij vonnis van 4 mei 1999 heeft de President&#13;
van de Arrondissementsrechtbank te ’s-Gravenhage&#13;
de Staat bevolen U door middel van&#13;
deze openbare rectificatie mede te delen dat&#13;
de in de brief van het Bureau Heffingen van&#13;
25 maart 1999 opgenomen zinsnede dat&#13;
‘Verhandeling en opkoop van varkensrechten&#13;
in het licht van de uitspraak van de rechter&#13;
gewoon doorgang kunnen vinden, als partijen&#13;
uitdrukkelijk verklaren daar geen bezwaar&#13;
tegen te hebben’&#13;
onjuist is en als niet geschreven kan worden&#13;
beschouwd.&#13;
Ten onrechte zijn verklaringen van geen&#13;
bezwaar ter ondertekening verzonden. U&#13;
hoeft die dus niet te retourneren. Als U dat al&#13;
gedaan mocht hebben zullen daaraan geen&#13;
consequenties worden verbonden.&#13;
Hetzelfde geldt voor de verklaringen die door&#13;
de Dienst Landelijk Gebied met betrekking&#13;
tot de BEVAR zijn verzonden.&#13;
Bij deze voldoe ik aan het bevel van de President.&#13;
De Minister van Landbouw, Natuurbeheer en&#13;
Visserij.”&#13;
Bepaalt, dat de Staat een dwangsom verbeurt&#13;
van ƒ 500.000,– voor elke dag of gedeelte van&#13;
een dag dat de Staat nalaat aan voormeld bevel&#13;
te voldoen.&#13;
II. Verbiedt de Staat ten aanzien van de leden&#13;
van eiseres sub 1 en ten aanzien van eisers sub&#13;
2 tot en met 8 consequenties te verbinden aan&#13;
het al dan niet terugontvangen van de begin&#13;
april jl. aan hen toegezonden verklaringen van&#13;
geen bezwaar, zulks op straffe van een dwangsom&#13;
van ƒ 100.000,– voor iedere overtreding&#13;
van dit verbod.&#13;
III. Bepaalt dat de Staat bij overtreding van&#13;
het bij het vonnis van 23 februari 1999 met&#13;
rolnummer 99/58 opgelegde gebod een dwangsom&#13;
verbeurt van ƒ 1.000.000,– per overtreding.&#13;
Veroordeelt de Staat in de kosten van dit&#13;
geding, tot dusverre aan de zijde van eisers&#13;
begroot op ƒ 2.100,92, waarvan ƒ 400,– aan&#13;
griffierecht en ƒ 150,92 aan dagvaardingskosten.&#13;
Verklaart dit vonnis uitvoerbaar bij voorraad.&#13;
Wijst af het meer of anders gevorderde.&#13;
NOOT&#13;
Er is opnieuw een kort geding uitspraak inzake&#13;
de Wet herstructurering varkenshouderij&#13;
(Whv) en opnieuw heeft de Staat verloren.&#13;
Nog steeds blijkt de Staat de juridische problemen&#13;
rond de Whv te onderschatten. Het lijkt&#13;
wel voetbal: als je eenmaal met een verkeerde&#13;
instelling aan een wedstrijd bent begonnen,&#13;
kun je dat niet meer veranderen.&#13;
De onderhavige uitspraak van de Haagse President&#13;
geeft een oordeel over de reactie van de&#13;
regering op het kortgedingvonnis van 23 februari&#13;
1999, waarbij de belangrijkste hoofdstukken&#13;
van de Whv buiten werking werden&#13;
gesteld totdat hetzij in een bodemprocedure&#13;
zou komen vast te staan dat de wet niet in&#13;
strijd is met het EVRM, hetzij een schadevergoedingsregeling&#13;
zou worden getroffen. De&#13;
regering wenste niet met een schadevergoeding&#13;
te komen en de bodemprocedure loopt&#13;
nog.&#13;
Enkele dagen na dat vonnis werd een noodwet&#13;
aangekondigd (TK 1998-1999, 25 448,&#13;
nr. 21, 26 januari 1999) om te voorkomen dat&#13;
er geen bovengrens meer zou gelden voor het&#13;
aantal te houden varkens. In die noodwet zou&#13;
de korting van 10% worden teruggedraaid en&#13;
de tweede korting zou eveneens komen te vervallen.&#13;
De noodwet zou terugwerken tot&#13;
23 februari. Reeds onmiddellijk werd kritiek&#13;
geuit op deze noodwet-voornemens, omdat&#13;
daarin geen aandacht werd besteed aan het&#13;
ontnemen van de latente mestproductierechten&#13;
(zie hierover TK 1998-1999, 25 448,&#13;
nr. 31). Hoe dat ook zij, van de noodwet is&#13;
voorlopig nog niets terechtgekomen, naar verluidt&#13;
omdat de Raad van State ernstige kritiek&#13;
had en omdat de regering bij nader inzien&#13;
toch de bodemprocedure wilde afwachten. De&#13;
President erkent thans – enigszins impliciet –&#13;
in overweging 2.13 dat door de noodwet een&#13;
andere juridische situatie zou zijn ontstaan&#13;
dan die waarvan bij het eerdere vonnis werd&#13;
uitgegaan. Aangezien de noodwet nog niet bij&#13;
de Tweede Kamer is ingediend, blijft de situatie&#13;
gelijk en moet dus aan het eerdere vonnis&#13;
gevolg worden gegeven. Daarmee worden de&#13;
acties van de Staat die nog wel in het teken&#13;
staan van de noodwet, twijfelachtig. Het gaat&#13;
om twee concrete activiteiten die in brieven&#13;
van het Bureau Heffingen en de Dienst Landelijke&#13;
Gebied (inzake de Beëindigingsregeling&#13;
varkenshouderijen in EHS-gebieden (Bevarregeling))&#13;
aan de varkenshouders zijn meegedeeld:&#13;
de aankondiging dat onverkort zal&#13;
worden gehandhaafd (zie ook TK 1998-1999,&#13;
25 448, nr. 30, 8 maart 1999) en het vragen&#13;
van een ‘verklaring van geen bezwaar’ van&#13;
varkenshouders die een overdracht van varkensrechten&#13;
wilden realiseren. Het standpunt&#13;
van de Staat dat verhandeling en opkoop van&#13;
varkensrechten gewoon doorgang kan vinden&#13;
als partijen uitdrukkelijk verklaren daartegen&#13;
geen bezwaar te hebben, is in het licht van het&#13;
vonnis van 23 februari 1999 niet houdbaar&#13;
(2.9).&#13;
Het is met name die verklaring van geen&#13;
bezwaar die voor opschudding heeft gezorgd&#13;
(zie hierover het antwoord van de minister op&#13;
kamervragen d.d. 15 april 1999) en die door&#13;
de President nu ook aan een kritisch oordeel&#13;
wordt onderworpen. Door het eisen van een&#13;
verklaring dwingt de staat individuele varkenshouders&#13;
beslissingen te nemen ten aanzien&#13;
van eerder in het kader van de Whv afgesloten&#13;
transacties met betrekking tot varkensrechten,&#13;
terwijl nog onduidelijk is of respectievelijk&#13;
in welke vorm de Whv kracht van wet&#13;
zal houden (2.10). Wat de Staat ook kwalijk&#13;
wordt genomen, is dat men inspeelt op een&#13;
mogelijke belangentegenstelling tussen de bij&#13;
die transacties betrokken kopers, waar men&#13;
zich vervolgens weer van distantieert (2.11).&#13;
De President is het verder niet eens met de&#13;
stelling van de Staat dat aan het niet inzenden&#13;
van de verklaring voor 7 mei 1999 voor de&#13;
varkenshouders geen fatale gevolgen zal hebben&#13;
(2.12). De Staat was ook niet bereid die&#13;
termijn te verlengen tot zou zijn beslist op het&#13;
spoedappèl dat tegen het vonnis van 23 februari&#13;
is ingesteld (2.14).&#13;
De President concludeert dat de Staat in strijd&#13;
met het eerdere kortgedingvonnis onrechtmatig&#13;
heeft gehandeld door varkenshouders te&#13;
verplichten zich er thans over uit te spreken of&#13;
zij eerder gedane aanvragen in het kader van&#13;
de Whv al dan niet handhaven (2.13). De&#13;
Staat dient zich hangende de bodemprocedure&#13;
te onthouden van alle activiteiten ter uitvoering&#13;
van de Whv. De Staat wordt bevolen een&#13;
rectificatie op de brief van Bureau Heffingen&#13;
over de verklaring van geen bezwaar te plaatsen&#13;
in De Trog (het orgaan van de NVV). De&#13;
tekst daarvan is in het vonnis opgenomen. Het&#13;
wordt de Staat verder verboden om consequenties&#13;
te verbinden aan het niet terugzenden&#13;
van de verklaring van geen bezwaar&#13;
(2.15). De President, die in het eerdere vonnis&#13;
nog had geweigerd om een dwangsom op te&#13;
leggen “omdat de Staat zich aan rechterlijke&#13;
vonnissen pleegt te houden”, vindt dat er nu&#13;
wel aanleiding voor is om dat alsnog te doen.&#13;
Voor zover mij bekend is dat slechts eenmaal&#13;
eerder gebeurd. De dwangsommen zijn:&#13;
– 500.000 per dag als de rectificatie niet wordt&#13;
gepubliceerd binnen drie dagen na betekening&#13;
van het vonnis;&#13;
– 100.000 per overtreding van het verbod om&#13;
consequenties te verbinden aan het al of niet&#13;
terug ontvangen van de verklaring van geen&#13;
bezwaar;&#13;
– 1.000.000 per overtreding van het bij het&#13;
vonnis van 23 februari 1999 opgelegde gebod.&#13;
Aangezien het eerdere vonnis ook alleen&#13;
betrekking had op de leden van de NVV, geldt&#13;
dat opnieuw voor het onderhavige vonnis. De&#13;
minister deelde in februari onmiddellijk mee&#13;
dat hij de consequenties van het vonnis ook&#13;
zou laten gelden voor niet-leden. Of hij dat&#13;
met dit vonnis ook zal doen, is natuurlijk sterk&#13;
de vraag. Daarmee is de duidelijkheid er echter&#13;
door dit vonnis niet groter op geworden.&#13;
Voor de verschillende varkenshouders is een&#13;
afwijkende situatie ontstaan.&#13;
Wat zijn nu precies de consequenties van dit&#13;
vonnis?&#13;
Om te beginnen is duidelijk dat er thans geen&#13;
plafond geldt voor het aantal te houden varkens&#13;
op basis van de Whv. Dat was trouwens&#13;
ook al na het vorige vonnis duidelijk. Die consequentie&#13;
werd door de regering bestreden&#13;
met de aankondiging van de noodwet die met&#13;
terugwerkende kracht het plafond zou instellen&#13;
op – kort gezegd – 100%. Of die noodwet&#13;
er nu wel of niet zal komen, is niet duidelijk.&#13;
Als de wet er alsnog komt – en de terugwerkende&#13;
kracht daarvan wordt geaccepteerd (!) –,&#13;
dan geldt dus ook nu al een plafond van&#13;
100%. Dit plafond kan evenwel niet worden&#13;
gehandhaafd. In de brief van Bureau Heffingen&#13;
is uitdrukkelijk aangekondigd dat handhaving&#13;
wel zal plaatsvinden, maar welke&#13;
vorm van handhaving men dan voor ogen&#13;
heeft is onduidelijk. Bestuursdwang (art. 28&#13;
Whv) met terugwerkende kracht is niet mogelijk;&#13;
een dagquotum (art. 27) kan wel worden&#13;
opgelegd, maar werkt ook alleen voor de toekomst.&#13;
Overtreding van de Whv is weliswaar&#13;
strafbaar, maar op dit moment geldt de Whv&#13;
niet en strafbepalingen kunnen nu juist geen&#13;
terugwerkende kracht krijgen (art. 16 Gw).&#13;
Met andere woorden: de noodwet kan niet&#13;
strafbaar stellen wat voor de inwerkingtreding&#13;
ervan geschiedt.&#13;
Met de nodige slagen om de arm – het blijft&#13;
een onduidelijk en chaotisch beeld – zou over&#13;
transacties met varkensrechten het volgende&#13;
kunnen worden gezegd.&#13;
Ten eerste zijn er de transacties die zijn aangemeld&#13;
voor 23 februari 1999. De Whv was toen&#13;
nog volop geldig en nog niet buiten werking&#13;
gesteld. Zouden deze transacties ook zijn geregistreerd&#13;
voor 23 februari, dan was er niets&#13;
aan de hand geweest, althans voorlopig. Dat&#13;
komt anders te liggen als de wet definitief van&#13;
tafel gaat. Dan zal er waarschijnlijk wel een&#13;
aantal varkenshouders zijn die eerdere transacties&#13;
op basis van een onrechtmatige wet nog&#13;
eens aan de rechter zullen willen voorleggen,&#13;
bijvoorbeeld met het oog op een schadevergoeding.&#13;
Kunnen de transacties die zijn aangemeld&#13;
voor 23 februari nu alsnog door Bureau Heffingen&#13;
worden geregistreerd? Voor NVVleden&#13;
strikt genomen niet: de Whv legt sterk&#13;
de nadruk op het tijdstip van de registratie.&#13;
Pas dan gaan de varkensrechten over (art. 18&#13;
en 19). En deze bepalingen zijn dus inmiddels&#13;
buiten werking gesteld. Registratie zou wellicht&#13;
nog kunnen plaatsvinden als het tijdstip&#13;
daarvan wordt gesteld op een datum voor&#13;
23 februari. Hier wreekt zich het ontbreken&#13;
van een tijdsbepaling tussen kennisgeving van&#13;
de transactie en de registratie daarvan. Daar is&#13;
alleen maar uit te komen als wij ook nog weer&#13;
een onderscheid maken tussen de registratie&#13;
zelf en de mededeling daarvan aan de betrokkenen.&#13;
Uiteraard is het aantal gevallen dat in&#13;
deze situatie zit, ook voor een groot deel&#13;
bepaald door de geweldige vertraging die bij&#13;
Bureau Heffingen is opgetreden, maar van&#13;
een overgangsprobleem is toch steeds sprake.&#13;
Op zich zou er naar mijn gevoel niet zoveel&#13;
bezwaar tegen kunnen bestaan dat deze&#13;
transacties alsnog worden geregistreerd. Men&#13;
zou daarbij analoog aan art. 10 Whv kunnen&#13;
redeneren, waarin niet de registratie, maar de&#13;
kennisgeving voor een bepaalde datum doorslaggevend&#13;
is. Voor NVV-leden geldt dan verder&#13;
nog dat registratie niet mag afhangen van&#13;
het al of niet inzenden van de verklaring van&#13;
geen bezwaar. Van niet-leden mag wel zo’n&#13;
verklaring worden verlangd, uiteraard totdat&#13;
ook daar iemand opstaat die een kort geding&#13;
begint. Aangenomen mag worden dat de regering&#13;
op dit moment niet het risico zal willen&#13;
nemen om transacties van NVV-leden te registreren&#13;
aangezien men daarmee waarschijnlijk&#13;
in strijd handelt met de vonnissen.&#13;
In de tweede plaats zijn er de transacties van&#13;
na 23 februari 1999. Deze transacties mogen&#13;
voor wat betreft NVV-leden niet afhankelijk&#13;
worden gesteld van een verklaring van geen&#13;
bezwaar. Over registratie laat het vonnis zich&#13;
niet uit, maar ik neem aan dat ook dat niet&#13;
mogelijk is. Van niet-leden kan wel een verklaring&#13;
worden gevraagd en kan ook registratie&#13;
plaatsvinden. Weliswaar geldt dit ook hier&#13;
slechts totdat iemand een kort geding start –&#13;
een en ander is en blijft onrechtmatig – maar&#13;
van een overtreding van het vonnis van 23&#13;
februari is formeel geen sprake. Wel handelt&#13;
de minister ook in strijd met zijn toezegging&#13;
dat hij dit vonnis ook voor niet-leden zou&#13;
aanvaarden, maar zolang men hem niet aan&#13;
die toezegging houdt, is er weinig aan de hand.&#13;
De vraag die zich vervolgens nog aandient is:&#13;
wat is de situatie van varkenshouders die een&#13;
belang hebben bij registratie? Men mag gerust&#13;
aannemen dat diegenen die na 23 februari een&#13;
transactie hebben aangemeld bij Bureau Heffingen&#13;
of zijn ingegaan op een opkoopregeling&#13;
of de Bevar-regeling, deze transactie ook&#13;
doorgang willen laten vinden. Voor niet-leden&#13;
van het NVV zal dat ook wel kunnen (zie&#13;
boven). Voor NVV-leden is dat niet zonder&#13;
meer mogelijk. Door medewerking te verlenen&#13;
zou de Staat het eerdere vonnis overtreden&#13;
en een dwangsom van een miljoen verbeuren.&#13;
Individuele NVV leden zouden zich&#13;
wellicht nog kunnen ontrekken aan de werking&#13;
van het vonnis door een beroep op art.&#13;
3:305a BW (zie rechtsoverweging 2.10) dan&#13;
wel hun lidmaatschap dienen op te zeggen.&#13;
Kunnen niet-NVV-varkenshouders eisen dat&#13;
de overheid meewerkt aan registratie van&#13;
transacties? De staat zou daarmee onrechtmatig&#13;
handelen, maar zolang de betrokkenen&#13;
zich daar niet op beroepen, kan dat geen&#13;
bezwaar zijn. Aan de andere kant zou heel&#13;
goed volgehouden kunnen worden dat de&#13;
Staat ook onrechtmatig handelt als zij niet&#13;
meewerkt. Dat is immers weer in strijd met&#13;
toezeggingen (onder andere in de brief van&#13;
Bureau Heffingen) dat transacties gewoon&#13;
door zouden kunnen gaan en het flankerend&#13;
beleid zou worden voortgezet.&#13;
Zo lijkt het erop dat de Staat zich in een&#13;
onmogelijke positie heeft gemanoeuvreerd,&#13;
waarbij men niet meer voor- of achteruit kan&#13;
zonder onrechtmatig te handelen jegens de&#13;
een of de ander. Nu is dat ook weer niet zo’n&#13;
unieke situatie bij het openbaar bestuur, maar&#13;
hier zijn de consequenties toch wel buitengewoon&#13;
groot. En dan spreek ik nog niet eens&#13;
over de civielrechtelijke perikelen die kunnen&#13;
ontstaan tussen de partijen bij een transactie&#13;
waarvan de een vindt dat deze doorgang&#13;
moet vinden terwijl de ander er liever van&#13;
afziet. Wat bijvoorbeeld te denken van een&#13;
transactie waarbij een NVV-lid en een niet-&#13;
NVV-lid zijn betrokken? De optie om de Whv&#13;
maar gewoon in te trekken, komt steeds dringender&#13;
in beeld. Maar ook dan zullen de schadeclaims&#13;
legio zijn. De hele operatie rond de&#13;
herstructurering van de varkenshouderij is nu&#13;
al uitgelopen op een faliekante mislukking.&#13;
Een voor de Staat ‘gunstig’ vonnis in hoger&#13;
beroep kan daar nauwelijks meer iets aan veranderen.&#13;
mr. D.W. Bruil</content><legacyfootnotes/><footnotes><footnote/></footnotes><auteurs/><published>1999-05-04 00:00:00</published><modified>1999-05-04 00:00:00</modified><editiondate>1999-05-04</editiondate><htmlpath>https://denhollander.info/artikel/4805</htmlpath></article>
</articles></edition>
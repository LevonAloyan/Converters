<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2008</searchword><id>6728</id><udhid>UDH:TvAR/6728</udhid><titel>Kostenverhaal en gebiedsontwikkeling</titel><searchwords><searchword>TvAR 4/2008</searchword><searchword>UDH:TvAR/6728</searchword></searchwords><attachments><attachment><name>TAR 2008_4 Artikel 3.pdf</name><extention>pdf</extention><url>https://denhollander.info/download/6456/ci</url></attachment></attachments><inleiding>1 Inleiding&#13;
De overheid streeft tegenwoordig vaak naar zgn. gebiedsontwikkeling.&#13;
Daarmee wordt bedoeld: het in onderlinge&#13;
samenhang realiseren van meerdere bestemmingen binnen&#13;
een gebied, meestal zowel ‘rode’ bestemmingen (woningbouw,&#13;
bedrijventerrein en intensieve recreatie) als ‘groene’&#13;
bestemmingen (natuur, water, infrastructuur en extensieve&#13;
recreatie). De achterliggende gedachte is dat de lucratieve&#13;
rode bestemmingen ook financieel kunnen bijdragen aan de&#13;
niet lucratieve groene bestemmingen. Het kan beleidsmatig&#13;
wenselijk zijn dat rood betaalt voor groen. De vraag is echter&#13;
of het bestaande en komende juridische instrumentarium&#13;
daarvoor een basis biedt. In dit artikel wordt betoogd&#13;
dat dat niet het geval is en wordt gezocht naar een oplossing.&#13;
Daartoe wordt allereerst ingegaan op de beleidsmatige&#13;
context van het begrip gebiedsontwikkeling (par. 2). In par.&#13;
3 wordt het begrip ‘complexwaarde’ behandeld en zal de&#13;
vraag aan de orde komen of dit begrip kan bijdragen aan de&#13;
gewenste gebiedsontwikkeling. Vervolgens wordt onderzocht&#13;
of de huidige methoden van kostenverhaal toereikend&#13;
zijn (par. 4) en welke veranderingen de Afdeling grondexploitatie&#13;
van de Wet ruimtelijke ordening daar nog in zal&#13;
brengen (par. 5). In par. 6 wordt het artikel afgesloten met&#13;
een conclusie. </inleiding><content>2. De beleidsmatige context van het begrip&#13;
gebiedsontwikkeling&#13;
In het buitengebied zijn vele veranderingen gaande. Daarbij&#13;
dreigt een zekere onevenwichtigheid te ontstaan doordat financieel&#13;
lucratieve (‘rode)’ functies wel van de grond&#13;
komen, terwijl de realisering van financieel niet lucratieve&#13;
(‘groene’) functies achterblijft.&#13;
Vanouds was het zo dat rode bestemmingen (woningbouw,&#13;
industrie, intensieve recreatie) zichzelf financierden en dat&#13;
groene bestemmingen (natuur, water, extensieve recreatie)&#13;
werden gefinancierd uit de algemene middelen. Al langer bestaat&#13;
de beleidsmatige, politieke wens om rode bestemmingen&#13;
(meer) te laten bijdragen aan de financiering van groene&#13;
bestemmingen. De overheid ziet het namelijk als haar taak&#13;
om de transformatie van het buitengebied evenwichtig te&#13;
laten plaatsvinden, door zeker te stellen dat naast/tegelijkertijd&#13;
met de ‘rode’ functies de ‘groene’ functies worden gerealiseerd.&#13;
Daarvoor is een centrale rol toegekend aan het begrip&#13;
gebiedsontwikkeling (ontwikkelingsplanologie). In de&#13;
Nota Ruimte door VROM gedefinieerd als:&#13;
‘Een integrale gebiedsgerichte aanpak, waarin alle betrokkenen&#13;
participeren en waarbij het vooral gaat om&#13;
de kwaliteit van het geheel en minder om de verschillende&#13;
doelstellingen afzonderlijk’. In de Nota is verder gesteld:&#13;
‘De afgelopen jaren zijn in Nederland al goede ervaringen&#13;
opgedaan met ontwikkelingsplanologie op het lokale&#13;
schaalniveau. Dit in tegenstelling tot het regionale&#13;
schaalniveau; daar blijven gebiedsgerichte projecten nog&#13;
te vaak steken in de overgang van planvorming naar&#13;
uitvoering.’1&#13;
Ontwikkelingsplanologie komt er dus mede op neer dat financieel&#13;
interessante bestemmingen alleen maar ontwikkeld&#13;
mogen worden als tegelijkertijd ook (een deel) van financieel&#13;
niet interessante, maar wel gewenste, bestemmingen&#13;
worden gerealiseerd. Het gaat er dus om dat van een initiatiefnemer&#13;
die iets wil realiseren een tegenprestatie wordt gevraagd.&#13;
Het motto is: ‘voor wat hoort wat’.2 De voorbeelden&#13;
van dergelijke vormen van ruimtelijk beleid zijn legio:&#13;
– Nieuwe landgoederen. In ruil voor het realiseren van&#13;
natuur mag een huis worden gebouwd in het buitengebied.&#13;
– Rood voor groen. In ruil voor het realiseren van natuur&#13;
mag een agrarisch bedrijf uitbreiden.&#13;
– Rood voor rood. In ruil voor het afbreken van bedrijfsgebouwen&#13;
mag een woning worden gebouwd.&#13;
– Bom+ (Limburg). In ruil voor tegenprestaties op het&#13;
gebied van natuur, landschap en/of water mag een bedrijf&#13;
uitbreiden.&#13;
In feite past deze gedachtegang in een ook op andere terreinen&#13;
ontwikkeld streven naar saldering, bijvoorbeeld bij fijn&#13;
stof en rond Natura 2000-gebieden. In deze voorbeelden is&#13;
een rechtstreeks verband te leggen tussen het initiatief en de&#13;
tegenprestatie, zoals bijvoorbeeld ook het geval is bij het begrip&#13;
compensatie. Compensatie houdt in dat een aantasting&#13;
van de ruimtelijke kwaliteit – bijvoorbeeld natuur moet&#13;
wijken voor de aanleg van een weg – moet worden gecompenseerd. Een stap verder gaat de opvatting die inhoudt dat de waardestijging&#13;
van grond bij een lucratieve ontwikkeling eigenlijk&#13;
niet (geheel) toekomt aan de grondeigenaar. Deze baten&#13;
zouden moeten worden afgeroomd en in ieder geval binnen&#13;
het gebied moeten worden aangewend. In deze gedachtegang&#13;
gaat het dus alleen nog maar zeer indirect om ruimtelijke&#13;
kwaliteit, maar veel meer om geld. Dit punt is bijvoorbeeld&#13;
bij de parlementaire behandeling van de afdeling&#13;
Grondexploitatie van de Wro en de wijziging van de Wet&#13;
voorkeursrecht gemeenten en aan de orde geweest. Volgens&#13;
het verslag van 27 april 2007 betreffende wijziging van de&#13;
Wro inzake de Grondexploitatie stelde de fractie van de&#13;
PvdA in de Eerste Kamer dat het wenselijk is de waardestijging&#13;
van onroerend goed als gevolg van een overheidsbemoeienis&#13;
via de Grondexploitatiewet af te romen, door&#13;
middel van value capturing.3 Hier staat tegenover het standpunt&#13;
van het CDA: ‘Er is geen rechtsgrond aan te wijzenlos&#13;
van het kostenverhaal - om waardestijging bij eigenaren&#13;
van grond af te romen, ongeacht of deze direct of indirect&#13;
profiteren van een planologisch besluit’.4 Hier zijn dus de&#13;
vragen aan de orde: in hoeverre staat het de overheid vrij&#13;
geld te vragen voor het geven van planologische medewerking&#13;
aan een ontwikkeling en aan wie komt de meerwaarde&#13;
toe van een lucratieve bestemmingswijziging?&#13;
3. Complexwaarde en gebiedsontwikkeling&#13;
In het onteigeningsrecht kennen we een begrip dat wellicht&#13;
ook een rol kan spelen in de gebiedsontwikkeling: de complexwaarde.&#13;
Bij de grondverwerving voor gebiedsontwikkeling&#13;
zal worden geprobeerd grond op basis van onderlinge&#13;
overeenstemming te kopen (de zogeheten ‘minnelijke verwerving’).&#13;
Bij het bepalen van de koopsom zullen verkopers&#13;
en kopers schatten wat de schadeloosstelling zou zijn die&#13;
zou worden toegewezen bij een onteigening. Immers, als&#13;
geen overeenstemming kan worden bereikt, zal (uiteindelijk)&#13;
worden onteigend.&#13;
Voor de waardebepaling (de prijs) van een onroerende zaak,&#13;
als onderdeel van de volledige schadeloosstelling bij onteigening,&#13;
moet op basis van art. 40b Onteigeningswet worden&#13;
bepaald wat een redelijk handelend koper wil betalen,&#13;
de onteigening weggedacht. Hierbij wordt uitgegaan van&#13;
ofwel de huidige bestemming dan wel de toekomstige bestemming,&#13;
afhankelijk van de vraag welke voor de onteigende&#13;
het meest profijtelijk is. Bij het bepalen van deze prijs&#13;
van een onroerende zaak moet het begrip ‘complexwaarde’&#13;
worden toegepast, in de Onteigeningswet gedefinieerd als&#13;
‘de als één geheel in exploitatie gebrachte of te brengen&#13;
zaken’.5 Dat houdt in dat bij het bepalen van de prijs van&#13;
een onroerende zaak rekening wordt gehouden met alle bestemmingen&#13;
die gelden voor zaken, die deel uitmaken van&#13;
het complex, in die zin dat elke bestemming van een zaak&#13;
de waardering van alle zaken binnen het complex beïnvloedt.&#13;
Binnen een ‘complex’ wordt dus als het ware verevend.&#13;
Het begrip complexwaarde is in 1931 in de Onteigeningswet&#13;
opgenomen als reactie op jurisprudentie van de Hoge&#13;
Raad waarin was bepaald dat de afzonderlijk vastgelegde bestemming&#13;
bepalend was voor de waarde. Dit betekende dat&#13;
grond met een openbare bestemming nooit een bouwgrondwaarde&#13;
zou krijgen, maar zou blijven steken op de agrarische waarde. De regering achtte dit niet billijk en&#13;
overwoog: ‘Het kan immers zijn dat de uitbreiding van de&#13;
gemeente zover is gevorderd dat de grond reeds een hogere&#13;
waarde als bouwgrond heeft gekregen. Het is eis van rechtvaardigheid&#13;
dat ook die hogere waarde door de gemeente&#13;
wordt vergoed’.6 Ter nadere onderbouwing voerde de regering&#13;
aan: ‘Wanneer een gemeente groeit, stijgt de aangrenzende&#13;
grond vanzelf in waarde van bijvoorbeeld weiland tot&#13;
bouwterrein. De bestemming van bouwterrein wordt in het&#13;
algemeen bepaald door de omstandigheden buiten toedoen&#13;
van de overheid. Haar taak is alleen te regelen en daarvoor&#13;
is een concrete bestemming nodig, het aangeven van die&#13;
concrete bestemming bij bijvoorbeeld een uitbreidingsplan&#13;
schept niet de waarde als bouwterrein; het kan die waarde&#13;
ten hoogste door de belijning enigermate doen stijgen.&#13;
Maar de stijging van waarde als bouwgrond heeft ook zonder&#13;
uitbreidingsplan plaats naarmate de gronden dichter bij&#13;
de bebouwing komen te liggen en daardoor voor exploitatie&#13;
als bouwterrein meer aan de beurt komen’.7 Volgens de&#13;
wetsgeschiedenis is voor dit artikel aangehaakt bij de toenmalige&#13;
praktijk van vele gemeentelijke exploitatieverordeningen&#13;
en onteigeningstaxaties, waarbij werd gewerkt met&#13;
dit omslagstelsel. De wetgever heeft het begrip ‘complex’&#13;
niet verder willen definiëren. Gesteld werd: ‘Het is echter&#13;
niet mogelijk daaromtrent in de wet voorschriften op te&#13;
nemen, omdat de omstandigheden, die voor een billijke regeling&#13;
bepalend zijn, van geval tot geval te zeer verschillen’.8&#13;
Het begrip complexwaarde is vervolgens verder afgebakend&#13;
in jurisprudentie van de Hoge Raad. Enkele elementen:&#13;
– Een complex is niet identiek aan een bepaald plangebied;&#13;
het kan kleiner zijn, maar kan zich ook over meerdere&#13;
plangebieden uitstrekken.&#13;
– Het is niet nodig dat de verschillende bestemmingen of&#13;
plandelen gelijktijdig in exploitatie worden gebracht.&#13;
– Men kan alleen splitsen in complexen, die in het vrije&#13;
verkeer als één geheel zouden kunnen worden geëxploiteerd&#13;
en waarin dus naast bebouwing ook groenvoorzieningen&#13;
kunnen worden opgenomen.&#13;
– Gelijktijdigheid van exploitatie is niet vereist, maar er&#13;
dient wel sprake te zijn van kenbare samenhang tussen&#13;
wat is gerealiseerd en het nog te realiseren gedeelte.&#13;
– In de ontwikkeling van het complex dient voldoende&#13;
continuïteit zichtbaar te zijn.9 Men kan zich voorstellen dat de belangen bij het vaststellen&#13;
van wat onder bepaalde omstandigheden als een complex&#13;
moet worden gezien verschillend zijn. Deze laten zich als&#13;
volgt schematisch weergeven:&#13;
– Eigenaren van grond met ‘groene’ bestemmingen proberen&#13;
het begrip ‘complex’ zo op te rekken dat er meer&#13;
‘rode’ bestemmingen onder komen te vallen, om zo een&#13;
zo hoog mogelijke grondprijs te ontvangen.&#13;
– Eigenaren van grond met ‘rode’ bestemmingen proberen&#13;
het begrip ‘complex’ zo te beperken dat ‘groene’ bestemmingen&#13;
er zo veel mogelijk buiten vallen, om zo&#13;
een zo hoog mogelijke grondprijs te ontvangen.&#13;
– Partijen die grond moeten verwerven voor ‘groene’ bestemmingen&#13;
proberen die grond niet te laten vallen&#13;
onder een complex met ‘rode’ bestemmingen, om zo de&#13;
grond zo goedkoop mogelijk te kunnen verwerven.&#13;
– Partijen die grond moeten verwerven voor ‘rode’ bestemmingen&#13;
proberen die grond te laten vallen onder&#13;
een complex inclusief ‘groene’ bestemmingen, om zo de&#13;
grond zo goedkoop mogelijk te kunnen verwerven.&#13;
De vraag is nu of het begrip ‘complexwaarde’ ook van nut&#13;
kan zijn in geval van gebiedsontwikkeling.&#13;
Een eerste observatie is dat de complexwaarde oorspronkelijk&#13;
bedoeld was voor het realiseren van bouwlocaties en om&#13;
daarbij te voorkomen dat voor gronden met minder lucratieve&#13;
bestemmingen daarbinnen, zoals bijvoorbeeld een&#13;
park, een lagere prijs betaald zou worden dan voor gronden&#13;
waarop ‘toevallig’ een meer waardevolle bestemming kwam&#13;
te rusten.&#13;
Bij gebiedsontwikkeling ligt de zaak ingewikkelder. Het&#13;
gaat wel om verschillende bestemmingen, bijvoorbeeld natuur,&#13;
waterberging, recreatie, landbouw en wonen, maar&#13;
deze bestemmingen staan niet één op één met elkaar in verband.&#13;
Kan een woonwijk niet zonder een park, een woonwijk&#13;
hoeft niet noodzakelijkerwijs samen te gaan met bijvoorbeeld&#13;
een ecologische verbindingszone. In een gebiedsontwikkeling&#13;
worden de verschillende bestemmingen hooguit&#13;
tegelijkertijd ontwikkeld.&#13;
Het vraagstuk van de complexwaarde is in de praktijk aan&#13;
de orde bij gebiedsontwikkelingen als de Zuidplaspolder,&#13;
OostvaardersWold en de Schieveense polder. Binnen deze&#13;
gebieden moeten gronden worden verworven voor allerlei&#13;
doeleinden en het is dus van het grootste belang of deze gebieden&#13;
als een ‘complex’ kunnen worden aangemerkt.&#13;
Argumenten die bijvoorbeeld kunnen worden gebruikt om&#13;
te bepleiten dat een gebiedsontwikkeling niet als een complex&#13;
moet worden gezien zijn:&#13;
1. Het begrip complexwaarde is een begrip uit de Onteigeningswet&#13;
en oorspronkelijk bedoeld voor kleinschalige&#13;
woningbouwprojecten en zeker niet bedoeld voor&#13;
een omvangrijk complex met meerdere functies.&#13;
2. De wetsgeschiedenis en de jurisprudentie zien alleen op&#13;
(relatief kleinschalige) bouwlocaties.&#13;
3. De gebiedsontwikkeling omvat een groot aantal functies,&#13;
die niet onlosmakelijk met elkaar samenhangen,&#13;
zodat het gebied niet voldoet aan de eis van de Hoge&#13;
Raad dat er sprake moet zijn van een complex, dat in&#13;
het vrije verkeer als een geheel zou kunnen worden&#13;
geëxploiteerd. 4. Ook al zou de complexwaarde theoretisch kloppen, in&#13;
de praktijk blijkt die niet omdat er duidelijk verschillende&#13;
prijzen worden betaald binnen het ‘groene’ deel&#13;
van het gebied en het ‘rode’ deel van het gebied.&#13;
5. Er zijn geen voorbeelden van plannen met een dusdanig&#13;
groot aandeel groen, water etc. die door een rechter&#13;
onder het begrip complex zijn gebracht.&#13;
Argumenten die bijvoorbeeld kunnen worden gebruikt om&#13;
te bepleiten dat een gebiedsontwikkeling wel als een complex&#13;
moet worden gezien zijn:&#13;
1. Er is een beleidsmatige wens om alle plussen en minnen&#13;
van een ontwikkeling op een hoop te gooien. Als hiervan&#13;
de eventuele consequentie is dat met hogere grondprijzen&#13;
voor groen moet worden gerekend en lagere&#13;
grondprijzen voor rood dan tot op heden, moet die&#13;
consequentie worden aanvaard.&#13;
2. Er is sprake is van een weliswaar groot, maar duidelijk&#13;
afgebakend gebied.&#13;
Als de wetgever geen duidelijkheid verschaft, zal uiteindelijk&#13;
de rechter in onteigeningsprocedures een antwoord&#13;
moeten geven op de vraag ‘complex of niet?’ Het is voorstelbaar&#13;
dat de rechter zal concluderen dat er een nieuw begrip&#13;
is ontstaan, namelijk gebiedsontwikkeling maar dat&#13;
voor het realiseren daarvan geen nieuwe grondbeleidsinstrumenten&#13;
in de wetgeving zijn opgenomen. Er zal dan gewerkt&#13;
moeten worden met een interpretatie van bestaande&#13;
regelgeving, rekeninghoudende met de algemene maatschappelijke&#13;
ontwikkelingen. Dit zo zijnde, zal een rechter&#13;
misschien onderkennen dat weliswaar het begrip complexwaarde&#13;
niet voor gebiedsontwikkeling is bedoeld, maar dat&#13;
dat ook komt omdat ten tijde van de invoering van het begrip&#13;
complexwaarde er geen sprake was van het begrip gebiedsontwikkeling.&#13;
Dit zal met zich meebrengen dat de&#13;
rechter het begrip complexwaarde misschien naar analogie&#13;
zal toepassen. Zeker is dit alles echter allerminst. Zolang&#13;
duidelijkheid uitblijft, zal de grondverwerving lastig blijven&#13;
en vertraging oplopen zodat de gebiedsontwikkeling stagneert.&#13;
In de genoemde gebieden is dat reeds het geval.&#13;
4. Kostenverhaal en gebiedsontwikkeling&#13;
Bij kostenverhaal gaat het tot op heden om het verhalen&#13;
van direct toerekenbare kosten van openbare voorzieningen&#13;
voor een ontwikkelingslocatie op gebate grondeigenaren. Er&#13;
is daarbij sprake van een gesloten systeem van kostenverhaal&#13;
dat voorziet in drie mogelijkheden:&#13;
a. Via actief gemeentelijk grondbeleid. De gemeente verwerft&#13;
de grond en geeft deze vervolgens weer uit. In de&#13;
uitgifteprijs kunnen de kosten van voorzieningen worden&#13;
meegenomen. In feite kan de gemeente vragen wat&#13;
ze wil, met als bovengrens de marktwaarde van de&#13;
grond.&#13;
b. Door het sluiten van een exploitatieovereenkomst tussen&#13;
een gemeente en een particulier.10 De kosten van openbare voorzieningen kunnen hiermee worden verhaald&#13;
op basis van vrijwilligheid.&#13;
c. Door het heffen van baatbelasting. Als bovengrens geldt&#13;
daarbij de mate van gebaat zijn van de onroerende&#13;
zaken in een locatie door de openbare voorzieningen.11&#13;
Alle drie methoden van kostenverhaal kennen nadelen. In&#13;
de praktijk zoekt de overheid dan ook andere wegen. Vaak&#13;
worden financiële voorwaarden gesteld aan de medewerking&#13;
aan planologische ontwikkelingen, welke verder gaan dan&#13;
alleen maar het verhalen van de kosten van openbare voorzieningen.&#13;
In feite is geen sprake meer van zuiver kostenverhaal,&#13;
maar van ‘voor wat hoort wat’. Daarbij worden termen&#13;
gebruikt als verhandelbare ontwikkelingsrechten, value&#13;
capturing, ontwikkelingsplanologie, verevening (het gebruiken&#13;
van een gunstig exploitatieresultaat van de ene ontwikkeling&#13;
om het verlies bij een andere ontwikkeling te dekken)&#13;
en baatafroming (het afromen door de overheid van&#13;
een waarde stijging van een onroerende zaak doordat een&#13;
andere bestemming wordt gerealiseerd). Soms worden de&#13;
gelden in een speciaal fonds ondergebracht.&#13;
Geconstateerd moet worden dat het vigerende juridische&#13;
kader dus slechts het verhaal van kosten van openbare voorzieningen&#13;
toestaat voor zover er een duidelijk causaal verband&#13;
bestaat met de planologische ontwikkeling. Duidelijk&#13;
is dat geen juridische basis aanwezig is voor de beleidsmatige&#13;
wens tot het laten financieren van ‘groen’ door ‘rood’&#13;
bij gebiedsontwikkeling. Wel wordt door het bestuur geprobeerd&#13;
zoveel mogelijk posten onder het begrip kosten te&#13;
schuiven. Hierdoor ontstaat er spanning tussen het gewenste&#13;
beleid en het juridische kader waardoor de ontwikkeling&#13;
van allerlei plannen wordt bemoeilijkt. Vaak gaan&#13;
onderhandelingen over vragen als ‘mag de overheid dit&#13;
wel?’, ‘loopt de overheid niet het risico te zijner tijd bedragen&#13;
te moeten terugbetalen?’ Dit leidt in de praktijk tot&#13;
aanzienlijke vertraging in planvorming en realisatie van een&#13;
gebiedsontwikkeling.&#13;
5. De afdeling Grondexploitatie Wro en&#13;
gebiedsontwikkeling&#13;
Op 23 mei 2007 is door de Eerste Kamer het wetsvoorstel&#13;
Grondexploitatiewet aangenomen en als wet inmiddels gepubliceerd&#13;
in het Staatsblad.12 Het was oorspronkelijk de&#13;
bedoeling deze wet in te voeren per 1 januari 2008. Dat is&#13;
verschoven naar 1 juli 2008. De Grondexploitatiewet constitueert&#13;
een nieuwe afdeling Grondexploitatie in de ook op&#13;
1 juli 2008 in te voeren nieuwe Wet ruimtelijke ordening&#13;
(Wro). Ten tijde van het afsluiten van dit art. (24 maart&#13;
2008) was nog niet zeker of deze datum gehaald zal worden.&#13;
Als één van de hoofdredenen voor de afdeling Grondexploitatie&#13;
van de Wro is door de wetgever genoemd het tekortschieten&#13;
van het huidige systeem van het kostenverhaal.&#13;
Bij de opzet van de afdeling Grondexploitatie is als uitgangspunt&#13;
voor kostenverhaal gekozen het sluiten van overeenkomsten&#13;
tussen gemeenten en bouwers/ontwikkelaars&#13;
over de grondexploitatie bij bouwplannen, het zogenoemde&#13;
privaatrechtelijke spoor. Het overeenkomen van financiële&#13;
bepalingen wordt daarbij niet meer begrensd door de huidige&#13;
regel, dat deze moeten zien op openbare voorzieningen (art. 6.24 Wro). Als er geen overeenkomsten gesloten kunnen&#13;
worden voor de hele bouwlocatie, waarin (o.a.) kostenverhaal&#13;
verzekerd is, moet de gemeente kosten verhalen bij&#13;
partijen waarmee niet gecontracteerd is, via het zogenoemde&#13;
publiekrechtelijke spoor.&#13;
De gemeente moet dan een exploitatieplan opstellen. De&#13;
kosten die een gemeente in een exploitatieplan mag opnemen,&#13;
worden limitatief in de vorm van een lijst vastgesteld.&#13;
Een eerste versie is gepubliceerd in het Concept Besluit op&#13;
de ruimtelijke ordening (de zogenaamde kostensoorten&#13;
lijst).13 Het mogen verhalen van die kosten wordt getoetst&#13;
aan drie criteria: profijt, causaliteit en proportionaliteit. Een&#13;
laatste toets betreft de vraag of de locatie de kosten kan dragen.&#13;
Dit is het geval zolang de grondopbrengsten hoger zijn&#13;
dan de kosten. Als de opbrengsten lager zijn dan de kosten,&#13;
mag slechts worden verhaald tot aan het niveau van de opbrengsten.&#13;
De gemeente zal dan het plan moeten aanpassen&#13;
of zelf moeten bijpassen. De exploitatiebijdrage moet bij&#13;
het verkrijgen van een bouwvergunning worden betaald.&#13;
Voor het heffen van een bijdrage via de publieke weg wordt&#13;
gerekend met alle kosten en opbrengsten van een grondexploitatie&#13;
en niet meer alleen die van de kosten van openbare&#13;
voorzieningen. Ook wordt het mogelijk bovenplanse kosten&#13;
(kosten die niet alleen gemaakt worden ten behoeve van de&#13;
locatie) te verhalen op basis van een structuurvisie. Wel&#13;
geldt dan ook de voorwaarde dat de kosten moeten voldoen&#13;
aan de drie criteria: profijt, causaliteit en proportionaliteit.&#13;
De afdeling Grondexploitatie is primair bedoeld voor woningbouwbouwplannen.&#13;
Het wordt dus mogelijk om in het&#13;
geval van een bouwplan veel meer kosten te verhalen dan&#13;
tot nu toe het geval is, waaronder de kosten voor de aanleg&#13;
van groen en voor te compenseren natuurwaarden. Een&#13;
tweede mogelijkheid is het instellen van een fonds voor bovenplanse&#13;
kosten als een bouwplan zich niet uitstrekt tot&#13;
groenvoorzieningen, maar er wel wordt voldaan aan de drie&#13;
criteria.&#13;
Bij gebiedsontwikkeling zal de afdeling Grondexploitatie&#13;
veelal niet toepast kunnen worden op het hele gebied,&#13;
omdat - als het al een bouwplan zal zijn - de ontwikkeling&#13;
daarvan niet zal voldoen aan de criteria profijt, causaliteit&#13;
en proportionaliteit. Met andere woorden: er is geen duidelijk&#13;
verband tussen een woonwijk met daarin de normale&#13;
hoeveelheid groen en 100 ha natuur waar een veel groter&#13;
gebied dan alleen de woonwijk van profiteert. Daarom zullen&#13;
de kosten van die 100 ha extra groen niet ten laste van&#13;
de bouwlocatie kunnen worden gebracht.&#13;
Als men bij gebiedsontwikkeling de opbrengsten van ‘rode’&#13;
bestemmingen voor het financieren van de ‘groene’ bestemmingen&#13;
wil gebruiken zal dat dus meestal niet via de bliekrechtelijke weg kunnen. Door middel van overeenkomsten&#13;
is meer mogelijk, maar dan zal men het wel eens&#13;
moeten worden met de particuliere ontwikkelaar. Afdwingen&#13;
kan niet. Afgewacht moet dan nog worden of overeenkomsten&#13;
waarbij veel meer kosten in rekening worden gebracht&#13;
dan via de begrippen causaliteit, proportionaliteit en&#13;
profijt mogelijk zou zijn, ook voor de rechter standhouden.&#13;
14&#13;
6. Conclusie&#13;
Uit het voorgaande blijkt dat de wetgeving geen expliciete&#13;
basis biedt voor de wens van de overheid om bij gebiedsontwikkeling&#13;
te kunnen bewerkstelligen dat ‘rode’ bestemmingen&#13;
betalen voor ‘groene’ bestemmingen. Wellicht bieden&#13;
aankoop c.q. onteigening met toepassing van het begrip&#13;
complexwaarde een oplossing, maar daarvoor zal het begrip&#13;
‘complex’ door de rechter flink moeten worden opgerekt.&#13;
De huidige vormen van kostenverhaal bieden evenmin mogelijkheden.&#13;
Onder de nieuwe Afdeling grondexploitatie&#13;
worden de mogelijkheden voor publiekrechtelijk kostenverhaal&#13;
weliswaar ruimer, maar de grens is toch nog steeds:&#13;
profijt, causaliteit, proportionaliteit.&#13;
Het is aan de wetgever deze spanning tussen beleid en wet&#13;
te laten verdwijnen.&#13;
Daartoe kunnen twee oplossingsrichtingen worden onderkend:&#13;
aanpassing van de wet en aanpassing van het beleid.&#13;
Voor de eerste mogelijkheid is het dan noodzakelijk dat de&#13;
wetgever vaststelt dat de meerwaarde van de realisatie van&#13;
nieuwe bestemmingen ongeclausuleerd toe valt aan de overheid.&#13;
Deze meerwaarde moet dan via een belastingheffing&#13;
worden afgeroomd. Bij het tot stand komen van de Nota&#13;
Grondbeleid is reeds over baatafroming gediscussieerd.&#13;
Toen was de conclusie dat het niet mogelijk en wenselijk is&#13;
zo’n belastingheffing in te voeren. In de eindrapportage van&#13;
de werkgroep Interdepartementaal Beleidsonderzoek is geconcludeerd:&#13;
‘dat de doeltreffendheid van een heffing op de grondwaardestijging&#13;
als gevolg van de overheidsbesluiten in&#13;
de praktijk moeilijk valt te beoordelen gezien de vele&#13;
complicaties bij de uitvoering. Opgemerkt wordt dat de&#13;
overheid slechts een deel van de grondwaardestijging&#13;
naar zich toe zal kunnen trekken en dat door de vele te&#13;
maken keuzen (voor welk bedrag, voor welk gebied et&#13;
cetera) de transparantie niet optimaal zal zijn.’&#13;
Tevens is opgemerkt dat de verhouding van deze heffing&#13;
met de al bestaande belastingen nadere aandacht vergen.15&#13;
In de Nota Grondbeleid heeft het toenmalige Kabinet geconcludeerd&#13;
om die redenen af te zien van een waardeafroming.&#13;
16 Deze oplossingsrichting ligt dus niet zo erg voor de&#13;
hand.&#13;
De tweede oplossing is dat de overheid blijft uitgaan van&#13;
het huidige beginsel van causaliteit, profijt en proportionaliteit&#13;
en daarvan ook de consequentie accepteert: het afdwingen&#13;
van volledige betaling van groen door rood kan&#13;
niet worden afgedwongen. Dat betekent dus een aanpassing&#13;
van het beleid. &#13;
</content><legacyfootnotes>* Ir. C.A.C. Westendorp-Frikkee en mr. P.S.A. Overwater zijn beiden&#13;
werkzaam bij Overwater Kenniscentrum Grondbeleid te Strijen&#13;
(www.overwater.nl). Met dank aan prof. D.W. Bruil voor zijn redactionele&#13;
en inhoudelijke adviezen.&#13;
1. Nota Ruimte: ruimte voor ontwikkeling (2006), par. 1.4.1.&#13;
2. Motie-Geluk, Kamerstukken II2004/05, 29435 nr. 68. &#13;
3. Kamerstukken I2006/07 30218 F p. 6.&#13;
4. Handelingen I2007, no. 30218, nr. 30, p. 929.&#13;
5. Art. 40 d lid 1 b Onteigeningswet.&#13;
6. Handelingen II1929/30, Bijlage 297, nr. 3, p. 11.&#13;
7. Handelingen II1930/31, Bijlage 44, nr. 1, p. 7 v.v.&#13;
8. Bijlage Handelingen II1954/55, 3939 nr. 2, p. 3, rechterkolom.&#13;
9. HR 27 november 1963, NJ1964/1, Haarlemmermeer/Zietse, HR 4&#13;
mei 1977, N70 197719 Waddinxveen/Van Leeuwen, HR 27 november&#13;
1963, NJ1964/1, HR 26 juni 1963, NJ1963/476,&#13;
Emmen/Auchjenboers, HR 27 november 1963, NJ1964/1, Haarlemmermeer/&#13;
Zietse, HR 8 december 1971, NJ1972/92 Staat/Geysel,&#13;
HR 5 december 1973, NJ1974/110 Het Feytenhof/Oldebroek, HR&#13;
22 februari 2002, NJ2002/365 Van Staveren/Noord-Holland. &#13;
10. Art. 42 WRO. &#13;
11. Art. 222 Gemeentewet.&#13;
12. Stb. 566, 2007.&#13;
13. Stcrt.3 mei 2007. &#13;
14. Vergelijk de praktijk met de planschadeverhaalsovereenkomsten, waar&#13;
met een uitspraak van de Hoge Raad een (tijdelijk) einde aan kwam&#13;
(Mulder-Nunspeet).&#13;
15. Eindrapportage Interdepartementaal Beleidsonderzoek Grondbeleid,&#13;
Grond voor Beleid, 2001, p. 92, 93.&#13;
16. Ministerie van VROM, Op grond van nieuw beleid. Nota Grondbeleid,&#13;
Den Haag: 2001, p. 74. </legacyfootnotes><footnotes><footnote/></footnotes><auteurs>ir. C.A.C. Westendorp-Frikkee en mr. P.S.A. Overwater</auteurs><published>2008-04-01 00:00:00</published><modified>2017-06-16 16:17:51</modified><editiondate>2008-04-01</editiondate><htmlpath>https://denhollander.info/artikel/6728</htmlpath></article>
</articles></edition>
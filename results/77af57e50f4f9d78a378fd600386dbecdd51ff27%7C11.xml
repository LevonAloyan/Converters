<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2022</searchword><id>17441</id><udhid>UDH:TvAR/17441</udhid><titel>Stikstof</titel><searchwords><searchword>TvAR 10/2022</searchword><searchword>UDH:TvAR/17441</searchword></searchwords><attachments><attachment><name>22467.pdf</name><extention>pdf</extention><url>https://denhollander.info/download/22467/ci</url></attachment></attachments><inleiding/><content>&lt;h3&gt;Verslag Jaarvergadering 2022, Vereniging voor Agrarisch Recht&lt;/h3&gt;&lt;p&gt; &lt;/p&gt;&lt;p&gt;Op de jaarvergadering van 30 september 2022 werden tientallen VAR-leden meegenomen in diverse aspecten van de stikstofproblematiek. Dit onder de vertrouwde hamer van prof mr F.W.J.M. Schols,[2] VAR- en dagvoorzitter. Wederom in Utrecht; dit keer niet in de Rabo-kantoorkolos maar onder de rook daarvan in het historische Paushuize. Zoals Adrianus VI niet zal hebben geweten dat hij zijn 'huize' nooit zou bewonen (hij stierf nog geen jaar nadat hij de bouwopdracht gaf, slechts maanden nadat hij zijn pontificaat aanvaardde), weten wij niet of Remkes' stikstofadvies[3] om binnen een jaar honderden piekbelasters te neutraliseren zal worden opgevolgd. Wel zeker is dat er in het veld behoefte is aan een fijnzinnige uitwerking van de maatregelen, waartoe de inleiders vanuit hun eigen specialisme de nodige handreikingen doen.&lt;/p&gt;
&lt;h2&gt;&lt;span&gt;1. &lt;/span&gt;Preadvies Marieke Toonders - 'Stikstof en Innovatie in de veehouderij'[4]&lt;/h2&gt;
&lt;p&gt;De preadviseur benadrukt dat haar preadvies is geschreven met een boerenhart. Zij houdt de zaal voor dat zij een voorstander is van innovatie.&lt;/p&gt;
&lt;h5&gt;&lt;strong&gt;1. Voorgeschiedenis&lt;/strong&gt;&lt;/h5&gt;
&lt;p&gt;De stikstofcrisis is niet iets van de laatste jaren. Sinds 1970 wordt er gewaarschuwd voor een teveel aan stikstof. In de jaren '80 is er een zoektocht naar oplossingen. In de jaren '90 dalen emissie en depositie van stikstof. Een programmatische aanpak van stikstof, ontwikkeld in de jaren nadien, zou de oplossing zijn die perspectief biedt aan voor economische ontwikkelingen. Tot emissies van 0,05 mol is er geen vergunning nodig, van 0,05 tot 1 mol is een melding vereist, boven 1 mol is een vergunning vereist en die is vrij gemakkelijk verkrijgbaar.&lt;/p&gt;
&lt;p&gt;De Afdeling bestuursrechtspraak van de Raad van State ("Afdeling") van 29 mei 2019 is een kentering en veroorzaakt veel onrust. Het Programma aanpak stikstof (PAS) blijkt in strijd met EU-recht. Met name de zogeheten PAS-melders worden de dupe van deze uitspraak. De Afdeling oordeelt niet dat de stikstofemissie moet worden verminderd. De rijksoverheid koerst sinds die uitspraak wel op verlaging van de emissie. Is dat juist, vraagt de preadviseur zich af. Want de Habitatrichtlijn dwingt niet tot verlaging van de uitstoot. Deze richtlijn kent doelstellingen. De Afdelingsuitspraak werd gebrekkig geanalyseerd, goede oplossingen lieten op zich wachten. Drie jaar na dato is er weinig gebeurd. De woningbouw zit in het slop, de natuur zou misschien wel beter beschermd moeten worden.&lt;/p&gt;
&lt;h5&gt;&lt;strong&gt;2. Noodzaak voor innovatie in de veehouderij&lt;/strong&gt;&lt;/h5&gt;
&lt;p&gt;De heer Remkes bracht advies uit op 25 september 2019 met zijn rapport &lt;em&gt;'Niet alles kan'&lt;/em&gt;. Hij adviseert snelle emissiereductie, maar geen generieke verkleining van de veestapel. In zijn opvolgende rapport van 8 juni 2020 &lt;em&gt;'Niet alles kan overalÂ´&lt;/em&gt; adviseert hij de depositie terug te brengen tot onder de kritische depositiewaarde ("KDW"), mede via innovatie waaraan verschillende partijen moeten bijdragen.&lt;/p&gt;
&lt;p&gt;In februari 2020 presenteert het kabinet een maatregelenpakket. Zo wordt er 172 miljoen euro vrijgemaakt voor het in gang zetten van innovatie in de komende tien jaar. Het advies van de Taskforce Versnelling Innovatieproces Stalsystemen van 1 februari 2021 richt zich op versnelde innovatie. Er worden drie sporen benoemd: 1) sturen op emissiedoelen, 2) optimaliseren van regelgeving en werkwijzen met betrekking tot de proefstalprocedure en 3) 20 pilots opzetten om verder te innoveren. Mede naar aanleiding van dit advies is het Besluit uitvoering Crisis- en herstelwet zodanig aangepast dat er experimenteerruimte kwam waarbij feitelijke emissies werden gemeten. Ook kwam er een mogelijkheid om een proefstal aan te vragen. Artikel 3 van de Regeling ammoniak en veehouderij ("Rav") kent die bevoegdheid, maar daar is de minister bevoegd terwijl in het Chw-spoor de provincie bevoegd is.&lt;/p&gt;
&lt;h5&gt;&lt;strong&gt;3. Intern salderen en vergunningplicht Wet natuurbescherming ("Wnb")&lt;/strong&gt;&lt;/h5&gt;
&lt;p&gt;Tot 1 januari 2020 waren er twee soorten vergunningen. Een voor projecten waar significante negatieve gevolgen niet op voorhand zijn uitgesloten, en de zogenaamde verslechteringsvergunning voor projecten en handelingen die zouden kunnen leiden tot enige verslechtering of significante verstoring voor Natura 2000-gebieden. Veel boeren schaften een emissiearm stalsysteem aan, zij dachten uit te mogen gaan van intern salderen (zonder vergunningplicht). Vergelijk de Afdelingsuitspraak 'Logtsebaan' van 20 januari 2021.[5]&lt;/p&gt;
&lt;h5&gt;&lt;strong&gt;4. Vaststellen en borgen Rav-emissiefactoren&lt;/strong&gt;&lt;/h5&gt;
&lt;p&gt;In de Rav zijn per stalsystemen emissienormen vastgesteld. Dat is een regeling krachtens de Wet ammoniak en veehouderij ("Wav"), niet krachtens de Wnb. Per dierplaats is in kg NH&lt;sub&gt;3&lt;/sub&gt; per jaar een emissiefactor aan een stalsysteem toegekend. Daartoe zijn vier proefstallen gerealiseerd, met ieder jaarlijks zes feitelijke metingen. De meetstrategie en -methode zijn voorgeschreven vanuit wetenschappelijk onderzoek. Uiteindelijk leidt dit tot een leaflet met een technische beschrijving per stalsysteem. Dat leaflet is leidend bij toezicht en handhaving. De preadviseur constateert dat zowel de gemeente als de provincie bevoegd kunnen zijn tot handhaving.&lt;/p&gt;
&lt;p&gt;Dit is een gebruikelijke methode, die bijvoorbeeld ook wordt gehanteerd bij andere uitstoters zoals auto's. De preadviseur vraagt zich wel af of de uitkomst van het advies goed geborgd is.&lt;/p&gt;
&lt;h5&gt;&lt;strong&gt;5. Onderzoeken en rapporten&lt;/strong&gt;&lt;/h5&gt;
&lt;p&gt;De preadviseur behandelt een aantal rapporten die de afgelopen jaren verschenen over stikstof en emissiearme stallen. Hoewel de Rav-emissiefactoren zijn gebaseerd op wetenschappelijke kennis is er toch twijfel over. Zie bijvoorbeeld de studie van het CBS, gepubliceerd in 2019 op verzoek van de Commissie van Deskundigen Meststoffenwet ("CDM"). Daarin zijn data over de jaren 2015-2017 bestudeerd, zonder feitelijke metingen te verrichten. Het CBS concludeert dat stikstofverliezen uit emissiearme stallen gemiddeld niet kleiner blijken te zijn dan van reguliere stallen. Maar, het CBS heeft slechts twee moderne stallen betrokken en trekt (toch) algemene en definitieve conclusies. De preadviseur constateert dat het CBS bovendien niet is ingegaan op bijvoorbeeld verschillende veevoerrantsoenen en managementverschillen. De CDM heeft in 2020 het CBS-rapport beoordeeld. Zij plaatst wat kanttekeningen maar onderschrijft het rapport: emissiearme stallen zijn vergelijkbaar met gangbare stallen. Zij vindt dat de CBS-studie moet worden gepreciseerd.&lt;/p&gt;
&lt;p&gt;Volgens de preadviseur valt te betwijfelen of de Rav-emissiefactoren wel kloppen. Meestal zijn oude stalsystemen beoordeeld die op de markt al niet meer te verkrijgen zijn. Het CBS-rapport is vrij grofmazig en grootschalig. De wetgever heeft de Rav-emissiefactoren in algemene zin niet bijgesteld, wat betekent dat die factoren gehanteerd worden bij vergunningverlening. De preadviseur stelt de vraag of vanuit algemene rapporten specifieke stalsystemen kunnen worden beoordeeld zonder rekening te houden met management, stalontwerp, onderhoud, gebruik, de frequentie van de mestschuif, rantsoenen en het aantal vierkante meters per dier.&lt;/p&gt;
&lt;h5&gt;&lt;strong&gt;6. Rechtbankuitspraken&lt;/strong&gt;&lt;/h5&gt;
&lt;p&gt;Diverse rechtbanken hebben geoordeeld inzake de stikstofproblematiek en bepaalde stalsystemen. Er is geen eenduidig beeld. De preadviseur pleit voor de aanpak van de rechtbank Oost-Brabant.&lt;/p&gt;
&lt;p&gt;De voorzieningenrechter van de rechtbank Noord-Holland (uitspraak 11 maart 2021) sloot kort in de bodemzaak. Volgens de rechter bestaat op basis van de CBS- en CDM-adviezen geen zekerheid dat de stikstofdepositie niet zal toenemen, wat in strijd is met het voorzorgsbeginsel uit de Habitatrichtlijn. De Rav-emissiefactor is slechts een indicatie voor de werkelijke NH&lt;sub&gt;3&lt;/sub&gt;-emissis van een stalsysteem, aldus de rechtbank. Dit leidde tot veel onrust in agrarisch Nederland.&lt;/p&gt;
&lt;p&gt;De rechtbank Oost-Brabant deed op 9 april 2021 uitspraak over een varkenshouderij met luchtwasser. Volgens de rechtbank bestaat er onzekerheid over de uitstoot, maar uit indicatieve metingen zou blijken dat combiluchtwassers minder ammoniak verwijderen dan de norm van de Rav-emissiefactor. De rechtbank ziet geen aanleiding voor de conclusie dat de Rav-emissiefactor voor luchtwassystemen in zijn algemeenheid onjuist is. Volgens de preadviseur siert het de rechtbank dat hij de provincie gelegenheid geeft om een oplossing te zoeken. De rechtbank doet daar ook suggesties voor. Zo kan de monitoring bij luchtwassers worden onderzocht, kan er een passende beoordeling worden uitgevoerd om te onderzoeken of de luchtwasser doet wat voorgeschreven is, en als laatste optie kan de vergunning worden geweigerd.&lt;/p&gt;
&lt;p&gt;De rechtbank Midden-Nederland deed op 22 september 2021 uitspraak in diverse zaken. Deze rechtbank twijfelt over de toepasbaarheid van Rav-emissiefactoren voor emissiearme stalsystemen. Het leaflet zou in handhavingskwesties het uitgangspunt moet zijn. Eigenlijk zou B&amp;amp;W dan moeten handhaven, maar de provincie kan dat ook, aldus de Afdeling.&lt;/p&gt;
&lt;p&gt;De uitspraak van de rechtbank Oost-Brabant van 11 januari 2022 wijkt iets af van de uitspraak van 9 april 2021. Hier oordeelt de rechtbank dat sommige technische oplossingen als beschermingsmaatregel kunnen worden betrokken bij de passende beoordeling. Via vergunningvoorschriften kunnen beschermingsmaatregelen worden geborgd, om uit de impasse inzake emissiefactoren te komen.&lt;/p&gt;
&lt;p&gt;De rechtbank Oost-Brabant deed op 8 april 2022 uitspraak over een vloersysteem. Dit was de eerste keer dat de Stichting Advisering Bestuursrechtspraak ("StAB") werd betrokken om het beloofde rendement van de vloer te beoordelen. Het betrof een dossierstudie zonder feitenonderzoek. Volgens de StAB moet niet met 6 maar met 7 kg ammoniak per dierplaats per jaar worden gerekend, vanwege een correctie op ventilatiegebied. Mede vanwege de twijfel aan het wettelijk systeem suggereert de rechtbank dat beschermingsmaatregelen kunnen worden getroffen, zoals voersamenstelling, voorschriften omtrent dierplaatsoppervlakten en de frequentie van de mestschuif.&lt;/p&gt;
&lt;p&gt;De rechtbank Overijssel oordeelde op 11 mei 2022 over hetzelfde systeem en komt tot een andere uitspraak. De preadviseur plaatst daar vraagtekens bij.&lt;/p&gt;
&lt;p&gt;De rechtbank Oost-Brabant past bij uitspraak van 24 mei 2022 vergunningvoorschriften aan, zodat een passende beoordeling niet nodig was.&lt;/p&gt;
&lt;p&gt;De preadviseur concludeert dat niet zonder meer van de Rav-emissiefactoren uitgegaan kan worden. Significante effecten kunnen niet op voorhand worden uitgesloten zodat niet intern kan worden gesaldeerd. De aanpak van de rechtbank Oost-Brabant loopt voorop door diverse oplossingsrichtingen te benoemen. De preadviseur doet een oproep aan kabinet en wetgever om met doordachte generieke maatregelen te komen.&lt;/p&gt;
&lt;h5&gt;&lt;strong&gt;7. Afdelingsuitspraken 7 september 2022&lt;/strong&gt;[6]&lt;/h5&gt;
&lt;p&gt;Deze uitspraken van na het preadvies geven het verlossende antwoord: het is onzeker of emissiearme stallen doen wat ze beloven.[7] De Afdeling baseert zich op de adviezen van het CBS en de CDM. Die bevatten aanknopingspunten dat de Rav-emissiefactor voor emissiearme stallen in de melkveehouderij de werkelijke ammoniakemissie van deze stalsystemen waarschijnlijk onderschatten.&lt;/p&gt;
&lt;p&gt;Er is volgens de preadviseur veel discussie in agrarisch Nederland over de vraag hoe je een natuurvergunning met passende beoordeling kunt aanvragen. Bijvoorbeeld omdat je daarbij van bepaalde factoren moet uitgaan waarover onzekerheid bestaat.&lt;/p&gt;
&lt;h5&gt;&lt;strong&gt;8. Oplossingsrichtingen&lt;/strong&gt;&lt;/h5&gt;
&lt;p&gt;Volgens de preadviseur ligt de innovatie nu grotendeels stil en is dat niet alleen niet goed voor agrarische bedrijven. Dat is ook niet goed voor de natuur. In individuele gevallen zou maatwerk mogelijk moeten zijn, bijvoorbeeld via vergunningvoorschriften inzake management, stalontwerp, gebruik, onderhoud, frequenties mestschuif, oppervlakte per dierplaats. Bij luchtwassystemen kan monitoring verplicht worden. Of denk aan een emissieplafond, in combinatie met metingen. Door die voorschriften te verbinden aan de vergunning blijft zo'n vergunning eerder in stand.&lt;/p&gt;
&lt;p&gt;Ook pleit de preadviseur voor een overgang van middel- naar doelvoorschriften. Denk aan een emissieplafond per stal, zodat de veehouder zijn bedrijfsvoering daarnaar kan richten. Dat werkt op vergelijkbare wijze in de glastuinbouw waar men werkt met een CO&lt;sub&gt;2&lt;/sub&gt;-plafond.&lt;/p&gt;
&lt;p&gt;De preadviseur spreekt de hoop uit dat innovatie de sector verder helpt. Het is niet terecht dat het nu alleen maar over uitkoop gaat.&lt;/p&gt;
&lt;p&gt;&lt;em&gt;Meulenberg &lt;/em&gt;wijst erop dat de bij recht verleende kilogrammen depositie het referentiekader moeten zijn. &lt;em&gt;Van Slagmaat&lt;/em&gt; benoemt dat het consequenties kan hebben als een verleende vergunning niet gebruikt wordt. Hij signaleert grote consequenties van de Afdelingsuitspraak voor (investeringen in) stalsystemen.&lt;/p&gt;
&lt;p&gt;&lt;em&gt;Damen&lt;/em&gt;&lt;em&gt; &lt;/em&gt;haalt aan dat het bij natuurwetgeving draait om depositie op Natura 2000-gebieden. In hoeverre is sturen op emissie de oplossing, als je weet dat tot 1 km depositie kan worden gemeten? De preadviseur&lt;strong&gt; &lt;/strong&gt;meent dat de uitkomst van het verwante Deense onderzoek nog niet vast staat.&lt;/p&gt;
&lt;p&gt;&lt;em&gt;Takken &lt;/em&gt;meent dat de StAB wellicht niet (goed) gemeten heeft. Volgens hem is vooral de veiligheidsmarge van belang. De preadviseur bevestigt dat de StAB een bureaustudie deed, geen meting. Daarover kun je van mening verschillen. Hoe groot de veiligheidsmarge moet zijn, behoeft nader onderzoek.&lt;/p&gt;
&lt;h2&gt;&lt;span&gt;2. &lt;/span&gt;Preadvies Nico Bouwman - De civiele kant van stikstof. Een praktijkgerichte juridische benadering van de handel in stikstofrechten[8]&lt;/h2&gt;
&lt;p&gt;De preadviseur constateert dat stikstofrechten meestal vanuit het bestuursrecht kader worden besproken. Hij heeft echter vanuit zijn praktijk een advies geschreven over de civielrechtelijke kant. Daarbij heeft hij gefocust op de handel in stikstofrechten. Andere civielrechtelijke thema's die van belang kunnen zijn, zoals stikstofrechten in relatie tot pacht, heeft hij niet onderzocht.&lt;/p&gt;
&lt;p&gt;Voor handel in stikstofrechten bestaat landelijk aandacht, met name sinds een vrij kritisch artikel over die handel in de NRC van 29 augustus 2022. Ook politiek is er discussie over de vraag of stikstofrechten verhandelbaar moeten zijn. Daarbij kan een vergelijking worden gemaakt met de handel in fosfaatrechten.&lt;strong&gt; &lt;em&gt;Takken&lt;/em&gt;&lt;/strong&gt; vraagt om het verschil tussen stikstofrechten en fosfaatrechten nader uit te leggen. De preadviseur schetst fosfaatrechten als een milieumaatregel ter vervanging van het melkquotum. Daarbij wordt gefocust op een bepaald mineraal, om zo het aantal te houden koeien te reguleren. Zonder fosfaatrechten mag je geen melkvee houden. Stikstofrechten zijn niet nodig om melkvee te mogen houden maar om depositie op een bepaald Natura 2000-gebied mogelijk te maken. Een overeenkomst tussen fosfaatrechten en stikstofrechten is dat ze verhandelbaar zijn.&lt;/p&gt;
&lt;h5&gt;&lt;strong&gt;Achtergrond van de handel&lt;/strong&gt;&lt;/h5&gt;
&lt;p&gt;Sinds de Afdelingsuitspraak over intern salderen kreeg extern salderen meer aandacht. Veehouders hebben vaker interesse in stikstofrechten. Een aantal belangrijke voorwaarden bij extern salderen is 1) dat de milieuvergunning van de 'saldogever' wordt ingetrokken, 2) dat stikstofdepositie van de saldogever en de saldo-ontvanger op hetzelfde Natura 2000-gebied betrekking hebben, 3) dat er directe samenhang is tussen de beoogde natuurvergunning en de in te trekken milieuvergunning, 4) dat de saldogever de bedrijfsvoering staakt en 5) dat het saldo van de saldogever niet al toegepast is voor het PAS.&lt;/p&gt;
&lt;h5&gt;&lt;strong&gt;Hoe ziet de handel eruit?&lt;/strong&gt;&lt;/h5&gt;
&lt;p&gt;In de praktijk zoekt een uitbreider (saldo ontvanger) een stopper (saldogever). Tussen hen vindt bemiddeling plaats. Dit kan ook online plaats vinden. Er zijn veel stikstofhandelaren. De prijzen variÃ«ren erg, prijzen van 5 tot 500 euro per netto kg zijn niet ongebruikelijk.&lt;/p&gt;
&lt;p&gt;In de praktijk worden termen als 'koop' en 'lease' gebruikt. Koop is dan overname, lease is tijdelijk gebruik voor bijvoorbeeld bouwwerkzaamheden. De bouwer vraagt dan bijvoorbeeld van de verleaser om tijdelijk zijn stal leeg te halen ('directe samenhang').&lt;/p&gt;
&lt;p&gt;Soms wordt gesproken van ammoniakrechten in plaats van stikstofrechten. Dat is verwarrend want onjuist: het gaat niet alleen om ammoniak (NH&lt;sub&gt;3&lt;/sub&gt;) maar ook om stikstofoxiden (NO&lt;sub&gt;x&lt;/sub&gt;).&lt;/p&gt;
&lt;h5&gt;&lt;strong&gt;Duiding van de handel in stikstofrechten&lt;/strong&gt;&lt;/h5&gt;
&lt;p&gt;Uit de praktijk lijkt te volgen dat er stikstofrechten bestaan en dat die kunnen worden verkocht. De preadviseur stelt de vraag of dat juist is. Daartoe heeft hij het 'object' van de overeenkomst onderzocht, allereerst door na te gaan wat het object niet is.&lt;/p&gt;
&lt;p&gt;Emissie- of depositierechten zijn niet het object. Want de Afdeling maakte duidelijk dat er geen recht is om te emitteren. Het bevoegd gezag kan een activiteit vergunnen (bijvoorbeeld het houden van vee); emissie of depositie wordt daarbij niet als zodanig vergund. De vergunning zelf, of een deel daarvan, is ook niet het object omdat de vergunning locatiegebonden waarbij getoetst is op gevolgen van de vergunde activiteit voor een specifiek Natura 2000-gebied. Het object is evenmin een wijziging van de tenaamstelling van de vergunning, omdat daarbij de locatie niet wijzigt.&lt;/p&gt;
&lt;p&gt;Volgens de Afdeling is het object de overname van het stikstofdepositiesaldo ("ssds"). De preadviseur stelt dat het ssds kennelijk onderdeel van de vergunning is. Desgevraagd door &lt;em&gt;Beekhuis &lt;/em&gt;antwoordt de preadviseur dat de Afdeling niet precies duidelijk maakt wat het ssds is, al vermoedt de preadviseur dat het een aantal kg is waarbij het de vraag is of het ssds hetzelfde is als emissie. De praktijk werkt in ieder geval wel met aantallen kg.&lt;em&gt; Van Reeken&lt;/em&gt;&lt;strong&gt; &lt;/strong&gt;vraagt naar de relatie met de Afdelingsuitspraak 'Logtsebaan'. &lt;em&gt;Kroon&lt;/em&gt;&lt;strong&gt; &lt;/strong&gt;merkt op dat de ondernemer bij een nieuwe activiteit een nieuwe vergunning moet aanvragen.&lt;em&gt; Damen &lt;/em&gt;vult aan dat Logtsebaan over intern salderen gaat terwijl stikstofhandel relevant is bij extern salderen.&lt;/p&gt;
&lt;p&gt;De preadviseur vervolgt dat de vraag of het ssds een goed is relevant is voor bijvoorbeeld het leggen van beslag en verpanding. Het ssds is geen zaak (het is geen voor menselijke beheersing vatbaar stoffelijk object). Of het ssds een vermogensrecht is, is volgens de preadviseur twijfelachtig nu gelet op de Afdelingsuitspraak niet zeker is of de vergunninghouder het 'subjectief recht' heeft om depositie te veroorzaken. Op zijn best is sprake van een indirect, afgeleid recht.&lt;/p&gt;
&lt;p&gt;Dat stikstofrechten worden verhandeld betekent niet dat het vermogensrechten zijn. &lt;em&gt;WÃ¶sten&lt;/em&gt; wijst op de lucratieve tulpenbollenhandel in de 17&lt;sup&gt;e&lt;/sup&gt; eeuw, die later instortte. Volgens de preadviseur is een volatiel karakter van de markt niet relevant voor de civielrechtelijke kwalificatie.&lt;/p&gt;
&lt;p&gt;Volgens de preadviseur vereist extern salderen niet dat stikstofrechten overdraagbaar zijn, maar is (slechts) van belang dat sprake moet zijn van voornoemde directe samenhang. Zijn voorlopige conclusie is dat het ssds geen vermogensrecht is. Dit betekent dan ook dat in juridische zin niet van 'stikstofrechten' gesproken kan worden.&lt;/p&gt;
&lt;h5&gt;&lt;strong&gt;Kwalificatie overeenkomst&lt;/strong&gt;&lt;/h5&gt;
&lt;p&gt;De overeenkomst tussen saldogever en -ontvanger moet wel worden gekwalificeerd omdat zij wellicht beperkt wordt door dwingend recht. Op de vraag van &lt;em&gt;Kras &lt;/em&gt;antwoordt de preadviseur dat ook al is het object niet bepaalbaar, er wel sprake is van een overeenkomst omdat de betrokken partijen verplichtingen aangaan.&lt;/p&gt;
&lt;p&gt;De Hoge Raad pleegt de kwalificatie 'koop' ruim toe te passen. In casu is die evenwel niet toepasbaar omdat in de rechtspraak een belangrijk aspect is dat iets wordt verschaft dat individualiseerbaar is en waarover feitelijke macht kan worden uitgeoefend. Consumentenbescherming (zoals bij koop) is niet nodig omdat betrokken partijen doorgaans geen consumenten maar bedrijven zijn die zich laten bijstaan door deskundigen.&lt;/p&gt;
&lt;p&gt;Volgens de preadviseur is de overeenkomst niet te duiden als overeenkomst van opdracht omdat zijns inziens het beÃ«indigen van een bedrijf geen werkzaamheid of dienst is in de zin van artikel 7:400 BW. &lt;em&gt;Valk&lt;/em&gt; stelt dat 'opdracht' heel ruim is en noemt artikel 7:400 lid 2 BW, waar staat dat bepaalde regels niet van toepassing is als dat voortvloeit uit de wet, de aard of inhoud van de overeenkomst van opdracht of van een andere rechtshandeling, of de gewoonte. Zijns inziens is er geen reden om angstig te zijn voor kwalificatie als opdracht. De preadviseur reageert dat voor die kwalificatie inderdaad veel te zeggen is, maar ziet niet dat de wetgever per se wil dat een overeenkomst in een hokje moet passen. Hij vindt het wat gekunsteld om de overeenkomst in een bepaald kader te duwen om daarop vervolgens correcties toe te moeten passen.&lt;/p&gt;
&lt;p&gt;Van lastgeving (artikel 7:414 BW) is volgens de preadviseur geen sprake omdat de saldogever zijn bedrijf feitelijk staakt, hetgeen geen rechtshandeling is.&lt;/p&gt;
&lt;p&gt;De preadviseur concludeert dat sprake is van een onbenoemde overeenkomst, omdat de overeenkomst heel typische kenmerken heeft. Dit betekent dat bij gebreke aan een wettelijke regeling partijen 'aan zet zijn'. Hij wijst op de onderzoeks- en mededelingsplicht, afspraken over betaling en zekerheid, derdenrekening en voorwaarden. Hij wijst er ook op dat partijen er goed aan doen af te spreken voor wiens risico het komt als blijkt dat de saldo-ontvanger het ssds niet kan gebruiken.&lt;/p&gt;
&lt;p&gt;&lt;em&gt;Van Reeken &lt;/em&gt;wijst erop dat partijen afhankelijk zijn van de bereidheid van het bevoegd gezag om de vergunning in te trekken. Als de formele wetgever extern salderen regelt, leidt dat dan tot een andere kwalificatie van de overeenkomst? Volgens de preadviseur is dat niet het geval omdat de overdraagbaarheid dan (slechts) wettelijk geregeld is. De wetgever zou er goed aan doen om te regelen of het ssds wel of geen goed is.&lt;/p&gt;
&lt;p&gt;&lt;em&gt;Van Eerten&lt;/em&gt; vraagt of een curator (bij faillissement) het ssds kan verkopen. Zo ja dan zou de buurman van de failliet zelf de rechten kunnen aanvragen bij de gemeente. De preadviseur vermoedt dat een curator wel het ssds zou kunnen verkopen, omdat van belang is wat de saldogever (de failliet) zelf zou kunnen doen. Hij betwijfelt of de buurman het ssds kan aanvragen omdat er samenhang moet zijn met de saldogever.&lt;/p&gt;
&lt;h2&gt;&lt;span&gt;3. &lt;/span&gt;Pitch Valentijn WÃ¶sten â Eeuwig vergunde rechten?[9]&lt;/h2&gt;
&lt;p&gt;De pitcher gaat in op diverse thema's, zoals de vraag van wie een (milieu)vergunning is, of een vergunning een eeuwigdurend recht is en of stikstofrechten verhandelbaar zouden moeten zijn.&lt;/p&gt;
&lt;p&gt;Het PAS zette een streek door een eerder bestaand systeem van stikstofhandel. Destijds bestond een stikstofbank, die uitging van stikstofreducties op de ene locatie waardoor elders stikstoftoename mogelijk werd. Daar was geen overeenkomst tussen twee partijen voor nodig.&lt;/p&gt;
&lt;p&gt;Emissiehandel en vergunninghandel is geen onbekend fenomeen. De pitcher refereert aan de CO&lt;sub&gt;2&lt;/sub&gt;-handel en de handel in dieren- en fosfaatrechten. Ondernemers hebben liever meer dan minder ruimte, ook wat betreft emissie. De pitcher stelt vast dat bij het reguleren van dergelijke zaken een impuls wordt gecreÃ«erd om emissieruimte te behouden, terwijl men eigenlijk emissie wil reduceren.&lt;/p&gt;
&lt;p&gt;Als een emissieplafond wordt ingesteld, wordt de ondernemer in een klem gezet waar hij eigenlijk uit wil. En door handel toe te staan wordt een vergunning geld waard, los van het perceel waarvoor de vergunning verleend is terwijl de band met het perceel wordt doorgesneden. Bij gedwongen bedrijfsstaking geldt soms: hoe dichter bij Natura 2000, hoe groter de zak geld.&lt;/p&gt;
&lt;p&gt;De pitcher poneert dat nu handel in latente emissieruimte mogelijk is, de emissie feitelijk toeneemt. En bij een uitkoop van een bedrijf wordt de belastingbetaler opgezadeld met een eigenlijk onnodige uitgave voor het staken van een vrijwel gratis verleende vergunning. De pitcher vindt dat de overheid de regie moet terugpakken en dat belastinggeld beter moet worden besteed.&lt;/p&gt;
&lt;p&gt;&lt;em&gt;Meijer&lt;/em&gt; stelt de vraag hoe dan omgegaan moet worden met een vergunning voor een verpachte boerderij. De pitcher antwoordt dat ook daar de vergunning aan het perceel vast zit. &lt;em&gt;Minnema&lt;/em&gt; merkt op dat de vergunning aan gebouwen vast zit en dat daar de waarde zit. De pitcher reageert dat hij het enkel over handel in vergunningen heeft, hij meent dat in geval van bedrijfsstaking de vergoeding zich moet beperken tot materiÃ«le goederen.&lt;/p&gt;
&lt;h2&gt;&lt;span&gt;4. &lt;/span&gt;Pitch Rob Berkers - Op weg naar meer duurzame landbouw[10]&lt;/h2&gt;
&lt;p&gt;De pitcher zet uiteen welke rol de Rabobank voor zichzelf ziet als het gaat om gebiedsgerichte aanpak en de stoppende agrariÃ«r. De bank staat nog steeds voor de boer, maar er moet wel iets gebeuren. De bank zal integraal naar de doelen kijken, zonder die ter discussie te stellen. Andere sectoren zoals verkeer en industrie moeten evenredig meedoen anders wordt de polarisatie versterkt. Stikstof is net als water en klimaat onderdeel van een groter geheel. De bank maakt zich zorgen over het ambitieniveau en de snelheid die de overheid voorstaat.&lt;/p&gt;
&lt;p&gt;Volgens de pitcher heeft de agrariÃ«r nu te weinig perspectief. De maatschappij wil de agrariÃ«r minder milieugebruiksruimte ter beschikking stellen, terwijl diezelfde maatschappij wel wil dat er een buitengebied is met koeien in de wei en waar gerecreÃ«erd kan worden.&lt;/p&gt;
&lt;p&gt;De bank staat voor een meer duurzame landbouw. Die moet bijdragen aan klimaatdoelen. Regionaal zijn er specifieke uitdagingen. Er zal een herverkaveling plaats moeten vinden. De bank staat voor een versterking van het verdienmodel van het boerenbedrijf en verstaat daar ook onder dat in de keten meer samengewerkt moet worden.&lt;/p&gt;
&lt;p&gt;De bank ziet in hoofdlijnen 5 opties voor een agrariÃ«r: 1) extensiveren, met een lager saldo per ha, 2) omschakelen: naar biologisch of multifuncionele landbouw, 3) bedrijfsverplaatsing, 4) innoveren en 5) stoppen. Doorgaans zal sprake zijn van een combinatie.&lt;/p&gt;
&lt;p&gt;Volgens de bank kan is er bestaansruimte voor 3 businessmodellen: 1) hoogproductief (richt zich op 800 km afstand vanuit Nederland), 2) extensief of 3) multifunctioneel. &lt;em&gt;WÃ¶sten &lt;/em&gt;merkt op dat model 1 de prijs drukt ten nadele van 2 en 3&lt;strong&gt;&lt;em&gt;. &lt;/em&gt;&lt;/strong&gt;&lt;em&gt;Kroon&lt;/em&gt;&lt;strong&gt; &lt;/strong&gt;nuanceert dat en merkt op dat voor extensievere producten een hogere prijs kan worden gerealiseerd.&lt;strong&gt; &lt;/strong&gt;&lt;em&gt;Linssen&lt;/em&gt;&lt;strong&gt; &lt;/strong&gt;vult aan dat de consumenten de vraag bepalen, niet de bedrijven. Volgens de pitcher merkt&lt;em&gt; Jochemsen-Vernooij&lt;/em&gt;&lt;strong&gt; &lt;/strong&gt;terecht op dat deze drie modellen al bestaan, maar zal het onderscheid daartussen duidelijker worden en zullen modellen 2 en 3 groeien.&lt;/p&gt;
&lt;p&gt;&lt;em&gt;Van Harten&lt;/em&gt;&lt;em&gt; &lt;/em&gt;vraagt of de bank koop en lease van stikstofrechten financiert. De pitcher antwoordt dat de bank terughoudend is. Financiering is eenvoudiger als die rechten onderdeel zijn van een groter geheel. Bij PAS-melders is de bank terughoudend omdat niet zeker is of zij worden gelegaliseerd. &lt;em&gt;Kras &lt;/em&gt;stelt dat de bank zich hard opstelt naar tuinders en handelaren. Hij stelt vragen bij het coÃ¶peratieve karakter van de bank, vloeit de winst wel terug naar de leden? De pitcher reageert dat de bank achter de klant blijft staan, maar soms is het niet verstandig om met een bedrijf door te gaan en moet de bank een keuze maken. De bank steekt veel geld in herstructurering van de tuinbouwsector en pakt haar rol in de samenleving, ook lokaal.&lt;/p&gt;
&lt;p&gt;&lt;em&gt;Beekhuis&lt;/em&gt;&lt;em&gt; &lt;/em&gt;vraagt een toelichting op het produceren voor de agrarische wereldmarkt. De pitcher houdt voor dat de uitdagingen die afkomen op de sector moeilijk te rijmen zijn met dergelijke productie. De bank is niet tegen productie voor de wereldmarkt, zeker niet als het gaat om producten die hier worden gerealiseerd maar niet worden afgenomen (varkensoren en melkpoeder).&lt;/p&gt;
&lt;h2&gt;&lt;span&gt;5. &lt;/span&gt;Preadvies Bert van den Kerkhof - Fiscale aspecten stikstofemissieruimte[11]&lt;/h2&gt;
&lt;p&gt;De preadviseur merkt allereerst op dat ongeacht hoe stikstofrechten moeten worden geduid, stikstofrechten in het huidige bestel leiden tot waarde. De bestuursrechtelijke en fiscale problematiek is voor het fiscale aspect minder relevant. De preadviseur ziet de handel in stikstofrechten als een dienst in fiscale zin.&lt;/p&gt;
&lt;p&gt;De uitkoopregelingen zijn niet zo aantrekkelijk. Als de minister zegt dat ze met een woest aantrekkelijke regeling komt, is het logisch dat de agrariÃ«r nu wacht tot die regeling er is.&lt;/p&gt;
&lt;p&gt;De twee bestaande regelingen voor bedrijfsbeÃ«indiging lijken fiscaal redelijk veel op elkaar. Het is nog niet precies duidelijk hoe fiscus omgaat met verschil tussen koop en lease van fosfaatrechten. Van belang is sowieso of de 'stopper' echt stopt of verplaatst. Maar wat gaat dat betekenen voor de herinvesteringsreserve? Hij merkt op dat de regelingen voor bedrijfsopvolging nog niet voldoende duidelijk zijn.&lt;/p&gt;
&lt;p&gt;De preadviseur vraagt zich af wat zou erop tegen zijn om stikstofrechten aan te merken als bedrijfsmiddel, zoals voorheen de ammoniakrechten. Dan kunnen ze afzonderlijk op de balans worden verantwoord en afgeschreven. Als dat niet kan ontstaan problemen met het duiden en toerekenen. Want worden de stikstofrechten dan toegerekend aan het gebouw, of aan de grond? In dat laatste geval heeft de agrariÃ«r wellicht voordelen vanuit de landbouwvrijstelling. Hoe dan ook moeten uitgaven inzake stikstofrechten ten laste van het resultaat kunnen worden gebracht.&lt;/p&gt;
&lt;p&gt;Er zijn argumenten tegen afschrijving op stikstofrechten, bijvoorbeeld de 'oude' jurisprudentie die inhoudt dat vergunningen eeuwigdurend zijn. Maar onveranderlijke wetgeving bestaat niet. De redenering 'restwaarde is gelijk aan aanschafwaarde' is geen argument want de marktwaarde van stikstofrechten kan stijgen. Op de vraag van &lt;em&gt;Bouwman&lt;/em&gt; licht de preadviseur dit nader toe; in de nutsperiode moeten investeringen kunnen worden terugverdiend.&lt;/p&gt;
&lt;p&gt;Er zijn ook argumenten voor afschrijving op stikstofrechten, bijvoorbeeld (andere) jurisprudentie, wetgeving, het matchingprincipe, technische ontwikkelingen, of het argument dat er geen restwaarde is (want de regeling loopt een keer af).&lt;/p&gt;
&lt;p&gt;Volgens de preadviseur moeten investeringen in stikstofrechten op een gezonde manier kunnen worden afgeschreven. FinanciÃ«le middelen kunnen beter worden aangewend voor innovatie. Investeringen in stikstofrechten dragen niet bij aan de nationale productiecapaciteit. Dit heeft gevolgen voor de vraag hoe stikstofrechten zich verhouden tot de investeringsaftrek. &lt;em&gt;WÃ¶sten&lt;/em&gt; vraagt zich af of stikstofrechten die niet gekocht maar vergund zijn, terugkomen op de balans. De preadviseur beantwoordt die ontkennend, op de balans worden uitgaven verantwoord.&lt;/p&gt;
&lt;p&gt;Bij verkoop of verlease van stikstofrechten is de opbrengst belast als winst uit onderneming, ongeacht de juridische duiding van de onderliggende overeenkomst. Als sprake is van terbeschikkingstelling van stikstofrechten is de opbrengst belast als resultaat uit overige werkzaamheid. Als de vergoeding voor de stikstofemissieruimte aan de verpachter toekomt, blijft deze onbelast. Volgens sommige inspecteurs is het bedrijf meer waard als er een vergunning op zit, maar de preadviseur denkt daar anders over.&lt;/p&gt;
&lt;p&gt;De bestaande uitkoopregelingen leiden tot problemen. Het is bij het toepassen van een uitkoopregeling moeilijk om de herinvesteringsreserve toe te passen. Want de agrariÃ«r mag na uitkoop geen vergelijkbaar bedrijf herstarten. Ook toepassing van de verruimde herinvesteringsreserve is moeilijk omdat deelname aan de regeling vrijwillig is. Ook is het moeilijk om voor te sorteren op een uitkoopregeling, omdat daarvoor geen tijd is gelet op de looptijd van de regeling.&lt;/p&gt;
&lt;p&gt;Als de landbouwvrijstelling wordt toegepast gaat dat pijn doen bij een waardedaling van de ondergrond van gebouwen en omzetting landbouwgrond in landschapsgrond. De tienjaarstermijn van artikel 15 lid 1 sub q Wet op belastingen van rechtsverkeer is feitelijk onhaalbaar, maar soms is er een bruikbare uitzonderingsgrond.&lt;/p&gt;
&lt;p&gt;Afrondend merkt de preadviseur op:&lt;/p&gt;
&lt;p&gt;- over de fiscale kwalificatie van het overdragen van stikstofrechten aan een koper is het laatste woord nog niet gezegd;&lt;/p&gt;
&lt;p&gt;- de beantwoording van vragen rondom de fiscale behandeling van de uitkoopregelingen is in een vergevorderd stadium, maar vooralsnog blijft er onduidelijkheid bestaan;&lt;/p&gt;
&lt;p&gt;- bij toepassing van een uitkoopregeling moet aandacht gegeven worden aan additionele gevolgen (bijvoorbeeld wat betreft uitkeringen en toeslagen).&lt;/p&gt;
&lt;h2&gt;&lt;span&gt;6. &lt;/span&gt;Forumdiscussie&lt;/h2&gt;
&lt;p&gt;Onder leiding van AndrÃ© Verduijn en Esther Wijnen[12] discussieert de zaal over een aantal stellingen. Allereerst wordt reactie gevraagd naar aanleiding van berichtgeving in de NRC van 29 augustus 2022. &lt;em&gt;Scheepers&lt;/em&gt;&lt;strong&gt; &lt;/strong&gt;merkt op dat vele pachters en verpachters meer mogelijkheden zouden willen om duurzaamheid in te bouwen in pachtovereenkomsten.&lt;strong&gt; &lt;em&gt;Jochemsen-Vernooij&lt;/em&gt;&lt;/strong&gt; merkt op dat dat al mogelijk is, als beide partijen dat willen. Daarom ziet zij voor afspraken over duurzaamheid vooral mogelijkheden in nieuwe pachtsituaties.&lt;strong&gt; &lt;em&gt;Overwater&lt;/em&gt;&lt;/strong&gt; meent dat de NRC vooral instak op het argument dat korte-termijn-gebruik niet duurzaam is. Hij betreurt het dat men al jaren geleden afsprak de pachtregelgeving te wijzigen maar dat dat telkens niet lukt. Hij constateert dat telkens nieuwe aspecten worden betrokken in de discussie. Je kunt je afvragen of duurzaamheidsaspecten bij wettelijke pachtregulering thuis horen.&lt;/p&gt;
&lt;h5&gt;&lt;strong&gt;Stelling 1: Een veehouder is geen eigenaar van 'stikstofrechten'&lt;/strong&gt;&lt;/h5&gt;
&lt;p&gt;&lt;em&gt;Van Reeken&lt;/em&gt;&lt;strong&gt;&lt;em&gt; &lt;/em&gt;&lt;/strong&gt;brengt in dat de overheid met respect voor bestaande rechten kan terugkomen op het verlenen van stikstofrechten. &lt;em&gt;Van Harten &lt;/em&gt;is het daar in de basis mee eens, hij vindt dat een vergunninghouder rechthebbende is met betrekking tot vergunde rechten. &lt;em&gt;De Man &lt;/em&gt;stelt dat het gegeven dat een veehouder kan worden uitgekocht, betekent dat hij eigenaar is van stikstofrechten.&lt;strong&gt; &lt;em&gt;Overwater &lt;/em&gt;&lt;/strong&gt;wijst erop dat hanteren van een vergunningstelsel betekent dat inbreuk wordt gemaakt op eigendomsrechten. De veehouder heeft het recht gekregen om beesten te houden. Daar kan de overheid op terugkomen. Maar zij is niet verplicht om die rechten terug te nemen. Er komt een moment dat de overheid schade moet vergoeden. &lt;em&gt;Linssen&lt;/em&gt; constateert dat de rechten dus wel eigendom zijn van de veehouder. Zonder vergunning hebben bedrijfsgebouwen een negatieve waarde. &lt;em&gt;WÃ¶sten&lt;/em&gt; meent dat een vergunning inderdaad meerwaarde geeft, maar dat dat enkel zo is met betrekking tot een bepaalde constellatie. Het is maar de vraag of je de vergunde activiteit later nog mag splitsen in geluid, fijnstof, stikstof en dergelijke. Hij vindt het daarom niet juist om die aspecten verhandelbaar te maken.&lt;/p&gt;
&lt;h5&gt;&lt;strong&gt;Stelling 2:&lt;/strong&gt; &lt;strong&gt;Het uitgangspunt voor het oplossen van de stikstofcrisis is het richten op beheerplannen voor Natura 2000-gebieden. Daaronder kunnen de nodige maatregelen vallen, waaronder het opheffen van stikstofbronnen&lt;/strong&gt;&lt;/h5&gt;
&lt;h5&gt;Deze stelling refereert aan het artikel van Willem Bruil (niet aanwezig) en Christiaan van Harten (aanwezig) in dit tijdschrift.&lt;/h5&gt;
&lt;p&gt;&lt;em&gt;Van Harten&lt;/em&gt; is het eens met de stelling. Hij licht toe dat met het artikel beoogd is om een soort PAS te ontwikkelen om projecten mogelijk te maken. Met goed beheer is het mogelijk om te voorkomen dat bepaalde normen worden overschreden. Het is dan niet nodig om de KDW als grens te hanteren. &lt;em&gt;Damen&lt;/em&gt;&lt;strong&gt; &lt;/strong&gt;is het daarentegen oneens met de stelling. Zij beaamt dat beheer belangrijk is omdat het gaat om de staat van de natuur. De oplossing van de stikstofcrisis is volgens haar te vinden in het herzien van de KDW. Volgens &lt;em&gt;Van Reeken&lt;/em&gt; is dat een gepasseerd station. De overheid koerst op gebiedsgerichte aanpak en transitie. Hij vraagt zich af wat de relevantie van gebiedsplannen precies is, omdat er al beheerplannen zijn. Hij vermoedt dat meespeelt dat provincies (die beheerplannen opstellen) vinden dat zij niet verantwoordelijk zijn voor reductie van stikstofdepositie of -emissie. Een beheerplan richt zich op Ã©Ã©n Natura 2000-gebied, terwijl men eigenlijk een breder perspectief moet hanteren. De KDW bepaalt natuurkwaliteit, ook bij het herzien van een beheerplan. &lt;em&gt;Van Basten&lt;/em&gt;&lt;strong&gt; &lt;/strong&gt;brengt in dat in beheerplannen wordt bezien hoe provinciale natuurplannen gerealiseerd kunnen worden. Maar Staatsbosbeheer constateert soms dat die plannen niet kÃºnnen worden gerealiseerd. Daarom is een gebiedsgerichte aanpak soms noodzakelijk.&lt;/p&gt;
&lt;p&gt;&lt;em&gt;WÃ¶sten&lt;/em&gt;&lt;strong&gt; &lt;/strong&gt;merkt op dat vergunningenbeleid naast beheerplannen bestaat. In beheerplannen wordt vaak naar het PAS verwezen, maar dat werkt niet meer. &lt;strong&gt;Van Harten&lt;/strong&gt; bevestigt dat gebiedsplannen gemaakt zijn op basis van het PAS. De daarin genoemde ontwikkelruimte is te geven als er geen verslechtering optreedt. In de maatregelenpakketten staat nooit dat het noodzakelijk is dat bedrijven stoppen. De KDW is misschien een mooi ideaal, maar ook zonder de KDW kan de Habitatrichtlijn worden gerespecteerd.&lt;strong&gt; &lt;/strong&gt;&lt;/p&gt;
&lt;p&gt;&lt;em&gt;Jansen&lt;/em&gt; merkt op dat als een maatregel niet haalbaar is, er geen draagvlak voor te vinden is.&lt;strong&gt; &lt;em&gt;Van&lt;/em&gt; &lt;/strong&gt;&lt;em&gt;Reeken &lt;/em&gt;stelt dat deze discussie ook gaat om het fameuze kaartje van 10 juni 2022 met extreme reductiepercentages. Uit die percentages blijkt dat het op veel plaatsen wel mogelijk is om de KDW te halen. &lt;em&gt;Verduijn &lt;/em&gt;rondt af door erop te wijzen dat, volgens hem, Bruil ook wel iets ziet in een combinatie van beheerplannen en andere plannen.&lt;/p&gt;
&lt;h5&gt;&lt;strong&gt;Stelling 3: Als stikstofrechten als zodanig niet bestaan, waar moet de fiscalist die uitgaat van de 'saldo-ontvanger' feitelijk-economisch dan aan toerekenen? Aan de vergunning, aan de locatie (het bouwblok?) of aan de bedrijfsgebouwen van waaruit de emissie plaats vindt?&lt;/strong&gt;&lt;/h5&gt;
&lt;p&gt;&lt;em&gt;Oostra&lt;/em&gt; stelt dat stikstofrechten aan de locatie toegerekend moeten worden. Dat wordt wel moeilijk als de vergunning niet toereikend is voor het aantal fysieke dierplaatsen. &lt;em&gt;Van de&lt;/em&gt;&lt;strong&gt; &lt;/strong&gt;&lt;em&gt;Kerkhof&lt;/em&gt;&lt;strong&gt; &lt;/strong&gt;betwist dat.&lt;/p&gt;
&lt;p&gt;&lt;em&gt;Van Reeken&lt;/em&gt; meent zich te herinneren dat de Rijksdienst voor Ondernemend Nederland stikstofrechten niet als subsidiabele kosten erkent. Maar geen boer stopt met zijn bedrijf zonder vergoeding voor die rechten. Soms gaat een subsidieregeling uit van beÃ«indigen via aankoop en sloop van opstallen. Er is doorgaans geen sprake van staatssteun als de afspraken lijken op minnelijke verwerving voorafgaand aan onteigening. Andere uitkoopregelingen gaan uit van behoud bedrijfsgebouwen en een alternatieve exploitatie daarvan. Het is logisch om stikstofrechten te vergoeden als boeren onder die voorwaarde instemmen met bedrijfsbeÃ«indiging.&lt;/p&gt;
&lt;p&gt;&lt;em&gt;Meulenberg&lt;/em&gt;&lt;em&gt; &lt;/em&gt;meldt dat in een recente aankoopsituatie in Drenthe de stikstofrechten niet specifiek gewaardeerd zijn, maar onderdeel zijn gemaakt van een ander waardeaspect. Daarbij is niet specifiek gesproken over de waarde van stikstofrechten.&lt;strong&gt; &lt;em&gt;J&lt;/em&gt;&lt;/strong&gt;&lt;em&gt;ansen&lt;/em&gt; beaamt dat het vaker gebeurt dat in een taxatie niet alle aspecten specifiek worden benoemd.&lt;/p&gt;
&lt;p&gt;&lt;em&gt;WÃ¶sten&lt;/em&gt;&lt;strong&gt; &lt;/strong&gt;merkt op dat het bedrijf dat centraal staat in de Afdelingsuitspraak 'Logtsebaan' is uitgekocht. Hij suggereert dat bezien kan worden wat daar met de waarde van stikstofrechten en latente ruimte gedaan is.&lt;/p&gt;
&lt;h5&gt;&lt;strong&gt;Stelling 13[13]&lt;/strong&gt; &lt;strong&gt;- De KDW&lt;/strong&gt;&lt;/h5&gt;
&lt;ol style="list-style-type: lower-alpha;"&gt;
&lt;li class=""&gt;moet als toetssteen geheel vervallen;&lt;/li&gt;
&lt;li class=""&gt;moet zonder meer worden gehaald, we kunnen niet anders;&lt;/li&gt;
&lt;li class=""&gt;is een relevante indicator bij het opstellen van beheerplannen per natuurgebied, maar moet in samenhang worden bezien met andere beheermaatregelen.&lt;/li&gt;
&lt;/ol&gt;
&lt;p&gt;Optie C krijgt veruit de meeste stemmen. Zoals vaker: nuance vergt tijd, hersengymnastiek en inkt.&lt;/p&gt;
&lt;h5&gt;&lt;strong&gt;Stelling 14 - Niet alleen stikstofemissiebeperking, maar de combinatie met andere lange termijndoelstellingen zoals waterkwaliteit en beperking van klimaatverandering nopen tot een krimp van de veestapel.&lt;/strong&gt;&lt;/h5&gt;
&lt;p&gt;Deze stelling houdt de zaal verdeeld: 50/50. De voorzitter hakt de knoop door en gaat over tot het algemene deel van de vergadering.&lt;/p&gt;
&lt;h2&gt;&lt;span&gt;7. &lt;/span&gt;Samenstelling bestuur&lt;/h2&gt;
&lt;p&gt;Herbenoemd worden: Damen (algemeen bestuurslid), Sloot (nu als penningmeester) en Van der Vis (secretaris).&lt;/p&gt;
&lt;p&gt;Afscheid wordt genomen van Oostra, verdienstelijk en enthousiast bestuurder sinds 2013. In zijn plaats als algemeen bestuurslid wordt Jansen benoemd, bij acclamatie.&lt;/p&gt;
&lt;h2&gt;&lt;span&gt;8. &lt;/span&gt;Slot&lt;/h2&gt;
&lt;p&gt;In het 'Redactioneel' van de augustuseditie is stikstof geduid als 'explosief mengsel'. Gelukkig was dat een duiding in overdrachtelijke zin (niet vanwege het ontploffingsgevaar van emissiearme stalvloeren), het bleek dan ook geheel verantwoord dat het bij het bespreken van de adviezen en de stellingen zo nu en dan knetterde in de Beelaerts van Bloklandzaal.&lt;/p&gt;
&lt;p&gt;De VAR mag weer terugkijken op een geslaagde jaarvergadering en dankt daarvoor in het bijzonder Van der Vis, die zich hiervoor bijzonder heeft ingespannen. Graag tot volgend jaar; weer in Utrecht?Â &lt;/p&gt;
&lt;p&gt;Â &lt;/p&gt;
&lt;p&gt;Â &lt;/p&gt;
&lt;p&gt;Â &lt;/p&gt;
&lt;p&gt;Â &lt;/p&gt;
&lt;p&gt;Â &lt;/p&gt;
&lt;p&gt;Â &lt;/p&gt;
&lt;p&gt;Â &lt;/p&gt;</content><legacyfootnotes/><footnotes><footnote>1 &lt;p&gt;Richard van Baalen is advocaat bij A&amp;amp;S Advocaten te Veenendaal.&lt;/p&gt;</footnote><footnote>2 &lt;p&gt;Freek Schols is hoogleraar Privaatrecht aan de Radboud Universiteit Nijmegen.&lt;/p&gt;</footnote><footnote>3 &lt;p&gt;Het rapport 'Wat wel kan â Uit de impasse en een aanzet voor perspectief' verscheen op 5 oktober 2022.&lt;/p&gt;</footnote><footnote>4 &lt;p&gt;&lt;em&gt;TvAR&lt;/em&gt; 2022, nr 7/8, augustus 2022, p. 353-365. Mr M.I.J. (Marieke) Toonders is advocaat bij Linssen Advocaten te Tilburg.&lt;/p&gt;</footnote><footnote>5 &lt;p&gt;Voor de vindplaatsen van de rechterlijke uitspraak zij verwezen naar het preadvies.&lt;/p&gt;</footnote><footnote>6 &lt;p&gt;&lt;a href="https://deeplink.rechtspraak.nl/uitspraak?id=ECLI:NL:RVS:2022:2557"&gt;ECLI:NL:RVS:2022:2557&lt;/a&gt;, &lt;a href="https://deeplink.rechtspraak.nl/uitspraak?id=ECLI:NL:RVS:2022:2624"&gt;ECLI:NL:RVS:2022:2624&lt;/a&gt;, &lt;a href="https://deeplink.rechtspraak.nl/uitspraak?id=ECLI:NL:RVS:2022:2622"&gt;ECLI:NL:RVS:2022:2622&lt;/a&gt;.&lt;/p&gt;</footnote><footnote>7 &lt;p&gt;www.raadvanstate.nl/@132885/emissiearme-stallen/&lt;/p&gt;</footnote><footnote>8 &lt;p&gt;&lt;em&gt;TvAR &lt;/em&gt;2022, nr 7/8, augustus 2022, p. 366-373. Mr N. (Nico) Bouwman is advocaat bij Nico Advocatuur te Staphorst.&lt;/p&gt;</footnote><footnote>9 &lt;p&gt;Mr V. (Valentijn) WÃ¶sten is juridisch adviseur bij WÃ¶sten Juridisch Advies te Voorschoten. Hij is onder meer actief voor 'Moblisation for the Environment'. De titel van deze pitch is toegekend door de auteur van dit jaarverslag.&lt;/p&gt;</footnote><footnote>10 &lt;p&gt;R. (Rob) Berkers is themamanager Food &amp;amp; Agri bij de Rabobank.&lt;/p&gt;</footnote><footnote>11 &lt;p&gt;&lt;em&gt;TvAR &lt;/em&gt;2022, nr 7/8, augustus 2022, p. 374-383, mr ing H.J. (Bert) van den Kerkhof RB is hoofd vaktechniek belastingadvies bij ABAB.&lt;/p&gt;</footnote><footnote>12 &lt;p&gt;Mr E. Wijnen is advocaat bij Linssen cs Advocaten te Tilburg. Mr A. Verduijn is senior fiscalist bij Countus.&lt;/p&gt;</footnote><footnote>13 &lt;p&gt;De sprekers en de zaal hadden dermate veel informatie te delen dat â helaas â een tiental stellingen gepasseerd moest worden.&lt;/p&gt;</footnote></footnotes><auteurs>mr. M.J.H. van Baalen</auteurs><published>2022-11-25 09:53:02</published><modified>2022-11-25 11:14:19</modified><editiondate>2022-11-25</editiondate><htmlpath>https://denhollander.info/artikel/17441</htmlpath></article>
</articles></edition>
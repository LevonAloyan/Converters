<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6776</id><udhid>UDH:TvAR/6776</udhid><titel>'M.A.B. / X' (TvAR 1991/4448)</titel><searchwords><searchword>TvAR 3/1991</searchword><searchword>TvAR 1991/4448</searchword><searchword>UDH:TvAR/6776</searchword></searchwords><attachments><attachment><name>1991_nr 3_Rechtspraak_4448.pdf</name><extention>pdf</extention><url>https://denhollander.info/download/6501/ci</url></attachment></attachments><inleiding>Landinrichtingswet, art. 148,&#13;
160 en 196&#13;
In het algemeen is voor de vraag of een&#13;
bezwaar tegen het plan van toedeling&#13;
toewijsbaar is de vergelijking van de totale&#13;
toedeling met de totale inbreng van belang.&#13;
Hierbij is vergelijking op verschillende onderdelen&#13;
mogelijk en de uitkomst daarvan&#13;
moet dan - alles tegen elkaar afgewogen&#13;
zijnde - zodanig zijn dat in redelijkheid niet&#13;
gesproken kan worden van een recht van&#13;
gelijke hoedanigheid en gebruiksbestemming&#13;
als ingebracht.&#13;
De rechtbank gaat voorbij aan een te weinig&#13;
onderbouwd bezwaar met betrekking tot het&#13;
melkquotum en de gewassenteelt, daarbij&#13;
opmerkende dat het melkquotum, zo dat in&#13;
casu al zou spelen, een financiële kwestie is,&#13;
welke niet past in het kader van de bezwarenbehandeling&#13;
tegen het plan van toedeling. </inleiding><content>Rechtbank Leeuwarden, 27 september 1990&#13;
(Mrs. De Vries, Keur en Van der Meer)&#13;
M.A.B., reclamant tegen het plan van toedeling&#13;
in de ruilverkaveling 'Midden&#13;
Tjonger'; enz.&#13;
Rechtsoverwegingen&#13;
Inbreng en toedeling&#13;
Inbreng van en toedeling aan reclamant&#13;
blijken uit het procesverbaal van de behandeling&#13;
bij de Lic.&#13;
Standpunt reclamant&#13;
Reclamant heeft bezwaar gemaakt tegen de&#13;
toedeling aan hem van de kavels 92054 en&#13;
92049 en wel op de navolgende gronden:&#13;
a. De vorm van deze kavels is slechter dan die&#13;
van zijn inbreng, met name de lengte/&#13;
breedteverhouding is veel slechter, terwijl&#13;
daar bij komt, dat er nog cultuurgrond in de&#13;
lengterichting afgaat in verband met recht&#13;
van overpad en daarnaast een strook grond&#13;
resteert, die uitsluitend te gebruiken is in&#13;
combinatie met de kavels 92050 en 92051,&#13;
die hem niet in eigendom toebehoren, zij het&#13;
dat die kavels wel dezelfde gebruiker hebben. b. De toedeling is lijdend erf met betrekking&#13;
tot een recht van reed van ± 125 m meer&#13;
lengte dan de inbreng.&#13;
c. De toegang tot de inbreng van reclamant&#13;
was vrij, rechtstreeks vanaf de openbare weg&#13;
middels een recht van overpad via een be&#13;
staande reed over kavel 92046.&#13;
De toedeling behelst een recht van overpad&#13;
als heersend erf over kavel 92047. Dit is&#13;
volgens reclamant in vergelijking met de&#13;
inbrengsituatie een duidelijke verslechtering.&#13;
Om aan zijn bezwaren tegemoet te komen&#13;
stelt reclamant voor hem een stuk grond van&#13;
kavel 92047 ter breedte van een reed in&#13;
eigendom toe te delen, dan wel hem vrije&#13;
toegang te verschaffen (ook met landbouwvoertuigen)&#13;
over het westelijk van zijn toedeling&#13;
aangelegde fietspad.&#13;
Ten slotte heeft reclamant problemen met&#13;
de toedeling in verband met het melkquotum&#13;
en de geschiktheid van de grond voor teelt&#13;
van doorsnee agrarische gewassen.&#13;
Standpunt Lic&#13;
Wat betreft de kavelvorm van de toedeling&#13;
aan reclamant meent de Lic dat die de toets&#13;
der kritiek ruimschoots kan doorstaan. Voor&#13;
grasland is een breedte van ongeveer 55 m&#13;
(de smalste kavel van de toedeling aan&#13;
reclamant) niet ongebruikelijk. Bovendien is&#13;
de toedeling aaneengesloten; de inbreng was&#13;
dat niet.&#13;
Met de stelling van reclamant dat zijn&#13;
toedeling verzwaard is met rechten van derden&#13;
ten opzichte van zijn inbreng kan de Lic&#13;
niet meegaan. Het grootste deel van de reed&#13;
liep al over land van reclamant. Inderdaad is&#13;
de reed over zijn toedeling thans langer, maar&#13;
daar staat tegenover, dat minder hectares&#13;
uitweiden over zijn land (20 in plaats van 34)&#13;
terwijl ook het aantal gebruikers van die reed&#13;
verminderd is van 7 tot 1. Daarbij moet&#13;
worden opgemerkt dat die ene gerechtigde&#13;
tot de reed de eigen pachter is van reclamant&#13;
en derhalve de gebruiker zelf.&#13;
Wat betreft de kwestie van de uitweg van&#13;
het toegedeelde land naar de openbare weg is&#13;
de Lic van mening dat dit in wezen een&#13;
verbetering is ten opzichte van de inbrengsituatie.&#13;
In die inbrengsituatie was de afstand&#13;
tot de openbare weg ongeveer 100 m langer&#13;
dan in de toedelingsituatie. Toedeling aan&#13;
reclamant als gewenst van een strook grond&#13;
van kavel 92047 acht de Lic onaanvaardbaar.&#13;
De gerechtigde tot kavel 92047 heeft land&#13;
aan de openbare weg gelegen ingebracht,&#13;
terwijl dat met reclamant niet het geval is.&#13;
Daarenboven zou kavel 92047 na afscheiding&#13;
van een strook ter breedte van een reed&#13;
veel te smal worden.&#13;
Toegang via het nieuw aangelegde fietspad is&#13;
een zaak tussen reclamant en de gemeente;&#13;
daar staat de Lic buiten.&#13;
Standpunt van de CLC&#13;
Op de in de pleitnotitie ontwikkelde gronden&#13;
concludeert de vertegenwoordiger van de&#13;
CLC tot afwijzing van de bezwaren.&#13;
Beoordeling van de bezwaren&#13;
In het algemeen is voor de vraag of een&#13;
bezwaar tegen het PVT toewijsbaar is van&#13;
belang vergelijking van de totale toedeling&#13;
met de totale inbreng. Hierbij is vergelijking&#13;
op verschillende onderdelen mogelijk en de&#13;
uitkomst daarvan moet dan - alles tegen elkaar&#13;
afgewogen zijnde - zodanig zijn dat in&#13;
redelijkheid niet gesproken kan worden van&#13;
een recht van gelijke hoedanigheid en gebruiksbestemming&#13;
als ingebracht.&#13;
De rechtbank is van oordeel, dat bij vergelijking&#13;
van inbreng en toedeling op de onderdelen&#13;
kavelvorm, rechten van derden en&#13;
recht van overpad als heersend erf, in onderling&#13;
verband beschouwd, in deze niet gesproken&#13;
kan worden van een toedeling die aan het&#13;
hierboven gegeven criterium voldoet. Daarbij&#13;
wijst de rechtbank er op dat de toedeling&#13;
aan reclamant met name uit oogpunt van&#13;
kavelconcentratie, afstand tot de openbare&#13;
weg en beperking van erfdienstbaarheden&#13;
voor reclamant als verbetering kan worden&#13;
beschouwd waar de genoemde nadelen naar&#13;
het oordeel van de rechtbank niet tegen opwegen.&#13;
De rechtbank heeft hierbij al het door partijen&#13;
en de CLC aangevoerde meegewogen.&#13;
Wil in zo'n situatie toch nog tegemoet&#13;
gekomen worden aan een bezwaar, dan kan&#13;
dat alleen indien daarbij de belangen van&#13;
derden niet worden geschaad. In casu is gebleken&#13;
dat tegemoetkoming aan het bezwaar&#13;
van reclamant zou betekenen benadeling van&#13;
de rechten van de eigenaar van kavel 92047,&#13;
zodat derhalve de door reclamant voorgestelde oplossing niet kan worden gerealiseerd.&#13;
Dit laat overigens onverlet de mogelijkheid&#13;
voor reclamant om met de gemeente&#13;
overeenstemming te bereiken omtrent het&#13;
gebruik van het fietspad als toegangsweg tot&#13;
zijn eigendommen.&#13;
Het bovenstaande moge duidelijk maken dat&#13;
de bezwaren zullen worden afgewezen.&#13;
Wat de overige punten door reclamant in&#13;
zijn 'toelichting op het bezwaarschrift' aan&#13;
de orde gesteld betreft merkt de rechtbank op&#13;
dat het bezwaar met betrekking tot het&#13;
melkquotum en de gewassenteelt te weinig is&#13;
onderbouwd, zodat de rechtbank daaraan&#13;
voorbij zal gaan. Voor het overige is het&#13;
melkquotum, zo dat in casu al zou spelen, een&#13;
financiële kwestie, welke niet past in het&#13;
kader van de bezwarenbehandeling tegen het&#13;
PVT. Enz.</content><legacyfootnotes/><footnotes><footnote/></footnotes><auteurs>Mrs. De Vries, Keur en Van der Meer</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6776</htmlpath></article>
</articles></edition>
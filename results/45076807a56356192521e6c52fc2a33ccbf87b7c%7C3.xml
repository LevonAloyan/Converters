<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2007</searchword><id>3783</id><udhid>UDH:TvAR/3783</udhid><titel>Vreugdenhil / Van Rijckevorsel c.s. (TvAR 2007/5386,5387,5388,5389,5390,5391,5392)</titel><searchwords><searchword>TvAR 2/2007</searchword><searchword>TvAR 2007/5386</searchword><searchword>TvAR 2007/5387</searchword><searchword>TvAR 2007/5388</searchword><searchword>TvAR 2007/5389</searchword><searchword>TvAR 2007/5390</searchword><searchword>TvAR 2007/5391</searchword><searchword>TvAR 2007/5392</searchword><searchword>UDH:TvAR/3783</searchword></searchwords><attachments><attachment><name>TvAR_2007_2-jurisprudentie.pdf</name><extention>pdf</extention><url>https://denhollander.info/download/3777/ci</url></attachment></attachments><inleiding>&lt;p&gt;[Pw art. 16 en 55; BW art. 6:265] Toerekenbaarheid is voor ontbinding in beginsel van geen belang. Op zichzelf is niet uitgesloten dat feiten en omstandigheden die overmacht opleveren, van belang zijn in het kader van een beroep op de uitzondering dat de tekortkoming de ontbinding niet rechtvaardigt, als bedoeld in het eerste lid van art. 6:265 Burgerlijk Wetboek. Art. 55 Pw beperkt de vrijheid van de pachtrechter om een vordering tot ontbinding af te wijzen op de grond dat de tekortkoming de ontbinding rechtvaardigt, in die zin dat het de pachtrechter verplicht om de pachtovereenkomst te ontbinden indien de pachter op het moment van de uitspraak in gebreke is de pachtprijs te voldoen. In het gegeven geval geldt ook los van aanwezigheid van verplichte ontbindingsgrond dat geen grond bestaat voor toepassing van de uitzondering dat de tekortkoming de ontbinding niet rechtvaardigt. De omstandigheid dat pachttermijnen &amp;lsquo;onder protest&amp;rsquo; zijn betaald, brengt niet mee dat de vervaltermijn van art. 16 lid 3 Pw niet van toepassing is. De strekking van die termijn is dat op korte termijn duidelijkheid ontstaat over de vraag of de pachter terecht het remissierecht inroept en dus of de verpachter aanspraak kan maken op onverkorte betaling van de pachtprijs. Met die strekking is onverenigbaar dat een betaling onder protest tot gevolg zou hebben dat de pachter een (onbepaalde) nadere termijn heeft voor het instellen van een rechtsvordering. Pachter heeft in het kader van zijn beroep op het remissierecht in hoger beroep wel enige gegevens overgelegd, maar heeft die gegevens onvoldoende toegelicht.&lt;/p&gt;</inleiding><content>&lt;p&gt;Arrest in de zaak van: Leendert Willem Vreugdenhil, wonende te Hoek van Holland, gemeente Rotterdam, appellant, procureur: mr. G. Altena (onttrokken), tegen: 1. jonkvrouw Jacoba Elisabeth Frederica Maria van Rijckevorsel, wonende te Den Haag, 2. jonkvrouw Maria Louisa Francisca Johanna van Rijckevorsel, wonende te Den Haag, 3. jonkheer Ferdinand Frans Cornelis Maria van Rijckevorsel, wonende te Sint-Michielsgestel, 4. jonkheer Cornelis Caspar Nicolaas Maria van Rijckevorsel, wonende te Hattem, 5. jonkheer George Willibrord Ren&amp;eacute; Maria van Rijckevorsel, wonende te Amsterdam, 6. jonkvrouw Antonia Ernestina Maria van Rijckevorsel, wonende te Amsterdam, 7. jonkvrouw Marie-Christine Rudolphina Clementine van Rijckevorsel-van Nispen tot Sevenaer, wonende te Hengelo (Gld.), gemeente Bronckhorst, 8. Maria-Emma barones van Dorth tot Medler, barones de Weichs de Wenne, wonende te Hengelo (Gld.), gemeente Bronckhorst, 9. Elisabeth Maria Jacoba barones de Weichs de Wenne, wonende te Amsterdam, ge&amp;iuml;ntimeerden, procureur: mr. A. van Weverwijk. 1. Het geding in eerste aanleg Voor de procedure in eerste aanleg wordt verwezen naar de inhoud van de vonnissen van 20 februari 2002, 27 januari 2005 en 23 maart 2005, die de pachtkamer van de rechtbank te Rotterdam, sector kanton, tussen appellant (hierna te noemen: Vreugdenhil) als gedaagde in conventie en eiser in reconventie en ge&amp;iuml;ntimeerden (hierna te noemen: Van Rijckevorsel c.s.) als eisers in conventie en verweerders in reconventie heeft gewezen. Van het vonnis van 23 maart 2005 is een fotokopie aan dit arrest gehecht. 2. Het geding in hoger beroep 2.1. Vreugdenhil heeft bij exploot van 22 april 2005 aangezegd van genoemd vonnis van 23 maart 2005 in hoger beroep te komen, met dagvaarding van Van Rijckevorsel c.s. voor dit hof. 2.2. Bij memorie van grieven heeft Vreugdenhil drie grieven tegen het bestreden vonnis aangevoerd en toegelicht, heeft hij bewijs aangeboden en een aantal nieuwe producties in het geding gebracht, en heeft hij geconcludeerd dat het hof: in conventie: het bestreden vonnis zal vernietigen, en opnieuw recht doende Van Rijckevorsel c.s. in hun vordering niet-ontvankelijk zal verklaren, althans hen hun vordering zal ontzeggen; in reconventie: het bestreden vonnis zal vernietigen, en opnieuw recht doende alsnog de vordering van Vreugdenhil zal toewijzen; met veroordeling van Van Rijckevorsel c.s. in de kosten van beide instanties. 2.3. Bij memorie van antwoord hebben Van Rijckevorsel c.s. de grieven bestreden en verweer gevoerd, hebben zij bewijs aangeboden, en hebben zij geconcludeerd dat het hof het hoger beroep van Vreugdenhil zal afwijzen, met bekrachtiging van het bestreden vonnis, zo nodig onder aanvulling of verbetering van gronden, met veroordeling van Vreugdenhil in de proceskosten van (bedoeld zal zijn:) het hoger beroep. 2.4. Daarna heeft Vreugdenhil akte verzocht van het overleggen van een aantal nieuwe producties, waarna Van Rijckevorsel c.s. antwoordakte hebben verzocht. 2.5. De procureur van Vreugdenhil heeft zich ter rolle van 6 december 2005 aan de zaak onttrokken. 2.6. Vervolgens hebben Van Rijckevorsel c.s. de stukken voor het wijzen van arrest aan het hof overgelegd. 3. De vaststaande feiten 3.1. Op grond van de in zoverre niet bestreden vaststelling van de pachtkamer van de rechtbank staat in hoger beroep het navolgende vast. 3.2. Tussen partijen bestaat een pachtovereenkomst met betrekking tot de hoeve &amp;lsquo;Rijckevorsel&amp;rsquo;, kadastraal bekend gemeente Hoek van Holland, sectie A, nummers 1337, 1339, 1352, 1353, 1356, 1357, 1358, 1359 en 1361, in totaal groot 43.25.11 hectare. 3.3. De pachtprijs bedraagt laatstelijk &amp;euro; 26.247,56 per jaar, te voldoen in twee termijnen, te weten op 1 mei en 1 december van elk jaar. 3.4. V&amp;oacute;&amp;oacute;r Vreugdenhil zelf, die sinds 1992 enig pachter is, pachtten de grootvader en de vader van Vreugdenhil de hoeve van de erven Van Rijckevorsel, zodat (de familie van) Vreugdenhil als sinds 1932 onafgebroken pachter is geweest. 3.5. Vreugdenhil voldoet sinds 1995 de verschuldigde pacht veelal niet op tijd en heeft in ieder geval de per 1 mei 2004 vervallen pachttermijn nog niet voldaan. 4. Beoordeling van het geschil in hoger beroep 4.1. In dit geding hebben Van Rijckevorsel c.s. ontbinding van de pachtovereenkomst en betaling van een openstaande pachttermijn gevorderd, te vermeerderen met wettelijke rente. In reconventie heeft Vreugdenhil uit hoofde van het remissierecht van artikel 16 Pachtwet terugbetaling gevorderd van een bedrag van &amp;fnof; 28.921,-, te vermeerderen met wettelijke rente. Bij het bestreden vonnis heeft de pachtkamer in eerste aanleg de vordering in conventie toegewezen en die in reconventie afgewezen. 4.2. De grieven 1 en 2 hebben betrekking op de toewijzing van de vordering in conventie. Te dien aanzien overweegt het hof als volgt. 4.3. Voor zover Vreugdenhil zich beroept op overmacht, geldt daarvoor dat de wet voor ontbinding &amp;ndash; anders dan voor schadevergoeding &amp;ndash; niet de eis stelt dat de tekortkoming toerekenbaar is. In zoverre is de aanwezigheid van eventuele overmacht derhalve van geen belang. Op zichzelf is niet uitgesloten dat feiten en omstandigheden die overmacht opleveren, van belang zijn in het kader van een beroep op de uitzondering dat de tekortkoming de ontbinding niet rechtvaardigt, als bedoeld in het eerste lid van artikel 6:265 Burgerlijk Wetboek. Mede in verband met de inhoud van de stellingen van Vreugdenhil in eerste aanleg, laten de grieven zich aldus opvatten dat Vreugdenhil zich mede op bedoelde uitzondering beroept. 4.4. Door de pachtkamer in eerste aanleg is vastgesteld dat Vreugdenhil wat betreft de per 1 mei 2004 vervallen pachttermijn ad &amp;euro; 12.088,50 in verzuim is. Vreugdenhil heeft niet aangevoerd dat hij bedoelde termijn alsnog heeft voldaan. Bij memorie van antwoord hebben Van Rijckevorsel c.s. aangevoerd dat Vreugdenhil niet alleen in verzuim is wat betreft de per 1 mei 2004 vervallen pachttermijn, maar ook wat betreft de per 1 december 2004 en 1 mei 2005 vervallen termijnen. Op deze stellingen heeft Vreugdenhil nog niet gereageerd. In verband daarmee kan in dit geding alleen het verzuim van Vreugdenhil wat betreft de per 1 mei 2004 vervallen termijn als vaststaand worden aangemerkt. 4.5. Het tweede lid van artikel 55 Pachtwet beperkt de vrijheid van de pachtrechter om een vordering tot ontbinding af te wijzen op de grond dat de tekortkoming de ontbinding rechtvaardigt, in die zin dat het de pachtrechter verplicht om de pachtovereenkomst te ontbinden indien de pachter op het moment van de uitspraak in gebreke is de pachtprijs te voldoen. Naar volgt uit hetgeen in de vorige alinea is overwogen, doet bedoeld geval zich hier voor, zodat de grieven 1 en 2 op die grond moeten falen. 4.6. Ten overvloede overweegt het hof dat ook indien de verplichte ontbindingsgrond van het tweede lid van artikel 55 Pachtwet buiten beschouwing blijft, geen aanleiding bestaat voor het oordeel dat de tekortkoming de ontbinding niet rechtvaardigt. Wat betreft de weersomstandigheden in 1998, 1999, 2000 en 2001 geldt dat die geen behoorlijke verklaring bieden voor het onbetaald laten van de per 1 mei 2004 vervallen pachttermijn, ook niet tezamen met het ontbreken van mogelijkheden om extra financiering aan te trekken. In verband met het laatste voegt het hof daaraan toe dat Vreugdenhil onvoldoende heeft gesteld om te kunnen concluderen dat Van Rijckevorsel c.s. gehouden waren om een recht van opstal te vestigen ten einde Vreugdenhil in de gelegenheid te stellen om in het kader van herfinanciering van zijn onderneming een hypotheekrecht op een loods te vestigen. Ook de door Vreugdenhil bedoelde illegale concurrentie door ene Boers legt geen gewicht in de schaal. Weliswaar voert Vreugdenhil bij memorie van grieven aan dat sprake is van onderpacht (kennelijk van aan Van Rijckevorsel c.s. toebehorend land) en stelt hij ook dat illegale handel &amp;lsquo;op&amp;rsquo; het onderverpachte perceel plaatsvindt, maar die stellingen zijn onvoldoende gemotiveerd in het licht van het door Van Rijckevorsel c.s. in eerste aanleg ingenomen standpunt (conclusie van dupliek in reconventie onder 6 en proces-verbaal van de comparitie van partijen van 27 maart 2002, blz. 2), volgens welke zij in geen enkele relatie tot Boers staan en niet meer kunnen doen dan zij hebben gedaan, namelijk hun pachter De Bruijn verbieden om samen met Boers een maatschap te hebben. De tekortkoming ter zake van de per 1 mei 2004 vervallen pachttermijn staat voorts allerminst op zichzelf. Uit de onbetwiste stellingen van Van Rijckevorsel c.s. volgt immers dat Vreugdenhil vervallen pachttermijnen veelvuldig te laat heeft voldaan. 4.7. Bij het voorgaande komt nog dat uit het proces-verbaal van de comparitie van partijen van 27 maart 2002 volgt dat Van Rijckevorsel c.s. Vreugdenhil tegemoet zijn gekomen met een aanbod om de zaak aan te houden en dat Vreugdenhil in reactie daarop heeft gezegd voor dat aanbod dankbaar te zijn en in dat verband ook heeft aangekondigd de pacht in het vervolg op tijd te zullen betalen. Een en ander geeft aan de tekortkoming van Vreugdenhil ter zake van de per 1 mei 2004 vervallen termijn nog extra gewicht. 4.8. Grief 3 heeft betrekking op de vordering in reconventie. 4.9. De omstandigheid dat pachttermijnen &amp;lsquo;onder protest&amp;rsquo; zijn betaald, brengt niet mee dat de vervaltermijn van het derde lid van artikel 16 Pachtwet niet van toepassing is. De strekking van die termijn is dat op korte termijn duidelijkheid ontstaat over de vraag of de pachter terecht het remissierecht inroept en dus of de verpachter aanspraak kan maken op onverkorte betaling van de pachtprijs. Met die strekking is onverenigbaar dat een betaling onder protest tot gevolg zou hebben dat de pachter een (onbepaalde) nadere termijn heeft voor het instellen van een rechtsvordering. De pachtkamer in eerste aanleg heeft dan ook terecht overwogen dat het remissierecht hooguit betrekking kan hebben op het jaar 2000, nu de rechtsvordering bij eis in reconventie op 4 april 2001 is ingesteld. In zoverre faalt derhalve de grief. 4.10. De pachtkamer in eerste aanleg heeft overwogen dat Vreugdenhil in het geheel niet heeft aangegeven hoeveel minder de opbrengst van zijn bedrijf als gevolg van de door hem gestelde bijzondere omstandigheden is geweest en dat hij evenmin boekhoudkundige of fiscale bescheiden heeft overgelegd, waaruit zou kunnen worden afgeleid dat ten gevolge van buitengewone omstandigheden de opbrengst van zijn bedrijf in het jaar 2000 aanzienlijk minder is geweest dan bij het aangaan van de overeenkomst te verwachten was. Bij memorie van grieven heeft Vreugdenhil alsnog de winst- en verliesrekeningen over de jaren 1998-2001 overgelegd, maar hij heeft de overige inhoud van de jaarrekeningen over die jaren niet overgelegd en heeft de cijfers die de winst- en verliesrekeningen bevatten ook in geen enkel opzicht nader toegelicht. Wel vermeldt de winst- en verliesrekening over 1998 als bruto opbrengst van de akkerbouw in het voorafgaande jaar (dus 1997) een bedrag van &amp;fnof; 66.845,-, en volgt uit de diverse winst- en verliesrekeningen dat die bruto opbrengst in 2000 &amp;ndash; evenals in de jaren 1998 en 1999 en 2001 &amp;ndash; lager is geweest, namelijk &amp;fnof; 43.561,-, en volgt uit de stukken ook dat de opbrengsten van het bedrijf als geheel in bedoelde jaren minder zijn geweest, maar in hoeverre een en ander het gevolg is van de door Vreugdenhil bedoelde extreme wateroverlast, blijkt uit de stukken niet. In dit verband is van belang dat volgens de eigen stellingen van Vreugdenhil ook de concurrentie door Boers hem ernstig parten heeft gespeeld, zodat zich de vraag laat stellen in hoeverre bedoelde minderopbrengst een gevolg is van die concurrentie. Verder is door Vreugdenhil onder meer ook niet de aanzienlijke toename van sommige categorie&amp;euml;n van toegerekende en niet toegerekende kosten toegelicht. Zo is in 2000 volgens de winst- en verliesrekening over dat jaar &amp;fnof; 58.176,- uitgegeven voor grond- en hulpstoffen tegen &amp;fnof; 28.598,- in 1997 en bedroegen in 2000 de kosten van uitbesteed werk en loonwerk &amp;fnof; 34.049,- tegen &amp;fnof; 12.913,- in 1997 en &amp;fnof; 12.369 in 1998 en &amp;euro; 10.968 in 2001. Ook in hoger beroep heeft Vreugdenhil zijn standpunt derhalve onvoldoende gemotiveerd. Ook in zoverre faalt grief 3. 4.11. Het hof passeert het door Vreugdenhil gedane bewijsaanbod omdat het niet betrekking heeft op concrete feiten die, indien bewezen, mee kunnen brengen dat anders behoort te worden beslist dan hiervoor is overwogen. 4.12. De slotsom is dat de grieven falen en dat het bestreden vonnis behoort te worden bekrachtigd. Het hof zal Vreugdenhil veroordelen in de kosten van het hoger beroep. 5. Beslissing Het hof, recht doende in hoger beroep: bekrachtigt het vonnis van de pachtkamer van de rechtbank Rotterdam, sector kanton, van 23 maart 2005; veroordeelt Vreugdenhil in de kosten van het hoger beroep, tot aan deze uitspraak aan de zijde van Van Rijckevorsel c.s. begroot op &amp;euro; 1.341,- voor salaris procureur en op &amp;euro; 244,- voor griffierecht.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-02-01 00:00:00</published><modified>2017-06-08 15:52:32</modified><editiondate>2007-02-01</editiondate><htmlpath>https://denhollander.info/artikel/3783</htmlpath></article>
</articles></edition>
<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1981</searchword><id>6511</id><udhid>UDH:TvAR/6511</udhid><titel>DE PROBLEMATIEK VAN DE LANDWAARDE</titel><searchwords><searchword>TvAR 3/1981</searchword><searchword>UDH:TvAR/6511</searchword></searchwords><attachments><attachment><name>1981_nr 3_Artikel_Hanegraaff.pdf</name><extention>pdf</extention><url>https://denhollander.info/download/6284/ci</url></attachment></attachments><inleiding>Inleiding&#13;
Over het probleem van de landwaarde zijn na David Ricardo en John Stuart Mill in Europa en de Verenigde Staten vele studies verschenen1)- Ri-cardo gaf als verklaring voor het ontstaan van waarde - "land-rent" -het verschil in geldelijke (netto) opbrengst tussen vruchtbaar en minder vruchtbaar land. Hij verklaarde het inkomen uit land, de "land-rent" uit de relatieve schaarste van goede landbouwgronden. Bij toenemende be-hoefte aan graan zal of minder goed land in gebruik moeten worden geno-men of het reeds in gebruik zijnde (betere) land intensiever moeten worden geëxploiteerd. Een hogere graanprijs als gevolg van een grotere vraag naar graan, gaat gepaard met hogere produktiekosten op het in gebruik geno-men minder vruchtbare land. Aldus ontstaat een financieel overschot of premie voor de eigenaar van beter land die immers met de zelfde kosten maar nu tegen hogere produktieprijzen kan produceren. De hogere kosten gelden immers voor de explotatie van minder vruchtbaar land of voor een meer intensieve explotatie van het betere land.&#13;
Bij uitbreiding van de produktie door intensivering stijgen de kosten eveneens. Hier doet de wet van de afnemende meeropbrengsten zich gel-den. De produktie zal slechts worden uitgebreid zolang de zgn. marginale (hoogste) kosten worden gedekt. Wordt dit punt overschreden dan zal eveneens minder vruchtbaar land in gebruik worden genomen.&#13;
Bij een gelijkblijvende produktietechniek zal een toenemende behoefte aan produkten (graan) tot gevolg hebben een steeds stijgend inkomen uit land. De gouden tijd voor de landeigenaar is echter niet gekomen!&#13;
De Ricardiaanse "land-rent" is dus een economische rente, een premie, welke aan land vanwege het verschil in natuurlijke vruchtbaarheid verbon-den kan zijn. Ricardo zag deze natuurlijke vruchtbaarheid als een oor-spronkelijke en onvernietigbare kracht. Later is duidelijk geworden dat het producerend vermogen van land geen zuivere gunst van de vrije natuur is, land op zich zelf niet kan produceren. Menselijke interventie (lichamelijk en geestelijk) en kapitaal zijn daarbij niet weg te denken en voor het ver-krijgen van een produktieresultaat dominerende factoren. Daarnaast is duidelijk geworden dat vraag- en aanbodverhoudingen op de plaatselijke grondmarkten de waarde van land in zeer belangrijke mate mede bepalen.&#13;
Het waardeprobleem is na Ricardo dan ook fundamenteel van inhoud veranderd. De gesloten huishouding, waarmede Ricardo werd geconfronteerd, ver-anderde in een markthuishouding met kapitaalverkeer. Land, gebruikt om om voor een markt te produceren werd in de loop der tijden een marktbaar kapitaalgoed.&#13;
Niet alleen het gebruik van kapitaal - en arbeid (arbeid niet zelden de immobiliteit van land benadert) ook investeringen, die zich duurzaam met land hebben verbonden zijn zuivere kosten. Land werd bijv. door water-huishoudkundige werken tot beter land gemaakt, voor het gebruik waar-van een landbouwondernemer bereid is een prijs te betalen omdat het hem in staat stelt een inkomen te verwerven.&#13;
Dat voor land geen algemene markt bestaat, zoals voor kapitaal en ar-beid, waaruit een algemene beloningsstandaard voortvloeit, mag niet tot de conclusie leiden dat land slechts uit het overschot van het produktieresul-taat zijn beloning vindt. Aan het gebruik van land zijn dan ook kosten ver-bonden, land is een zuivere en volledige kostenfactor. De consequentie van de Ricardiaanse hypothese zou zijn dat de landpacht hoger is als bij gelijk-blijvende kosten van de zgn. vervangbare produktiemiddelen de produk-tenprijzen stijgen. Het betekent ook dat voor kwalitatief gelijke gron-den ongelijke pachtprijzen ontstaan.&#13;
De Ricardiaanse restpost heeft in de economische praktijk echter nim-mer als pachtprijs gefungeerd. Ware dit wel zo dan zouden de pachten van goede en minder goede tot slechte gronden veel hoger zijn geweest en een veel grotere differentiatie te zien hebben gegeven. Dat de pacht met een overschot op de bedrijfsresultaten rekening niet heeft te maken wordt ook duidelijk als er geen overschot is. M.a.w. de produktie verlies heeft opgele-verd. Land zou in deze situatie geen waarde hebben: de verpachter zou het gebruik daarvan tenminste om niet moeten afstaan c.q. aan de pachter een schadeloostelling moeten betalen.&#13;
Sterk fluctuerende pachtprijzen in samenhang met sterk wisselende netto-overschotten (welke veelal door ondernemersactiviteiten worden ver-oorzaakt) zijn economisch en sociaal ook niet verdedigbaar. Ze hebben zich noch in een vrije noch in een gecontroleerde economie voorgedaan. Kostprijs- en rendabiliteitverschillen kunnen ook niet door de pacht wor-den genivelleerd. De verschillen zijn niet een primair gevolg van meer of mindere vruchtbaarheid van de grond maar veeleer van de ondernemersac-tiviteiten en investeringen.&#13;
De conclusie kan slechts zijn dat de Ricardiaanse leer voor een te voeren pachtprijsbeleid geen enkele bijdrage levert.&#13;
De produktieve bijdrage van de grond in de met andere produktiemiddelen geproduceerde opbrengstwaarde is niet objectief vast te stellen.&#13;
En tenslotte heeft Ricardo aan de ligging van het land in zijn differentiële theorie van de grondrente weinig aandacht besteed. Het was Von Thunen, en na hem vele andere economisten, die ligging van grond als waardevor-mend element nader hebben bestudeerd.&#13;
Deze studie concentreert zich vooral op het "rent" verschijnsel van gronden, welke voor niet-agrarische doeleinden zijn bestemd of worden ge-bruikt.&#13;
De stedelijke grondrente stemt in beginsel overeen met de theorie van de "land-rent". Deze theorie leert echter dat voor het agrarisch product bij ongelijke kosten gelijke prijzen gelden terwijl de "site-rent" in de omge-ving van en in de grote steden het gevolg is van gelijke kosten bij ongelijke prijzen. Dit hangt samen met het feit dat de "land-rent" in haar oorspron-kelijke vorm geen marktverschijnsel is maar een gesloten boerenhuishou-ding veronderstelt. De boer, die een beter perceel land exploiteert, werkt met lagere kosten om eenzelfde hoeveelheid produkt te verkrijgen. Het ver-schil valt hem als premie toe.&#13;
De stedelijke grondrente is een marktverschijnsel. Het gaat om bouw-grond als vestigingsplaats voor woningbouw of het uitoefenen van andere niet-agrarische bedrijvigheden (industrie, handel, wegenbouw enz.). Hier speelt de algemene theorie van de prijzen, gevormd door vraag- en aanbod-verhoudingen. De vragers vooral in de grote steden zijn bereid aan bouw-grond een veel hogere waarde toe te kennen dan de vragers naar grond waarop alleen landbouw mag worden uitgeoefend.&#13;
Bouwgrond behoort dan ook tot een geheel andere categorie van goede-ren als cultuurgrond.&#13;
Het is vooral de prijsontwikkeling op de algemene markt van stedelijke bouwgrond welke in de politiek steeds tot heftige dicussies aanleiding geeft.&#13;
De waarde houdt verband met de exploitatiemogelijkheden welke grond aan het niet-agrarische gebruik biedt. De financiële uitkomsten van dit niet-agrarische gebruik zijn dus bepalend. Is de grond bestemd voor wo-ningbouw dan zal de waarde van grond als ruwe bouwgrond worden beïn-vloed door de rentabiliteit van de wonningbouw. Het zijn vooral de kosten van het bouwrijp maken van de ruwe bouwgrond en de hoge bouwkosten welke deze rentabiliteit beïnvloeden. De prijs van de ruwe bouwgrond speelt daarin een ondergeschikte rol.</inleiding><content>De opbrengstwaarde&#13;
De theorie van de opbrengstwaarde bevat in feite een nadere uitwerking van de restpostgedachte. Wanneer niet-economische factoren en schaarste aan land buiten beschouwing worden gelaten dan zou de waarde van land worden bepaald door het rendement (netto-pacht) en de rentevoet waarte-gen wordt gekapitaliseerd. Het waardeprobleem blijft geconfronteerd met de vraag: hoe moet de (bruto) pacht - de prijs voor het gebruik van land - worden bepaald?1) Het kostengedeelte van de pacht - de op grond en gebouwen drukkende publieke en private lasten - vormt geen probleem, echter wel de inkomstenkant: hoe hoog of laag mag het inkomen van in grond geïnvesteerd vermogen zijn?&#13;
De verdedigers van deze theorie zijn van mening, dat de waarde van het land waarop landbouw wordt uitgeoefend is te bepalen aan de hand van te verkrijgen financiële opbrengsten. De netto financiële bedrijfsopbrengst bestaat dan uit ondernemers winst + pacht daar de pachtprijs niet tot de kosten van de produktie wordt gerekend ondanks het feit dat de pachtprijs voor een zeer belangrijk deel uit aan land verbonden kosten bestaat.&#13;
Zoals in elke onderneming worden ook in de landbouwonderneming de opbrengsten door samenwerking van produktiemiddelen verkregen waarbij naast prijsrisico's vooral natuurlijke risico's spelen. Daarnaast zijn het on-dernemerschap en de geschiktheid van land voor de teelt van speciale ge-wassen van bijzonder belang. Dat de prijsontwikkeling en de produktie-kosten het financiële resultaat tenslotte bepalen is zonder meer duidelijk. Het is dan ook niet zo eenvoudig de landwaarde in zo'n ingewikkeld en ge-varieerd produktieproces objectief te benaderen.&#13;
De aan te wenden kosten richten zich niet naar de te verwachten op-brengsten in geld of natura.&#13;
Stijging van kosten met 1 % geven a priori geen stijging van de opbrengst met 1 %. De kosten worden gemaakt en men wacht de daarmee te verkrij-gen financiële resultaten af. Ze zijn niet nauwkeurig te berekenen en lopen van naast elkaar gelegen bedrijven van het zelfde type, zeer uiteen. Het maakt de toepassing van de opbrengstwaardeleer op zijn minst problema-tisch.&#13;
Te verwachten opbrengsten zijn dan ook mede gebaseerd op gegevens uit het verleden. Gemiddelde netto-opbrengsten van gelijkwaardige bedrijven moeten over een reeks van jaren worden geadministreerd om uit deze gege-vens en daarop gebaseerde verwachtingen een pachtwaarde af te leiden. Na aftrek van op het land drukkende lasten volgt kapitalisatie van de netto-pacht tegen de "gebruikelijke" rentevoet. Dat de berekeningen en aanvul-lende schattingen met onzekerheden gepaard gaan ligt voor de hand. En dit geldt te meer voor toekomstige opbrengsten, welke geheel op schattingen berusten. Als regel heeft men ook te maken met grote verschillen in pro-duktiekosten waaruit aanvaardbare gemiddelden moeten worden bere-kend. Voor de waardebepaling van land volgens de opbrengstwaardeleer zijn niettemin financiële opbrengsten van een bedrijf primair.&#13;
Verdere moeilijkheden bij de toepassing van de opbrengstwaardeleer&#13;
De waarde van een duurzaam produktiemiddel is in beginsel afhankelijk van de waarde van goederen en diensten welke daarmee worden voortge-bracht. Deze voortbrenging is een proces van samenwerking van alle pro-duktiemiddelen. Voor de waardering van land in dit agrarisch proces bestaat geen algemene markt. De waarde voltrekt zich op deelmarkten via meestal niet rationele vraag- en aanbodverhoudingen.&#13;
De natuurlijke vruchtbaarheid van land speelt hier geen overheersende rol. Wel kan zich een hogere waarde vormen wanneer gronden geschikt zijn voor de teelt van zeer winstgevende speciale gewassen.&#13;
Duidelijk blijkt het ontbreken van een verband tussen vruchtbaarheid en waarde bij de zgn. étage-produktie. Maar afgezien hiervan kan wel worden gesteld dat de pachtwaarde niet in een direct verband met de meer of min-dere vruchtbaarheid is te brengen.&#13;
Hoewel chemische en physische eigenschappen van land wel belangrijk zijn blijft de vraag of ze de produktiviteit zonder meer bepalen. Land kan bijv. produktief zijn voor de teelt van bijzondere gewassen, maar een goede vruchtwisseling eist dat ook andere gewassen worden geteeld.&#13;
Ook kunnen weersomstandigheden de opbrengstmogelijkheden sterk beïnvloeden. Omtrent de produktiekosten geeft bodemprofiel geen aanwij-zing.&#13;
In de opbrengstwaardeleer ontleent land zijn waarde aan de verwachting dat het in samenwerking met andere produktiemiddelen een overschot zal opleveren.&#13;
De netto-opbrengst van een bedrijf omvat dan ondernemerswinst en pacht. Alle uitgaven, w.o. een ondernemersloon voor leiding en toezicht, zijn als produktiekosten gecalculeerd.&#13;
De vraag is nu welk gedeelte van de netto-opbrengst aan het land toe-komt. De waarde ontstaan door zijn medewerking aan het produktieresul-taat is een restwaarde. Een verdeelsleutel is niet te geven, elke verdeling van het netto-bedrijfsresultaat is willekeurig.&#13;
De opbrengstwaarde, gebaseerd op een aldus vastgestelde pachtwaarde, wordt nu verkregen na kapitalisatie van de netto-pacht volgens een "ge-bruikelijke" rentevoet. Zou men tot een opbrengstwaarde willen komen, welke de waarde van land in het vrije verkeer op afstand, dus in een zeer ruim verband, volgt dan zou de te hanteren rentevoet zeer laag moeten zijn. Niet alleen voor het bepalen van de pachtprijs uit de ondernemerswinst, ook voor de bepaling van een ondernemersloon als kostenelement en een te hanteren rentevoet zijn arbitraire beslissingen nodig. Vooral de keuze van de rentevoet schept ruimte voor een groot verschil in opbrengstwaarde en verkeerswaarde, te meer als men bedenkt dat de pachten bij de algemene prijsontwikkeling zijn achtergebleven. Opbrengstwaarden, welke de huidige verkeerswaarden van diverse grondsoorten en bedrijfstypen zouden be-naderen, zouden in de huidige economische situatie slechts kunnen worden verkregen door hantering van hoge kapitalisatievoeten.&#13;
Voor de toepassing van de opbrengstwaardeleer als het gaat om de vaststelling van een koop- en pachtprijspeil voor diverse streken en bedrijfs-typen zou in een weloverwogen normenstelsel een oplossing moeten worden gevonden. Voor individuele taxatie is o.i. deze leer niet bruikbaar.&#13;
De pachtprijs is een vooraf overeengekomen prijs voor het gebruik van land. Bij een individuele taxatie wordt deze aan (gedifferentieerde) normen getoetst. Iedere boer beschouwt niet alleen de pachtprijs maar ook de koopprijs als een van de vaste kostencomponenten in zijn produktieproces.&#13;
Ook het netto-gedeelte van de pacht, evenals de rente van vreemd (en ei-gen) vermogen, worden tot de onvermijdelijke kosten van de produktie ge-rekend. Niemand is immers bereid land zonder tegenprestatie ten gebruike -aan een ander af te staan.&#13;
Voor ondernemers, die land in eigendom exploiteren ligt deze kwestie niet anders. Zij worden met de op de grond drukkende lasten geconfronteerd en bij het ontbreken van eigen vermogen met de kosten van vreemd vermogen. Ook als grond met eigen vermogen wordt gefinancierd betekent dit voor de onderneming per definitie een kostenpost (gederfd inkomen uit andere be-leggingswaarden) .&#13;
In kostprijsberekeningen voor deze groep van producenten worden de pachtnormen gehanteerd, wordt de beloning (kosten) van grond gekoppeld aan de hoogst toelaatbare pachtprijs, welke in de normen is toegestaan. Door de beheersing van de pachtprijzen verkrijgt de boer, die land in pacht exploiteert, een goedkoop krediet. Dit treedt duidelijk aan het licht als geen land kan worden gepacht maar met vreemd vermogen moet worden ge-kocht. Hoewel de eigenaarslasten van beide categorieën gebruikers dezelfde zijn is het rendement van land in feite alleen bepaalbaar voor een eigenaar-verpachter. Het zijn de pachtnormen die zijn rendement bepalen en dit resulteert in 1 a 1% van het geinvesteerde vermogen. Daar toepassing van de opbrengstwaardeleer met vele onzekerheden ge-paard gaat zijn verschillende methoden ontwikkeld.&#13;
Typebedrijven.&#13;
In ons land zijn na 1940 gedurende een aantal jaren ernstige pogingen ge-daan om via een systeem van typebedrijven tot een reële toepassing van de opbrengstwaardeleer te komen. Met behulp van bedrijfsboekhoudingen is getracht een inzicht te verkrijgen in de opbrengsten en kosten van bedrijven die qua type, grondsoort, ligging en verkaveling representatief zijn voor een bepaalde streek.&#13;
In "Medelingen nr. 2" van de afdeling Grond- en Pachtzaken van het Ministerie van Landbouw en Visserij wordt het systeem als volgt toege-licht.&#13;
"Het typebedrijf is gelegen op een vooraf bepaalde grondsoort en het heeft naast een gangbare bedrijfsvoering een bedrijfsgrootte, die kenmer-kend is voor de streek waar het typebedrijf zich bevindt. Het is gelegen op een niet al te grote afstand van een acht- tot twaalftal andere gelijksoortige typebedrijven. Aldus is ernaar gestreefd dat de grondsoort en de economi-sche omstandigheden binnen de groep geen grote variatie meer vertonen. Een bedrijf kan alleen als typebedrijf in aanmerking komen, indien het de beschikking heeft over een betrouwbare boekhouding, dus bij voorkeur is aangesloten bij een goed boekhoudbureau. Op die wijze kon er een netwerk van groepjes typebedrijven ontstaan, waarvan de opbrengsten en kosten nauwkeurig worden nagegaan en waarvan de bedrijfsresultaten een aanwij-zing geven voor de pachtwaarden".&#13;
Van deze typebedrijven werd het zgn. N.P. berekend d.i. een nettoover-schot dat wordt verkregen door van de bruto-bedrijfsopbrengst af te trekken alle kosten met uitzondering van de (bruto) pachtprijs en het onderne-mersloon. Anders geformuleerd is het N.P.: pacht + ondernemersloon + winst. Dit stelsel van typebedrijven beoogde tot een zo objectief mogelijke meting en verdeling van N.P.'s te komen. Aan het onderzoek werd deelge-nomen door "normale" in een streek gelegen bedrijven geleid door "nor-male" ondernemers. Het onderzoek is door een reorganisatie ten Departe-mente echter niet voortgezet zodat de wens het taxatiewezen in ons land op een wetenschappelijk niveau te brengen niet in vervulling is gegaan. De moeilijkheden, welke bij de toepassing van de opbrengstwaardeleer optre-den zijn door de ontwikkeling van het landbouwbedrijf met zijn moderne bedrijfsvoering ook stellig niet eenvoudig. De N.P.'s, resultaat van bereke-ningen en schattingen worden door vele, niet met de grond samenhangende factoren beïnvloed. Het opbrengstprincipe dat aan de waarde van land een restkarakter geeft biedt o.i. ook geen objectief economische zekerheden voor een streeksge-wijze vaststelling van een pachtprijspeil. Bij een individuele schatting van een bedrijf zijn het vooral de resultaten van de bedrijfsvoering welke zich bezwaarlijk laten corrigeren om tot een algemeen verantwoorde taxatie te komen.&#13;
De Duitse methode&#13;
De zgn. "Einheitsbewertung" nader geregeld in een "Bewertungsgesetz" berust op een classificatie naar grondsoort en bodem-gesteldheid waarbij ook de ligging en verkaveling van een bedrijf zijn be-trokken.&#13;
Via een netwerk van vergelijkingsbedrijven wordt aan deze classificatie uitvoering gegeven.&#13;
De financiële uitkomsten van deze vergelijkingsbedrijven worden met behulp van "leitliniën" afgeleid uit de financiële resultaten van een zgn. "Spitzenbetrieb". De uitkomsten van dit topbedrijf worden geacht onder optimale omstandigheden te zijn tot standgekomen. Het te schatten bedrijf wordt nu op zijn uitkomsten vergeleken met een in de buurt gelegen over-eenkomstig vergelijkingsbedrijf. Een feit is dat de uitkomsten van het "topbedrijf" een belangrijke rol kunnen spelen bij het bepalen van de fi-nanciële uitkomsten van de vergelijkingsbedrijven.&#13;
De opbrengstcapaciteiten van land zijn ook niet alleen van bodemkundi-ge eigenschappen afhankelijk. En al kan een bodemkartering het produk-tievermogen van percelen land aangeven dan kunnen netto bedrijfsop-brengsten door verschil in ondernemingscapaciteiten zeer uiteenlopen.&#13;
Landbouwkundige toetsing&#13;
In West-Duitsland bestaan sedert 1961 wettelijke maatregelen welke een ongezonde verdeling van landbouwbedrijven beogen tegen te gaan.&#13;
Van een ongezonde verdeling is sprake als de structuur van de landbouw niet wordt verbeterd.&#13;
Een economische verkleining is eveneens niet toegestaan. Een bedrijf moet zijn levensvatbaarheid behouden. Overschrijving in de openbare re-gisters is alleen na goedkeuring mogelijk. De overheid heeft een voorkeurs-recht van koop indien er bezwaren bestaan tegen een transactie welke een ondoelmatige verkaveling tot gevolg heeft. De Zwitserse methode&#13;
Volgens deze methode is het opbrengstbeginsel gebaseerd op bedrijfs-economische berekeningen.&#13;
Van de bedrijven, welke worden ingedeeld in klassen, naar streek, be-drijfsvorm en grootte, zijn boekhoudkundige gegevens van een groot aan-tal bedrijven over een reeks van jaren beschikbaar. Uit deze boekhoudcij-fers wordt de gemiddelde verhoudingen tussen bruto- en netto-opbrengst (de zgn. "Reinertrag") berekend. Deze verhoudingscijfers zijn in tabellen vastgelegd.&#13;
Door kapitalistisatie van de "Reinertrag" wordt de opbrengstwaarde, de "Ertragswert" verkregen. In de praktijk wordt per klasse met behulp van deze verhoudingscijfers direct uit de bruto-opbrengst de "Ertragswert" af-geleid. De bruto-opbrengst is het resultaat van vermenigvuldiging van de kg.-opbrengst onder normale omstandigheden met gemiddelde produkten-prijzen.&#13;
Ingewikkelde kostenberekeningen blijven achterwege.&#13;
Aangenomen wordt dat de verhouding tussen bruto- en netto- opbrengst van bedrijven van een bepaalde grootte of een bepaald type ongeveer constant blijft.&#13;
Het kostenpatroon van Nederlandse bedrijven is echter vrij gevarieerd.&#13;
De netto-opbrengst van bedrijven wordt gelijkgesteld aan de rendemen-ten van alle kapitalen, welke in het bedrijf zijn belegd. Als ideaal wordt gesteld, dat dit rendement ongeveer gelijk is aan de rendementen van ande-re solide beleggingen als hypotheken en staatsobligaties.&#13;
In het Zwitserse systeem wordt het ondernemersloon en de ondernemers-winst vastgesteld om de "Reinertrag" te kunnen berekenen.&#13;
Met behulp van deze bedrijfs-economische opzet van de boekhoudingen wordt het rendement van het in de landbouw geïnvesteerd vermogen bere-kend.&#13;
In ons land evenwel is de verhouding tussen bruto- en netto-opbrengst van bedrijven, die tot een bepaalde groep behoren, allerminst constant. In het algemeen zijn onze bedrijven meer gespecialiseerd dan weidebedrijven in Zwitserland waardoor grote verschillen in netto-opbrengst kunnen op-treden.&#13;
Denemarken&#13;
Tot 1904 werd in Denemarken een methode van landtaxatie gehanteerd welke bekend werd als taxatie naar "Hartkorn". Ze was in feite gebaseerd op het produktief vermogen van land, op zijn oppervlakte in tonnen hard koren (rogge, tarwe en gerst). Een "tonde Hartkorn" kwam overeen met ongeveer 2,5 ha land van de beste kwaliteit. Zowel de fiscus als het Bureau voor de Statistiek hebben nog lang (tot 1966) het begrip (tonde Hartkorn) als grondslag voor de belastingheffing en als waardemeter bij de statistiek van de koopprijzen gehanteerd.&#13;
In Denemarken thans een in beginsel vrije prijsvorming van land met landbouwkundige toetsing.&#13;
De waarde van land- en tuinbouwbedrijven voor belastingsdoeleinden wordt om de 4 jaren vastgesteld, waarbij in 1981 gebruik zal worden ge-maakt van computergegevens.&#13;
De taxaties in Denemarken zijn gebaseerd op een aan de voorzichtige kant geschatte vrije verkeerswaarde.&#13;
Per 1 januari 1979 is een wet van kracht geworden die aan een koper van een landbouwbedrijf eisen van vakbekwaamheid stelt. Het bezit van een zgn. "groenbewijs" houdt in dat de koper bij voorkeur een theoretische en praktische opleiding heeft gevolgd. Verder zijn er grenzen gesteld aan de samenvoeging van bedrijven en het onder één bedrijfsleiding voeren van verscheidene bedrijven.&#13;
In Denemarken zijn van ouds de meeste boeren eigenaar van de grond, ook al betekent dit niet zelden een zware hypothecaire belasting1).&#13;
Rechtspersonen als N.V.'s en B.V.'s alsmede particulieren kunnen thans geen landbouwgronden meer kopen. Het is ook niet toegestaan dat agra-riërs twee bedrijven kopen als deze tezamen groter zijn dan 75 ha.&#13;
Het Deense landbouwbeleid beoogt nl. naast economisch verantwoorde koopprijzen via beperking van de vraag naar land, groot grondbezit te be-perken en het kleine eigen gezinsbedrijf te bevorderen. Belegging in land door niet-agrariërs wordt dus tegengegaan.&#13;
In het begin van de jaren 70 werden nog wel kleine bedrijven door niet-agrariërs gekocht, die verplicht werden op hun bezit te wonen. Voor velen bleek het geen bezwaar om ondanks deze woonplicht in de stad een beroep uit te oefenen. Thans moet de koper van land in het bezit zijn van het groene bewijs, dat naast eisen van vakbekwaamheid ook het hoofdberoep in de landbouw verplicht stelt. Verder zijn het de leeftijd (18 jaren zowel bij koop als pacht) en zoals gezegd de oppervlakte welke bij aankoop van land worden getoetst.&#13;
Tenslotte moet de koper Deens staatsburger of van een EG-land zijn en geldt de landbouwkundige toetsing niet bij erfopvolging in de rechte lijn.&#13;
De vestigingseisen gelden voor alle landbouwbedrijven ook kleiner dan 5 ha. Twee bedrijven kunnen onder één bedrijfsleiding worden geëxploiteerd in-' dien de afstand niet groter is dan 15 km. Rechtspersonen, die meer dan 5 bedrijven in eigendom hebben of meer dan 2 zelfstandig exploiteren kunnen tot verpachting (minimaal 8 jaren) worden verplicht voorzover het gaat om zelfstandige draagkrachtige bedrijven.&#13;
Of de toetsingsnormen in Denemarken perfect werken staat niet vast. Exploitatievormen welke beogen aan de toetsing bij koop en pacht te ont-komen, blijken wel te worden toegepast, zoals zaaiklaar opleveren van land, contractteelt voor bepaalde producten, verkoop van het grasgewas waarbij dus geen transacties in land plaatsvinden.&#13;
Ook landbouwkundige toetsing in Zweden en Frankrijk.&#13;
Reeds in 1955 kwam in Zweden een wet tot stand waarbij landtransacties behalve in familieverband worden gecontroleerd. Zulks ter beteugeling van de verkoopprijzen en verbetering van de landbouwstructuur.&#13;
In de eerste plaats komen agrariërs, dus degenen die het bedrijf gaan uit-oefenen, als koper in aanmerking.&#13;
De bedoeling is de controle op aankoop van land door niet-agrariërs, de Staat, gemeenten en kerkgenootschappen te verscherpen, en het grondbezit voor niet-agrariërs nog meer te beperken.&#13;
Bedrijven welke reeds een levensvatbare eenheid vormen mogen niet meer worden vergroot.&#13;
Van belang is dat de Staat bij weigering van toestemming tot een transac-tie een kooplicht heeft tegen een prijs welke de koper bereid was te betalen tenzij deze prijs duidelijk hoger is dan de werkelijke waarde.&#13;
Verscherping van de prijscontrole ligt in de bedoeling .&#13;
In Frankrijk spreekt de wet van 1960 zich duidelijk uit voor het familie-bedrijf. De wet van 1962 beoogt cumultatie van bedrijven tegen te gaan (Code Rural).&#13;
Toestemming voor de overdracht van een exploitatierecht (niet eigen-domsrecht) is vereist wanneer de oppervlakte een bepaalde grootte over-schrijdt. Geen landbouwkundige toetsing in Engeland&#13;
In Engeland is de verkoop van land vrij. De prijzen dalen en stijgen naar gelang vraag en aanbod op de plaatselijke grondmarkten zich manifeste-ren. Ze zijn o.m. afhankelijk van kwaliteit van de grond, staat van de ge-bouwen, ligging enz.&#13;
Evenals in ons land wordt het meeste land door boeren gekocht die hun eigen bedrijf willen vergroten en die inzicht hebben in de locale landprijzen en waarvoor het land goed bruikbaar is.&#13;
De koopprijstheorie&#13;
De koopprijstheorie laat zich niet in met financiële opbrengsten doch leidt de waarde af uit tot stand gekomen koopprijzen voor overeenkomsti-ge objecten in de omgeving van het te taxeren object.&#13;
Een uitgebreid raam van koopprijzen zou een indicatie bieden voor de waarde van een te taxeren bedrijf. De taxateur die de beschikking heeft over een deugdelijke prijzenschaal kan dan de waarde van het te schatten object daarin inpassen.&#13;
Voorwaarde voor deze methode van taxatie is dat de prijzenschaal een beeld geeft van onder normale omstandigheden tot stand gekomen prijzen. Geen beinvloeding dus door irrationele factoren, zoals affecties van kopers en verkopers, die niet zelden bij de koopprijsvorming van land optreden.&#13;
De vraag is of voor ons land deze methode tot verantwoorde taxaties leidt, de koopprijzenschaal wel als een afspiegeling van opbrengstwaarde-ringen van boeren-ondernemers kan worden aangemerkt? De concurrentie om de grond is veelal oorzaak dat de koopprijzen een totaal vertekend beeld geven van de economische exploitatiemogelijkheden. En dit geldt in versterkte mate voor kleine en middelgrote bedrijven.&#13;
Voor kleine ondernemers, die hun bedrijf willen vergroten zijn eerder be-reid hoge prijzen te betalen. De prijzenschaal van in de omgeving betaalde prijzen kan mede daardoor onbruikbaar worden. De koopprijsschaal is dan ook alleen bruikbaar als excessen, welke bij een vrije koopprijsvor-ming op plaatselijke grondmarkten kunnen optreden, zorgvuldig buiten de koopprijsschaal worden gehouden. Bij het gebruik van een prijzenschaal mag het object ook niet alleen op zijn bodemkundige eigenschappen wor-den ingeschat. Economische mogelijkheden van land in een bedrijf van een bepaald type moeten bij de waardering mede een rol spelen. Ligging, ver-kaveling, waterhuishouding en de grondsoort zijn bij het inschatten in de prijzenschaal niet de enige waardebepalende elementen. Ook de toepassing van de koopprijstheorie, zo mag wel worden geconcludeerd, laat veel ruimte voor praktijkervaring en inzicht. Het intuïtieve element blijft ook hier bij een taxatie een belangrijke plaats innemen.&#13;
Hoewel hier te lande niet met een speciaal voor taxaties geconstrueerde prijzenschaal wordt gewerkt, dienen in de omgeving van het te schatten ob-ject tot stand gekomen pacht- en koopprijzen veelal wel als een waardeme-ter.&#13;
De uitkomsten van deze methoden zijn zeker niet altijd bevredigend.&#13;
Economisch verantwoorde pachtwaarde - basis voor landwaarde?&#13;
In dit artikel hebben we de bekende restpostconstructie als prijsvormend element bij de vaststelling van pachtwaarden in het algemeen en bij de be-paling van een pachtprijs in individuele gevallen, nog eens aan de orde wil-len stellen.&#13;
Deze constructie, hoewel inhoudelijk aan de economie van het agrarisch bedrijf aangepast, vormt in wezen nog steeds de grondslag voor de vaststel-ling van de pachtwaarde van land.&#13;
De pachtwetgever beoogt immers pachtprijzen uitgaande van een be-hoorlijke bedrijfsvoering, welke in een redelijke verhouding tot de bedrijfs-uitkomsten staan. Sedert 1958 moeten bij het vaststellen van de pacht-prijsregelen mede de redelijke belangen van de verpachter in acht worden genomen (art. 3 P.W.).&#13;
De bedrijfsuitkomsten worden gezien als de enige reële grondslag en mo-gelijkheid voor een regeling van de pachtprijzen. Wegens het ontbreken van een algemene markt is de pachtwaarde nog steeds een overschot, zij het dat hierbij de redelijke belangen van beide contractspartijen in het geding zijn.&#13;
Duidelijk is wel dat bij het leggen van een verband tussen pachtprijzen en bedrijfsuitkomsten slechts van een zeer ruim verband sprake kan zijn omdat bedrijfsuitkomsten naar tijd en plaats zeer uiteen lopen en de wetgever beslist niet de bedoeling kan hebben aan de pachtprijzen een (sterk) wisse-lend karakter te geven.&#13;
Kan een evenwichtige pachtprijsvorming, welke wordt beoogd en waar-bij dus met veranderde economische omstandigheden rekening moet wor-den gehouden, een basis zijn voor sociaal en economisch verantwoorde koopprijzen?&#13;
Anders gezegd: biedt de restpostconstructie nieuwe stijl toch een oplos-sing voor het probleem van de landwaarde, waarbij zij bedacht dat land een kapitaalgoed is dat niet zonder tegenprestatie voor produktie ter be-schikking komt.&#13;
Het gebruik van land en overige produktiemiddelen vormen voor de landbouwonderneming onvermijdelijke kosten. De boer-ondernemer verwacht voor zijn beheer ondernemersloon alsmede loon voor zijn arbeid en die van zijn medewerkende gezinsleden. Of zijn onderneming met alle daaraan verbonden risico's tenslotte ook nog winst zal opleveren ligt in de toekomst verborgen. In ieder geval is land voor hem een onmisbaar pro-duktiemiddel dat slechts tegen betaling van een tegenprestatie tot zijn be-schikking kan komen. Land heeft voor hem geen restwaarde, welke resul-teert in bedrijfseconomische berekeningen en schattingen.&#13;
Een overheid, die pachtprijsnormen vaststelt ontkomt er niet aan met de-ze economische werkelijkheid rekening te houden. Bij het vaststellen van pachtprijsnormen zal het economisch karakter van land als een reëel goed moeten worden erkend. De pachtwaarde kan niet afhankelijk zijn van be-drijfsuitkomsten zonder meer. Land zal dan ook als een volledig kostenele-ment moeten worden erkend. Dit betekent dat in land geinvesteerd vermo-gen een zeker rendement afwerpt. Alleen dan kan het verband tussen pacht- en koopprijzen worden hersteld en de pachtwaarde een basis vor-men voor de vaststelling van koopprijsnormen. Zoals bekend is reeds lang van enig verband geen sprake meer.&#13;
Het in de vijftiger jaren door de Overheid genomen besluit de pachtprij-zen te toetsen aan normen waarin de hoogst toelaatbare pachtprijzen zijn vastgesteld, is in beginsel juist gebleken want aldus werd een "pachtwaar-destand" een standaard voor pachtprijzen gecreëerd. Hieraan doet natuur-lijk niet af dat men over de invulling (de hoogst toelaatbare pachtprijzen) van mening kan verschillen. Een groot nevenvoordeel van het normenstelsel is ook dat de deskundigen bij hun schattingen op pachtwaarde een richtlijn hebben en zich niet behoeven te verdiepen in redelijke verhoudingen tot de bedrijfsuitkomsten en in redelijke belangen van de verpachters.&#13;
De taxateur behoeft slechts zijn te taxeren object in de normenschaal in te passen en is aldus van ingewikkelde berekeningen van bedrijfsresultaten gevrijwaard.&#13;
Praktijkervaring en intuïtie zijn, zoals bij elke schattingsarbeid ook hier onmisbare elementen. Denkbaar is nu voor het vaststellen van koopprijzen eveneens een normenstelsel in te voeren als zou blijken dat een regulering van de vraag naar land door middel van een toetsingsinstrumentarium, niet tot meer verantwoorde koopprijzen heeft geleid. Een dergelijk stelsel heeft van 1953 tot 1963 bestaan.&#13;
Wanneer wordt uitgegaan van pachtnormen waarin de hoogst toelaatbare (bruto) pachtprijzen tevens een economisch aanvaardbaar rendement voor in land geinvesteerd vermogen representeert dan behoeft alleen de rentevoet te worden vastgesteld om tot een economisch verantwoord koop-prijspeil te komen. Een kooppijs welke voor verpachters uit rendementsoverwegingen aanvaardbaar is moet voor degenen die de grond zelf willen gebruiken eveneens aanvaardbaar zijn. In het vrije verkeer immers zouden zij ongetwijfeld tot een hogere waarde zijn gekomen. De koopprijsnormen zullen moeten worden afgeleid uit pachtnormen waarin de hoogst toelaatbare pachtprijzen tevens een redelijk rendement voor in land geinvesteerd vermogen inhouden.&#13;
De koopprijsnormen zullen voor de diverse grondsoorten en bedrijfsty-pen, streeksgewijs de hoogst toelaarbare koopprijs moeten aangeven. De keuze van de rentevoet is uiteraard een arbitraire beslissing. Uiteenlopende overwegingen liggen hieraan ten grondslag, zoals bijv. de veiligheid van het vermogensobject t.a.v. andere vermogenswaarden, de nadelen van landbezit voortvloeiende uit de dwingende bepalingen van de Pachtwet. De verschillen in koopprijs tussen pachtvrij en verpacht land die in een vrij agrarisch grondverkeer rechtstreeks gevolg zijn van ons geldend pachtrecht zullen bij een gelijk rendement voor verpacht en onverpacht land niet in de normen tot uitdrukking mogen komen.&#13;
Een algemeen aanvaardbaar rendement voor land is o.i. ook uit dien hoofde een eerste voorwaarde om dit onmisbare kapitaalgoed voor de pro-duktie ter beschikking te krijgen.&#13;
In het algemeen kan deze rentevoet gezien de huidige rentestand, van an-dere vermogens waarden veel lager liggen. De vaststelling van deze rentevoet is evenals de vaststelling van de pachtwaarde een zaak van Overheidsbeleid.&#13;
Wanneer mocht blijken dat de koopprijzen niet via een toetsing van grondtransacties op een voor de landbouw verantwoord peil kunnen worden gebracht dan zal de koopprijsvorming moeten worden gecontroleerd.&#13;
De bezwaren daaraan verbonden (prijsontduiking, immobiliteit van het grondverkeer) zullen zich o.i. in mindere mate voordoen als de toegelaten koopprijzen in een reëel verband met pachtprijzen worden gebracht. D.w.z. met pachtwaarden welke een rendement waarborgen waardoor tevens een verdere afbrokkeling van het pachtareaal kan worden voorkomen. Het gaat hier in de eerste plaats om het belang van de landbouw zelve welke een economisch verantwoord verband tussen pacht- en koopprijzen wel zeer gewenst maakt.</content><legacyfootnotes>') Zie hieromtrent "Landgebruik en landwaarde" van Dr. Ir. M. J. Boerendonk.&#13;
')zie omtrent de bruikbaarheid van de opbrengstwaardeleer voor de taxatie van land de dis-sertatie van Dr. J. Mol.&#13;
') Het pachten van land is van ondergeschikte betekenis want de boer, zo is het standpunt, moet eigenaar zijn van zijn bedrijf.&#13;
In 1972 was 3,3% van de 134.000 landbouwbedrijven verpacht en hiermede was 4,4% van het totale landbouwareaal gemoeid.&#13;
De pachtprijs wordt in overleg tussen partijen vastgesteld. Er is echter geen sanctie op het niet schriftelijk aangaan. Eventuele geschillen worden aan een arbitrage college voorgelegd. De uitspraak is voor partijen bindend.&#13;
Wat de duur betreft bepaalt een wet van 1973 dat een volledig landbouwbedrijf voor 15 jaren kan worden verpacht en een gedeelte van een bedrijf voor 10 jaren. Voor een langere pachtduur is toestemming van de Minister van Landbouw nodig.&#13;
</legacyfootnotes><footnotes><footnote/></footnotes><auteurs>C. F. Hanegraaff.</auteurs><published>1981-03-01 00:00:00</published><modified>1981-03-01 00:00:00</modified><editiondate>1981-03-01</editiondate><htmlpath>https://denhollander.info/artikel/6511</htmlpath></article>
</articles></edition>
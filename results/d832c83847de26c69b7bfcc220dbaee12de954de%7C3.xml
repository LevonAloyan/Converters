<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>5332</id><udhid>UDH:TvAR/5332</udhid><titel>Beckers B.V. / de Minister van Landbouw, Natuurbeheer en Visserij (TvAR 1992/4539)</titel><searchwords><searchword>TvAR 3/1992</searchword><searchword>TvAR 1992/4539</searchword><searchword>UDH:TvAR/5332</searchword></searchwords><attachments><attachment><name>1992_nr 3_Rechtspraak_4539.pdf</name><extention>pdf</extention><url>https://denhollander.info/download/5330/ci</url></attachment></attachments><inleiding>Beschikking bijdragen&#13;
herbeplantingen, art. 3, 8&#13;
&#13;
Herbeplanting niet binnen de termijn en volgens&#13;
het goedgekeurde plan uitgevoerd; niet&#13;
verzocht om toestemming om van het plan af&#13;
te wijken; niet over wijzigingen contact opgenomen&#13;
dan wel overleg gevoerd met het&#13;
Staatsbosbeheer. Door met uitvoeren van de&#13;
beplantingen te wachten welbewust het risico&#13;
genomen dat door bijvoorbeeld ongunstige&#13;
weersomstandigheden de termijn zou worden&#13;
overschreden. Volgt verwerping van het beroep.</inleiding><content>Houthandel P. Beckers B.V. te Roermond&#13;
(appellante), vertegenwoordigd door L.C.M.&#13;
S. Jansen en L. Roodbeen, gemachtigden&#13;
en&#13;
de Minister van Landbouw, Natuurbeheer en&#13;
Visserij (verweerder), vertegenwoordigd door&#13;
mr. J.C.M. Oudshoorn, ambtenaar ten departemente.&#13;
(...)&#13;
In rechte&#13;
Ingevolge artikel 2, eerste lid, van de Beschikking&#13;
bijdragen herbeplantingen, Stcrt.&#13;
1970, 115, laatstelijk gewijzigd bij besluit van&#13;
1 november 1985, Stcrt. 1985, 216, hierna te&#13;
noemen: de Beschikking, kan aan de eigenaar&#13;
op zijn aanvrage door de Algemeen Directeur&#13;
van het Staatsbosbeheer (verder te duiden als:&#13;
de directeur) een bijdrage uit 's Rijks kas worden&#13;
verleend in de kosten van een na 1 augustus 1969 uitgevoerde herbeplanting ter voldoening&#13;
van een na die datum krachtens artikel&#13;
3 van de Boswet ontstane verplichting, op&#13;
de voet van de bepalingen van deze Beschikking.&#13;
Blijkens het bepaalde in het derde lid van&#13;
dit artikel dient de aanvrage voor een bijdrage&#13;
te worden ingediend onder overlegging van&#13;
een plan van herbeplanting, waaronder begrepen&#13;
een begroting van de kosten. De herbeplanting&#13;
moet, zo is in artikel 3, eerste lid, van&#13;
de Beschikking neergelegd, worden uitgevoerd&#13;
volgens het door de directeur goedgekeurde&#13;
plan van herbeplanting als bedoeld in&#13;
artikel 2, derde lid. In het tweede lid van artikel&#13;
3 van de Beschikking is bepaald dat de directeur&#13;
in bijzondere gevallen op schriftelijk&#13;
verzoek toestemming kan verlenen van het&#13;
goedgekeurde plan van herbeplanting af te&#13;
wijken.&#13;
Ingevolge artikel 5 van de Beschikking&#13;
kan de directeur, voor zover hier van belang,&#13;
bij de verlening van de bijdrage nadere voorwaarden&#13;
stellen, onder meer verband houdende&#13;
met de uitvoering van de herbeplanting en&#13;
de kwaliteit van het teeltmateriaal.&#13;
Krachtens het eerste lid van artikel 8 van&#13;
de Beschikking wordt de bijdrage verleend&#13;
onder bepaling van de termijn, waarbinnen&#13;
het plan moet worden uitgevoerd. In het tweede&#13;
lid van dit artikel is bepaald dat drievierde&#13;
deel van de bijdrage wordt uitbetaald, zodra&#13;
de directeur is gebleken dat de beplanting volgens&#13;
het goedgekeurde plan is uitgevoerd.&#13;
Het bestreden besluit betreft de ongegrondverklaring&#13;
van de bezwaren van appellante tegen&#13;
het besluit van 27 mei 1987, waarbij de&#13;
aan appellante bij besluit van 9 december&#13;
1985 toegezegde bijdrage op grond van de&#13;
Beschikking in de kosten van herbeplanting is&#13;
ingetrokken.&#13;
Bij besluit van 9 december 1985 heeft de&#13;
directeur ten behoeve van het door appellante&#13;
bij haar aanvrage overgelegde en door hem&#13;
goedgekeurde plan van herbeplanting inclusief&#13;
een begroting van de kosten een bijdrage&#13;
op grond van de Beschikking toegezegd van&#13;
ƒ 42.081,--. Hieraan was onder meer ingevolge&#13;
het bepaalde in het eerste lid van artikel 8&#13;
van de Beschikking de voorwaarde verbonden&#13;
dat de herbeplanting binnen één jaar na dagtekening&#13;
van de toezeggingsbeschikking - derhalve&#13;
vóór 9 december 1986 - overeenkomstig&#13;
het goedgekeurde plan en op bosbouwkundig&#13;
verantwoorde wijze diende te zijn uitgevoerd.&#13;
Op 23 maart 1987 heeft appellante&#13;
door middel van een zogenoemde eigen verklaring&#13;
te kennen gegeven dat zij de beplantingen&#13;
in overeenstemming met het goedgekeurde&#13;
plan van herbeplanting had uitgevoerd.&#13;
Uit het rapport opgemaakt door de Algemene&#13;
Inspectiedienst naar aanleiding van een&#13;
op 14 april 1987 ter plaatse gehouden controle&#13;
is evenwel naar voren gekomen dat appellante&#13;
de herbeplanting niet volledig volgens het&#13;
plan heeft uitgevoerd. Zo heeft deze dienst&#13;
onder meer geconstateerd dat appellante in afwijking&#13;
van het goedgekeurde herbeplantingsplan&#13;
geen beuk heeft geplant en dat de helft&#13;
van het naaldboomplantsoen tweejarig is, terwijl&#13;
in de goedgekeurde begroting is uitgegaan&#13;
van een - duurder - driejarig plantsoen.&#13;
Aan de commissie voor de bezwaarschriften&#13;
heeft appellante in de op 9 december 1987&#13;
in het kader van de behandeling van haar bezwaarschrift&#13;
gehouden hoorzitting erkend dat&#13;
zij de eigen verklaring bewust onjuist heeft&#13;
opgesteld en ingediend, omdat zij erop vertrouwde&#13;
dat de op dat moment nog ontbrekende&#13;
beplantingen zouden zijn aangebracht&#13;
voordat een eventuele controle door de Algemene&#13;
Inspectiedienst zou plaatsvinden.&#13;
Gelet op het vorenstaande heeft verweerder&#13;
terecht overwogen dat appellante niet&#13;
heeft voldaan aan de in artikel 3, eerste lid, en&#13;
in artikel 8, eerste lid, van de Beschikking&#13;
voor het verkrijgen van een bijdrage neergelegde&#13;
voorwaarden.&#13;
In hetgeen appellante ter verschoning van&#13;
haar handelwijze naar voren heeft gebracht&#13;
ziet de Afdeling mede in aanmerking genomen&#13;
hetgeen verweerder dienaangaande in het&#13;
bestreden besluit alsmede ter toelichting daarop&#13;
in het verweerschrift en ter zitting heeft gesteld&#13;
geen grond voor het oordeel dat hij in dit&#13;
geval niet in redelijkheid heeft kunnen weigeren&#13;
om ten gunste van appellante van de Beschikking&#13;
af te wijken. Daarbij acht de Afdeling&#13;
van gewicht dat appellante geen beroep&#13;
heeft gedaan op het bepaalde in het tweede lid&#13;
van artikel 3 van de Beschikking. Evenmin&#13;
heeft appellante over de door haar eigener beweging&#13;
in het plan van herbeplanting aangebrachte&#13;
wijzigingen contact opgenomen dan&#13;
wel overleg gevoerd met de desbetreffende&#13;
districtsambtenaar van Staatsbosbeheer. Voor&#13;
zover appellante heeft gesteld dat vorst en&#13;
neerslag in december 1986 aan het tijdig en&#13;
volledig uitvoeren van de beplantingen in de&#13;
weg hebben gestaan, overweegt de Afdeling&#13;
dat appellante door hiermede tot aan het einde&#13;
toezeggingsbeschikking,&#13;
gedateerd 9 december 1985 gestelde&#13;
termijn van één jaar te wachten welbewust&#13;
het risico heeft genomen dat door bijvoorbeeld&#13;
ongunstige weersomstandigheden deze&#13;
termijn zou worden overschreden. Overigens&#13;
komt uit de door appellante in dit verband&#13;
overgelegde temperatuur- en neerslagstaten&#13;
van het K.N.M.I. te De Bilt naar voren dat -&#13;
in tegenstelling tot hetgeen appellante heeft&#13;
gesteld - in de periode van 1 december tot 9&#13;
december 1986 nagenoeg geen sprake is geweest&#13;
van vorst dan wel neerslag.&#13;
Aangezien ook overigens niet is gebleken&#13;
dat het bestreden besluit in aanmerking komt&#13;
voor vernietiging op een der in artikel 8, eerste&#13;
lid, van de Wet administratieve rechtspraak&#13;
overheidsbeschikkingen genoemde&#13;
gronden, dient het beroep te worden verworpen.&#13;
Uitspraak&#13;
De Raad van State, Afdeling rechtspraak; Gezien&#13;
de Wet administratieve rechtspraak overheidsbeschikkingen&#13;
en de Wet op de Raad&#13;
van State;&#13;
Recht doende in naam der Koningin:&#13;
verwerpt het beroep.</content><legacyfootnotes/><footnotes><footnote/></footnotes><auteurs/><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/5332</htmlpath></article>
</articles></edition>
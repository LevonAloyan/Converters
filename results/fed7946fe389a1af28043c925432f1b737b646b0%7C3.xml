<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2011</searchword><id>9556</id><udhid>UDH:TvAR/9556</udhid><titel>Rechtspraak 5665. Holtsema/erven Van Thiel (TvAR 2011/5665)</titel><searchwords><searchword>TvAR 10/2011</searchword><searchword>TvAR 2011/5665</searchword><searchword>UDH:TvAR/9556</searchword></searchwords><attachments><attachment><name>TvAR2011_10_07_Rechtspraak_5665.pdf</name><extention>pdf</extention><url>https://denhollander.info/download/8326/ci</url></attachment></attachments><inleiding>De grondkamer heeft bij beschikking de pachtprijs vastge­steld in de tussen partijen bestaande pachtovereenkomst met betrekking tot een boerderij. Pachter is weliswaar bin­nen de daarvoor geldende termijn in beroep gekomen, maar heeft zijn beroepschrift abusievelijk naar de grondkamer gestuurd in plaats van naar de Centrale Grondkamer. Ver­volgens heeft pachter alsnog een beroepschrift ingediend bij de Centrale Grondkamer, evenwel niet binnen de daar­voor geldende beroepstermijn zoals neergelegd in art. 36 lid 1 Uitvoeringswet grondkamers. Pachter stelt dat hij als­nog ontvankelijk dient te worden verklaard in zijn beroep. Hij legt daaraan ten grondslag dat de grondkamer zijn - destijds tijdig - ingediende beroepschrift had dienen door te sturen aan de Centrale Grondkamer op grond van art. 2:3 Awb. Met verwijzing naar het bepaalde in art. 36 lid 1 en 46 Uitvoeringswet grondkamers overweegt het hof dat de Algemene wet bestuursrecht niet van toepassing is op de Uitvoeringswet grondkamers en verklaart pachter niet-ont­vankelijk in zijn beroep.&#13;
</inleiding><content>Het geding in eerste aanleg&#13;
De grondkamer Noord heeft bij beschikking van 2 mei 2011, waarvan afschrift aan partijen is verzonden op 10 mei 2011, de pachtprijs in de tussen partijen bestaande pachtovereen­komst met betrekking tot de boerderij, kadastraal bekend ge­meente Burum, sectie A, nrs. 150, 45, 47, 48, 69, 70, 78, 84, 85, 86, 108, 109, 110, 111, 117, 118, 119, 120, 121, 122, 124, 966, 967, 969, 1460, 1499 en 1500, alsmede gemeen­te Kollum, sectie F, nr. 288, totaal groot 42.54.40 ha, herzien en bepaald op € 34.629,00 per jaar, ingaande 12 mei 2010. Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag geleg­de motivering.&#13;
Het geding in hoger beroep&#13;
Pachter is bij een op 21 juni 2011 ter griffie ingekomen en bij brief van 22 juni 2011 (ter griffie ingekomen op 27 juni 2011) aangevuld beroepschrift in beroep gekomen van voor­melde beschikking, met verzoek de pachtprijs van het land en de gebouwen te bepalen met inachtneming van het door hem aangevoerde en met vermelding van de omstandig­heid dat hij zijn beroepschrift per abuis naar de grondkamer Noord in Deventer heeft gestuurd en dat hij er van uit is ge­gaan dat de grondkamer dit beroepschrift naar de Centrale Grondkamer heeft gezonden.&#13;
Verpachters hebben hiertegen verweer gevoerd bij een op 21 juli 2011 per faxbericht en op 22 juli 2007 per post ter grif­fie ingekomen verweerschrift, met verzoek pachter niet-ont­vankelijk te verklaren in zijn beroep.&#13;
De grieven&#13;
Pachter heeft aangevoerd dat hij bij brief van 20 mei 2011 beroep heeft aangetekend tegen de herziening van de pacht­prijs van de onderhavige boerderij door de grondkamer en daarin heeft aangegeven dat hij gebruik wilde maken van de mogelijkheid om mondeling toe te lichten waarom die pachtprijsherziening niet reëel is; dat hij deze brief naar de Centrale Grondkamer had moeten zenden en dat hij daar­over door de grondkamer is gebeld en daarna in de veron­derstelling verkeerde dat de grondkamer zijn brief door zou sturen naar de Centrale Grondkamer; dat hij, toen hij geen reactie van de Centrale Grondkamer ontving, alsnog een fo­tokopie van genoemde brief aan de Centrale Grondkamer heeft gezonden; dat hij van mening is dat de grondkamer ge­noemde brief op grond van art. 2:3 van de Algemene wet be­stuursrecht had moeten doorsturen naar de Centrale Grond­kamer. &#13;
Beoordeling van het geschil in hoger beroep&#13;
met betrekking tot de ontvankelijkheid van het beroep&#13;
1. Blijkens de stukken is op 21 juni 2011 ter griffie van de Centrale Grondkamer ingekomen een brief van pachter d.d. 17 juni 2011 met de navolgende inhoud:&#13;
“Korte tijd geleden heb ik beroep aangetekend tegen de pachtprijsherziening aangaande de erven Van Thiel.&#13;
Deze brief is per abuis gestuurd naar de grondkamer in De­venter. Het beroep had naar Arnhem gestuurd moeten wor­den. Nu heeft de Grondkamer Deventer deze brief naar de Centrale Grondkamer in Arnhem gestuurd mag ik aanne­men. Omdat ik geen reactie krijg op het beroep stuur ik het beroep bij deze u nog even toe.” Onderaan de brief is, zon­der bijbehorende handtekening, enkel getypt: “De pachter B. Holtsema”.&#13;
Bij voormelde brief is een fotokopie gevoegd van een -even­min door pachter ondertekende- brief van hem aan de grond­kamer Noord d.d. 20 mei 2011 waarin hij bezwaar maakt te­gen door de grondkamer bepaalde vrije verkeerswaarde van het land in geschil en tegen het ontbreken in de pachtbereke­ningen van een aftrekpost voor groot onderhoud, zulks met verzoek om een mondelinge behandeling.&#13;
2. Uit een telefoonnotitie in het onderhavige dossier blijkt dat de griffier op 22 juni 2011 telefonisch contact heeft op­genomen met pachter en hem er op heeft gewezen dat zijn op 21 juni 2011 bij de Centrale Grondkamer ingekomen brief met bijlagen enkel van zijn naam en niet van zijn hand­tekening is voorzien. Pachter heeft aangegeven dat hij mid­dels deze stukken beoogd heeft beroep in te stellen bij de Centrale Grondkamer. De griffier heeft pachter vervol­gens medegedeeld dat hem uit telefonische informatie bij de grondkamer Noord is gebleken dat de beschikking van de grondkamer waartegen pachter beroep wenst in te stel­len gedateerd is op 2 mei 2011 en op 10 mei 2011 aan partij­en is verzonden. Pachter heeft verklaard deze beschikking te hebben ontvangen en ook het bijbehorende document waar­in de beroepsmogelijkheid bij de Centrale Grondkamer is aangegeven. Pachter heeft aan de griffier medegedeeld dat hij wenst dat zijn beroepschrift in behandeling wordt geno­men en dat hij nog een door hem getekend exemplaar aan de Centrale Grondkamer zal toezenden.&#13;
3. Op 27 juni 2011 is vervolgens ter griffie een door pachter ondertekend aanvullend beroepschrift d.d. 22 juni 2011 in­gekomen met de navolgende inhoud:&#13;
“Op 20 mei heb ik een brief gestuurd naar de Grondkamer in Deventer. Hierin gaf ik aan dat ik van de gelegenheid ge­bruik wilde maken om mondeling toe te lichten waarom de pachtprijs herziening niet reëel is.&#13;
Het gaat hierbij om de Erven van Thiel vertegenwoordigd door dhr Bruinsma, Epemawei 8 8633 KS te Ysbrechtum. Deze brief had naar de Grondkamer in Arnhem gemoeten ipv naar de Grondkamer in Deventer.&#13;
Hier ben ik over gebeld door de Grondkamer in Deventer. Ik was in de veronderstelling dat de Grondkamer Deven­ter deze brief door zou sturen naar de Grondkamer in Arn­hem. Ik ontving geen reactie van de grondkamer uit Arnhem dus heb ik zelf een copie van de brief naar Arnhem gestuurd. Vanmorgen (22 juni) werd ik gebeld door de centrale Grond­kamer. Er werd mij verteld dat de Grondkamer de brief had ontvangen maar dat de brief niet ondertekend was. Wat be­treft het doorsturen van de brief is het art. 2:3 van het alge­mene bestuursrecht van toepassing. Ook is een schriftelijk ontvangst bevestiging van Grondkamer Deventer en Grond­kamer Arnhem niet ontvangen.”&#13;
4. Dienaangaande overweegt de Centrale Grondkamer dat art. 36, lid 1 van de Uitvoeringswet grondkamers bepaalt dat tegen beschikkingen van de grondkamer, behoudens het in het derde lid daarvan bepaalde, aan partijen binnen een maand nadat de beschikking aan hen is verzonden, beroep open staat bij de Centrale Grondkamer. Art. 46 van de Uit­voeringswet grondkamers bepaalt dat op het bepaalde in deze wet de&#13;
Algemene wet bestuursrecht niet van toepassing is.&#13;
5. Uit de stukken en het hiervoor overwogene blijkt dat pachter niet binnen de in art. 36, lid 1 van de Uitvoerings­wet grondkamers gestelde termijn een beroepschrift als be­doeld in art. 37 van genoemde wet bij de Centrale Grondka­mer heeft ingediend. Mitsdien is pachter niet-ontvankelijk in zijn beroep.&#13;
met betrekking tot de grieven&#13;
6. Het hiervoor overwogene brengt mede dat de door pach­ter aangevoerde grieven geen bespreking meer behoeven.&#13;
Slotsom&#13;
Pachter is niet-ontvankelijk in zijn beroep.&#13;
Beslissing&#13;
De Centrale Grondkamer, beschikkende in hoger beroep:&#13;
Verklaart het beroep van pachter niet-ontvankelijk.&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.G.W.M. Stienissen, Th.C.M. Willemse</auteurs><published>2011-10-01 00:00:00</published><modified>2011-10-01 00:00:00</modified><editiondate>2011-10-01</editiondate><htmlpath>https://denhollander.info/artikel/9556</htmlpath></article>
</articles></edition>
<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2014</searchword><id>11071</id><udhid>UDH:TvAR/11071</udhid><titel>Rechtspraak 5757. Jaspers/De Holthurnse Hof – Titulaer/De Holthurnse Hof) (TvAR 2014/5757)</titel><searchwords><searchword>TvAR 4/2014</searchword><searchword>TvAR 2014/5757</searchword><searchword>UDH:TvAR/11071</searchword></searchwords><attachments><attachment><name>TvAR2014_04_07_5757.pdf</name><extention>pdf</extention><url>https://denhollander.info/download/9472/ci</url></attachment></attachments><inleiding>Pachtovereenkomst. Akte van levering.&#13;
Voorkeursrecht. Optierecht.&#13;
In een leveringsakte is bepaald dat het opgenomen optierecht komt te vervallen als de pachter zijn voorkeursrecht uitoefent. Er kan geen gebruik meer worden gemaakt van het optierecht indien voor de inroeping hiervan al onderhandeld wordt over de aankoop door pachters.</inleiding><content>1 Het geding in eerste aanleg&#13;
Voor het geding in eerste aanleg verwijst het hof naar de inhoud van de vonnissen in de hoofdzaak van 1 augustus 2012 en 31 oktober 2012, die de rechtbank Arnhem heeft gewezen tussen enerzijds De Holthurnse Hof (als eiseres in conventie en verweerster in reconventie) en anderzijds Titulaer (als gedaagde in conventie en eiser in reconventie) en Jaspers en Teunissen (als gevoegde partijen aan de zijde van Titulaer).&#13;
2 Het geding in hoger beroep in beide zaken&#13;
2.1 Het verloop van de procedure blijkt uit:&#13;
- de dagvaarding in hoger beroep d.d. 15 november 2012 van Titulaer;&#13;
- de dagvaardingen in hoger beroep d.d. 16 november 2012 van Jaspers;&#13;
- de memorie van grieven van Titulaer, tevens houdende wijziging van eis;&#13;
- de memorie van grieven van Jaspers;&#13;
- de memorie van antwoord van De Holthurnse Hof, tevens houdende incidenteel beroep;&#13;
- de memorie van antwoord in het incidenteel beroep van Titulaer;&#13;
- de memorie van antwoord in het incidenteel beroep van Jaspers.&#13;
2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest bepaald.&#13;
3 De vaststaande feiten&#13;
3.1 In Berg en Dal ligt het landgoed De Holthurnse Hof. Partij De Holthurnse Hof was en is eigenaar van percelen die tot dit landgoed behoren. Tot 1 november 2011 was de stichting Ons Erf enig aandeelhouder van De Holthurnse Hof. Titulaer was lid van de raad van commissarissen van Ons Erf. Vanaf 1 november 2011 is NCB-Onroerend Goed B.V. enig aandeelhouder van De Holthurnse Hof. Eind 2010 is De Holthurnse Hof in liquiditeitsmoeilijkheden geraakt.&#13;
3.2 De Holthurnse Hof heeft op 30 maart 2011, ingevolge een voordien gesloten koopovereenkomst, een stuk landbouwgrond/bos te Berg en Dal (hierna: de grond) overgedragen aan Titulaer. De grond is verpacht aan Jaspers en Teunissen. In de leveringsakte is daarover onder meer bepaald:&#13;
“Het gekochte wordt geleverd onder nakoming van een lopende&#13;
pachtovereenkomsten.&#13;
Er zijn twee schriftelijke pachtovereenkomsten die door de&#13;
grondkamer zijn goedgekeurd, maar het voorkeursrecht als&#13;
bedoeld in artikel 7:378 Burgerlijk Wetboek is niet van toepassing,&#13;
omdat sprake is van een van de uitzonderingen in&#13;
artikel 7:380 en volgende Burgerlijk Wetboek.”&#13;
3.3 In de leveringsakte is een koopoptie opgenomen ten behoeve&#13;
van De Holthurnse Hof (hierna: het optierecht). Daarover&#13;
bepaalt de akte onder meer:&#13;
“Koper, hierna ook te noemen: optieverlener, verleent aan&#13;
de Holthurnse Hof Beheer B.V., hierna te noemen: de vennootschap,&#13;
die voor zich aanneemt: tot en met dertig september&#13;
tweeduizend elf, het recht om het voormelde&#13;
registergoed terug te kopen onder de hierna vermelde voorwaarden&#13;
en bedingen.&#13;
(…)&#13;
Het is aan optieverlener verboden om, gedurende tijd waarvoor&#13;
door hem aan de vennootschap het voormelde recht&#13;
van koop is verleend, zonder uitdrukkelijke schriftelijke toestemming&#13;
van de vennootschap het voorschreven registergoed&#13;
geheel of ten dele aan een derde te verkopen (…)&#13;
(…)&#13;
Het is de vennootschap bekend dat het registergoed verpacht&#13;
is aan derden en dat de pachter een wettelijk voorkeursrecht&#13;
kan hebben. Het optierecht vervalt als de pachter zijn voorkeursrecht&#13;
uitoefent.&#13;
(…)&#13;
Indien de vennootschap van het haar verleende recht van&#13;
koop wenst gebruik te maken, zal zij daarvan bij aangetekend&#13;
schrijven of deurwaardersexploot aan optieverlener&#13;
moeten kennis geven, na ontvangst van welke kennisgeving&#13;
de koopovereenkomst zal zijn tot stand gekomen. (…)&#13;
De akte van levering zal worden verleden (...) binnen één&#13;
maand daarna.&#13;
(...)&#13;
Indien de optieverlener in strijd handelt met enige bepaling&#13;
van deze akte of weigert of nalatig is tot de uitvoering of&#13;
toepassing daarvan mede te werken, verbeurt hij ten behoeve&#13;
van de vennootschap een onmiddellijk opeisbare boete&#13;
van twintigduizend euro (€ 20.000,00), behoudens het recht&#13;
van de vennootschap om van optieverlener te eisen vergoeding&#13;
van de eventueel door haar, de vennootschap, geleden&#13;
meerdere schade.”&#13;
3.4 Voorafgaand aan de koop en levering van de grond had&#13;
Titulaer aan Jaspers en Teunissen op 10 maart 2011 geschreven:&#13;
“Ondergetekende heeft het voornemen de grond die u pacht&#13;
van De Holthurnsche Hof Beheer B.V. te kopen.&#13;
(…)&#13;
Zoals wij eerder met elkaar hebben besproken, verklaart ondergetekende&#13;
dat u onder dezelfde voorwaarden voornoemde&#13;
percelen kunt pachten en dat ondergetekende de grond&#13;
niet voor eigen doeleinden opeist.&#13;
Het voorkeursrecht voor de pachter wordt zoals afgesproken&#13;
nadrukkelijk gerespecteerd. Bij eventuele verkoop wordt u&#13;
tijdig geïnformeerd, zodat u het voorkeursrecht kunt uitoefenen.”&#13;
3.5 In het kader van onderhandelingen van De Holthurnse&#13;
Hof met DVG Vastgoed B.V. over verkoop van gronden van&#13;
De Holthurnse Hof heeft de toenmalige algemeen directeur&#13;
van De Holthurnse Hof (P. van der Horst) aan M.W.A.M.&#13;
Loosen van DVG Vastgoed per e-mail van 11 juli 2011 onder&#13;
meer geschreven:&#13;
“Wat betreft de grondtransacties kan ik u melden dat de op&#13;
het overzichtskaartje blauw gearceerde gedeelte inmiddels&#13;
verkocht is. Deze transacties zijn onomkeerbaar. Betrokkenen&#13;
hebben aangegeven onder geen beding afstand te willen&#13;
doen van deze percelen.”&#13;
3.6 Op 28 september 2011 heeft De Holthurnse Hof ten&#13;
overstaan van Titulaer aangegeven dat zij van haar optierecht&#13;
wilde gebruikmaken. Dat is toen vastgelegd in een&#13;
brief die daarbij aan Titulaer is overhandigd. Later is aanTitulaer&#13;
nog een aangete-kende brief met dezelfde inhoud verzonden.&#13;
Deze heeft Titulaer in oktober 2011 ontvangen.&#13;
3.7 Bij aangetekende brieven van 21 en 24 oktober 2011&#13;
hebben respectievelijk Jas-pers en Teunissen aan Titulaer&#13;
kenbaar gemaakt dat zij, in aansluiting op het in het voorjaar&#13;
van 2011 gedane mondelinge verzoek daartoe, gebruik&#13;
wilden maken van het hun als pachter toekomende wettelijke&#13;
voorkeursrecht.&#13;
3.8 De Holthurnse Hof heeft Titulaer, met een beroep op het&#13;
ingeroepen optierecht, tevergeefs gemaand tot levering. Jaspers&#13;
en Teunissen hebben van Titulaer eveneens levering&#13;
verlangd, met een beroep op hun wettelijk voorkeursrecht.&#13;
3.9 Op 2 december 2011 heeft De Holthurnse Hof conservatoir&#13;
beslag tot levering doen leggen op de grond.&#13;
3.10 Bij brieven van 13 december 2011 (bij exploot betekend&#13;
op 14 december 2011) heeft mr. G.M.F. Snijders namens&#13;
De Holthurnse Hof aan Jaspers en Teunissen het volgende&#13;
geschreven:&#13;
“In februari 2011 heeft cliënte de gronden verkocht en in eigendom&#13;
overgedragen aan de heer G.H.J. Titulaer. Daarbij&#13;
is een optierecht opgenomen, ingevolge waarvan mijn cliënte&#13;
tot 30 september 2011 was gerechtigd de gronden terug&#13;
te kopen. Bij aangetekend schrijven van 28 september 2011&#13;
heeft cliënte van deze bevoegdheid gebruik gemaakt. In verband&#13;
hiermee is de heer Titulaer contractueel gehouden om&#13;
de eigendom van de gronden weer aan mijn cliënte overte&#13;
dragen.&#13;
Nadat de overdracht van de eigendom zal hebben plaatsgevonden,&#13;
is mijn cliënte weer eigenaresse en verpachtster van&#13;
de gronden. Met het oog op de overdracht verklaar ik u hierbij&#13;
– voor zover nog nodig – namens mijn cliënte, dat zij afstand&#13;
doet van haar bevoegdheid als verpachtster om de&#13;
pachtovereenkomst op te zeggen wegens voorgenomen eigen&#13;
gebruik als bedoeld in art. 7:370 lid 1 onder b BW.&#13;
Voor de goede orde merk ik op dat deze verklaring tijdig&#13;
aan u is afgegeven. Ingevolge het bepaalde in art. 7:380 lid&#13;
1 onder e dient de verklaring ‘tevoren’ te zijn gedaan, hetgeen&#13;
wil zeggen dat zij u moet hebben bereikt voordat uw&#13;
verpachter (in dit geval de heer Titulaer) tot vervreemding&#13;
overgaat (zie Heisterkamp 2011 (T&amp;C Burgerlijk Wetboek),&#13;
art. 7:380, aant. 6). Vervreemding in het kader van het voorkeursrecht&#13;
van een pachter is in art. 7:378 lid 1 BW gedefinieerd&#13;
als overdracht van eigendom (of vestiging of overdracht&#13;
van erfpacht, opstal of vruchtgebruik). De (retour-)&#13;
overdracht door de heer Titulaer aan mijn cliënte heeft nog&#13;
niet plaatsgevonden; van de tussen haakjes geplaatste vormen&#13;
van vervreemding is geen sprake.&#13;
Ingevolge het bepaalde in art. 7:380 lid 1 aanhef en onder e&#13;
BW heeft u ter zake van bedoelde (retour-) overdracht door&#13;
het afgeven van deze verklaring als pachter geen voorkeursrecht.”&#13;
4 De motivering van de beslissing in hoger&#13;
beroep in beide zaken&#13;
4.1 In dit geding heeft De Holthurnse Hof in conventie veroordeling&#13;
van Titulaer gevorderd om de grond aan haar in&#13;
eigendom over te dragen, op straffe van een dwangsom,&#13;
alsmede betaling van de contractuele boete ad € 20.000,-.&#13;
In reconventie heeft Titulaer veroordeling van De Holthurnse&#13;
Hof gevorderd tot opheffing van het gelegde conservatoire&#13;
beslag op de grond, op straffe van een dwangsom. Jaspers&#13;
en Teunissen hebben zich aan de zijde van Titulaer&#13;
gevoegd, welke voeging hun bij incidenteel vonnis van 25&#13;
april 2012 door de rechtbank is toegestaan. Bij het vonnis&#13;
in de hoofdzaak van 31 oktober 2012 heeft de rechtbank de&#13;
vorderingen in conventie toegewezen en de vordering in reconventie&#13;
afgewezen, met veroordeling van Titulaer in de&#13;
kosten van De Holthurnse Hof. Titulaer heeft aan het bestreden&#13;
vonnis van 31 oktober 2012 voldaan door levering&#13;
van de grond aan De Holthurnse Hof en betaling van €&#13;
20.000,- contractuele boete.&#13;
4.2 Tegen deze beslissingen richten zich de grieven van Titulaer&#13;
en Jaspers. Titulaer heeft bij memorie van grieven&#13;
zijn eis gewijzigd. Zijn (oorspronkelijke) vordering in reconventie&#13;
(opheffing van het gelegde beslag) handhaaft hij&#13;
niet langer. In plaats daarvan vordert hij veroordeling van&#13;
De Holthurnse Hof om de grond weer in eigendom aan Titulaer&#13;
over te dragen, op straffe van een dwangsom, alsmede&#13;
terugbetaling van hetgeen hij uit hoofde van het vonnis&#13;
van 31 oktober 2012 heeft voldaan, te vermeerderen met&#13;
wettelijke rente.&#13;
4.3 Het incidenteel beroep van De Holthurnse Hof richt&#13;
zich niet tegen het dictum van het vonnis van 31 oktober&#13;
2012 maar betreft bezwaren van De Holthurnse Hof tegen&#13;
uitsluitend onderdelen van de motivering van dat vonnis.&#13;
4.4 Het hof zal de grieven in het pricipaal en het incidenteel&#13;
beroep zoveel mogelijk gezamenlijk bespreken.&#13;
4.5 Centraal staat de verhouding tussen het optierecht van&#13;
De Holthurnse Hof en de aanspraken van Jaspers en Teunissen&#13;
als pachters. Daarbij gaat het er niet enkel om hoe&#13;
bedoeld optierecht zich verhoudt tot het wettelijk voorkeursrecht&#13;
van Jaspers en Teunissen ex artikel 7:378 e.v.&#13;
Burgerlijk Wetboek (BW), maar ook om de vraag of in de&#13;
leveringsakte een regeling is getroffen die aan Jaspers en&#13;
Teunissen verdergaande aanspraken toekende dan hun uit&#13;
hoofde van hun wettelijk voorkeursrecht toekwam.&#13;
4.6 Zou het enkel aankomen op de omvang van het wettelijk&#13;
voorkeursrecht van Jaspers en Teunissen, dan is het gelijk&#13;
aan de zijde van De Holthurnse Hof. Volgens het eerste&#13;
lid van artikel 7:378 BW heeft een pachter een voorkeursrecht&#13;
indien een verpachter tot vervreemding van het verpachte&#13;
wil overgaan en moet onder vervreemding onder&#13;
meer worden verstaan overdracht van eigendom. De totstandkoming&#13;
van een koopovereenkomst tussen De Holthurnse&#13;
Hof en Titulaer door de uitoefening door De Holthurnse&#13;
Hof van haar optierecht op 28 september 2011&#13;
betekende dus nog geen schending van het wettelijk voorkeursrecht&#13;
van Jaspers en Teunissen. Dat recht is ook niet&#13;
nadien bij gelegenheid van de eigendomsoverdracht geschonden,&#13;
omdat De Holthurnse Hof voorafgaand aan die&#13;
overdracht afstand had gedaan van haar bevoegdheid als&#13;
toekomstig verpachtster om de pachtovereenkomst op te&#13;
zeggen wegens voorgenomen eigen gebruik als bedoeld in&#13;
artikel 7:370 lid 1 onder b BW, wat ex artikel 7:380 lid 1&#13;
aanhef en onder e BW ertoe leidde dat voor Jaspers en Teunissen&#13;
geen wettelijk voorkeursrecht bestond.&#13;
4.7 Voor zover de grieven van Titulaer en Jaspers uitgaan&#13;
van de opvatting dat Jaspers en Teunissen hun wettelijk&#13;
voorkeursrecht hebben uitgeoefend door in het voorjaar van&#13;
2011 met Titulaer in onderhandeling te treden over aankoop&#13;
van de grond, falen zij dus. En waar de rechtbank heeft&#13;
overwogen dat Jaspers en Teunissen hun wettelijk voorkeursrecht&#13;
hebben uitgeoefend, komt De Holthurnse Hof&#13;
daar in incidenteel beroep op zichzelf terecht tegen op.&#13;
4.8 Uit de toelichting op hun grieven volgt echter dat Titulaer&#13;
en Jaspers zich ook erop beroepen dat in de leveringsakte&#13;
een regeling is getroffen die aan Jaspers en Teunissen&#13;
verdergaande aanspraken toekende dan hun uit hoofde van&#13;
hun wettelijk voorkeursrecht toekwam.&#13;
4.9 In dit verband stelt het hof voorop dat de vraag hoe in&#13;
een schriftelijk contract de verhouding tussen partijen is geregeld,&#13;
niet kan worden beantwoord op grond van uitsluitend&#13;
een zuiver taalkundige uitleg van de bepalingen van&#13;
het contract. Voor de beantwoording van die vraag komt het&#13;
immers aan op de zin die partijen in de gegeven omstandigheden&#13;
over en weer redelijkerwijs aan deze bepalingen&#13;
mochten toekennen en op hetgeen zij te dien aanzien redelijkerwijs&#13;
van elkaar mochten verwachten (HR 13 maart&#13;
1981, LJN: AG4158). Voorts geldt volgens HR 20 februari&#13;
2004 (LJN: AO1427) dat bij de uitleg van een dergelijk geschrift&#13;
telkens van beslissende betekenis zijn alle omstandigheden&#13;
van het concrete geval, gewaardeerd naar hetgeen&#13;
de maatstaven van redelijkheid en billijkheid meebrengen,&#13;
alsmede dat in praktisch opzicht vaak van groot belang is&#13;
de taalkundige betekenis van de bewoordingen van het geschrift,&#13;
gelezen in de context ervan als geheel, die deze in&#13;
(de desbetreffende kring van) het maatschappelijk verkeer&#13;
normaal gesproken hebben. Verder komt bij de uitleg betekenis&#13;
toe aan de aard van de transactie, de omvang en gedetailleerdheid&#13;
van de contractsbevestiging, de wijze van&#13;
totstandkoming ervan en de overige bepalingen ervan (HR&#13;
29 juni 2007, LJN: BA4909 en HR 19 januari 2007, LJN:&#13;
AZ3178). Ook het gedrag van een partij in de uitvoeringsfase&#13;
van de overeenkomst kan voor de uitleg van die overeenkomst&#13;
van belang zijn (HR 20 mei 1994, LJN: ZC1368).&#13;
4.10 Volgens de tekst van het beding in de leveringsakte&#13;
vervalt het optierecht van De Holthurnse Hof als de pachter&#13;
“zijn voorkeursrecht” uitoefent. In de zin daarvoor is sprake&#13;
van het “wettelijk voorkeursrecht”, zodat de taalkundige&#13;
betekenis van de bewoordingen van het beding pleit voor&#13;
het standpunt dat De Holthurnse Hof in dit geding inneemt.&#13;
Dat beding is bovendien door (althans onder verantwoordelijkheid&#13;
van) een notaris geformuleerd, wat op zichzelf&#13;
genomen aanleiding zou kunnen zijn om aan de bedoelde&#13;
taalkundige betekenis van de bewoordingen nog een extra&#13;
gewicht toe te kennen.&#13;
4.11 De omstandigheid dat het beding door een notaris is&#13;
geformuleerd, levert echter ook een gezichtspunt in tegengestelde&#13;
richting op. De zinsnede “Het optierecht vervalt&#13;
als de pachter zijn voorkeursrecht uitoefent” betreft in de&#13;
uitleg die De Holthurnse Hof aan het beding geeft (namelijk&#13;
dat met het voorkeursrecht niet meer of anders is bedoeld&#13;
dan het wettelijk voorkeursrecht), een geval dat zich&#13;
naar zijn aard onmogelijk kon voordoen. Voor de duur van&#13;
het optierecht was het aan Titulaer verboden om de grond&#13;
aan een derde te verkopen. Het wettelijk voorkeursrecht&#13;
kon dus alleen actueel worden nádat De Holthurnse Hof haar optierecht zou uitoefenen. En dus zou in deze uitleg&#13;
het optierecht nimmer kunnen vervallen. Een en ander pleit&#13;
dus tegen de uitleg van De Holthurnse Hof. Het ligt immers&#13;
op zichzelf reeds weinig voor de hand dat partijen iets hebben&#13;
willen regelen dat geen regeling behoefde, en zulks ligt&#13;
in verband met de bemoeienis van een notaris nóg minder&#13;
voor de hand.&#13;
4.12 Titulaer en Jaspers beroepen zich onder meer op&#13;
een schriftelijke verklaring van de betrokken notaris, mr.&#13;
L.C.M.J. Mostart, in de vorm van een brief aan Titulaer&#13;
d.d. 18 februari 2013 (productie 2 bij de memorie van grieven&#13;
van Titulaer). De bedoelde verklaring houdt het volgende&#13;
in:&#13;
“Op uw verzoek geef ik hierbij een uiteenzetting over de&#13;
totstandkoming van het optierecht in de door u met de Holthurnse&#13;
Hof Beheer B.V. gesloten koopovereenkomst inzake&#13;
grond gelegen aan en nabij de Zevenheuvelenweg te&#13;
Berg en Dal.&#13;
In een van de eerste versies van voornoemde koopovereenkomst&#13;
heb ik op uw verzoek een verplichting tot terugkoop&#13;
voor de Holthurnse Hof Beheer B.V. opgenomen. Deze verplichting&#13;
kwam voort uit de prijs die u zou betalen voor de&#13;
gronden ad € 200.000,- en de getaxeerde waarde van de&#13;
gronden ad € 160.000,-.&#13;
Op een later moment heeft de Rabobank verzocht om de&#13;
verplichting tot terugkoop te wijzigen in een recht van terugkoop&#13;
voor de Holthurnse Hof Beheer B.V. (tevens een&#13;
verplichting voor terugverkoop voor u).&#13;
U en de heer Van der Horst, toenmalig bestuurder van de&#13;
Holthurnse Hof Beheer B.V., hebben echter gewezen op het&#13;
feit dat de gronden waren verpacht en dat aan de pachters&#13;
was toegezegd dat hun wettelijk voorkeursrecht zou worden&#13;
gerespecteerd op het moment dat u de gronden in de&#13;
toekomst zou verkopen. Partijen wilden derhalve het voorkeursrecht&#13;
van pachters laten prevaleren boven het optierecht&#13;
van de Holthurnse Hof Beheer B.V. Om die reden is&#13;
door mij in de koopovereenkomst opgenomen dat het optierecht&#13;
vervalt bij uitoefening van het voorkeursrecht door&#13;
pachters.&#13;
U heeft mij het vonnis van de rechtbank Arnhem van 31 oktober&#13;
2012 overgelegd. In dit vonnis lees ik dat de rechtbank&#13;
het optierecht van de Holthurnse Hof Beheer B.V.&#13;
heeft laten prevaleren boven het voorkeursrecht van pachters,&#13;
ondanks dat pachters hun voorkeursrecht hebben uitgeoefend.&#13;
De rechtbank stelt dat de verklaring ex artikel&#13;
7:380 lid e aanhef en onder e BW zoals door de Holthurnse&#13;
Hof Beheer B.V. aan pachters is verstrekt, belet dat het&#13;
voorkeursrecht kan worden uitgeoefend.&#13;
Zoals ik reeds hierboven heb gesteld, hebben partijen nimmer&#13;
de bedoeling gehad om het optierecht van de Holthurnse&#13;
Hof Beheer B.V. te laten prevaleren boven het voorkeursrecht&#13;
van pachters. Om die reden heb ik uitdrukkelijk&#13;
opgenomen dat het optierecht vervalt als de pachters hun&#13;
voorkeursrecht willen uitoefenen. Nu pachters hebben aangegeven&#13;
gebruik te willen maken van het voorkeursrecht, is&#13;
naar mijn mening geen plaats meer voor een verklaring ex&#13;
artikel 7:380 lid e [1] aanhef en onder e BW, aangezien het&#13;
optierecht op dat moment reeds was vervallen.”&#13;
4.13 Wat betreft het slot van de verklaring van de notaris&#13;
voert De Holthurnse Hof op zichzelf terecht aan dat het&#13;
vonnis van de rechtbank tegenstrijdig is en dat niet juist is&#13;
dat pachters hun wettelijk voorkeursrecht hebben uitgeoefend.&#13;
Dat kan echter niet wegnemen dat uit de verklaring&#13;
volgt dat partijen wel degelijk een voorrang van de pachters&#13;
ten opzichte van het optierecht van De Holthurnse Hof hebben&#13;
beoogd en dat dit de reden was om te bepalen dat het&#13;
optierecht vervalt bij uitoefening van “het voorkeursrecht”&#13;
door pachters.&#13;
4.14 Dat inderdaad een dergelijke voorrang was beoogd,&#13;
vindt bovendien steun in de schriftelijke verklaring van P.&#13;
van der Horst van 20 september 2012 (productie 1 bij memorie&#13;
van grieven van Titulaer):&#13;
“Ondergetekende verklaart dat&#13;
• Hij zich in de periode december 2010 tot en met april&#13;
2011 als directeur van De Holthurnse Hof Beheer B.V. en&#13;
De Holthurnse Hof B.V., hierna gezamenlijk te noemen:&#13;
“De Holthurnse Hof” heeft ingezet om de financiële problemen&#13;
van De Holthurnse Hof op te lossen.&#13;
• Om tot een oplossing te komen heeft ondergetekende zich&#13;
in opdracht van het bestuur van Ons Erf ingezet om diverse&#13;
percelen grond die in eigendom zijn van De Holthurnse Hof&#13;
te verkopen. Het ging hierbij onder meer om de verpachte&#13;
grond aan de pachters Jaspers en Teunissen. Tijdens de gesprekken&#13;
die ondergetekende met de pachters heeft gehad,&#13;
hebben de pachters hun medewerking toegezegd door akkoord&#13;
te gaan met verkoop van de gronden aan de heer Titulaer.&#13;
Zij hebben echter wel te kennen gegeven veel belang&#13;
te hechten aan een betrouwbare verpachter. Daarbij is&#13;
door ondergetekende en de heer Titulaer toegezegd dat bij&#13;
eventuele verkoop van de gronden door de heer Titulaer de&#13;
pachters hun voorkeursrecht zouden kunnen uitoefenen.&#13;
• Ondergetekende was in mei/juni op de hoogte van het feit&#13;
dat de pachters in onderhandeling waren met de heer Titulaer&#13;
over de aankoop van de verpachte grond. Ondergetekende&#13;
was eveneens op de hoogte van het feit dat pachters&#13;
een beroep hadden gedaan op hun voorkeursrecht. Ondergetekende&#13;
was op de hoogte van het feit dat de pachters de&#13;
gepachte grond nadrukkelijk wilde[n] verwerven. Tegen die&#13;
achtergrond heb ik in de mail aan de heer Loosen d.d. 11&#13;
juli 2011 vermeld dat de verpachte gronden in ieder geval&#13;
geen onderdeel konden uitmaken van een mogelijke verkoop&#13;
aan NVC. Tevens is dit mondeling medegedeeld in&#13;
het gesprek met de NVC. Om die reden heb ik in mijn mail&#13;
opgenomen&#13;
• “Wat betreft de grondtransacties kan ik u melden dat de&#13;
op het overzichtskaartje blauw gearceerde gedeelte inmiddels&#13;
verkocht is. Deze transacties zijn onomkeerbaar. Betrokkenen&#13;
hebben aangegeven onder geen beding afstand te&#13;
willen doen van deze percelen.”&#13;
• Ondergetekende verklaart dat het bestuur van de Stichting&#13;
Ons Erf en de RVC op de hoogte waren van het inroepen&#13;
van het optierecht.”&#13;
4.15 Uit deze verklaring van Van der Horst volgt dat door&#13;
Titulaer en Van der Horst voorafgaand aan de overdracht&#13;
van de grond aan Titulaer aan Jaspers en Teunissen toezeggingen&#13;
zijn gedaan, waarvan de strekking klaarblijkelijk is&#13;
dat zij ook na die overdracht van Titulaer zouden kunnen&#13;
kopen. In welke zin Van der Horst dat zelf verstond, blijkt&#13;
vervolgens uit wat hij verklaart over zijn e-mail aan Loosen&#13;
van 11 juli 2011. De omstandigheid dat Van der Horst&#13;
wist dat Jaspers en Teunissen met Titulaer in onderhandeling&#13;
waren, was voor hem reden om Loosen te berichten dat&#13;
de grond geen deel meer uit kon maken van een mogelijke&#13;
verkoop, wat veronderstelt dat Van der Horst (destijds algemeen&#13;
directeur van De Holthurnse Hof) uitging van een uitleg van het beding volgens welke het optierecht van De&#13;
Holthurnse Hof niet meer kon worden uitgeoefend.&#13;
4.16 In vergelijkbare zin lijkt te zijn verklaard door Th. van&#13;
der Heijden, productie 3 bij de memorie van antwoord in&#13;
het incidenteel beroep van Titulaer, maar omdat De Holthurnse&#13;
Hof zich over die verklaring nog niet heeft kunnen&#13;
uitlaten, laat het hof de verklaring van Van der Heijden in&#13;
dit stadium van het geding buiten beschouwing.&#13;
4.17 Vóór de door De Holthurnse Hof aan het beding gegeven&#13;
uitleg pleit aldus in feite niet meer dan de taalkundige&#13;
betekenis van de bewoordingen ervan. Uitgaande van&#13;
de thans beschikbare bewijsmiddelen wegen voor het hof&#13;
zwaarder de verklaringen van de notaris en van Van der&#13;
Horst over de feitelijke achtergronden van het beding en de&#13;
bedoeling van partijen. Dat inderdaad (conform de verklaring&#13;
van Van der Horst) voorafgaand aan de koop door Titulaer&#13;
en Van der Horst aan Jaspers en Titulaer toezeggingen&#13;
zijn gedaan (althans door Titulaer) vindt steun in de brief&#13;
van Titulaer van 10 maart 2011 (hiervoor onder 3.4). En&#13;
een andere begrijpelijke verklaring voor de inhoud van de&#13;
e-mail van Van der Horst van 11 juli 2011 aan Loosen dan&#13;
dat Van der Horst (die ten tijde van de overdracht aan Titulaer&#13;
klaarblijkelijk samen met Titulaer hoofdrolspeler was)&#13;
het beding zo interpreteerde dat de omstandigheid dat Jaspers&#13;
en Teunissen met Titulaer in onderhandeling waren uitoefening&#13;
van het optierecht ver-hinderde, is door De Holthurnse&#13;
Hof niet gegeven. Ten onrechte doet De Holthurnse&#13;
Hof bij memorie van antwoord in het principaal beroep onder&#13;
17.1 het voorkomen als zou Van der Horst hebben verklaard&#13;
dat hij op 11 juli 2011 had geconcludeerd dat Jaspers&#13;
en Teunissen hadden gekocht. De verklaring houdt duidelijk&#13;
in dat Van der Horst ervan uitging dat tussen Titulaer&#13;
en Jaspers en Teunissen werd onderhandeld. De Holthurnse&#13;
Hof heeft volgens de thans beschikbare bewijsmiddelen&#13;
voor het eerst van een andere uitleg van het beding laten&#13;
blijken toen zij op 28 september 2011 het optierecht alsnog&#13;
uitoefende. Die uitoefening geschiedde volgens de eigen&#13;
stellingen van De Holthurnse Hof onder invloed van haar&#13;
nieuwe aandeelhouder (memorie van antwoord in het principaal&#13;
beroep onder 11 sub b).&#13;
4.18 Uitgaande van het bewijs dat besloten ligt in de verklaringen&#13;
van de notaris en van Van der Horst is niet van&#13;
belang op welk moment Jaspers en Teunissen met Titulaer&#13;
(mondeling) een koopovereenkomst hebben gesloten&#13;
en ook niet op welk mo-ment Titulaer de grond formeel&#13;
aan Jaspers en Teunissen ten verkoop heeft aangeboden. De&#13;
omstandigheid dat Jaspers en Teunissen al vóór 28 september&#13;
2011 met Titulaer onderhandelden, bracht – volgens de&#13;
bedoeling van partijen zoals die uit de verklaringen van de&#13;
notaris en van Van der Horst volgt – reeds mee dat De Holthurnse&#13;
Hof haar optierecht niet langer ten koste van Jaspers&#13;
en Teunissen kon doorzetten.&#13;
4.19 Het hof stelt zich vervolgens de vraag of aan De Holthurnse&#13;
Hof de gelegenheid moet worden geboden om tegenbewijs&#13;
te leveren tegen het – volgens hetgeen hiervoor&#13;
is overwogen – voorshands geleverde bewijs dat partijen bij&#13;
de akte van levering van de grond van 30 maart 2011 hebben&#13;
bedoeld dat het optierecht van De Holthurnse Hof niet&#13;
zou kunnen worden uitgeoefend zodra de Jaspers en Teunissen&#13;
over aankoop van de grond met Titulaer in onderhandeling&#13;
zouden zijn getreden. Daartegen pleit dat De&#13;
Holthurnse Hof zich wat betreft haar uitleg van het beding&#13;
in de leveringsakte in feite op niet meer beroept dan op&#13;
de tekst ervan en verder op de wettelijke regeling van het&#13;
voorkeursrecht. In haar memorie van antwoord in het principaal&#13;
beroep onder 17.5 beklaagt De Holthurnse Hof zich&#13;
er echter over dat Van der Horst geweigerd heeft om schriftelijke&#13;
vragen van de raadsman van zijn voormalige werkgever&#13;
te beantwoorden, terwijl Van der Horst wél met een&#13;
schriftelijke verklaring Titulaer van dienst heeft willen zijn.&#13;
Uit deze klacht begrijpt het hof dat De Holthurnse Hof wat&#13;
betreft de periode waarin Van der Horst algemeen directeur&#13;
van De Holthurnse Hof was maar beperkt heeft kunnen beschikken&#13;
over feitelijke informatie, waaronder informatie&#13;
over de inhoud van de onderhandelingen tussen enerzijds&#13;
Van der Horst in zijn rol van algemeen directeur van De&#13;
Holthurnse Hof en anderzijds Titulaer en eventueel ook Jaspers&#13;
en Teunissen. In verband daarmee acht het hof het niet&#13;
passend om aan de motivering door De Holthurnse Hof van&#13;
haar betwisting van de stellingen van Titulaer en Jaspers&#13;
al te hoge eisen te stellen. Het hof zal De Holthurnse Hof&#13;
daarom tóch tot het bedoelde tegenbewijs toelaten.&#13;
4.20 Bij gelegenheid van het eindarrest zal het hof alsnog&#13;
ook de verklaring van Van der Heijden in zijn overwegingen&#13;
dienen te betrekken.&#13;
4.21 Het hof wijst Titulaer en Jaspers erop dat zij, in het geval&#13;
dat De Holthurnse Hof van de haar geboden gelegenheid&#13;
om tegenbewijs te leveren gebruik maakt en zij naar&#13;
aanleiding daarvan aanvullend bewijs willen leveren, zij&#13;
daarvoor het tegengetuigenverhoor dienen te benutten (vergelijk&#13;
HR 26 april 2013, LJN BZ8766). Indien dat vervolgens&#13;
voor De Holthurnse Hof aanleiding zou zijn om nader&#13;
tegenbewijs te willen leveren, dient zij de raadsheer-commissaris&#13;
om heropening van het getuigenverhoor te verzoeken.&#13;
4.22 Iedere verdere beslissing zal worden aangehouden.&#13;
5 De beslissing&#13;
Het hof, recht doende in hoger beroep:&#13;
laat De Holthurnse Hof toe tot het hiervoor bedoelde tegenbewijs;&#13;
bepaalt dat, indien De Holthurnse Hof dat tegenbewijs door&#13;
middel van getuigen wenst te leveren, het verhoor van deze&#13;
getuigen zal geschieden ten overstaan van het hierbij tot&#13;
raadsheer-commissaris benoemde lid van het hof mr. W.L.&#13;
Valk, die daartoe zitting zal houden in het paleis van justitie&#13;
aan de Walburgstraat 2-4 te Arnhem en wel op een nader&#13;
door deze vast te stellen dag en tijdstip;&#13;
bepaalt dat Titulaer en Jaspers in persoon bij het getuigenverhoor&#13;
aanwezig dienen te zijn opdat hen naar aanleiding&#13;
van de getuigenverklaringen vragen kunnen worden gesteld;&#13;
bepaalt dat De Holthurnse Hof het aantal voor te brengen&#13;
getuigen alsmede de verhinderdagen van beide partijen, van&#13;
hun advocaten en van de getuigen zal opgeven op de rol&#13;
van 29 oktober 2013, waarna dag en uur van het verhoor&#13;
(ook indien voormelde opgave van een of meer van partijen&#13;
ontbreekt) door de raadsheer-commissaris zullen worden&#13;
vastgesteld;&#13;
bepaalt dat De Holthurnse Hof overeenkomstig artikel 170&#13;
van het Wetboek van Burgerlijke Rechtsvordering de namen&#13;
en woonplaatsen van de getuigen ten minste een week&#13;
voor het verhoor aan de wederpartij en de griffier van het&#13;
hof dient op te geven;&#13;
houdt iedere verdere beslissing aan.&#13;
Eindarrest&#13;
1 Het verloop van het geding&#13;
1.1 Voor het verloop van het geding tot aan het arrest van 1&#13;
oktober 2013 (hierna: het tussenarrest) verwijst het hof naar&#13;
dat arrest.&#13;
1.2 Op de rol van 26 november 2013 heeft De Holthurnse&#13;
Hof bericht af te zien van het leveren van tegenbewijs.&#13;
1.3 Vervolgens hebben partijen andermaal de stukken voor&#13;
het wijzen van arrest aan het hof overgelegd en heeft het hof&#13;
arrest bepaald.&#13;
2 Voortgezette motivering van de beslissing in&#13;
hoger beroep in beide zaken&#13;
2.1 Bij het tussenarrest heeft het hof voorshands bewezen&#13;
geacht dat partijen bij de akte van levering van de grond van&#13;
30 maart 2011 hebben bedoeld dat het optierecht van De&#13;
Holthurnse Hof niet zou kunnen worden uitgeoefend zodra&#13;
Jaspers en Teunissen over aankoop van de grond met Titulaer&#13;
in onderhandeling zouden zijn getreden. Het hof heeft&#13;
De Holthurnse Hof toegelaten tot tegenbewijs.&#13;
2.2 Nu de De Holthurnse Hof van het leveren van tegenbewijs&#13;
heeft afgezien, is ’s hofs oordeel over het bewijs&#13;
thans definitief geworden. Tot het onder 2.1 bedoelde bewijs&#13;
draagt thans bovendien bij de verklaring van Th. van&#13;
der Heijden, productie 3 bij de memorie van antwoord in het&#13;
incidenteel beroep van Titulaer, welke verklaring het hof bij&#13;
gelegenheid van het tussenarrest voorlopig buiten beschouwing&#13;
had gelaten (tussenarrest onder 4.16 en 4.20). Ook Van&#13;
der Heijden, die destijds bestuurslid was van de stichting&#13;
Ons Erf (voormalig enig aandeelhouder van De Holthurnse&#13;
Hof), heeft blijkens die verklaring de met Jaspers en Teunissen&#13;
gemaakte afspraken zo begrepen dat de omstandigheid&#13;
dat enerzijds Titulaer en anderzijds Jaspers en Teunissen met&#13;
elkaar in onderhandeling waren over verkoop van de verpachte&#13;
grond, de uitoefening van het optierecht verhinderde.&#13;
2.3 De slotsom is dat de grieven van Titulaer en Jaspers doel&#13;
treffen. In beide zaken zal het hof het bestreden vonnis vernietigen&#13;
en de vorderingen van De Holthurnse Hof alsnog&#13;
afwijzen. In de zaak met nummer 200.117.751 zal het hof&#13;
De Holthurnse Hof bovendien veroordelen tot ongedaanmaking&#13;
van hetgeen ter uitvoering van bedoeld vonnis is verricht.&#13;
Overeenkomstig de vordering van Titulaer zal het hof&#13;
aan de veroordeling tot levering van de gronden een dwangsom&#13;
verbinden, zij het ook dat het hof die dwangsom zal&#13;
maximeren. Naar het hof uit de memorie van grieven van&#13;
Titulaer (zie de conclusie van de memorie en grief VIII) begrijpt,&#13;
behoeft de vordering in reconventie (die strekte tot&#13;
opheffing van een door De Holthurnse Hof gelegd beslag)&#13;
geen beoordeling meer, maar vraagt Titulaer wel een andere&#13;
beslissing met betrekking tot de proceskosten van het geding&#13;
in reconventie. Jaspers heeft in hoger beroep eveneens&#13;
gevorderd dat de bedoelde gronden aan Titulaer zullen worden&#13;
overgedragen, maar het hof begrijpt die vordering zo dat&#13;
Jaspers in zijn rol van gevoegde partij bepleit dat het hof de&#13;
vordering van Titulaer zal toewijzen en dat de strekking van&#13;
de vordering van Jaspers niet is dat het hof ook aan hemzelf&#13;
daartoe een executoriale titel zal verschaffen.&#13;
2.4 Het hof zal De Holthurnse Hof veroordelen in de proceskosten&#13;
aan de zijde van Titulaer en Jaspers. De kosten aan&#13;
de zijde van Titulaer zal het hof begroten wat betreft de eerste&#13;
aanleg in conventie op € 260,- voor griffierecht en op €&#13;
1.356,- voor salaris overeenkomstig het liquidatietarief (tarief&#13;
II, het maximum van drie punten) en in reconventie&#13;
op € 452,- voor salaris overeenkomstig het liquidatietarief&#13;
(één punt tarief II) en wat betreft het principaal beroep op €&#13;
92,17 voor explootkosten, op € 666,- voor griffierecht en op&#13;
€ 894,- voor salaris overeenkomstig het liquidatietarief (één&#13;
punt tarief II). De kosten aan de zijde van Jaspers zal het hof&#13;
begroten wat betreft de eerste aanleg op € 260,- voor griffierecht&#13;
en op € 1.356,- voor salaris overeenkomstig het liquidatietarief&#13;
(tarief II, het maximum van drie punten) en wat&#13;
betreft het hoger beroep op € 334,62 voor explootkosten, op&#13;
€ 291,- voor griffierecht en op € 894,- voor salaris overeenkomstig&#13;
het liquidatietarief (één punt tarief II).&#13;
2.5 Het incidenteel beroep van De Holthurnse Hof in beide&#13;
procedures strekte niet tot vernietiging van het bestreden&#13;
vonnis, maar tot bekrachtiging van dat vonnis met verbetering&#13;
van de gronden. Gelet op de devolutieve werking&#13;
van het hoger beroep was het incidenteel beroep dus onnodig,&#13;
zodat het hof in dat beroep geen proceskostenveroordeling&#13;
zal uitspreken.&#13;
3 De beslissing&#13;
Het hof, recht doende in hoger beroep:&#13;
in beide zaken:&#13;
vernietigt het vonnis van de rechtbank Arnhem van 31 oktober&#13;
2012 en doet opnieuw recht;&#13;
wijst de vorderingen in conventie af;&#13;
bovendien in de zaak met nummer 200.117.216:&#13;
veroordeelt De Holthurnse Hof in de kosten van het geding&#13;
in eerste aanleg en in hoger beroep, aan de zijde van Jaspers&#13;
wat betreft de eerste aanleg begroot op € 260,- voor griffierecht&#13;
en op € 1.356,- voor salaris overeenkomstig het liquidatietarief&#13;
en wat betreft het hoger beroep op € 334,62 voor&#13;
explootkosten, op € 291,- voor griffierecht en op € 894,-&#13;
voor salaris overeenkomstig het liquidatietarief en verklaart&#13;
dit arrest wat betreft deze veroordeling uitvoerbaar bij voorraad;&#13;
bovendien in de zaak met nummer 200.117.751:&#13;
veroordeelt De Holthurnse Hof om de ingevolge genoemd&#13;
vonnis aan haar geleverde grond binnen veertien dagen na&#13;
betekening van dit arrest aan Titulaer te leveren, op straffe&#13;
van een aan Titulaer te verbeuren dwangsom van € 2.500,-&#13;
voor elke dag dat De Holthurnse Hof in gebreke mocht blijven&#13;
om aan deze veroordeling te voldoen, zulks tot een&#13;
maximum aan te verbeuren dwangsommen van € 500.000,-;&#13;
veroordeelt De Holthurnse Hof tot terugbetaling van hetgeen&#13;
Titulaer uit hoofde van bedoeld vonnis aan haar heeft&#13;
voldaan, te vermeerderen met de wettelijke rente vanaf de&#13;
dag van voldoening door Titulaer, tot aan de dag der ontvangst&#13;
door Titulaer;&#13;
veroordeelt De Holthurnse Hof in de kosten van het geding&#13;
in eerste aanleg en die van het principaal beroep, aan&#13;
de zijde van Titulaer wat betreft de eerste aanleg in conventie&#13;
in conventie begroot op € 260,- voor griffierecht en op €&#13;
1.356,- voor salaris overeenkomstig het liquidatietarief en&#13;
in reconventie op € 452,- voor salaris overeenkomstig het liquidatietarief&#13;
en wat betreft het principaal beroep op € 92,17&#13;
voor explootkosten, op € 666,- voor griffierecht en op €&#13;
894,- voor salaris overeenkomstig het liquidatietarief;&#13;
verklaart dit arrest wat betreft voormelde veroordelingen&#13;
uitvoerbaar bij voorraad.&#13;
Noot&#13;
Deze arresten zijn gewezen door de civiele kamer van het&#13;
Gerechtshof Arnhem-Leeuwarden. In deze zaak ging het onder&#13;
meer over het voorkeursrecht van de pachter, inzet van de procedure was echter de uitoefening van een optierecht&#13;
en de daaruit voortvloeiende levering van (verpachte) grond.&#13;
Daarmee was niet de pachtkamer bevoegd, maar de gewone&#13;
civiele rechter.&#13;
De casus is als volgt samen te vatten. De Holthurnse Hof&#13;
heeft vanwege liquiditeitsproblemen in maart 2011 een perceel&#13;
grond verkocht aan Titulaer, een lid van de raad van&#13;
commissarissen van een stichting die destijds enig aandeelhouder&#13;
van De Holthurnse Hof was. De percelen landbouwgrond&#13;
waren verpacht, het voorkeursrecht kon evenwel&#13;
worden gepasseerd, omdat – zo volgt uit de in het arrest&#13;
geciteerde leveringsakte – sprake was van ‘een van de uitzonderingen&#13;
in artikel 7:380 en volgende Burgerlijk Wetboek’.&#13;
Welke uitzondering dat was, wordt in het midden&#13;
gelaten. Het zal hoogstwaarschijnlijk zijn gegaan om de uitzondering&#13;
van art. 7: 380 BW lid 1 onder e BW, waarbij de&#13;
aspirant-koper vooraf heeft verklaard afstand te doen van&#13;
de bevoegdheid de pachtovereenkomst op te zeggen wegens&#13;
eigen gebruik. In de akte van levering was een optierecht&#13;
opgenomen ten behoeve van De Holthurnse Hof. Dit&#13;
optierecht diende voor 30 september 2011 te worden uitgeoefend,&#13;
het optierecht zou evenwel vervallen als de pachter&#13;
zijn voorkeursrecht zou uitoefenen. De Holthurnse Hof&#13;
heeft bij brief van 28 september 2011 aan Titulaer laten weten&#13;
gebruik te willen maken van het optierecht. Ondertussen&#13;
waren pachters echter met Titulaer in overleg omtrent&#13;
aankoop van het perceel. Titulaer was van oordeel dat hiermee&#13;
het optierecht was komen te vervallen en hij aldus niet&#13;
hoefde mee te werken aan de (terug)levering aan Holthurnse&#13;
Hof. De vraag was nu hoe het optierecht zich verhoudt tot&#13;
het voorkeursrecht van de pachters, zoals dat in de akte van&#13;
levering was beschreven. Onder meer was de vraag of met&#13;
deze bepaling aan de pachters verdergaande aanspraken waren&#13;
toegekend dan de aanspraken zoals deze uit een wettelijk&#13;
voorkeursrecht voortvloeien.&#13;
De rechtbank was met De Holthurnse Hof van oordeel dat&#13;
het optierecht prevaleerde (vonnis Rechtbank Arnhem 31&#13;
oktober 2012, ECLI:NL:RBARN:2012:BY2972). De belangrijkste&#13;
rechtsoverweging van de rechtbank is :&#13;
Een en ander neemt echter niet weg dat ook in dit&#13;
geval een verklaring (als bedoeld in artikel 7:380 lid 1,&#13;
aanhef en onder e, BW) van een - hier door inroeping&#13;
van een optierecht - beoogd verkrijger de uitoefening&#13;
van het voorkeursrecht kan beletten. Alsdan is uiteindelijk&#13;
geen sprake van een situatie waarin de pachters&#13;
hun voorkeursrecht kunnen uitoefenen en het optierecht&#13;
vervalt dan dus niet.&#13;
De rechtbank was aldus van oordeel dat het voorkeursrecht&#13;
zoals dat in de akte van levering was beschreven, alleen betrekking&#13;
had op het wettelijk voorkeursrecht. Nu op grond&#13;
van het wettelijk systeem gebruik was gemaakt van de mogelijkheid&#13;
om het voorkeursrecht te passeren, doordat De&#13;
Holthurnse Hof voor de teruglevering van de gronden van&#13;
Titulaer aan De Holthurnse Hof een verklaring ex art. 7: 380&#13;
lid 1 onder e BW had uitgebracht, was voldaan aan de wettelijke&#13;
bepalingen en daarmee aan de inhoud van de overeenkomst.&#13;
Het Hof behandelt eerst de vraag of bij het uitoefenen van&#13;
het optierecht sprake is van schending van het wettelijk&#13;
voorkeursrecht. Dat is niet het geval. Met de uitoefening&#13;
van het optierecht zou meteen een koopovereenkomst tot&#13;
stand zijn gekomen, maar dat op zichzelf betekent nog geen&#13;
schending van het voorkeursrecht. Voorafgaand aan de overdracht&#13;
was tijdig een verklaring als bedoeld in art. 7:380 lid&#13;
1 onder e BW afgegeven. Daarvoor is dus niet doorslaggevend&#13;
het sluiten van de koopovereenkomst. Het moet gaan&#13;
om het vervreemden van eigendom, hetgeen blijkens art.&#13;
7:378 lid 1 moet worden begrepen als overdracht van eigendom&#13;
of vestiging of overdracht van erfpacht, opstal of&#13;
vruchtgebruik. Het tijdstip van levering is aldus doorslaggevend&#13;
(Pachtkamer Hof Arnhem 27 maart 2012, Agr.r. 2012,&#13;
5688, Interfour/Van Beek).&#13;
Daarmee was het geschil echter nog niet beslist. De vraag&#13;
was nu wat partijen precies bedoeld hadden met de bepaling&#13;
dat het optierecht zou komen te vervallen als pachter zijn&#13;
voorkeursrecht uitoefent. Met toepassing van onder meer&#13;
het Haviltexcriterium wordt de overeenkomst uitgelegd. Aan&#13;
de hand van de verklaring van de notaris (zie r.o. 4.12) en de&#13;
voormalig directeur van Holthurnse Hof (r.o. 4.14) komt het&#13;
Hof tot de conclusie dat de bedoeling van partijen was om&#13;
de pachters een (buitenwettelijk) voorkeursrecht te geven,&#13;
dat tot gevolg had dat bij uitoefening van dat voorkeursrecht&#13;
het optierecht zou vervallen. De voormalig directeur van De&#13;
Holthurnse Hof verklaarde dat hij er in mei/juni op de hoogte&#13;
was dat de pachters in onderhandeling waren met Titulaer&#13;
over de aankoop van de verpachte grond en dat deze gronden&#13;
aldus niet beschikbaar waren voor een mogelijke verkoop&#13;
door De Holthurnse Hof aan derden. Hiermee werd&#13;
(impliciet) erkend dat De Holthurnse Hof dus geen gebruik&#13;
meer kon maken van het optierecht. Pas op 28 september&#13;
2011 werd alsnog het optierecht uitgeoefend en liet De Holthurnse&#13;
Hof aldus blijken het beding anders uit te leggen.&#13;
Dat kan haar echter niet meer baten. Het Hof acht niet van&#13;
belang op welk moment de pachters mondeling een koopovereenkomst&#13;
hebben gesloten met Titulaer en ook niet op&#13;
welk moment het formeel te koop is aangeboden. Relevant&#13;
is dat vòòr de inroeping van het optierecht er al onderhandeld&#13;
werd over de aankoop door de pachters.&#13;
De Holthurnse Hof heeft nog wel gelegenheid gekregen om&#13;
tegenbewijs te leveren, echter van die gelegenheid heeft zij&#13;
geen gebruik gemaakt. In het eindarrest van 7 januari 2014&#13;
bespreekt het Hof tot slot een derde verklaring die door Titulaer&#13;
in het geding was gebracht, een verklaring van een&#13;
voormalig bestuurslid van de stichting die enig aandeelhouder&#13;
was van De Holthurnse Hof. Deze verklaring was niet&#13;
in de overwegingen van het arrest van 1 oktober 2013 meegenomen,&#13;
omdat De Holthurnse Hof zich daar nog niet over&#13;
had kunnen uitlaten. Uit het eindarrest volgt dat De Holthurnse&#13;
Hof van die gelegenheid geen gebruik heeft gemaakt.&#13;
Het Hof was van oordeel dat ook die verklaring de&#13;
eerder gegeven uitleg van de bepaling ondersteunde. Het&#13;
vonnis van de rechtbank Arnhem van 31 oktober 2012 wordt&#13;
vernietigd. Omdat al uitvoering was gegeven aan het vonnis&#13;
van de rechtbank Arnhem voor wat betreft de levering van&#13;
de gronden, wordt De Holthurnse Hof veroordeeld tot teruglevering&#13;
van de gronden aan Titulaer.&#13;
E.H.M. Harbers</content><legacyfootnotes/><footnotes><footnote/></footnotes><auteurs>mrs. W.L. Valk, K.J. Haarhuis en F.J. de Vries)</auteurs><published>2014-04-01 00:00:00</published><modified>2014-04-01 00:00:00</modified><editiondate>2014-04-01</editiondate><htmlpath>https://denhollander.info/artikel/11071</htmlpath></article>
</articles></edition>
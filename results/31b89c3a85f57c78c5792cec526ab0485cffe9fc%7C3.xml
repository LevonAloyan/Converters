<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3731</id><udhid>UDH:TvAR/3731</udhid><titel>Roost / Roost (TvAR 2004/5231)</titel><searchwords><searchword>TvAR 7/8/2004</searchword><searchword>TvAR 2004/5231</searchword><searchword>UDH:TvAR/3731</searchword></searchwords><attachments><attachment><name>2004_nr 78_Rechtspraak_5231.pdf</name><extention>pdf</extention><url>https://denhollander.info/download/3727/ci</url></attachment></attachments><inleiding>[Pachtwet art. 1 lid 1 onder d]&#13;
&#13;
Appellant leidt het bestaan van de door&#13;
hem gestelde pachtovereenkomst(en) uitsluitend&#13;
af uit gegevens van indirect belang&#13;
en licht in het geheel niet toe op welke wijze&#13;
en onder welke omstandigheden hij met de&#13;
beweerde verpachter in december 1993 tot&#13;
overeenstemming zou zijn gekomen. Tegenover&#13;
de betwisting door geïntimeerden en&#13;
tegen de achtergrond van de wisselende&#13;
standpunten die hijzelf heeft ingenomen,&#13;
had bedoelde toelichting niet achterwege&#13;
mogen blijven. Appellant heeft zijn stellingen&#13;
derhalve onvoldoende gemotiveerd.&#13;
Ten overvloede bespreekt het hof de stukken&#13;
waarop appellant zich beroept.</inleiding><content>ARREST IN DE ZAAK VAN:&#13;
Paul Ida Roost, wonende te Hunsel,&#13;
appellant,&#13;
procureur: mr. J.B.R. Daniels,&#13;
tegen&#13;
1. Jean Wilhelmus Mathias Marie Roost,&#13;
wonende te Weert,&#13;
niet verschenen,&#13;
2. Maria Anna René Roost, wonende te&#13;
Baexem, gemeente Heythuysen,&#13;
niet verschenen,&#13;
3. Wilhelmus Johannes Catharina Marie Roost,&#13;
wonende te Hunsel,&#13;
procureur: mr. G.J. van Westerveld,&#13;
4. Elisabeth Hypolitha Roost, wonende te&#13;
Baexem, gemeente Heythuysen,&#13;
procureur: mr. G.J. van Westerveld,&#13;
5. Gertruda Petra Josepha Maria Roost,&#13;
wonende te Baexem, gemeente Heythuysen,&#13;
niet verschenen,&#13;
6. Maria Elisabeth Paula Gertruda Roost,&#13;
wonende te Maastricht,&#13;
niet verschenen,&#13;
7. Paul Ida Roost, wonende te Hunsel,&#13;
procureur: mr. J.B.R. Daniels,&#13;
geïntimeerden.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van het vonnis van&#13;
23 augustus 2001, dat de pachtkamer van het&#13;
kantongerecht te Roermond, tussen appellant&#13;
(hierna te noemen: P.I. Roost) en geïntimeerden&#13;
(geïntimeerden sub 3 en 4 hierna te noemen:&#13;
W.J.C.M. Roost en E.H. Roost) heeft&#13;
gewezen. Van het vonnis is een fotokopie aan&#13;
dit arrest gehecht.&#13;
2 Het geding in hoger beroep&#13;
2.1 P.I. Roost heeft bij exploten van 18 en&#13;
19 september 2001 – wat betreft de aangezegde&#13;
rechtsdag hersteld bij exploten van 5 en&#13;
9 oktober 2001 – aangezegd van genoemd&#13;
vonnis in hoger beroep te komen, met dagvaarding&#13;
van geïntimeerden voor dit hof.&#13;
2.2 Bij memorie van grieven heeft P.I. Roost&#13;
zeven grieven tegen het bestreden vonnis aangevoerd&#13;
en toegelicht, heeft hij bewijs aangeboden&#13;
en een aantal nieuwe producties in het&#13;
geding gebracht, en heeft hij geconcludeerd&#13;
dat het hof het bestreden vonnis zal vernietigen,&#13;
en opnieuw rechtdoende bij arrest, voorzover&#13;
mogelijk uitvoerbaar bij voorraad:&#13;
a. schriftelijk vast zal leggen de tussen hem als&#13;
pachter en geïntimeerden als verpachters bestaande&#13;
pachtovereenkomst betreffende de&#13;
percelen akkerland kadastraal bekend als:&#13;
– gemeente Hunsel, sectie C, nummer 2400,&#13;
groot 1.95.45 ha;&#13;
– gemeente Hunsel, sectie C, nummer 2399,&#13;
groot 0.02.15 ha;&#13;
– gemeente Hunsel, sectie F, nummer 165,&#13;
groot 4.83.50 ha;&#13;
tegen een pachtprijs van € 226,89 (ƒ 500,–)&#13;
per hectare per jaar;&#13;
b. geïntimeerden zal veroordelen in de kosten&#13;
van het geding in beide instanties.&#13;
2.3 Bij memorie van antwoord hebben&#13;
W.J.C.M. Roost en E.H. Roost de grieven&#13;
bestreden en verweer gevoerd, hebben zij&#13;
bewijs aangeboden en een aantal nieuwe producties&#13;
in het geding gebracht, en hebben zij&#13;
geconcludeerd dat het hof het bestreden vonnis&#13;
zal bevestigen, met veroordeling van P.I.&#13;
Roost (het hof begrijpt:) in de kosten van het&#13;
hoger beroep.&#13;
2.4 Bij memorie van antwoord heeft P.I.&#13;
Roost als geïntimeerde sub 7 geconcludeerd&#13;
overeenkomstig de memorie van grieven.&#13;
2.5 Vervolgens hebben partijen de stukken voor&#13;
het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van hetgeen is gesteld en niet of&#13;
onvoldoende is weersproken dan wel blijkt&#13;
uit de onbetwiste inhoud van de overgelegde&#13;
bescheiden, staat in hoger beroep het navolgende&#13;
vast.&#13;
3.2 Partijen zijn de kinderen van Jan Mathieu&#13;
Joseph Michiel Roost (hierna: Roost sr.) en&#13;
Johanna Cornelia Maria Roost-Leclercq&#13;
(hierna: Leclercq). Roost sr. is overleden op&#13;
13 januari 1994 en Leclercq op 12 juni 1999.&#13;
3.3 Onder meer de percelen zoals onder 2.2&#13;
bedoeld waren met ingang van 1 november&#13;
1974 door Roost sr. verpacht aan H.J.J. Geelen&#13;
(hierna: Geelen). Bij de grondkamer voor&#13;
Limburg is op 17 september 1991 ingekomen&#13;
en door die grondkamer is op 12 februari 1992&#13;
goedgekeurd een overeenkomst waarbij is&#13;
bepaald dat bedoelde pacht met ingang van&#13;
15 maart 1996 zal worden beëindigd.&#13;
3.4 Tussen enerzijds Leclercq en geïntimeerden&#13;
en anderzijds P.I. Roost is in december&#13;
1994 een pachtovereenkomst tot stand gekomen&#13;
met betrekking tot in totaal 31.55.15 ha&#13;
grond, betreffende andere percelen dan die de&#13;
inzet van deze procedure vormen. Deze&#13;
schriftelijk vastgelegde pachtovereenkomst is&#13;
ter goedkeuring ingekomen bij de Grondkamer&#13;
voor Limburg op 2 januari 1995 en door&#13;
die grondkamer goedgekeurd op 1 maart 1995.&#13;
3.5 Een akte tussen dezelfde partijen met het&#13;
opschrift “constateringen, schuldbekentenissen&#13;
en afrekening” van eveneens december&#13;
1994 houdt onder meer in:&#13;
– Pacht:&#13;
De door Paul I. Roost (...) verschuldigde&#13;
pacht (voor Paul I. Roost over de periode&#13;
1 december 1993 tot 1 december 1994 (...))&#13;
moet moeder (als vruchtgebruikster) worden&#13;
betaald tegelijk met de afrekening die op de&#13;
hiervoren omschreven wijze zal plaats vinden.&#13;
De aldus af te rekenen pacht bedraagt:&#13;
– voor Paul I. Roost:&#13;
thans te verkrijgen cultuurgrond 23.82.50 ha&#13;
percelen onder Baexem 12.64.20 ha&#13;
percelen onder Grathem 3.96.90 ha&#13;
percelen onder Neeritter 80.40 ha&#13;
percelen onder Hunsel 14.13.65 ha&#13;
totaal 55.37.65 ha&#13;
à ƒ 500,– per hectare per jaar is ƒ 27.688,25&#13;
zulks exclusief de pacht die nog verschuldigd&#13;
is over het verschil tussen bedoelde oppervlakte&#13;
van 55.37.65 ha en de uit de boekhouding&#13;
blijkende gepachte oppervlakte van&#13;
47.00.00 ha over de periode dat die oppervlakte&#13;
(8.37.65 ha) bij Paul I. Roost mede in pacht&#13;
was, zijnde over de periode van één jaar&#13;
ƒ 4.200,–&#13;
in totaal nog door hem te voldoen ƒ 31.888,25&#13;
3.6 Tussen dezelfde partijen is blijkens een&#13;
ongedateerde akte een overeenkomst tot stand&#13;
gekomen tot beëindiging per 1 december 2005&#13;
van de onder 3.4 bedoelde pachtverhouding.&#13;
3.7 Tussen dezelfde partijen is een overeenkomst&#13;
totstandgekomen waarbij in totaal&#13;
7.84.00 ha grond aan P.I. Roost in bruikleen is&#13;
gegeven, betreffende andere percelen dan die&#13;
de inzet van het hoger beroep vormen, met de&#13;
mogelijkheid van opzegging met inachtneming&#13;
van een termijn van drie maanden.&#13;
4 Beoordeling van het geschil in&#13;
hoger beroep&#13;
4.1 Het hof begrijpt het standpunt van P.I.&#13;
Roost aldus dat hij zijn eis heeft verminderd&#13;
en dat hij thans geen vastlegging meer vordert&#13;
van een pachtovereenkomst met betrekking&#13;
tot de percelen kadastraal bekend gemeente&#13;
Baexem, sectie D, nummers 174 (ged.) en 321,&#13;
ter grootte van 4.92.55 respectievelijk 2.91.45&#13;
ha. De rechtsstrijd in hoger beroep beperkt&#13;
zich aldus tot de beslissing van de pachtkamer&#13;
van het kantongerecht op de vordering in&#13;
conventie voorzover het betreft de onder 2.2&#13;
genoemde percelen.&#13;
4.2 Blijkens de toelichting op grief I bevat die&#13;
“grief” geen bezwaar tegen het bestreden vonnis,&#13;
maar een herhaalde aanduiding van de&#13;
vermindering van eis in hoger beroep. De&#13;
“grief” behoeft dan ook geen verdere bespreking.&#13;
4.3 De grieven II tot en met VI betreffen alle&#13;
hetgeen de rechtbank heeft overwogen en&#13;
beslist omtrent de vraag of – zoals P.I. Roost&#13;
aan zijn vordering ten grondslag heeft gelegd&#13;
– tussen partijen sprake is van een mondelinge&#13;
pachtovereenkomst. Het hof zal deze grieven&#13;
gezamenlijk bespreken.&#13;
4.4 P.I. Roost heeft bij inleidende dagvaarding&#13;
gesteld dat hij de mondelinge pachtovereenkomst&#13;
waarvan hij vastlegging vordert op&#13;
1 december 1993 met Roost sr. heeft gesloten.&#13;
Nadat bij conclusie van antwoord in conventie&#13;
de hiervoor onder 3.3 bedoelde pachtbeëindigingsovereenkomst&#13;
was overgelegd,&#13;
heeft hij bij conclusie van repliek in conventie&#13;
aangevoerd zich te hebben vergist en heeft hij&#13;
gesteld dat hij de desbetreffende percelen eerst&#13;
in 1996 is gaan gebruiken. Bij die conclusie&#13;
heeft hij bovendien zijn vordering willen wijzigen,&#13;
in die zin dat hij schriftelijke vastlegging&#13;
vorderde met ingang van 1 december&#13;
1996. De pachtkamer van het kantongerecht&#13;
heeft in het bestreden vonnis terecht geconstateerd&#13;
dat Roost sr. op 1 december 1996&#13;
reeds was overleden. Thans in hoger beroep&#13;
voert P.I. Roost aan dat hij zich door de&#13;
pachtbeëindigingsovereenkomst “in de war&#13;
heeft laten brengen” en dat gelet “op de thans&#13;
beschikbare informatie moet worden vastgesteld”&#13;
dat hij in december 1993 wel degelijk&#13;
een pachtovereenkomst met Roost sr. heeft&#13;
gesloten. Met “de thans beschikbare informatie”&#13;
doelt P.I. Roost blijkens het vervolg van&#13;
de memorie van grieven op:&#13;
i. handgeschreven aantekeningen getiteld&#13;
“grond na csa ‘94”;&#13;
ii. de hiervoor onder 3.5 bedoelde akte;&#13;
iii. een berekening van notariskantoor Schreurs&#13;
en Schijns per 1 november 1999;&#13;
iv. een bemestingsadvies met betrekking tot&#13;
1995;&#13;
v. enkele rekeningafschriften.&#13;
4.5 Het hof constateert dat P.I. Roost het&#13;
bestaan van de door hem gestelde pachtovereenkomst(&#13;
en) uitsluitend afleidt uit gegevens&#13;
van indirect belang en dat hij in het geheel&#13;
niet toelicht op welke wijze en onder welke&#13;
omstandigheden hij met Roost sr. in december&#13;
1993 tot overeenstemming zou zijn gekomen.&#13;
Tegenover de betwisting door W.J.C.M. Roost&#13;
en E.H. Roost en tegen de achtergrond van de&#13;
wisselende standpunten die hijzelf heeft ingenomen,&#13;
had bedoelde toelichting niet achterwege&#13;
mogen blijven. P.I. Roost heeft zijn stellingen&#13;
derhalve onvoldoende gemotiveerd,&#13;
zodat reeds om die reden de grieven moeten&#13;
falen. Nu P.I. Roost tekort is geschoten in zijn&#13;
stelplicht, dient tevens voorbij te worden&#13;
gegaan aan het door hem gedane bewijsaanbod.&#13;
4.6 Ten overvloede zal het hof de stukken&#13;
waarop P.I. Roost zich beroept bespreken.&#13;
4.7 Uit het onder i bedoelde stuk valt wel af te&#13;
leiden dat voorheen aan Geelen verpachte&#13;
grond reeds vóór 1996 bij onder meer P.I.&#13;
Roost in gebruik was, maar niet dat dit gebruik&#13;
op een pachtovereenkomst berust. Dat geldt&#13;
ook voor het beroep van P.I. Roost op de vermelding&#13;
van percelen onder het kopje “sectienummers&#13;
zonder pachtcontract”.&#13;
4.8 Uit de onder ii bedoelde akte (hiervoor&#13;
onder 3.5 aangehaald) volgt de gestelde verpachting&#13;
al evenmin. De vermelding van&#13;
8.37.65 ha grond ziet volgens de tekst van die&#13;
akte op door P.I. Roost door verdeling te verkrijgen&#13;
grond en op de bij de onder 3.4&#13;
bedoelde overeenkomst aan hem verpachte&#13;
grond en niet op andere óók aan hem verpachte&#13;
grond. Het andersluidende standpunt&#13;
van P.I. Roost is onvoldoende gemotiveerd.&#13;
4.9 Dat de vermelding van een pachtbetaling&#13;
door P.I. Roost van ƒ 4.224,25 over 1999 in de&#13;
onder iii bedoelde berekening berust op door&#13;
geïntimeerden jegens P.I. Roost gepretendeerde&#13;
aanspraken en dat de vermelding van tot&#13;
1 november 1999 door P.I. Roost verschuldigde&#13;
pacht op dergelijke aanspraken berust, blijkt&#13;
uit niets. Ook in zoverre heeft P.I. Roost zijn&#13;
standpunt onvoldoende gemotiveerd.&#13;
4.10 Als de verklaring die P.I. Roost geeft van&#13;
de perceelsomschrijvingen die voorkomen in&#13;
het onder iv bedoelde advies al juist is – de&#13;
vermelde perceeloppervlaktes stemmen niet&#13;
overeen met de oppervlaktes zoals die in zijn&#13;
vordering voorkomen – volgt uit dat advies&#13;
niet meer dan het gebruik in 1995 van de desbetreffende&#13;
percelen en niet de titel van dat&#13;
gebruik. Ook uit bedoeld advies kan het&#13;
bestaan van een pachtovereenkomst derhalve&#13;
niet worden afgeleid.&#13;
4.11 De onder v bedoelde rekeningafschriften&#13;
zijn alle van relatief recente datum, namelijk&#13;
vanaf 1997. P.I. Roost heeft derhalve geen&#13;
afschriften overgelegd vanaf 1 december 1993,&#13;
het tijdstip waarop volgens zijn huidig standpunt&#13;
een pachtovereenkomst tot stand is&#13;
gekomen. Hij licht ook niet toe op welke&#13;
wijze vóór 1997 betaling zou hebben plaatsgevonden.&#13;
Ook in zoverre is zijn standpunt&#13;
onvoldoende gemotiveerd. De omschrijvingen&#13;
die op de afschriften voorkomen zijn bovendien&#13;
wisselend en in ieder geval niet zodanig&#13;
eenduidig dat aan het uitblijven van een pro-&#13;
test van de zijde van Leclerq en/of geïntimeerden&#13;
enige gevolgtrekking zou kunnen&#13;
worden verbonden omtrent het bestaan van&#13;
de door P.I. Roost gestelde pachtverhouding.&#13;
4.12 Uit hetgeen is overwogen volgt dat de&#13;
grieven II tot en met VI falen.&#13;
4.13 Grief VII bouwt voort op de overige&#13;
grieven en moet derhalve in hun lot delen.&#13;
4.14 De slotsom is dat het bestreden vonnis&#13;
dient te worden bekrachtigd voorzover in&#13;
conventie gewezen en in het hoger beroep&#13;
betrokken. In de omstandigheid dat P.I. Roost&#13;
ook in hoger beroep – en dus ten tweede male&#13;
– tekort is geschoten in zijn stelplicht, ziet het&#13;
hof aanleiding om hem, ondanks de tussen&#13;
partijen bestaande familieverhouding, te veroordelen&#13;
in de kosten van het hoger beroep.&#13;
5 Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer van&#13;
het kantongerecht te Roermond van 23 augustus&#13;
2001 voorzover in conventie gewezen en&#13;
in het hoger beroep betrokken;&#13;
veroordeelt P.I. Roost in de kosten van het&#13;
hoger beroep, tot aan deze uitspraak aan de&#13;
zijde van W.J.C.M. Roost en E.H. Roost&#13;
begroot op € 771,– voor salaris procureur en&#13;
op € 230,52 voor griffierecht.</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3731</htmlpath></article>
</articles></edition>
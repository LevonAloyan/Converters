<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1983</searchword><id>6443</id><udhid>UDH:TvAR/6443</udhid><titel>Boedelscheiding en bedrijfsopvolging. Enkele kanttekeningen bij art. 4.5.4.8a NBW</titel><searchwords><searchword>TvAR 6/1983</searchword><searchword>UDH:TvAR/6443</searchword></searchwords><attachments><attachment><name>1983_nr 6_Artikel_Breemhaar.pdf</name><extention>pdf</extention><url>https://denhollander.info/download/6225/ci</url></attachment></attachments><inleiding>'Dat men [...] blijk geeft zo wijs te zijn meestal bij&#13;
leven over te dragen, ontslaat echter de wetgever allerminst&#13;
van de plicht het erfrecht bij versterf - bij gebreke&#13;
van testament — en de boedelscheiding zo te regelen,&#13;
dat de bedrijfscontinuïteit is gewaarborgd.''&#13;
Inleiding&#13;
Het Nieuw Burgerlijk Wetboek zal een aantal bepalingen bevatten die van belang&#13;
zijn voor de voortzetting van een bedrijf, dat geheel of ten dele tot een nalatenschap&#13;
behoort.2 Mede op aandrang van de vaste Commissie voor Justitie van de Tweede&#13;
Kamer is in het kader van de invoeringswetgeving bijzondere aandacht besteed aan&#13;
het vraagstuk vaan de bedrijfsopvolging. Daartoe heeft het Ministerie van Justitie&#13;
onder meer overleg gepleegd met vertegenwoordigers van het Landbouwschap en de&#13;
Raad voor het Midden- en Kleinbedrijf.3&#13;
In het onderstaande worden ter inleiding enkele bepalingen uit de Boeken 3 en 4&#13;
besproken die betrekking hebben op de verdeling van een onverdeeldheid in het algemeen.&#13;
Vervolgens wordt in het bijzonder nagegaan, welke betekenis in dit verband&#13;
art. 4.5.4.8a NBW heeft, dat aan de bedrijfsopvolger van een overledene de bevoegdheid&#13;
geeft om de bedrijfsgoederen van de erflater over te nemen.&#13;
De verdeling van een onverdeeldheid en de redelijkheid en billijkheid Anders dan&#13;
het huidige BW bepaalt het NBW in art. 3.7.1.1 lid 3, dat de deelgenoten in een&#13;
gemeenschap zich jegens elkander overeenkomstig de eisen van redelijkheid en&#13;
billijkheid dienen te dragen als waren zij schuldeiser en schuldenaar.4 Art. 3.1.1.13&#13;
vermeldt de gezichtspunten waarmee in het concrete geval bij de vaststelling van&#13;
hetgeen de redelijkheid en billijkheid eisen, rekening moet worden gehouden. Als&#13;
zodanig worden onder meer genoemd de maatschappelijke en persoonlijke&#13;
belangen die bij het geval zijn betrokken.5 In het bijzonder krijgt de regel, dat de redelijkheid en billijkheid de&#13;
rechtsbetrekkingen tussen de deelgenoten in een gemeenschap beheersen,&#13;
reliëf bij de verdeling van de gemeenschap. Dit blijkt met name uit art.&#13;
3.7.1.14, dat een voorschrift geeft ingeval de deelgenoten de verdeling niet in&#13;
der minne tot stand kunnen brengen. Het voorschrift houdt in, dat de rechter&#13;
op verzoek van de meest gerede partij de verdeling of de wijze van verdeling&#13;
kan vaststellen, rekening houdende naar billijkheid zowel met de belangen&#13;
van partijen als met het algemeen belang. Uit het laatste volgt blijkens de&#13;
Memorie van Antwoord onder meer, dat de rechter erop dient te letten, of&#13;
een goed wellicht voor een deelgenoot bijzondere waarde heeft.6&#13;
Een aantal wettelijke bepalingen kan men beschouwen als concrete&#13;
aanwijzingen van hetgeen de redelijkheid en billijkheid kunnen eisen. Tot&#13;
deze bepalingen behoren onder meer art. 3.7.1.14 lid 3 en art 4.1.3c.&#13;
Art. 3.7.1.14 lid 3 geeft aan de rechter die de verdeling of de wijze van&#13;
verdeling vaststelt, de bevoegdheid om te bepalen, dat de deelgenoot aan wie&#13;
een goed wordt toegedeeld, bij overbedeling de overwaarde geheel of&#13;
gedeeltelijk in termijnen mag voldoen. Art. 145 Boek 1 BW bevat ten aanzien&#13;
van de deling van de vermogensvermeerdering bij het wettelijk&#13;
deelgenootschap reeds een voorschrift van soortgelijke strekking ten&#13;
behoeve van de uitkeringsplichtige.7&#13;
De artt. 145 Boek 1 BW en 3.7.1.14 lid 3 hebben ook tot voorbeeld&#13;
gestrekt voor art. 4.1.3c. Dit artikel houdt in dat de rechter op verzoek van de&#13;
schuldenaar wegens gewichtige redenen kan bepalen, dat een geldsom die&#13;
krachtens Boek 4 of, in verband met de verdeling van een nalatenschap,&#13;
krachtens Titel 7 van Boek 3 is verschuldigd, eerst na verloop van zekere&#13;
tijd, hetzij ineens, hetzij in termijnen behoeft te worden voldaan. Het&#13;
onderhavige voorschrift is derhalve niet beperkt tot de verdeling van een&#13;
nalatenschap en heeft in zoverre een ruimer toepassingsgebied dan art.&#13;
3.7.1.14 lid 3.&#13;
De Memorie van Toelichting wijst erop, dat het voor een schuldenaar&#13;
bezwaarlijk kan zijn, dat een overbedelingsvordering, een&#13;
vergoedingsvordering wegens overneming van bedrijfsgoederen of een&#13;
Iegitimaire vordering terstond of op korte termijn opeisbaar is. Dit geldt in&#13;
het bijzonder, indien de schuldenaar een dergelijke vordering uit de&#13;
opbrengsten van zijn bedrijf moet voldoen. Een zware slag zou het voor hem&#13;
en zijn bedrijf kunnen zijn, indien de voldoening van een dergelijke&#13;
vordering de tegeldemaking van belangrijke bedrijfsgoederen noodzakelijk&#13;
zou maken.8 Art. 4.1.3c beoogt deze problemen voor de ondernemer te&#13;
voorkomen.&#13;
De gevallen waarin de wet aan een deelgenoot de bevoegdheid verleent&#13;
bepaalde goederen van de onverdeeldheid over te nemen, kan men ook&#13;
beschouwen als een nadere uitwerking door de wetgever van hetgeen de&#13;
redelijkheid en billijkheid kunnen eisen. De zgn. overnemingsrechten treft&#13;
men in de wet op verschillende plaatsen aan.</inleiding><content>Overnemingsrechten&#13;
Ten aanzien van de verdeling van een ontbonden&#13;
huwelijksgoederengemeenschap geeft de bepaling van art. 101 Boek 1 BW&#13;
onder meer aan ieder van de echtgenoten de bevoegdheid om zijn beroepsen&#13;
bedrijfsmiddelen tegen de geschatte waarde over te nemen.9 Dit&#13;
voorschrift is ontleend aan art. 182 (oud) BW. Dit artikel vormde destijds&#13;
een uitzondering op de regel van art. 181 (oud), hetwelk bepaalde dat de&#13;
verdeling van de ontbonden huwelijksgoederengemeenschap diende te geschieden&#13;
'zonder aanzien der zijde waarvan die goederen zijn voortgekomen'.&#13;
Deze regel werd in 1970 geschrapt, omdat de literatuur en de rechtspraak&#13;
hadden aanvaard, dat de redelijkheid en billijkheid anders konden&#13;
bepalen.10&#13;
Ten aanzien van het overnemingsrecht van art. 101 neemt de heersende&#13;
leer aan, dat dit recht niet aan de erfgenamen toekomt.11 Indien de&#13;
huwelijksgoederengemeenschap door het overlijden van één van de&#13;
echtgenoten wordt ontbonden, waarborgt art. 101 slechts, dat de&#13;
langstlevende echtgenoot het door hem of haar uitgeoefende bedrijf kan&#13;
voortzetten. Het bepaalde in dit artikel speelt derhalve geen rol ten aanzien&#13;
van de voortzetting van het door de overleden echtgenoot uitgeoefende&#13;
bedrijf. Evenals in het huidige recht wordt de overneming ingevolg art. 101&#13;
ook in het nieuwe recht als een verdelingshandeling aangemerkt (art. 1122&#13;
lid 2 BW; art. 3.7.1.11).12&#13;
Het overnemingsrecht van art. 101 maakt inbreuk op het verbod van&#13;
partiële scheiding. Dit verbod, dat in het huidige BW nergens is&#13;
uitgedrukt, maar wel aan de regeling van de boedelscheiding ten grondslag&#13;
ligt, is in het NBW neergelegd in art. 3.7.1.9a.13 De uitoefening van het&#13;
overnemingsrecht behoeft derhalve niet noodzakelijkerwijs plaats te vinden&#13;
ter gelegenheid van de algehele verdeling van de&#13;
huwelijksgoederengemeenschap, maar kan daaraan ook voorafgegaan.14&#13;
De aan de gemeenschap gewijde titel van Boek 3 regelt ook een geval van&#13;
overneming. Art. 3.7.1.7 bepaalt, dat de rechter ten behoeve van de&#13;
voldoening van een voor rekening van de gemeenschap komende schuld of&#13;
om andere gewichtige redenen een deelgenoot kan machtigen tot het te gelde&#13;
maken van een gemeenschappelijk goed. Indien een deelgenoot voor wie het&#13;
te verkopen goed een bijzondere waarde heeft, bereid is het goed tegen&#13;
vergoeding van de geschatte waarde over te nemen, kan de rechter deze&#13;
overneming bevelen. De Memorie van Antwoord wijst erop, dat deze&#13;
overneming volgens art. 3.7.1.11 is aan te merken als een verdelingshandeling.&#13;
15 Ook de uitoefening van dit overnemingsrecht zal daarom - naar ik&#13;
aanneem - reeds vóór de algehele verdeling van de gemeenschap kunnen&#13;
plaatsvinden.&#13;
Art. 3.7.1.7 komt grotendeels overeen met art. 1122 BW, doch de&#13;
machtiging tot tegeldemaking van art. 3.7.1.7 kan in tegenstelling tot het rechtelijk bevel tot verkoop&#13;
van art. 1122 niet worden gegeven in het belang van behoorlijke verdeling. In&#13;
het nieuwe recht dient men daarvoor de weg van art. 3.7.1.14 te bewandelen, dat&#13;
eveneens de mogelijkheid van verkoop opent.16 Art. 3.7.1.7 is niet zonder betekenis&#13;
voor de bedrijfsopvolger. Het voorkomt dat de bedrijfsgoederen met voorbijgaan&#13;
van een deelgenoot die als bedrijfsopvolger zou willen optreden, aan derden&#13;
worden vervreemd.&#13;
Het nieuwe erfrecht kent tenslotte de bepaling van art. 4.5.4.8a, dat hier in het bijzonder&#13;
onderwerp van bespreking is. Het artikel luidt als volgt:&#13;
'Wordt het beroep of bedrijf van de erflater voortgezet door zijn echtgenoot dan&#13;
wel door een erfgenaam of diens echtgenoot, dan is deze bevoegd tot overneming&#13;
van de daaraan dienstbare goederen tegen een passende prijs.'17 Dit artikel dient&#13;
men in nauwe samenhang te lezen met het derde lid van art. 4.2A.1.18, indien de&#13;
erflater zijn echtgenoot als wettelijk vruchtgebruiker achter laat. Indien de&#13;
erflater immers ab intestato overlijdt met achterlating van een echtgenoot en één of&#13;
meer kinderen, worden de echtgenoot en de kinderen tezamen ingevolge art. 4.2.2&#13;
als erfgenamen tot de nalatenschap van de erflater geroepen; de echtgenoot&#13;
verkrijgt daarenboven ingevolge art. 4.2A. 1.1 van rechtswege het vruchtgebruik&#13;
van de aandelen van de kinderen in de nalatenschap. Het bedoelde derde lid&#13;
artikel 4.2A.1.18 luidt als volgt:&#13;
'De hoofdgerechtigde kan, indien hij of zijn echtgenoot het beroep of het bedrijf&#13;
van erflater voortzet en de daaraan dienstbare goederen krachtens verdeling of&#13;
krachtens overneming ingevolge art. 4.5.4.8a verkrijgt of heeft verkregen, de rechtbank&#13;
verzoeken het vruchtgebruik van de echtgenoot van de erflater op die&#13;
goederen te beëindigen. De rechter wijst het verzoek slechts af, indien aan de&#13;
echtgenoot van de erflater geen schadeloosstelling wordt geboden, die, gelet op zijn&#13;
belangen en op de opbrengst van het beroep of bedrijf, redelijk is.'&#13;
Rechtskarakter en reikwijdte van het overnemingsrecht van art. 4.5.4.8a&#13;
De tekst van artikel 4.5.4.8a spreekt over de voortzetting van het bedrijf van de erflater.&#13;
De uitoefening van de bevoegdheid tot overneming veronderstelt derhalve,&#13;
dat de erflater tot aan zijn overlijden zijn bedrijf heeft uitgeoefend. Dat betekent&#13;
dat voor toepassing van art. 4.5.4.8a geen ruimte is, indien de erflater tijdens zijn&#13;
leven in zijn bedrijf is opgevolgd en aan zijn opvolger de aan zijn bedrijf dienstbare&#13;
goederen heeft overgedragen. Indien de erflater de goederen echter niet aan zijn&#13;
opvolger heeft overgedragen, doch heeft verhuurd of verpacht, kan men naar&#13;
mijn mening niet zeggen, dat de erflater zijn bedrijf tot aan zijn overlijden heeft&#13;
uitgeoefend. De vraag rijst dan ook, of art. 4.5.4.8a niet eveneens het&#13;
overnemingsrecht aan de huurder of de pachter behoort toe te kennen, indien deze&#13;
tot de erfgenamen behoort.18 De bepaling van art. 4.5.4.8a is geplaatst in Boek 4&#13;
Titel 5 Afdeling 4, waar in aanvulling op de regels van de verdeling van een gemeenschap - die men in Boek&#13;
3 Titel 7 kan vinden - de verdeling van de nalatenschap wordt geregeld. Daaruit&#13;
kan men afleiden, dat de bedrijfsgoederen - afgezien van de uitoefening van het&#13;
overnemingsrecht - bestemd dienen te zijn om tussen de erfgenamen te zijner tijd&#13;
te worden verdeeld. Met andere woorden: voor de uitoefening van het overnemingsrecht&#13;
ofwel voor toepassing van art. 4.5.4.8a zal geen plaats zijn, indien de erfgenamen&#13;
uit anderen hoofde verplicht zijn de bedrijfsgoederen over te dragen of toe te&#13;
delen dan wel indien de bedrijfsgoederen voor schulden van de nalatenschap worden&#13;
uitgewonnen.&#13;
Een verplichting tot overdracht kan bijvoorbeeld voortvloeien uit een door de erflater&#13;
gesloten overeenkomst of een door de erflater gemaakte uiterste wilsbeschikking.&#13;
Men denke in het laatste geval met name aan een door de erflater gemaakt legaat&#13;
van de bedrijfsgoederen. In dergelijke gevallen zijn de bedrijfsgoederen in beginsel&#13;
niet bestemd om in de verdeling te worden betrokken, zodat voor de uitoefening&#13;
van het overnemingsrecht geen plaats zal zijn.19&#13;
Indien de erflater in algehele gemeenschap van goederen gehuwd is geweest, is de&#13;
toepasselijkheid van art. 4.5.4.8c afhankelijk van de verdeling van de huwelijksgoederengemeenschap.&#13;
Het kan immers voorkomen, dat de aan het bedrijf van de&#13;
erflater dienstbare goederen bij de verdeling van deze gemeenschap niet aan de nalatenschap,&#13;
maar aan de langstlevende echtgenoot voor het aan haar krachtens huwelij&#13;
ksgoederenrecht toekomende aandeel worden toegedeeld. (Ik heb er reeds op gewezen,&#13;
dat art. 101 geen rol speelt, indien het gaat om de goederen, die behoren tot&#13;
het door de overleden echtgenoot uitgeoefend bedrijf.)20&#13;
Hoewel art. 4.5.4.8a is geplaatst in de afdeling die aan de verdeling van de nalatenschap&#13;
is gewijd, komen voor de overneming van de bedrijfsgoederen niet alleen&#13;
erfgenamen in aanmerking. Tot de kring van gegadigden voor de overneming rekent&#13;
art. 4.5.4.8a de echtgenoot als zodanig (ongeacht dus, of hij erfgenaam is), de erfgenamen&#13;
en de echtgenoten van erfgenamen. De wetgever is echter (nog) niet zover&#13;
gegaan om ook de partner van de erflater of die van een erfgenaam als overnemingsgegadigde&#13;
te noemen.21 Indien één van de zojuist genoemde personen het bedrijf&#13;
van de erflater voortzet, komt in de gedachtengang van de ontwerper van art.&#13;
4.5.4.8a aan hem het overnemingsrecht toe. Op deze gedachtengang is wel iets aan&#13;
te merken, zoals ik hoop aan te tonen.&#13;
Hierboven is reeds aangegeven, wanneer voor toepassing van art. 4.5.4.8a geen&#13;
ruimte is. Ten aanzien van de overnemingsgegadigden rijst nog de vraag, of de echtgenoot&#13;
van een erfgenaam ook de bevoegdheid tot overneming toekomt, indien de&#13;
erflater ingevolge de wet of krachtens wilsbeschikking slechts één erfgenaam achterlaat.&#13;
Enerzijds lijkt voor het overnemingsrecht geen plaats, aangezien een verdeling&#13;
van de nalatenschap helemaal niet aan de orde komt, anderzijds staat de echtgenoot van een erfgenaam als overnemingsgerechtigde ook buiten de nalatenschap,&#13;
indien er meerdere erfgenamen zijn.&#13;
Naar mijn mening overschrijdt het bepaalde in art. 4.5.4.8a de grenzen van het&#13;
erfrecht door ook aan een niet-erfgenaam het overnemingsrecht te verlenen.&#13;
Een overnemingsrecht heeft toch in de eerste plaats tot doel zwarigheden bij de&#13;
verdeling van een onverdeeldheid te voorkomen. In de tweede plaats dient een&#13;
overnemingsrecht aan de persoonlijke belangen recht te doen die een&#13;
deelgenoot heeft, wanneer hij of zijn echtgenoot het bedrijf van de erflater wil&#13;
voortzetten, en aan de maatschappelijke belangen die bij de instandhouding&#13;
van een gezond bedrijf zijn betrokken.&#13;
Het gaat mijns inziens daarom te ver om in het kader van de verdeling van&#13;
een nalatenschap aan de onterfde echtgenoot van de erflater of de echtgenoot&#13;
van een erfgenaam, die rechtens toch buiten de verdeling van de nalatenschap&#13;
staan, een overnemingsrecht toe te kennen. Indien een schoonkind het bedrijf&#13;
van zijn schoonouder voortzet, lijkt het me voldoende dat het eigen kind als&#13;
erfgenaam de bevoegdheid tot overneming heeft. De rollenverdeling in de&#13;
agrarische sfeer is veelal zo, dat de man als ondernemer optreedt en de vrouw&#13;
haar man bij het bedrijfsvoering behulpzaam is. Vanuit het oogpunt van de&#13;
emancipatie van de vrouw lijkt het me niet gewenst daaraan de gevolgtrekking&#13;
te verbinden, dat niet de vrouw als erfgename, maar haar echtgenoot de&#13;
bevoegdheid tot overneming dient toe te komen.&#13;
Is een overneming ingevolge art. 4.5.4.8a ook aan te merken als een&#13;
verdelingshandeling in de zin van art. 3.7.1.11? Indien de bedrijfsopvolger tot&#13;
de deelgenoten in de nalatenschap behoort, is zulks inderdaad het geval.22 In dat&#13;
geval onderscheidt deze overneming zich niet van de overneming van art.&#13;
3.7.1.7, die - zoals we hebben gezien - eveneens als een verdelingshandeling is&#13;
aan te merken. Ook hier neem ik aan, dat de overneming reeds vóór de algehele&#13;
verdeling van de nalatenschap kan plaatsvinden.&#13;
Indien de bedrijfsopvolger niet tot de deelgenoten behoort, kan de&#13;
overneming ingevolge art. 4.5.4.8a uiteraard niet als een verdelingshandeling&#13;
worden beschouwd. In dat geval houdt de overneming door de&#13;
bedrijfsopvolger een overdracht overeenkomstig de artt. 3.4.2.2 e.v. in.&#13;
Uiteraard is voor een overneming door een deelgenoot na de algehele verdeling&#13;
geen plaats meer. Zulks lijkt niet zonder meer te kunnen gelden voor een nietdeelgenoot,&#13;
met name niet, indien de niet-deelgenoot van de algehele verdeling&#13;
niet op de hoogte was.&#13;
Het overnemingsrecht van art. 4.5.4.8a en het wettelijk vruchtgebruik&#13;
Het is zinvol om het overnemingsrecht van art. 4.5.4.8a in verband met het&#13;
wettelijk vruchtgebruik ten behoeve van de langstlevende echtgenoot ingevolge&#13;
art. 4.2A.1.1 nader te bekijken.23 De gevolgen van de uitoefening van het&#13;
overnemingsrecht voor het wettelijk vruchtgebruik kunnen het beste&#13;
geïllustreerd worden door middel van een casuspositie. De landbouwer A overlijdt ab intestato en laat als zijn erfgenamen achter zijn&#13;
echtgenote B, met wie hij in generlei gemeenschap van goederen gehuwd is geweest,&#13;
zijn dochter C en zijn zoons D en E; aan zijn echtgenote B komt tevens het wettelijk&#13;
vruchtgebruik toe van de aandelen van kinderen in de nalatenschap. De nalatenschap&#13;
bestaat uit een boerderij met bijbehorende landerijen. X, de echtgenoot van&#13;
dochter C treedt in de voetsporen van zijn schoonvader en neemt de boerderij ingevolge&#13;
art. 4.5.4.8a tegen een passende prijs over.&#13;
In de eerste plaats dient erop te worden gewezen, dat de overneming de boerderij&#13;
niet van het vruchtgebruik ten behoeve van erflaters weduwe B bevrijdt. Om dit te&#13;
bewerkstelligen moet de bedrijfsopvolger X overeenkomstig het bepaalde in art.&#13;
4.2A. 1.18 lid 3 de rechter verzoeken om het vruchtgebruik te beëindigen; zulks dient&#13;
te geschieden onder aanbieding van een schadeloosstelling aan de vruchtgebruikster.&#13;
In het onderhavige geval gaat de boerderij derhalve bezwaard met vruchtgebruik op&#13;
de bedrij f sopvolger over. Hij verkrijgt de boerderij alsdan niet voor het geheel met&#13;
vruchtgebruik bezwaard, doch slecht voor VA deel, aangezien het !4 aandeel van ieder&#13;
van de drie kinderen in de boerderij wèl, doch het 14 aandeel van de langstlevende&#13;
echtgenote uiteraard niet met vruchtgebruik is belast.&#13;
Van hetgeen we onder een passende prijs dienen te verstaan, wordt in de Memorie&#13;
van Toelichting geen nadere omschrijving gegeven. Wel wordt daar opgemerkt, dat&#13;
men de aanduiding van maatstaven ter vaststelling van de overnemingsprijs niet&#13;
voor wenselijk hield.24 In ieder geval zal men in de praktijk - dunkt me - de&#13;
waarde van een met vruchtgebruik bezwaarde boerderij afleiden uit de waarde die&#13;
de boerderij heeft, indien zij 'vrij en onbezwaard' zou zijn, waarbij men rekening&#13;
houdt met de waardedrukkende factor van het vruchtgebruik, welke afhankelijk is&#13;
van de leeftijd van de vruchtgebruiker.&#13;
Om de door de bedrijfsopvolger verschuldigde tegenprestatie te berekenen wordt&#13;
nu de casus met enkele gegevens aangevuld. De waarde van de boerderij 'vrij en onbezwaard'&#13;
wordt gesteld op ƒ 500.000, - . De waarde van het vruchtgebruik, indien&#13;
het voor het geheel op de boerderij zou rusten, wordt gesteld op 20% van de waarde&#13;
'vrij en onbezwaard' ofwel ƒ 100.000, -; het onderhavige vruchtgebruik, dat voor&#13;
VA deel op de boerderij rust, heeft dan een waarde van ƒ 75.000, -. De door de bedrij&#13;
f sopvolger verschuldigde overnemingsprijs beloopt derhalve ƒ 425.000, -, waarvoor&#13;
op grond van art. 4.1.3c door de rechter op verzoek van de belanghebbende&#13;
een betalingsregeling kan worden getroffen.&#13;
De vordering ten laste van de bedrijfsopvolger zal ingevolge art. 3.1.1.11 lid 2 bij&#13;
wijze van zaaksvervanging in de nalatenschap vallen, waardoor de erfgenamen ingevolge&#13;
art. 6.1.3.1 lid 2 één vorderingsrecht jegens de bedrijfsopvolger hebben.25 In&#13;
dit verband rijst de vraag of het vruchtgebruik van de langstlevende echtgenote ook&#13;
op de vordering van de erfgenamen jegens de bedrijfsopvolger komt te rusten. Aangezien de overdracht aan de bedrijfsopvolger niet onmiddellijk gevolgen heeft&#13;
voor het recht van vruchtgebruik van de weduwe van de erflater, is er mijns inziens voor&#13;
zaaksvervanging als bedoeld in art. 4.2A. 1.12 lid 1 sub ƒ geen plaats. Deze gevolgtrekking&#13;
heeft het merkwaardige gevolg, dat ten opzichte van de erfgenamen wèl,&#13;
maar ten opzichte van de vruchtgebruikster geen zaaksvervanging plaats heeft. De&#13;
constatering dat de vordering ten laste van de bedrijfsopvolger niet onder het&#13;
vruchtgebruik valt, betekent dat door de uitoefening van het overnemingsrecht de&#13;
kinderen van de erflater ten nadele van de weduwe van de erflater een niet met&#13;
vruchtgebruik bezwaard vermogensbestanddeel verkrijgen, hetgeen in strijd lijkt te zijn&#13;
met het doel van de regeling van Titel 2A.26&#13;
In de onderlinge verhouding zijn de erfgenamen niet gelijkelijk tot de door de bedrijfsopvolger&#13;
verschuldigde prestatie gerechtigd. Het VA aandeel van ieder van de&#13;
kinderen in de boerderij was immers met vruchtgebruik bezwaard en was in verband&#13;
met de bovenstaande berekeningen ¼ van ƒ 500.000, - minus VA van ƒ 100.000, -ofwel&#13;
ƒ 125.000,- - ƒ 25.000,- = ƒ 100.000,- waard; het VA aandeel van de weduwe was&#13;
onbezwaard en daarom ¼ van ƒ 500.000, - ofwel ƒ 125.000, - waard. Dat betekent, dat&#13;
van de overnemingsprijs van ƒ 425.000, - aan ieder van de kinderen ƒ 100.000, - en aan&#13;
de weduwe ƒ 125.000, - toekomt. Bovendien heeft de weduwe - indien de&#13;
bedrijfsopvolger op grond van art. 4.2A. 1.18 lid 3 de rechter verzoekt om het&#13;
vruchtgebruik te beëindigen - recht op een schadeloosstelling die, gelet op haar&#13;
belangen en op de opbrengst van het bedrijf, redelijk is. In dat geval kan de rechter de&#13;
beëindiging van het vruchtgebruik niet weigeren, zelfs niet indien de verzorging van de&#13;
weduwe gevaar loopt (zoals de rechter op grond van het tweede lid van art. 4.2A. 1.18&#13;
wel kan ten aanzien van een op het eerste lid van dit artikel gegrond verzoek tot&#13;
beëindiging van het vruchtgebruik).&#13;
In de literatuur is de vraag gesteld, waarom niet in overeenstemming met art.&#13;
4.5.4.8a in het derde lid van art. 4.2A.1.18 wordt gesproken van een 'passende'&#13;
schadeloostelling.27 Aangezien de door de bedrijfsopvolger verschuldigde overnemingsprijs&#13;
voor onbezwaarde bedrijfsgoederen mijns inziens gelijk dient te zijn aan de&#13;
som van de overnemingsprijs voor dezelfde bedrijfsgoederen, indien ze met&#13;
vruchtgebruik zijn bezwaard, en het bedrag van de schadeloosstelling voor het te&#13;
beëindigen vruchtgebruik, is het ook naar mijn mening inderdaad beter te spreken van&#13;
een passende schadeloosstelling.&#13;
Overigens kan men zich in dit verband afvragen, of de overneming, zoals die in art.&#13;
4.5.4.8a is geregeld, wel voldoende op de praktijk is afgestemd. Het zou mijns inziens&#13;
de voorkeur verdienen om de bevoegdheid tot overneming te betrekken op de&#13;
bedrijfsgoederen 'vrij en onbezwaard'. Dit heeft twee voordelen. De door de bedrijfsopvolger&#13;
verschuldigde prestatie kan in één keer worden vastgesteld. Bovendien&#13;
zou de vordering van de erfgenamen jegens de bedrijfsopvolger ingevolge art.&#13;
4.2A.1.12 lid 1 sub ƒ onder het vruchtgebruik van de langstlevende echtgenoot komen&#13;
te vallen, waardoor diens verzorging ook geen gevaar loopt. De beschikkingsbevoegdheid die de vruchtgebruikster uit hoofde van art.&#13;
4.2A.1.2 toekomt, geeft aanleiding tot de vraag, of de vruchtgebruikster de&#13;
boerderij met instandhouding van het vruchtgebruik zonder medewerking&#13;
van de 'hoofdgerechtigden' - zoals de (blote) eigenaren in de terminologie&#13;
van het NBW worden genoemd - aan de bedrijfsopvolger kan overdragen. De&#13;
bevoegdheid van art. 4.2 A. 1.2 houdt in, dat een vruchtgebruiker vrijelijk&#13;
over de aan het vruchtgebruik onderworpen goederen kan beschikken zoals&#13;
een hoofdgerechtigde dat over zijn onbezwaarde goederen kan. Naar huidig&#13;
juridisch spraakgebruik zouden we zeggen, dat de vruchtgebruiker over de&#13;
volle eigendom van de aan het vruchtgebruik onderworpen goederen kan&#13;
beschikken. Uit art. 4.2A.1.2 vloeit mijns inziens echter niet voort, dat de&#13;
vruchtgebruiker ook over de aan het vruchtgebruik onderworpen goederen&#13;
met instandhouding van het vruchtgebruik zou kunnen beschikken. Zulks is&#13;
in strijd met het stelsel van de regeling, zoals die in Titel 2A van Boek 4 is&#13;
neergelegd, in het bijzonder ook met de vergoedingsregeling van de artt.&#13;
4.2A.1.13 e.v. In onze casus dient de overdracht van de boerderij derhalve&#13;
door de erfgenamen (waartoe ook de weduwe van de erflater behoort) te&#13;
geschieden.&#13;
De overdracht van de boerderij aan de bedrijfsopvolger door de&#13;
hoofdgerechtigden geeft op haar beurt aanleiding tot de vraag, of ook de&#13;
weduwe van de erflater als vruchtgebruikster ingevolge art. 3.7.1.8b aan&#13;
deze overdracht moet meewerken. Dit artikel bepaalt ter bescherming van de&#13;
belangen van de beperkt gerechtigde, dat een verdeling alsmede een&#13;
overdracht, waartoe de deelgenoten in een gemeenschap zich na bezwaring&#13;
met het beperkte recht hebben verplicht, de medewerking van de beperkt&#13;
gerechtigde behoeft.28 Deze vraag zou ik ontkennend willen beantwoorden,&#13;
aangezien men niet kan zeggen, dat de erfgenamen zich tot de overdracht&#13;
hebben verplicht; de verplichting tot overdracht vloeit immers voort uit de&#13;
wet. Bovendien wordt de boerderij - zoals we reeds zagen - in afwijking&#13;
van hetgeen in het eerste lid van art. 3.7.1.8b wordt bepaalt, door de&#13;
overneming niet van het vruchtgebruik bevrijd, zodat de vruchtgebruikster in&#13;
het onderhavige geval de door het tweede lid van art. 3.7.1.8b geboden&#13;
bescherming niet nodig heeft.&#13;
Indien niet X, de echtgenoot van dochter C, maar de oudste zoon D als&#13;
bedrijfop-volger optreedt, kan de overneming bij wijze van toedeling&#13;
geschieden. Blijkens het Nader Rapport aan de Koningin houdt de&#13;
beschikkingsbevoegdheid die een vruchtgebruiker ingevolge art. 4.2A.1.2&#13;
toekomt, niet in, dat de vruchtgebruiker zonder medewerking van de&#13;
erfgenamen de verdeling tot stand kan brengen.29 In het onderhavige geval&#13;
zou het ook niet wenselijk zijn, dat de vruchtgebruikster zonder de&#13;
medewerking van de deelgenoot-bedrij f sopvolger zulks zou kunnen doen,&#13;
aangezien voor de bedrij f sopvolger uit de toedeling van de boerderij&#13;
verplichtingen voortvloeien. Aangezien in de literatuur ook een&#13;
andersluidend standpunt wordt verdedigd, is het wenselijk dat alsnog in de&#13;
wet uitdrukkelijk wordt bepaald, dat de bevoegheid van art. 4.2A.1.1 niet de&#13;
bevoegdheid tot verdeling insluit.30 Aangezien de overneming betrekking heeft op de met vruchtgebruik bezwaarde boerderij, dient de&#13;
toedeling van de boerderij j aan de bedrij fsopvolger te geschieden door de&#13;
erfgenamen. Ook in dit geval is mijns inziens niet de medewerking van de&#13;
weduwe van de erflater als vruchtgebruikster ingevolge art. 3.7.1.8b vereist.&#13;
In dit verband rijst ook de vraag, welke betekenis art. 4.2A.1.8, inhoudende&#13;
dat slechts verdeling kan worden gevorderd voor aandelen die niet aan het&#13;
wettelijk vruchtgebruik zijn onderworpen, voor de uitoefening van het&#13;
overnemingsrecht heeft. In de Memorie van Toelichting wordt hier niets over&#13;
opgemerkt, maar de ontwerper gaat er kennelijk van uit, dat het verbod om&#13;
verdeling voor de met het vruchtgebruik bezwaarde aandelen te vorderen, voor&#13;
de uitoefening van het overnemingsrecht moet wijken. Hierop kom ik nog&#13;
terug. Ook in het onderhavige geval zal op de vordering wegens overneming&#13;
van de bedrijfsgoederen, die de weduwe en de overige kinderen jegens de&#13;
oudste zoon D als bedrijfsopvolger toekomt, geen vruchtgebruik ingevolge art.&#13;
4.2A. 1.12 lid 1 sub ƒ komen te rusten.&#13;
De bijdrage van art. 4.5.4.8a aan de bedrijfsopvolgings-problematiek&#13;
Tenslotte dienen we stil te staan bij de vraag, welke bijdrage art. 4.5.4.8a levert&#13;
aan de oplossing van bedrijfsopvolgings-problemen. We hebben reeds gezien,&#13;
dat voor het geval de erflater in algehele gemeenschap van goederen gehuwd is&#13;
geweest, art. 4.5.4.8a alleen aan de orde komt, indien de bedrijfsgoederen aan&#13;
de nalatenschap worden toebedeeld. Indien de bedrijfsgoederen tot&#13;
nalatenschap behoren, respectievelijk daaraan zijn toegedeeld, geeft art.&#13;
4.5.4.8a aan degene, die het bedrijf van de erflater voortzet, de bevoegdheid&#13;
tot overneming van de bedrijfsgoederen.&#13;
De gedachtengang die de ontwerper van art. 4.5.4.8a heeft gevolgd, doet&#13;
mijns inziens een vicieuze cirkel ontstaan. De mogelijkheid voor een erfgenaam&#13;
of diens echtgenoot om het bedrijf van de erflater voort te zetten is immers&#13;
afhankelijk van de verkrijging van de bedrijfsgoederen. De ontwerper van art.&#13;
4.5.4.8a gaat er echter van uit, dat de bevoegdheid tot overneming afhankelijk&#13;
is van het feit, dat de overnemingsgerechtigde het bedrijf van de erflater heeft&#13;
voortgezet. Aan de vraag, krachtens welke titel men tot de voortzetting van het&#13;
bedrijf van de erflater gerechtigd is, wordt geen aandacht besteed. Naar mijn&#13;
mening is de bevoegdheid tot overneming niet afhankelijk van het feit, dat men&#13;
het bedrijf van de erflater heeft voortgezet, maar is de mogelijkheid om het&#13;
bedrijf van de erflater voort te zetten afhankelijk van de bevoegdheid tot&#13;
overneming. Het voorschrift van art. 4.5.4.8a zal in deze vorm - naar ik vrees -&#13;
een dode letter worden, omdat de potentiële bedrijfsopvolger er geen rechten&#13;
aan kan ontlenen.&#13;
Indien men met mij van mening is, dat art. 4.5.4.8a zinledig is, rijst de vraag,&#13;
of het niet van de vruchtgebruiker zal afhangen, of een erfgenaam of diens&#13;
echtgenoot in de gelegenheid is het bedrijf van de erflater voort te zetten. Uit&#13;
zijn positie van vruchtgebruiker met beschikkingsbevoegdheid vloeit immers&#13;
voort, dat de langstlevende echtgenoot ook de bedrijfsgoederen zelf kan&#13;
gebruiken of ze kan verhuren respectievelijk verpachten of zelfs kan&#13;
vervreemden. Dit laatste zal voor hem aantrekkelijker zijn dan de goederen te&#13;
laten overnemen op de wijze als in art. 4.5.4.8a is aangegeven. Het ene&#13;
betekent immers, dat hij de gehele opbrengst in handen krijgt, terwijl hij in het andere geval slechts voor het vruchtgebruik, indien dat&#13;
wordt beëindigd, wordt schadeloosgesteld. De hoofdgerechtigden kunnen weliswaar&#13;
ook de rechter verzoeken om het vruchtgebruik te beëindigen, indien de goederen&#13;
niet worden overgenomen, maar in dat geval wordt het verzoek niet toegewezen, indien&#13;
de verzorging van de langstlevende echtgenoot in gevaar zou worden gebracht&#13;
(art. 4.2A.1.18 leden 1 en 2).&#13;
In het licht van de regeling van het wettelijk vruchtgebruik kan men derhalve ook&#13;
bij de betekenis van art. 4.5.4.8a een vraagteken plaatsen. Of het inderdaad aannemelijk&#13;
is, zoals eerder is opgemaakt, dat het verbod van art. 4.2A. 1.8 om verdeling&#13;
voor de met het vruchtgebruik bezwaarde aandelen te vorderen, moet wijken voor&#13;
de uitoefening van het ondernemingsrecht, kan men vanuit het standpunt, dat art.&#13;
4.5.4.8a een dode letter is, betwijfelen.&#13;
Een ander punt, waaruit van de problematische verhouding tussen het wettelijk&#13;
vruchtgebruik en het overnemingsrecht blijkt, is de vraag of de vruchtgebruiker ook&#13;
na de overneming van de bedrijfsgoederen - waardoor het vruchtgebruik onverlet&#13;
wordt gelaten - beschikkingsbevoegd blijft. De ontwerp-invoeringswet ontneemt&#13;
de vruchtgebruiker in dit geval zijn beschikkingsbevoegdheid niet.31 In dit verband&#13;
rijst ook nog de vraag, of art. 4.2A.1.18 lid 5, dat bij een verzoek op grond van&#13;
het eerste lid van dit artikel aan de hoofdgerechtigde de bevoegdheid verleent om&#13;
conservatoir beslag te leggen, ook geldt voor het verzoek tot beëindiging van het&#13;
vruchtgebruik op grond van het derde lid van art. 4.2A.1.18 na overneming van bedrijfsgoederen&#13;
ingevolge art. 4.5.4.8a.&#13;
Conclusie&#13;
Art. 4.5.4.8a alsmede art. 4.2A.1.18 lid 3 kunnen beter geschrapt worden. Het verdient&#13;
mijns inziens overweging, of niet in navolging van art. 3.7.1.7 in Titel 7 van&#13;
Boek 3 zou kunnen worden bepaald, dat een deelgenoot, voor wie één of meer bedrijfsgoederen&#13;
een bijzondere waarde hebben omdat hij het bedrijf van de erflater&#13;
wil voortzetten, en die bereid is deze tegen de geschatte waarde over te nemen, de&#13;
rechter kan verzoeken deze overneming te bevelen.&#13;
Boek 4 zou dan in dier voege kunnen worden aangevuld, dat niettegenstaande het&#13;
wettelijk vruchtgebruik de rechter deze overneming kan bevelen en wel 'vrij en onbezwaard'.&#13;
De tegenprestatie of het recht daarop zou dan ingevolge art. 4.2A.1.12 lid&#13;
1 sub ƒ onder het vruchtgebruik vallen. Op deze wijze wordt mijns inziens aan de&#13;
belangen van de potentiële bedrij f sopvolger enerzijds en de verzorgingsbehoefte van&#13;
de langstlevende echtgenoot anderzijds beter recht gedaan.</content><legacyfootnotes>1. J. Rombach, Het erfrecht-ontwerp 1974 en de agrarische bedrijfsopvolging, Pre-advies Vereniging&#13;
voor Agrarisch Recht, 1975, in: De Pacht, 1975, p.131.&#13;
2. De artikelen van het Nieuw Burgerlijk Wetboek worden geciteerd met inachtneming van de door de&#13;
ontwerp-invoeringswet voorgestelde wijzigingen en aanvullingen naar de stand per 1 oktober 1982.&#13;
3. Zie Tweede Kamer, zitting 1981-1982, 17141, nr. 3, p. 3 e.v.&#13;
4. Vgl. voor het huidige recht: HR 20 december 1946, NJ 1947, 59 (arrest-Erven Kessels); W.M. Kleyn,&#13;
De Boedelscheiding, Arnhem, 1969, p. 161 e.v.&#13;
5. Zie Mon. Nieuw BW A-l (Hartkamp), p. 38 e.v.&#13;
6. Van Zeben-du Pon, Parlementaire Geschiedenis van het nieuwe Burgerlijk Wetboek, Boek 3, Deven&#13;
ter, 1981, p. 619.&#13;
7. Zie Gr. van der Burght, Het wettelijk deelgenootschap, Deventer 1973, p. 146 e.v.&#13;
8. Zie Tweede Kamer, zitting 1981-1982, 17141, nr. 3, p. 9.&#13;
9. M.J.A. van Mourik, Huwelijk en Vermogensrecht, studiepocket privaatrecht nr. 5, Zwolle 1981, p.&#13;
102, wijst erop, dat met beroeps- en bedrijfsmiddelen wordt gedoeld op roerende goederen. Vgl. ook&#13;
M.J.A. van Mourik, Het Nederlands vermogensrecht bij echtscheiding, Zwolle 1978, p. 198.&#13;
10. Klaassen-Eggens-Luijten, Eerste gedeelte: Huwelijksgoederenrecht, Zwolle 1973, p. 178.&#13;
11. Idem, p. 181; M.J.A. van Mourik, De onderneming in het nieuwe huwelijksvermogensrecht, diss.&#13;
Nijmegen 1970, Zwolle 1970, p. 137; Pitlo-Kasdorp, Personen- en Familierecht, Arnhem 1979, p.&#13;
182. Anders: Asser-Moltmaker II, Zwolle 1982, p. 139.&#13;
12. Klaassen-Eggens-Luijten I, p. 180; W.M. Kleyn, o.c, p. 166.&#13;
13. Van Zeben-du Pon, Pari. Gesch.; Boek 3, p. 607.&#13;
14. Klaassen-Eggens-Luijten I, p. 180.&#13;
15. Vgl. Van Zeben-du Pon, Pari. Gesch., Boek 3, p. 596.&#13;
16. Idem.&#13;
17. Ik laat de overneming van de aan het beroep van een erflater dienstbare goederen verder buiten beschouwing.&#13;
18. In geval van boedelscheiding heeft de pachter geen voorkeursrecht. Zie art. 56e lid 1 sub c Pachtwet.&#13;
19. In vele gevallen zal art. 4.5.4.8Ö ook niet aan de orde komen, indien de erflater zijn bedrijf in vennootschapsverband&#13;
heeft uitgeoefend. Zie b.v. art. 7.13.1.15.&#13;
20. Anders: de toelichting op art. 4.5.4.8a. Zie Tweede Kamer, zitting 1981-1982, 17141, nr. 3. p. 73.&#13;
21. Zie recentelijk over partnerschap en wetgeving: T.R. Hidma, Partnerschap en wetgeving, in: Buiten&#13;
echt, Preadvies NGR, 1982, p. 3 e.v.&#13;
22. Vgl. Van Zeben-du Pon, Pari. Gesch., Boek 3, p. 613.&#13;
23. Zie ook M.J.A. van Mourik, Het erfrecht volgens het ontwerp-Invoeringswet Boek 4 en het land&#13;
bouwbedrijf, in: Agrarisch Recht, 1982, p. 305 e.v.&#13;
24. Zie Tweede Kamer, 1981-1982, 17141, nr. 3, p. 73; de waarderingsproblematiek laat ik hier verder&#13;
rusten.&#13;
25. Zie Van Zeben-du Pon, Parlementaire Geschiedenis van het nieuwe Burgerlijk Wetboek, Boek 6,&#13;
Deventer, 1981, p. 126 e.v.&#13;
26. Vgl. Van Mourik, Agrarisch Recht, 1982, p. 310.&#13;
27. Zie P.W. van der Ploeg, Echtgenoot krijgt volledige nalatenschap, Zwolle 1982, p. 111.&#13;
28. Zie Van Zeben-du Pon, Pari. Gesch., Boek 3, p. 602.&#13;
29. Zie Tweede Kamer, zitting 1981-1982, 17141, C, p. 11; vgl. ook Commissie-Erfrecht, Opnieuw er&#13;
frechtelijke vernieuwingen, Brochure KNB, Deventer 1982, p. 24 e.v.&#13;
30. Zie P.W. van der Ploeg, o.c, p. 13 e.v.&#13;
31. Zie Van Mourik, Agrarisch Recht, 1982, p. 310.</legacyfootnotes><footnotes><footnote/></footnotes><auteurs>Mr W. Breemhaar</auteurs><published>1983-06-01 00:00:00</published><modified>1983-06-01 00:00:00</modified><editiondate>1983-06-01</editiondate><htmlpath>https://denhollander.info/artikel/6443</htmlpath></article>
</articles></edition>
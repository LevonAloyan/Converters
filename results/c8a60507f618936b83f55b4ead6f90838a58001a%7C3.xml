<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2002</searchword><id>4626</id><udhid>UDH:TvAR/4626</udhid><titel>NVV / Staat (TvAR 2002/5090)</titel><searchwords><searchword>TvAR 1/2002</searchword><searchword>TvAR 2002/5090</searchword><searchword>UDH:TvAR/4626</searchword></searchwords><attachments><attachment><name>2002_nr 1_Rechtspraak_5090.pdf</name><extention>pdf</extention><url>https://denhollander.info/download/4571/ci</url></attachment></attachments><inleiding>[Wet herstructurering varkenshouderij art. 1]&#13;
&#13;
Beroep in cassatie tegen Hof Den Haag&#13;
20 januari 2000 (Agr.r. 2000/5001). Geen&#13;
toetsing door de rechter aan algemene&#13;
rechtsbeginselen. Wet herstructurering&#13;
varkenshouderij niet in strijd met Europese&#13;
marktordening. Korting op rechten is aan te&#13;
merken als regulering van eigendom. Of&#13;
schade vergoed moet worden hangt af van&#13;
de vraag of er een ‘fair balance’ is tussen&#13;
doel en middel. Daarvan is geen sprake bij&#13;
een ‘individual and excessive burden’ voor&#13;
de betrokken persoon. Hof heeft dit niet&#13;
onderzocht: vernietiging en doorverwijzing&#13;
met verdere overwegingen.</inleiding><content>Hoge Raad der Nederlanden&#13;
Arrest&#13;
in de zaak van:&#13;
de vereniging Nederlandse vakbond varkenshouders,&#13;
gevestigd te Barneveld,&#13;
2. [Eiser 2], wonende te [woonplaats],&#13;
3. [Eiser 3], wonende te [woonplaats],&#13;
4.a [Eiser 4a], wonende te [woonplaats],&#13;
4.b [Eiseres 4b], wonende te [woonplaats],&#13;
4.c [Eiser 4c], wonende te [woonplaats],&#13;
4.d de vennootschap onder firma Bleekerheide&#13;
v.o.f., gevestigd te Heusden, gemeente Asten,&#13;
5. [Eiser 5], wonende te [woonplaats],&#13;
6.a [Eiser 6a], wonende te [woonplaats],&#13;
6.b [Eiseres 6b], wonende te [woonplaats],&#13;
7.a [Eiser 7a], wonende te [woonplaats],&#13;
7.b [Eiseres 7b], wonende te [woonplaats],&#13;
7.c [Eiser 7c], wonende te [woonplaats],&#13;
7.d [Eiser 7d], wonende te [woonplaats],&#13;
8. de vennootschap naar het recht van de&#13;
plaats harer vestiging [...] Schweinehaltungs&#13;
GmbH, gevestigd te [vestigingsplaats], Bondsrepubliek&#13;
Duitsland,&#13;
Eisers tot cassatie, incidenteel verweerders in&#13;
cassatie,&#13;
advocaat: mr. D. Rijpma,&#13;
tegen&#13;
De staat der Nederlanden (Ministerie van&#13;
Landbouw, Natuurbeheer en Visserij), gevestigd&#13;
te ’s-Gravenhage,&#13;
Verweerder in cassatie, incidenteel eiser tot&#13;
cassatie,&#13;
advocaten: mrs. G. Snijders, en R.J.M. van&#13;
den Tweel.&#13;
1. Het geding in feitelijke instanties&#13;
Eisers tot cassatie – verder te noemen: NVV&#13;
c.s. – hebben bij exploit van 26 juni 1998 verweerder&#13;
in cassatie – verder te noemen: de&#13;
Staat – op verkorte termijn gedagvaard voor&#13;
de Rechtbank te ’s-Gravenhage en gevorderd:&#13;
primair:&#13;
de Wet herstructurering varkenshouderij (‘Whv’)&#13;
onverbindend te verklaren, althans deze buiten&#13;
werking te stellen wegens strijdigheid met&#13;
hogere regelgeving;&#13;
subsidiair:&#13;
te bepalen dat de Whv, althans de hoofdstukken&#13;
II t/m V, buiten toepassing dient/dienen te&#13;
worden gelaten of de Staat te bevelen deze,&#13;
althans de genoemde hoofdstukken, te schorsen&#13;
en/of niet uit te voeren en door zijn ambtenaren&#13;
te doen uitvoeren, en in het bijzonder&#13;
met betrekking tot de handhaving en vervolging&#13;
terzake van overtreding van de Whv,&#13;
althans zulks te bepalen totdat zal zijn voorzien&#13;
in een volledige, althans adequate, schadevergoedingsregeling&#13;
voor individuele gevallen;&#13;
meer subsidiair:&#13;
te bepalen dat de Whv, althans de hoofdstuk-&#13;
ken II t/m V buiten toepassing dient/dienen&#13;
te worden gelaten voor gevallen als die van&#13;
eisers sub 2 t/m 8, althans ten aanzien van&#13;
eisers sub 2 t/m 8, althans tot zal zijn voorzien&#13;
voor die gevallen, althans wat betreft&#13;
eisers sub 2 t/m 8, in een volledige, althans&#13;
adequate, schadevergoedingsregeling voor individuele&#13;
gevallen;&#13;
II te verklaren voor recht dat de Staat zich op&#13;
bovenstaande gronden schuldig maakt aan&#13;
onrechtmatige daad jegens eisers en dientengevolge&#13;
jegens eisers sub 2 t/m 8 aansprakelijk&#13;
is voor alle door hen geleden en te lijden schade&#13;
(waaronder gevolgschade), nader op te&#13;
maken bij staat en te vereffenen volgens de&#13;
Wet.&#13;
De Staat heeft de vorderingen bestreden.&#13;
De Rechtbank heeft bij tussenvonnis van&#13;
23 december 1998, onder aanhouding van&#13;
iedere verdere beslissing, de Staat in de gelegenheid&#13;
gesteld zich uit te laten als weergegeven&#13;
in rechtsoverweging 9.6 van haar vonnis.&#13;
Tegen dit tussenvonnis heeft de Staat hoger&#13;
beroep ingesteld bij het Gerechtshof te ’s-Gravenhage.&#13;
NVV c.s. hebben incidenteel hoger&#13;
beroep ingesteld.&#13;
Bij arrest van 20 januari 2000 heeft het Hof in&#13;
het principale en incidentele hoger beroep het&#13;
bestreden vonnis vernietigd en, opnieuw&#13;
rechtdoende: bepaald dat artikel 31 van de&#13;
Wet herstructurering varkenshouderij (en de&#13;
daarmee onlosmakelijk verbonden voorschriften&#13;
van die wet) ten aanzien van thans – eisers&#13;
tot cassatie sub 2-8 buiten toepassing moet&#13;
blijven en het meer of anders gevorderde afgewezen.&#13;
Het arrest van het Hof is aan dit arrest&#13;
gehecht.&#13;
2. Het geding in cassatie&#13;
Tegen het arrest van het Hof hebben NVV c.s.&#13;
beroep in cassatie ingesteld. De Staat heeft&#13;
incidenteel cassatieberoep ingesteld. De cassatiedagvaarding&#13;
en de conclusie van antwoord&#13;
tevens houdende incidenteel cassatieberoep&#13;
zijn aan dit arrest gehecht en maken daarvan&#13;
deel uit. De Staat heeft de voorwaarde waaronder&#13;
het eerste middel was ingesteld, bij&#13;
schriftelijke toelichting ingetrokken.&#13;
Partijen hebben over en weer geconcludeerd&#13;
tot verwerping van het beroep.&#13;
De zaak is voor partijen toegelicht door hun&#13;
advocaten.&#13;
De conclusie van de Plaatsvervangend Procureur-&#13;
Generaal strekt in het principaal beroep&#13;
tot verwerping en in het incidenteel beroep&#13;
tot vernietiging van het bestreden arrest,&#13;
voorzover dit betrekking heeft op de zgn.&#13;
tweede generieke korting, geregeld in artikel&#13;
31 van de Wet herstructurering varkenshouderij&#13;
en daarop berustende voorschriften.&#13;
Voorts heeft de Plaatsvervangend Procureur-&#13;
Generaal geconcludeerd tot afdoening van de&#13;
zaak door de Hoge Raad door te verstaan dat&#13;
hij de vorderingen van NVV c.s. integraal&#13;
ontzegt.&#13;
De advocaat van NVV c.s. heeft bij brief van&#13;
22 maart 2001 op die conclusie gereageerd, de&#13;
advocaat van de Staat bij brief van 23 maart&#13;
2001.&#13;
3. Inleiding&#13;
3.1 In cassatie kan van het volgende worden&#13;
uitgegaan.&#13;
(i) NVV is in 1994 opgericht en heeft als doel:&#13;
‘het scheppen van gunstige voorwaarden voor&#13;
varkenshouderijbedrijven en het behartigen&#13;
van de belangen van de varkenshouders’.&#13;
Eisers tot cassatie sub 2 t/m 7 zijn varkenshouders&#13;
die hun bedrijf in Nederland uitoefenen.&#13;
Eiseres tot cassatie sub 8 is een in Duitsland&#13;
gevestigde varkenshouderij.&#13;
(ii) In de jaren tachtig is in Nederland een restrictieve&#13;
regeling voor de productie van mest&#13;
ingevoerd, aanvankelijk alleen voor varkensen&#13;
kippenmest, later ook voor andere mestsoorten.&#13;
Daardoor kon een varkenshouder&#13;
niet meer een onbeperkte hoeveelheid varkens&#13;
houden, maar was het maximaal te houden&#13;
aantal varkens afhankelijk van een toegekende&#13;
referentiehoeveelheid mest. Per 1 januari 1994&#13;
is de Wet verplaatsing mestproduktie (sinds&#13;
1 januari 1998 genaamd: Wet verplaatsing&#13;
mestproductie) in werking getreden, waarmee&#13;
het begrip ‘mestproductierecht’ is geïntroduceerd.&#13;
(iii) De Wet verplaatsing mestproductie kent&#13;
het ‘niet-gebonden mestproductierecht’, waaronder&#13;
wordt verstaan het deel van het mestproductierecht&#13;
dat meer is dan het aan de&#13;
grond gekoppelde recht van 125 kilogram fos-&#13;
faat per jaar per hectare van de gemiddeld in&#13;
het desbetreffende jaar tot het bedrijf behorende&#13;
oppervlakte landbouwgrond. De nietgebonden&#13;
mestproductierechten zijn verplaatsbaar&#13;
met uitzondering van de zogenaamde&#13;
‘latente mestproductie’ of ‘latente ruimte’.&#13;
De latente mestproductie komt overeen met&#13;
het verschil tussen de daadwerkelijk op een&#13;
bedrijf geproduceerde mest en de hogere productieruimte&#13;
die is toegestaan op grond van&#13;
de beschikbare mestproductierechten.&#13;
(iv) Mestproductierechten zijn verhandelbaar.&#13;
Op grond van de Wet verplaatsing mestproductie&#13;
worden de mestproductierechten bij&#13;
verplaatsing van mestproductie gekort.&#13;
(v) Bij brief van 6 oktober 1995 heeft de&#13;
minister van Landbouw, Natuurbeheer en&#13;
Visserij (hierna: de Minister), mede namens de&#13;
minister van Volkshuisvesting, Ruimtelijke&#13;
Ordening en Milieubeheer aan de Tweede&#13;
Kamer der Staten-Generaal aangeboden ‘de&#13;
Integrale Notitie mest- en ammoniakbeleid’&#13;
(hierna: de Integrale Notitie).&#13;
(vi) Bij brief van 10 juli 1997 heeft de Minister&#13;
‘het beleidsvoornemen over de herstructurering&#13;
van de varkenssector’ aan de Tweede&#13;
Kamer doen toekomen, met verwijzing naar&#13;
een discussienota over de toekomst van de&#13;
varkenssector van 25 april 1997.&#13;
(vii) Op 1 januari 1998 is de Wet van 2 mei&#13;
1997, Stb. 360, houdende wijziging van de&#13;
Meststoffenwet, in werking getreden, waarbij&#13;
het Mineralen Aangifte Systeem (MINAS) is&#13;
ingevoerd. Dit is een stelsel van regulerende&#13;
mineralenheffingen dat voorziet in een geleidelijke&#13;
aanscherping van de normen inzake&#13;
toelaatbare verliezen van fosfaat en stikstof als&#13;
gevolg van het gebruik van meststoffen.&#13;
(viii) Op 15 november 1997 heeft de Minister&#13;
aan de Tweede Kamer een wetsvoorstel aangeboden,&#13;
houdende regels inzake een stelsel van&#13;
varkensrechten en een heffing ter zake van het&#13;
houden van varkens (het voorstel voor de Wet&#13;
herstructurering varkenshouderij; deze wet&#13;
zal hierna worden aangeduid als: Whv). In de&#13;
memorie van toelichting bij dit wetsvoorstel&#13;
wordt het volgende opgemerkt (Kamerstukken&#13;
II, 1997-1998, 25 747, nr. 3, blz. 3/4):&#13;
‘Het in het onderhavige wetsvoorstel neergelegde&#13;
stelsel van varkensrechten, houdende&#13;
een maximering van de aantallen varkens die&#13;
op de bedrijven worden gehouden, dient primair&#13;
om de noodzakelijke condities te scheppen&#13;
voor effectuering en handhaving van de&#13;
aanscherping van de normen inzake de toelaatbare&#13;
fosfaat- en stikstofverliezen naar het&#13;
milieu in het kader van het stelsel van regulerende&#13;
mineralenheffingen. De maximering&#13;
strekt ertoe een landelijk niet-plaatsbaar overschot&#13;
aan varkensmest te voorkomen, wat een&#13;
absolute voorwaarde is voor het effectief&#13;
terugdringen van de fosfaat- en stikstofbelasting&#13;
van het milieu door de varkenshouderij.&#13;
De maximering van het aantal varkens is een&#13;
noodzakelijke, aanvullende maatregel, als bedoeld&#13;
in artikel 5, vijfde lid van de EGNitraatrichtlijn.&#13;
De vermindering van de problematiek van&#13;
vermesting en verzuring die het resultaat zal&#13;
zijn van de hiervoor geschetste maatregelen&#13;
moet ook tot een verbetering van de ruimtelijke&#13;
kwaliteit leiden. Voorkomen moet worden&#13;
dat de problemen op het vlak van milieu en&#13;
ruimtelijke kwaliteit zich verplaatsen naar&#13;
gebieden die thans nog relatief schoon zijn en&#13;
naar gebieden met gevoelige natuurwaarden.’&#13;
(ix) Het wetsvoorstel voor de Whv is op&#13;
18 december 1997 met wijzigingen door de&#13;
Tweede Kamer aangenomen. Diezelfde dag is&#13;
het aan de Eerste Kamer aangeboden. Deze&#13;
kamer heeft het voorstel op 7 april 1998 aangenomen.&#13;
Daarna is de Whv op 1 september&#13;
1998 in werking getreden.&#13;
(x) Hoofdstuk I van de Whv geeft een aantal&#13;
begrippen weer.&#13;
De hoofdstukken II t/m IV voorzien in&#13;
omzetting van mestproductierechten in&#13;
varkensrechten en fokzeugenrechten (verder&#13;
tezamen aan te duiden als: varkensrechten) en&#13;
de omvang van deze rechten, verbieden uitbreiding&#13;
van het aantal varkens en fokzeugen&#13;
en regelen de overgang/overdracht van varkensrechten.&#13;
Hoofdstuk V bepaalt dat er een structuurschema&#13;
is dat inzicht geeft in de ruimtelijke&#13;
aspecten van het rijksbeleid inzake de varkenshouderij,&#13;
houdt bepalingen in ter wijziging&#13;
van de Gezondheids- en welzijnswet&#13;
voor dieren en de Meststoffenwet, bepaalt dat&#13;
varkensheffingen worden geheven in verband&#13;
met onder meer de kosten van bestrijding van&#13;
besmettelijke ziekten, stelt een Diergezondheidsfonds&#13;
in en bepaalt dat overtredingen&#13;
van bepaalde voorschriften uit de Whv moeten&#13;
worden aangemerkt als een economisch&#13;
delict.&#13;
Hoofdstuk VI bevat enkele slotbepalingen.&#13;
(xi) De Whv voorziet, zoals vermeld, onder&#13;
andere in de omzetting van mestproductierechten&#13;
in varkensrechten en in de vaststelling&#13;
van de omvang daarvan. Bij die vaststelling&#13;
wordt uitgegaan van het gemiddelde van de in&#13;
1996 of, naar keuze, in 1995 werkelijk benutte&#13;
mest- productierechten in een bedrijf (waarbij&#13;
dus de niet benutte mestproductierechten, de&#13;
‘latente ruimte’, buiten beschouwing blijft), te&#13;
verminderen met (uitzonderingen daargelaten)&#13;
een generieke korting van 10%.&#13;
Deze korting van 10% is lager voor de zogenaamde&#13;
‘voorloperbedrijven’ (bedrijven met&#13;
groenlabelstallen, biologische varkenshouderijen&#13;
e.a.). De latente mest- productierechten&#13;
vervallen, want zij worden niet omgezet in&#13;
varkensrechten.&#13;
Ingevolge de Whv vindt per 1 januari 2000&#13;
een nieuwe korting van maximaal 15% plaats.&#13;
Het uiteindelijk per 1 januari 2000 te hanteren&#13;
percentage hangt af van de inmiddels reeds&#13;
opgetreden vermindering van het aantal varkensrechten&#13;
door opkoop of afroming, tot&#13;
een minimumkorting van 5%.&#13;
(xii) Ingevolge de Whv zijn varkensrechten&#13;
verhandelbaar, echter (behoudens een uitzondering)&#13;
niet tussen bedrijven die gelegen zijn&#13;
in een van de door de Whv aangewezen concentratiegebieden&#13;
en bedrijven die niet in een&#13;
concentratiegebied zijn gelegen, en evenmin&#13;
tussen bedrijven die niet in hetzelfde concentratiegebied&#13;
zijn gelegen. Bij overgang van&#13;
varkensrechten en bij overdracht van een&#13;
bedrijf (behalve bij overdracht aan bepaalde&#13;
familieleden of krachtens erf- of huwelijksvermogensrecht)&#13;
wordt het aantal varkenseenheden&#13;
verminderd met 40% indien de kennisgeving&#13;
van overgang of overdracht in 1998&#13;
wordt gedaan, met 60% indien de kennisgeving&#13;
in 1999 wordt gedaan en met 25% indien&#13;
de kennisgeving na 1999 wordt gedaan (de&#13;
zgn. ‘afroming’). Bij overgang van varkensrechten&#13;
in de twee jaren met de hoogste korting&#13;
komt aan de vervreemder voor het te&#13;
korten deel een financiële vergoeding toe.&#13;
(xiii) Art. 25 van de Whv biedt de mogelijkheid&#13;
om bij algemene maatregel van bestuur&#13;
voor bepaalde groepen van gevallen, waarbij&#13;
de bepaling van de hoogte van het varkensrecht&#13;
of fokzeugenrecht leidt tot onbillijkheden&#13;
van overwegende aard, regels te stellen&#13;
omtrent een afwijkende bepaling van de&#13;
hoogte van deze rechten. Aan dit artikel is&#13;
uitvoering gegeven met het Besluit hardheidsgevallen&#13;
herstructurering varkenshouderij&#13;
(Besluit van 18 juni 1998, houdende regels&#13;
voor de hardheidsgevallen bij de toepassing&#13;
van hoofdstuk II en art. 24 van de Wet herstructurering&#13;
varkenshouderij, Stb. 1998, 368,&#13;
hierna: het Besluit hardheidsgevallen). Hierin&#13;
zijn maatregelen getroffen voor situaties&#13;
waarin zeven categorieën van bedrijven door&#13;
de Whv een onevenredig groot nadeel lijden.&#13;
Zo komt voor bepaalde categorieën varkenshoudersbedrijven&#13;
de latente ruimte niet&#13;
(geheel) te vervallen en wordt deze deels bij&#13;
de vaststelling van het aantal varkensrechten&#13;
in aanmerking genomen.&#13;
(xiv) Bij brief van 28 september 1998 aan de&#13;
Voorzitter van de Tweede Kamer heeft de&#13;
Minister aangekondigd dat het Besluit hardheidsgevallen&#13;
zal worden gewijzigd om de&#13;
gevolgen van de wet voor twee nieuwe categorieën&#13;
van varkenshouders te beperken en&#13;
voor hen een zeker minimumniveau van de&#13;
aan het bedrijf toekomende varkensrechten te&#13;
verzekeren.&#13;
(xv) Bij brief van 21 oktober 1998 heeft de&#13;
Minister aan de Voorzitter van de Tweede&#13;
Kamer meegedeeld dat hij heeft besloten het&#13;
Besluit hardheidsgevallen met nog een aantal&#13;
(in de brief genoemde) specifieke categorieën&#13;
nader aan te vullen om elke twijfel weg te&#13;
nemen over de volledigheid en evenwichtigheid&#13;
van de getroffen voorziening.&#13;
(xvi) Ter uitvoering van de in de brieven van&#13;
28 september en 21 oktober 1998, alsmede een&#13;
brief van 15 december 1998 aangekondigde&#13;
voornemens is het Besluit hardheidsgevallen&#13;
bij Besluit van 25 mei 2000, Stb. 2000, 233&#13;
(derhalve na het arrest van het Hof in de&#13;
onderhavige procedure) gewijzigd.&#13;
(xvii) Nadat de Staat het (tweede) Nederlandse&#13;
actieplan in verband met de EG-richtlijn&#13;
nr. 91/676/EEG inzake de bescherming van&#13;
water tegen verontreiniging door nitraten uit&#13;
agrarische bronnen (hierna: de Nitraatrichtlijn)&#13;
bij de Europese Commissie had ingediend,&#13;
heeft deze Commissie bij brief van&#13;
29 september 1998 vastgesteld dat Nederland&#13;
in gebreke is gebleven met betrekking tot de&#13;
naleving van deze Nitraatrichtlijn. De Europese&#13;
Commissie oordeelde daartoe dat het&#13;
totale actieplan van Nederland onvoldoende&#13;
is, onder meer omdat er op vele onderdelen&#13;
niets geregeld is (bijvoorbeeld zijn er geen&#13;
regels inzake op de bodem brengen van meststoffen&#13;
die rekening houden met klimaatsomstandigheden,&#13;
neerslag, irrigatie en steile&#13;
hellingen, is er geen maximumhoeveelheid aan&#13;
te wenden dierlijke mest bepaald en is er niets&#13;
geregeld met betrekking tot ongeschikte&#13;
periodes voor het op de bodem brengen van&#13;
kunstmest) en omdat de regels onvoldoende&#13;
zijn (zo worden de verliesnormen overschreden&#13;
e.d.).&#13;
Ter zake van de Whv merkt de Commissie op&#13;
dat een reductie van 25% in aantallen varkens&#13;
onwaarschijnlijk kan worden vertaald naar&#13;
een volle reductie van 25% in stikstofproductie&#13;
afkomstig van varkens. Er zal slechts een&#13;
reductie zijn van 29.600.000 kg stikstof&#13;
afkomstig van reductie van varkensaantallen,&#13;
hetgeen gelet op de totale mestproductie van&#13;
dieren overeenkomt met 4,6% van alle mestproductie.&#13;
3.2.1 In juni 1998 hebben NVV c.s. de hiervóór&#13;
in 1 weergegeven vorderingen tegen de&#13;
Staat ingesteld. Hetgeen zij daaraan ten&#13;
grondslag hebben gelegd, kan als volgt worden&#13;
gerubriceerd:&#13;
strijd van de Whv en het Besluit hardheidsgevallen&#13;
met de Grondwet en fundamentele&#13;
rechtsbeginselen;&#13;
strijd van de Whv met het Europese gemeenschapsrecht;&#13;
strijd van de Whv met art. 1 van het Eerste&#13;
Protocol bij het EVRM.&#13;
3.2.2 De Rechtbank heeft vastgesteld dat&#13;
NVV c.s. de Whv niet aanvechten voorzover&#13;
door deze wet de Gezondheids- en welzijnswet&#13;
voor dieren wordt gewijzigd en een varkensheffing&#13;
en een Diergezondheidsfonds&#13;
worden ingesteld. Ook het structuurschema&#13;
wordt niet inhoudelijk betwist. NVV c.s.,&#13;
aldus nog steeds de Rechtbank, verzetten zich&#13;
tegen het met het systeem van varkensrechten&#13;
verloren gaan van latente mestproductierechten&#13;
en de met dat systeem opgelegde korting&#13;
van eerst 10% en later nog eens, maximaal,&#13;
15%.&#13;
Ook het Hof is van deze omschrijving van de&#13;
inzet van de procedure uitgegaan (rov. 2.5).&#13;
De hiertegen gerichte klacht van onderdeel&#13;
4.4 van het middel in het principale beroep&#13;
faalt (zie hierna, 4.1). Waar hierna over de&#13;
bestreden maatregelen van de Whv wordt&#13;
gesproken, wordt daarmee gedoeld op de in&#13;
die wet vervatte regelingen welke voorzien in&#13;
het in de vorige alinea bedoelde verloren gaan&#13;
van latente mestproductierechten (ook wel&#13;
aangeduid als: de latente ruimte) en de kortingen&#13;
van eerst 10% en later nog eens, maximaal,&#13;
15%.&#13;
3.3 De Rechtbank heeft een tussenvonnis&#13;
gewezen, waarin enige eindbeslissingen voorkomen&#13;
die de Staat aanleiding hebben gegeven&#13;
om tussentijds hoger beroep in te stellen.&#13;
NVV c.s. hebben incidenteel appel ingesteld.&#13;
3.4 Het Hof heeft het vonnis van de Rechtbank&#13;
vernietigd en, opnieuw rechtdoende,&#13;
bepaald dat art. 31 Whv (en de daarmee&#13;
onlosmakelijk verbonden voorschriften van&#13;
die wet) ten aanzien van eisers tot cassatie&#13;
(toen: geïntimeerden in het principaal appel,&#13;
appellanten in het incidenteel appel) sub 2 tot&#13;
en met 8 buiten toepassing dienen te blijven.&#13;
Het Hof overwoog daartoe, kort samengevat&#13;
en voorzover in cassatie van belang, het volgende.&#13;
(1) Ad de gestelde strijd van de Whv en het&#13;
Besluit hardheidsgevallen met de Grondwet&#13;
en fundamentele rechtsbeginselen&#13;
In hoeverre de Whv een ongeoorloofde&#13;
inbreuk maakt op de eigendomsrechten van&#13;
de varkenshouders komt aan de orde bij de&#13;
bespreking van de vraag of sprake is van&#13;
schending van het Eerste Protocol bij het&#13;
EVRM. Voorzover art. 14 van de Grondwet&#13;
een meer omvattende bescherming zou bieden&#13;
– voor dat deel zouden NVV c.s. belang hebben&#13;
bij hun stelling dat strijd met art. 14&#13;
Grondwet bestaat – belet art. 120 Grondwet&#13;
de rechter om de Whv aan die bepaling te&#13;
toetsen.&#13;
Voor wat de aangevoerde strijd van (de toepassing&#13;
van) de Whv en het Besluit hardheids-&#13;
gevallen met fundamentele rechtsbeginselen&#13;
betreft, overweegt het Hof dat art. 120&#13;
Grondwet de rechter geen vrijheid laat de&#13;
inhoud van de formele wet aan algemene&#13;
rechtsbeginselen te toetsen.&#13;
(2) Ad de gestelde strijd met het Europese&#13;
gemeenschapsrecht&#13;
Evenals de Rechtbank is het Hof van oordeel&#13;
dat het systeem van de Whv inbreuk maakt op&#13;
de gemeenschappelijke marktordening, geregeld&#13;
in Verordening (EEG) nr. 2759/75 van de&#13;
Raad van 29 oktober 1975 houdende een&#13;
gemeenschappelijke ordening der markten in&#13;
de sector varkensvlees, PB nr. L282 blz. 1,&#13;
1975/11/01 (hierna: de gemeenschappelijke&#13;
ordening der markten in de sector varkensvlees).&#13;
Het Hof heeft hierbij als maatstaf aangelegd&#13;
dat een nationale maatregel die niet de&#13;
strekking heeft af te wijken van of inbreuk te&#13;
maken op de gemeenschappelijke marktordening,&#13;
daarmee toch onverenigbaar is indien zij&#13;
meer dan te verwaarlozen invloed heeft op de&#13;
werking van de markt. Het Hof is op grond&#13;
van de stellingen van de Staat ervan uitgegaan&#13;
dat de verkleining van de Nederlandse varkensstapel&#13;
met 10% neerkomt op een reductie&#13;
van de totale varkensstapel binnen de Europese&#13;
Unie van 1,2%. Voor een bevestigende&#13;
beantwoording van de vraag of de regeling&#13;
meer dan een te verwaarlozen invloed heeft,&#13;
acht het Hof deze, door de Staat erkende,&#13;
invloed voldoende, waarbij het Hof in aanmerking&#13;
neemt dat de Whv de reductie van de&#13;
Nederlandse varkensstapel niet tot 10%&#13;
beperkt, maar uitgaat van een minimaal te&#13;
realiseren beperking van 20% (10% bij de&#13;
inwerkingtreding van de wet plus 15%, inclusief&#13;
de resultaten van eerdere afroming en&#13;
opkopingen, per uiterlijk 2000, te verminderen&#13;
met 5% wegens fosfaatreductie in het&#13;
voerspoor) (rov. 12.5). Daarbij komt nog,&#13;
aldus het Hof in rov. 13, dat gebleken is dat&#13;
tussen partijen vaststaat dat de beperking van&#13;
de Nederlandse productie als gevolg van de&#13;
Whv niet of nauwelijks invloed zal hebben op&#13;
de prijs van varkensvlees, omdat die reductie&#13;
invoer aantrekt. Daaruit volgt dat de Whv tot&#13;
een verlegging van handelsstromen zal leiden&#13;
en aldus een distorsie van de concurrentievoorwaarden&#13;
creëert, die op gespannen voet&#13;
staat met het beginsel van de open markt dat&#13;
aan de verordening ten grondslag ligt.&#13;
Het Hof van Justitie van de Europese&#13;
Gemeenschappen heeft in zijn rechtspraak&#13;
over de bepalingen van het EG-Verdrag&#13;
betreffende het vrije verkeer het beginsel ontwikkeld&#13;
dat de nationale maatregelen die&#13;
dwingende eisen van algemeen belang beogen&#13;
te dienen als uitzondering op de verbodsbepalingen&#13;
gerechtvaardigd zijn, indien zij noodzakelijk&#13;
zijn voor een doeltreffende bescherming&#13;
van het betrokken belang en dit belang&#13;
niet even doeltreffend kan worden beschermd&#13;
door minder verstrekkende maatregelen. Het&#13;
Hof is van oordeel dat deze beginselen naar&#13;
analogie eveneens behoren te gelden voor&#13;
nationale maatregelen die een meer dan te verwaarlozen&#13;
invloed hebben op de goede werking&#13;
van de markt en zich daarom niet verdragen&#13;
met een gemeenschappelijke marktordening.&#13;
Tot de dwingende eisen van algemeen belang,&#13;
die genoemde uitzondering kunnen rechtvaardigen,&#13;
behoort het belang van een duurzaam&#13;
milieu.&#13;
Het Hof is met de Rechtbank van oordeel dat&#13;
uit de parlementaire stukken bij de totstandkoming&#13;
van de Whv moet worden afgeleid dat&#13;
de strekking van de Whv is het voorkomen&#13;
van milieubelasting door niet-plaatsbare mestoverschotten.&#13;
Met dit als uitgangspunt dienen&#13;
de in de Whv getroffen maatregelen nog&#13;
getoetst te worden aan het proportionaliteitsbeginsel,&#13;
te weten of die maatregelen noodzakelijk&#13;
en/of geschikt zijn voor het ermee&#13;
beoogde doel. Deze toetsing komt hierna&#13;
onder (4) aan de orde.&#13;
(3) Ad de gestelde strijd met art. 1 van het&#13;
Eerste Protocol bij het EVRM&#13;
De generieke kortingen en het buiten&#13;
beschouwing laten van de latente ruimte vormen&#13;
volgens het Hof inbreuken op het ongestoord&#13;
genot van de ‘possession’ van de&#13;
betrokken varkenshouders, in de ruime betekenis&#13;
die het Europese Hof voor de Rechten&#13;
van de Mens aan het begrip ‘possession’ van&#13;
art. 1 van het Eerste Protocol heeft gegeven.&#13;
De generieke korting(en) vormen echter geen&#13;
ontneming (‘deprivation’) van ‘possessions’ in&#13;
de zin van het Eerste Protocol. Zij vormen,&#13;
evenals het vervallen van de latente ruimte,&#13;
een (verdere) beperking van het gebruik van&#13;
de betrokken varkenshoudersbedrijven, en in&#13;
zoverre een regulering van dat gebruik zoals&#13;
bedoeld in het tweede lid van art. 1 van het&#13;
Eerste Protocol, maar, nu de kortingen en het&#13;
verdwijnen van de latente ruimte die bedrijven&#13;
niet waardeloos maken, geen ontneming&#13;
van eigendom als bedoeld in het eerste lid.&#13;
Voor de vraag of die regulering van eigendom&#13;
inbreuk maakt op het Eerste Protocol, moet&#13;
worden getoetst aan de maatstaf of de regulering&#13;
in het algemeen belang gerechtvaardigd&#13;
en zonder schadevergoedingsregeling proportioneel&#13;
is ten opzichte van het ermee nagestreefde&#13;
doel.&#13;
Het Hof is van oordeel dat de eerder vastgestelde&#13;
strekking van de Whv, het voorkomen&#13;
van milieuschade door niet-plaatsbare mestoverschotten,&#13;
een algemeen belang is dat regulering&#13;
van eigendomsrechten rechtvaardigt.&#13;
Voor de beoordeling of die regulering proportioneel&#13;
is, maakt het Hof onderscheid tussen&#13;
enerzijds de vraag of de vereiste ‘fair balance’&#13;
tussen dat algemeen belang en de belangen&#13;
van de varkenshouders rechtvaardigt dat de&#13;
door de regulering van de eigendom veroorzaakte&#13;
schade onvergoed blijft, en anderzijds&#13;
de vraag of die regulering voldoet aan het&#13;
geschiktheids- en noodzakelijkheidscriterium,&#13;
te weten of de maatregelen tot het gestelde&#13;
doel kunnen leiden, respectievelijk of dat doel&#13;
met minder ingrijpende maatregelen is te verwezenlijken.&#13;
De eerste vraag beantwoordt het Hof bevestigend.&#13;
Nu ervan uitgegaan moet worden dat de&#13;
afzet van met name varkensmest problemen&#13;
ontmoet in verband met de geringe mogelijkheid&#13;
die mest op eigen grond te gebruiken en&#13;
de slechte verplaatsbaarheid en exporteerbaarheid&#13;
ervan, acht het Hof het niet ongerechtvaardigd&#13;
dat de varkensbranche zelf de gevolgen&#13;
draagt van de op haar toegesneden maatregelen&#13;
ter beperking van de (het) door de&#13;
branche veroorzaakte (deel van) milieuschade&#13;
en dat die niet voor rekening van de gehele&#13;
gemeenschap wordt gebracht.&#13;
De tweede vraag komt hierna onder (4) aan de&#13;
orde.&#13;
(4) proportionaliteit; maatregelen Whv geschikt&#13;
en strikt noodzakelijk voor gestelde&#13;
milieudoel&#13;
Onder dit hoofdje beantwoordt het Hof twee&#13;
vragen tezamen, namelijk&#13;
(A) de vraag of de inbreuk door de maatregelen&#13;
van de Whv op de gemeenschappelijke&#13;
ordening der markten in de sector varkensvlees&#13;
proportioneel is, en&#13;
(B) de in het kader van de toetsing aan art. 1&#13;
van het Eerste Protocol bij het EVRM te&#13;
beantwoorden vraag of de inbreuk op het&#13;
ongestoord genot van eigendom proportioneel&#13;
is.&#13;
Weliswaar, aldus het Hof, gaat het hierbij om&#13;
inbreuken op verschillende soorten belangen,&#13;
maar in beide gevallen – behoudens ten aanzien&#13;
van de eerder reeds door het Hof in het&#13;
nadeel van NVV c.s. besliste vraag of de schade&#13;
van de maatregel voor rekening van de varkenshouders&#13;
mag worden gelaten – gaat de&#13;
discussie tussen partijen erover of die maatregelen&#13;
geschikt zijn voor het te verwezenlijken&#13;
doel en of ze niet zwaarder zijn dan strikt&#13;
noodzakelijk.&#13;
Het Hof laat bij die beoordeling buiten&#13;
beschouwing dat de Whv (naast het genoemde&#13;
milieudoel) ook de ruimtelijke ordening en&#13;
het dierenwelzijn beoogt te behartigen. Uit de&#13;
wetsgeschiedenis, aldus het Hof, blijkt dat die&#13;
doelstellingen nevengeschikt zijn; bovendien&#13;
kunnen die doelen met andere maatregelen&#13;
(bijvoorbeeld die waarin hoofdstuk V van de&#13;
Whv voorziet) worden verwezenlijkt zonder&#13;
de hier aan de orde zijnde inbreuken.&#13;
Het Hof acht niet aannemelijk dat de maatregelen&#13;
waarin de Whv voorziet, geschikt zijn&#13;
om de eisen van de Nitraatrichtlijn te vervullen.&#13;
Evenwel leidt het Hof uit de parlementaire&#13;
behandeling van de Whv en de Integrale&#13;
Notitie af dat die wet als zelfstandige doelstelling&#13;
het voorkomen van een niet-plaatsbaar&#13;
mestoverschot van 14 miljoen kg. fosfaat&#13;
beoogt en dat het behalen van dat doel tevens&#13;
wordt beschouwd als een aanvullende maatregel&#13;
(boven de talrijke andere maatregelen&#13;
die het actieprogramma vormen als bedoeld in&#13;
art. 5 van de Nitraatrichtlijn) ter vervulling&#13;
van de eisen van die richtlijn. Dat de maatregelen&#13;
van de Whv (als onderdeel van die&#13;
voorzieningen) ontoereikend blijken om het&#13;
doel van de Nitraatrichtlijn te verwezenlijken,&#13;
wil niet zeggen dat ze daarom niet geschikt&#13;
zijn voor het bereiken van genoemd (zelfstandig)&#13;
milieudoel van de Whv.&#13;
Het Hof is van oordeel dat op grond van de&#13;
gegevens, die de Staat bij de totstandkoming&#13;
van de Whv ter beschikking had, het nemen&#13;
van ingrijpende maatregelen noodzakelijk en&#13;
gerechtvaardigd was. De tijdsdruk (in 2002&#13;
moest het niet-plaatsbare mestoverschot zijn&#13;
weggenomen) noodzaakte tot de onmiddellijke&#13;
invoering van de eerste generieke korting.&#13;
Het vervallen van de latente ruimte was&#13;
noodzakelijk om de effecten van die korting&#13;
niet (gedeeltelijk) teniet te doen.&#13;
Gelet op de onzekerheid ten tijde van de totstandkoming&#13;
van de Whv over de te behalen&#13;
resultaten van fosfaatbeperking door veevoermaatregelen&#13;
en over de ontwikkelingen in de&#13;
afzetmogelijkheden, stond evenwel op dat&#13;
moment de noodzaak van de tweede generieke&#13;
korting in het jaar 2000 niet bij voorbaat&#13;
vast. Het Hof is van oordeel dat bij het ontbreken&#13;
van een regeling die de tweede korting&#13;
op de ontwikkelingen van de fosfaatreductie&#13;
zou kunnen afstemmen, die bij voorbaat&#13;
bepaalde tweede korting daarom niet aan het&#13;
noodzakelijkheidscriterium voldoet.&#13;
3.5 NVV c.s. bestrijden deze oordelen in het&#13;
principale cassatieberoep met een middel,&#13;
bestaande uit vier onderdelen, die ieder een&#13;
aantal (sub-)onderdelen omvatten. De Staat&#13;
bestrijdt het arrest in het incidentele cassatieberoep&#13;
met twee middelen, ieder eveneens uit&#13;
enige onderdelen bestaande.&#13;
4. Beoordeling van de klachten&#13;
betreffende (1) de omvang van de&#13;
rechtsstrijd in hoger beroep, (2) het&#13;
niet toetsen aan algemene rechtsbeginselen&#13;
en (3) de doelstellingen&#13;
van de Whv&#13;
4.1 De Hoge Raad zal eerst onderdeel 4.4 van&#13;
NVV c.s. behandelen, welk onderdeel betrekking&#13;
heeft op de omvang van de door NVV&#13;
c.s. ingestelde vorderingen. Het onderdeel&#13;
klaagt dat het Hof ten onrechte, althans zonder&#13;
voldoende motivering, eraan voorbij is&#13;
gegaan dat de vorderingen van NVV c.s. mede&#13;
betrekking hadden op de door of krachtens de&#13;
Whv voorziene ‘afroming’, hiervoor vermeld&#13;
in 3.1 onder (xii). Deze klacht faalt.&#13;
Zoals hiervoor in 3.2.2 reeds is vermeld, heeft&#13;
de Rechtbank vastgesteld dat NVV c.s. zich&#13;
(uitsluitend) verzetten tegen het met het&#13;
systeem van varkensrechten verloren gaan van&#13;
latente mestproductierechten en de met dat&#13;
systeem opgelegde korting van eerst 10% en&#13;
later nog eens, maximaal, 15%, en is het Hof&#13;
blijkens zijn rov. 2.5 eveneens van deze weergave&#13;
van de strekking van de vordering uitgegaan.&#13;
Dit is in het licht van de in het onderdeel&#13;
aangewezen passages uit de gedingstukken&#13;
niet onbegrijpelijk. Eerst in de pleitnota&#13;
van de advocaten van NVV c.s. in hoger&#13;
beroep komt een passage voor, die inhoudt&#13;
dat NVV c.s. hun stelling dat de Whv onrechtmatig&#13;
is, mede wensen uit te strekken tot&#13;
de afroming. Een vermeerdering van de eis&#13;
kan echter ingevolge art. 134 Rv. niet in een&#13;
pleitnota geschieden.&#13;
4.2 Onderdeel 1 van NVV c.s. is gericht tegen&#13;
het hiervoor in 3.4 onder (1) weergegeven&#13;
oordeel van het Hof dat art. 120 Gr.w. de&#13;
rechter geen vrijheid laat de inhoud van de&#13;
formele wet te toetsen aan algemene rechtsbeginselen.&#13;
Het onderdeel faalt, aangezien dit&#13;
oordeel juist is (HR 14 april 2000, nr. C99/&#13;
227, NJ 2000, 713, rov. 3.4.1; zie ook HR&#13;
14 april 1989, nr. 13822, NJ 1989, 469).&#13;
De gronden hiervoor zijn reeds uiteengezet in&#13;
het arrest van 14 april 1989; zie ten aanzien&#13;
van de in subonderdelen 1.1 en 1.2 gehanteerde&#13;
argumenten rov. 3.4-3.6 en ten aanzien van&#13;
subonderdeel 1.3 rov. 3.7.&#13;
4.3.1 De onderdelen 2.5-2.9 van NVV c.s. en&#13;
onderdeel II.4 van de Staat komen op tegen de&#13;
vaststellingen van het Hof betreffende de&#13;
doeleinden die met de Whv worden beoogd.&#13;
4.3.2 De bestreden maatregelen van de Whv&#13;
maken onderdeel uit van een in de Whv vervatte&#13;
regeling ter beperking van het aantal in&#13;
Nederland gehouden varkens (hierna aan te&#13;
duiden als: de quoteringsregeling). Daarnaast&#13;
bevat de Whv, met name in hoofdstuk V, nog&#13;
enige andere regelingen, maar deze zijn in dit&#13;
verband niet van belang.&#13;
In de considerans van de Whv, in dezelfde&#13;
vorm reeds voorkomend in het bij de Tweede&#13;
Kamer ingediende wetsvoorstel, wordt ten&#13;
aanzien van de doelstelling van de Whv overwogen:&#13;
‘Alzo Wij in overweging genomen hebben,&#13;
dat het wenselijk is uitvoering te geven aan&#13;
richtlijn nr. 91/676/EEG van de Raad van de&#13;
Europese Gemeenschappen van 12 december&#13;
1991 inzake de bescherming van water tegen&#13;
verontreiniging door nitraten uit agrarische&#13;
bronnen (PbEG L 275), en dat het ook overigens&#13;
zowel in het belang van het milieu en de&#13;
ruimtelijke kwaliteit als in het belang van dierenwelzijn&#13;
en diergezondheid, wenselijk is&#13;
regels te stellen met het oog op een herstructurering&#13;
van de varkenshouderij en daarbij&#13;
een stelsel van varkensrechten en een heffing&#13;
ter zake van het houden van varkens in te&#13;
voeren.’&#13;
Ten aanzien van de quoteringsregeling geldt&#13;
meer in het bijzonder het volgende.&#13;
De voornaamste doelstellingen die de wetgever&#13;
blijkens de parlementaire geschiedenis van&#13;
de Whv voor ogen hebben gestaan ten aanzien&#13;
van de quoteringsregeling, zijn goed samengevat&#13;
in de passage uit de memorie van toelichting&#13;
bij het wetsvoorstel, die hiervoor in 3.1 is&#13;
geciteerd onder (viii).&#13;
De rol die aan de quoteringsregeling werd&#13;
toegedacht als onderdeel van een pakket van&#13;
maatregelen ter uitvoering van de Nitraatrichtlijn,&#13;
is bij de parlementaire behandeling&#13;
van die wet meermalen aan de orde gekomen.&#13;
In de memorie van toelichting is deze als volgt&#13;
verduidelijkt:&#13;
‘De verkleining van de varkensstapel met 25%&#13;
is noodzakelijk met het oog op de verwezenlijking&#13;
van de doelstellingen van de EGNitraatrichtlijn.&#13;
Om deze doelstellingen te&#13;
bereiken, wordt met de wet van 2 mei 1997,&#13;
houdende wijziging van de Meststoffenwet,&#13;
een stelsel van regulerende mineralenheffingen&#13;
ingevoerd, dat voorziet in een geleidelijke&#13;
aanscherping van de normen inzake toelaatbare&#13;
verliezen van fosfaat en stikstof als&#13;
gevolg van het gebruik van meststoffen in de&#13;
periode 1998-2008/2010. Zoals in de Integrale&#13;
Notitie mest- en ammoniakbeleid en in de&#13;
memorie van toelichting bij het voorstel voor&#13;
voornoemde wet (kamerstukken II 1995/96,&#13;
24 782, nr. 3, blz. 29) is aangegeven, is voor&#13;
het effectueren en handhaven van deze normen&#13;
een absolute voorwaarde dat geen sprake&#13;
is van een landelijk niet-plaatsbaar overschot&#13;
aan dierlijke mest. Als gevolg van de aanscherping&#13;
van de normen inzake de toelaatbare&#13;
mineralenverliezen zal – zonder maatregelen&#13;
– daadwerkelijk een dergelijk nietplaatsbaar&#13;
landelijk mestoverschot ontstaan.&#13;
Ervan uitgaande dat in 2002 de pluimveesector&#13;
20 miljoen kilogram fosfaat aan mest&#13;
exporteert, èn ervan uitgaande dat door de&#13;
afroming van mestproductierechten bij verplaatsing&#13;
in het kader van de Wet verplaatsing&#13;
mestproductie de mestproductie van de verschillende&#13;
onder de mestwetgeving aangewezen&#13;
diersoorten met 3 miljoen kilogram fosfaat&#13;
afneemt, resteert er in 2002 een geheel aan&#13;
de varkenssector toe te rekenen landelijk nietplaatsbaar&#13;
mestoverschot van 14 miljoen kilogram&#13;
fosfaat. Export van deze mestsoort is&#13;
geen reële optie. Rekening houdend met een&#13;
flinke inspanning om de varkensmestproductie&#13;
door voermaatregelen terug te dringen,&#13;
kan worden aangenomen dat de fosfaatproductie&#13;
afkomstig van varkens in 2002 ca.&#13;
60 miljoen kilogram zal zijn. Wil ten opzichte&#13;
daarvan een reductie van 14 miljoen kilogram&#13;
fosfaat worden bereikt, dan is een verkleining&#13;
van de omvang van de varkensstapel met 25%&#13;
de enige oplossing.’&#13;
(Kamerstukken II, 1997/1998, 25 746, nr. 3,&#13;
blz. 8-9)&#13;
Voorts is van belang de volgende verduidelijking&#13;
die de regering heeft gegeven in de ‘nota&#13;
naar aanleiding van het verslag, houdende een&#13;
lijst van antwoorden’:&#13;
‘Zoals in het voorgaande duidelijk is gemaakt,&#13;
is het primaire doel van de reductie van de&#13;
varkensstapel niet onmiddellijk om daarmee&#13;
direct de nitraatbelasting terug te dringen, al&#13;
leidt een kleinere varkensstapel uiteraard ook&#13;
tot een minder grote stikstofproductie. Gegeven&#13;
de verhouding tussen fosfaat en stikstof in&#13;
varkensmest, betekent een afname van de varkensstapel&#13;
met 14 miljoen kg fosfaat tevens&#13;
een reductie van de stikstofproductie met&#13;
ongeveer 30 miljoen kg. De rechtvaardiging is&#13;
evenwel primair gelegen in het verzekeren van&#13;
de wèl primair op terugdringen van de&#13;
nitraatbelasting gerichte maatregelen, meer&#13;
bepaald het stelsel van regulerende mineralenheffingen.&#13;
Dat het te reduceren mestoverschot&#13;
wordt uitgedrukt in kilogrammen fosfaat is&#13;
gegeven de Nederlandse aanpak van het mest-&#13;
probleem niet vreemd. De stikstofverliezen&#13;
die het gevolg zijn van het gebruik van dierlijke&#13;
mest worden – zo is ook bij de discussies&#13;
over de invoering van de mineralenheffingen&#13;
in de kamer steeds duidelijk naar voren&#13;
gebracht – teruggedrongen door het mestgebruik&#13;
zelf terug te dringen. Dat laatste gebeurt&#13;
met name middels de fosfaatheffing en de fosfaatverliesnormen.&#13;
De stikstofheffing is de&#13;
komende jaren immers vooral bedoeld om&#13;
overmatig stikstofkunstmestgebruik terug te&#13;
dringen.’&#13;
(Kamerstukken II, 1997/1998, 25 746, nr. 6,&#13;
blz. 6)&#13;
Zowel uit de parlementaire geschiedenis van&#13;
de hiervóór in 3.1 onder (vii) genoemde Wet&#13;
van 2 mei 1997, Stb. 360, als uit die van de&#13;
Whv blijkt ook verder dat deze regelingen&#13;
meer in het algemeen, en niet alleen teneinde&#13;
uitvoering te geven aan de Nitraatrichtlijn, tot&#13;
doel hebben om de milieubelasting door&#13;
bovenmatige mestproductie tegen te gaan.&#13;
Naast deze hoofddoelstelling worden nog&#13;
enige nevendoeleinden genoemd. Hetgeen&#13;
hierover bij de parlementaire behandeling van&#13;
de Whv is opgemerkt laat zich als volgt&#13;
samenvatten: deze maatregelen zullen leiden&#13;
tot vermindering van het aantal varkens; dat&#13;
hierdoor ruimte vrijkomt, is wenselijk zowel&#13;
uit een oogpunt van ruimtelijke ordening als&#13;
uit een oogpunt van dierenwelzijn, dit laatste&#13;
omdat extra ruimte wordt gecreëerd voor&#13;
opvang in geval van calamiteiten en omdat het&#13;
een ruimere huisvesting voor de varkens&#13;
mogelijk zal maken.&#13;
4.3.3 Uit het in 4.3.2 overwogene volgt dat de&#13;
eerste klacht van onderdeel 2.7 en de klachten,&#13;
vervat in de onderdelen 2.8 en 2.9 van NVV&#13;
c.s., falen en dat onderdeel II.4 van de Staat&#13;
slaagt. Naar de Staat terecht betoogt, kan aan&#13;
het gegeven dat de quoteringsregeling (mede)&#13;
ten doel heeft om bij te dragen aan het geven&#13;
van uitvoering aan de Nitraatrichtlijn, niet&#13;
afdoen dat, naar het Hof heeft vastgesteld, de&#13;
Europese Commissie het door de Nederlandse&#13;
regering ter uitvoering van die richtlijn&#13;
vastgestelde actieprogramma waarvan de Whv&#13;
onderdeel uitmaakte, onvoldoende oordeelde,&#13;
noch of dit oordeel juist is.&#13;
4.3.4 Onderdeel 2.5 van NVV c.s. betoogt dat&#13;
bij de vaststelling in rechte van doel en strekking&#13;
van een formele wet (zoals de Whv) met&#13;
het oog op een beoordeling van de verenigbaarheid&#13;
van die wet met een gemeenschappelijke&#13;
marktordening, niet, althans niet uitsluitend&#13;
– zoals het Hof heeft gedaan en zoals&#13;
ook hiervoor in 4.3.2 is geschied – mag worden&#13;
uitgegaan van het doel dat de formele&#13;
wetgever blijkens de parlementaire stukken&#13;
bij de totstandkoming van die wet voor ogen&#13;
heeft gestaan, maar dat de rechter daarbij –&#13;
zelfs ambtshalve – rekening moet houden met&#13;
alle omstandigheden waarvan blijkt dat die bij&#13;
de totstandkoming van de wet een rol hebben&#13;
gespeeld. Hierop aansluitend bevat onderdeel&#13;
2.6 een motiveringsklacht, inhoudend dat het&#13;
Hof onvoldoende aandacht heeft besteed aan&#13;
hetgeen NVV c.s. te dien aanzien hebben aangevoerd.&#13;
Deze onderdelen falen.&#13;
Bij de beoordeling van deze klachten verdient&#13;
allereerst opmerking dat het – zoals ook in&#13;
onderdeel 2.5 wordt onderkend, waar het de&#13;
Whv aanduidt als een formele wet – te dezen&#13;
gaat om een wet in de zin van art. 81 Gr.w,&#13;
volgens welke bepaling de vaststelling van&#13;
wetten geschiedt door de regering en de Staten-&#13;
Generaal gezamenlijk. Voor de bepaling&#13;
van de doeleinden die met een dergelijke wet&#13;
worden nagestreefd, moet derhalve worden&#13;
nagegaan welke doeleinden aan de regering en&#13;
de Staten-Generaal gezamenlijk voor ogen&#13;
hebben gestaan bij de totstandbrenging van de&#13;
wet. Bij de vaststelling van de doeleinden&#13;
dient derhalve in beginsel te worden uitgegaan&#13;
van de tussen de regering en de Tweede,&#13;
onderscheidenlijk de Eerste Kamer met&#13;
betrekking tot het desbetreffende wetsvoorstel&#13;
gewisselde stukken en de verslagen van&#13;
het overleg dat te dier zake tussen hen heeft&#13;
plaatsgevonden, een en ander zoals gepubliceerd&#13;
in de Kamerstukken en de Handelingen&#13;
van de Staten-Generaal. NVV c.s. hebben&#13;
geen stellingen aangevoerd, die zouden kunnen&#13;
rechtvaardigen om een uitzondering op&#13;
deze regel te maken.&#13;
Hetgeen NVV c.s. te dien aanzien aanvoeren,&#13;
komt hierop neer dat er een discrepantie is&#13;
tussen de doelstellingen, geformuleerd in het&#13;
beleidsvoornemen over de herstructurering&#13;
van de varkenssector dat de Minister aan de&#13;
Tweede Kamer heeft doen toekomen in een&#13;
brief van 10 juli 1997 (Kamerstukken II, 1996-&#13;
1997, 25448, nr. 1), en in de doelstellingen die&#13;
de regering ten grondslag heeft gelegd aan het&#13;
wetsvoorstel voor de Whv, dat zij op 15 november&#13;
1997 aan de Tweede Kamer heeft aangeboden.&#13;
Volgens NVV c.s. waren de oorspronkelijke&#13;
doelstellingen in strijd met de&#13;
gemeenschappelijke ordening der markten in&#13;
de sector varkensvlees en heeft de regering&#13;
kennelijk lering getrokken uit overleg met de&#13;
Europese Commissie over de uitvoering van&#13;
de Nitraatrichtlijn. Ook indien deze stellingen&#13;
juist zijn, rechtvaardigen zij niet de conclusie&#13;
dat regering en Staten-Generaal bij de totstandbrenging&#13;
van de Whv de doelstellingen&#13;
hebben nagestreefd, die door de Minister in&#13;
de brief van 10 juli 1997 waren geformuleerd.&#13;
NVV c.s. hebben niet gesteld dat de inhoud&#13;
van de Whv niet in overeenstemming is met&#13;
de doelstellingen, geformuleerd in het op&#13;
15 november 1997 ingediende wetsvoorstel en&#13;
de verdere Kamerstukken en Handelingen&#13;
terzake.&#13;
5. Beoordeling van de klachten&#13;
betreffende het Europese&#13;
gemeenschapsrecht&#13;
5.1 De beslissingen van het Hof met betrekking&#13;
tot de gestelde strijd met het Europese&#13;
recht, hiervóór in 3.4 samengevat onder (2),&#13;
worden bestreden in de onderdelen 2.1-2.6&#13;
van NVV c.s. en in middel I van de Staat.&#13;
De onderdelen 2.5 en 2.6 zijn reeds behandeld&#13;
in 4.3.4.&#13;
5.2 Onderdeel 2.3 van NVV c.s. faalt wegens&#13;
gebrek aan feitelijke grondslag, nu, anders dan&#13;
in het onderdeel wordt aangenomen, het Hof&#13;
in zijn rov. 14.1 uitdrukkelijk heeft overwogen&#13;
dat grief XVII van NVV c.s. (en de toelichting&#13;
daarop) faalt.&#13;
5.3.1 De gemeenschappelijke ordening der&#13;
markten in de sector varkensvlees, ingesteld in&#13;
het kader van het door de verdragsbepalingen&#13;
gewaarborgde vrije verkeer van goederen,&#13;
dient om de vrije handel binnen de Gemeenschap&#13;
te verzekeren door opheffing van zowel&#13;
de handelsbelemmeringen als distorsies in de&#13;
intracommunautaire handel, en verbiedt derhalve&#13;
elke ingreep van de Lid-Staten op de&#13;
markt, waarin de verordening zelf niet voorziet;&#13;
zij is gebaseerd op het beginsel van een&#13;
open markt, waartoe elke producent vrije toegang&#13;
heeft en waarvan de werking uitsluitend&#13;
wordt geregeld door de in deze ordening&#13;
voorziene instrumenten (HvJEG 26 juni 1979,&#13;
zaak 177/78 (Pigs and Bacon Commission/&#13;
McCarren), Jurispr. 1979, p. 2188 en 2189).&#13;
Art. 17 lid 2 van de gemeenschappelijke ordening&#13;
der markten in de sector varkensvlees&#13;
bepaalt (voorzover thans van belang) dat verboden&#13;
is ‘de toepassing van enige kwantitatieve&#13;
beperking of maatregel van gelijke werking.’&#13;
5.3.2 De Staat bestrijdt in de onderdelen I.1 en&#13;
I.4a niet dat de Whv gevolgen kan hebben&#13;
voor de goede werking van de gemeenschappelijke&#13;
ordening der markten in de sector varkensvlees,&#13;
maar betoogt met een beroep op&#13;
HvJEG 1 april 1982, gevoegde zaken 141-&#13;
143/81 (Holdijk), Jurispr. 1982, p. 1299 e.v.,&#13;
HvJEG 6 oktober 1987, zaak 118/86 (Nertsvoederfabriek&#13;
Nederland), Jurispr. 1987,&#13;
p. 3883, en HvJEG 19 maart 1998, zaak C-&#13;
1/96 (Compassion in World Farming), Jur.&#13;
1998, I-1251, dat het Hof heeft miskend dat&#13;
een gemeenschappelijke marktordening als de&#13;
gemeenschappelijke ordening der markten in&#13;
de sector varkensvlees er niet aan in de weg&#13;
staat dat de lidstaten – onverminderd het&#13;
bepaalde in de toepasselijke algemene verdragsbepalingen,&#13;
zoals art. 29 en 43 EG –&#13;
bevoegd blijven om nationale regelingen te&#13;
treffen die andere doeleinden nastreven dan&#13;
de gemeenschappelijke marktordening, zelfs&#13;
wanneer die regelingen gevolgen kunnen hebben&#13;
voor de goede werking van de markt in&#13;
de betrokken sector.&#13;
5.3.3 Dit betoog treft doel. Volgens vaste&#13;
rechtspraak van het HvJEG heeft de totstandkoming&#13;
van een gemeenschappelijke ordening&#13;
van de landbouwmarkten krachtens art. 40&#13;
EG-Verdrag (thans art. 34 EG) niet tot gevolg&#13;
dat de landbouwproducenten worden onttrokken&#13;
aan iedere nationale regeling die&#13;
andere doeleinden nastreeft dan de gemeenschappelijke&#13;
ordening, doch die, door haar&#13;
invloed op de productievoorwaarden, gevolgen&#13;
kan hebben voor de omvang of de kosten&#13;
van de nationale productie en, bijgevolg, voor&#13;
de goede werking van de gemeenschappelijke&#13;
markt in de betrokken sector. Het in art. 40,&#13;
lid 3, tweede alinea, EG-Verdrag neergelegde&#13;
verbod van elke discriminatie tussen de pro-&#13;
ducenten van de Gemeenschap betreft de&#13;
door de gemeenschappelijke ordening nagestreefde&#13;
doeleinden en niet de verschillende&#13;
productievoorwaarden, die voortvloeien uit&#13;
nationale regelingen van algemene aard, waarmee&#13;
andere doeleinden worden nagestreefd&#13;
(HvJEG 18 december 1997, zaak C-309/96&#13;
(Annibaldi), Jurispr. 1997, p. 7493). Het&#13;
HvJEG verwijst voor deze vaste rechtspraak&#13;
naar de eerste twee hiervóór in 5.3.2 genoemde&#13;
arresten.&#13;
5.3.4 In aanmerking genomen dat de Whv tot&#13;
doel heeft om de milieubelasting door bovenmatige&#13;
mestproductie tegen te gaan (zie&#13;
hiervóór, 4.3.2), dat de in 5.3.1 bedoelde verordening&#13;
geen milieudoelstellingen nastreeft,&#13;
noch de in 4.3.2 vermelde nevendoelen, en dat&#13;
de Whv slechts van toepassing is op het&#13;
grondgebied van Nederland, moet uit deze&#13;
vaste rechtspraak worden afgeleid dat de Whv,&#13;
hoewel deze regeling gevolgen kan hebben&#13;
voor de goede werking van de gemeenschappelijke&#13;
ordening der markten in de sector varkensvlees,&#13;
niet om die reden tot onverenigbaarheid&#13;
met de gemeenschappelijke marktordening&#13;
leidt.&#13;
Evenmin is hier sprake van een verboden&#13;
invoerbeperking als bedoeld in art. 28 EG, nu,&#13;
naar het Hof – in cassatie onbestreden – heeft&#13;
geoordeeld, de beperking van de Nederlandse&#13;
productie als gevolg van de Whv invoer aantrekt&#13;
(rov. 13).&#13;
In aanmerking genomen dat uit de evenvermelde&#13;
vaste rechtspraak van het HvJEG volgt&#13;
dat de Whv niet reeds op grond van de enkele&#13;
omstandigheid dat zij gevolgen kan hebben&#13;
voor de goede werking van de gemeenschappelijke&#13;
ordening der markten in de sector varkensvlees,&#13;
tot onverenigbaarheid met de gemeenschappelijke&#13;
marktordening leidt, moet&#13;
tevens worden aangenomen dat hier van een&#13;
verboden uitvoerbeperking als bedoeld in&#13;
art. 29 EG slechts sprake kan zijn, indien de&#13;
nationale maatregel – de Whv – een specifieke&#13;
uitvoerbeperking van uitgaand goederenverkeer&#13;
tot doel of tot gevolg heeft en aldus tot&#13;
een ongelijke behandeling van de binnenlandse&#13;
handel en de uitvoerhandel van een Lid-&#13;
Staat kan leiden, waardoor aan de nationale&#13;
productie of de binnenlandse markt van de&#13;
betrokken Lid-Staat een bijzonder voordeel&#13;
wordt verzekerd (vgl. rov. 11 van de Holdijkarresten).&#13;
Daarvan is hier geen sprake.&#13;
5.4 Onderdeel 2.4 van NVV c.s. verwijt het&#13;
Hof dat het niet is ingegaan op een van de&#13;
grondslagen van hun vorderingen, te weten&#13;
dat de Whv in strijd is met art. 43 EG (art. 52&#13;
EG-Verdrag).&#13;
Het onderdeel kan bij gebrek aan belang niet&#13;
tot cassatie leiden. De door het Hof niet&#13;
besproken stelling van NVV c.s. hield in dat&#13;
ten aanzien van de in Duitsland gevestigde&#13;
eiser tot cassatie sub 8 sprake is van een verboden&#13;
beperking van de vrijheid van vestiging,&#13;
nu voorwaarde voor toekenning van&#13;
varkensrechten is dat in het referentiejaar in&#13;
Nederland varkens worden gehouden, varkensrechten&#13;
beperkt verhandelbaar zijn en het&#13;
totaal aantal beschikbare varkensrechten door&#13;
afroming drastisch beperkt zal worden, zodat&#13;
hij beperkt wordt in de mogelijkheid om zich&#13;
in Nederland als varkenshouder te vestigen.&#13;
Deze stelling kan niet als juist worden aanvaard.&#13;
Ieder – Nederlanders en onderdanen&#13;
van andere Lid-Staten – die zich in Nederland&#13;
wil vestigen ter uitoefening van de varkenshouderij,&#13;
is wat betreft de verwerving en het&#13;
bezit van varkensrechten aan hetzelfde regiem&#13;
onderworpen, terwijl hetgeen in 5.3.3 en 5.3.4&#13;
is overwogen omtrent de bevoegdheid tot het&#13;
treffen van de in de Whv neergelegde regeling&#13;
eveneens heeft te gelden in relatie tot de door&#13;
art. 43 EG gewaarborgde vrijheid van vestiging.&#13;
Dit een en ander leidt tot de slotsom dat&#13;
hier van een verboden beperking van de vrijheid&#13;
van vestiging geen sprake is.&#13;
5.5 Het in 5.3.1-5.4 overwogene brengt mee&#13;
dat de onderdelen I.1 en I.4a van de Staat slagen&#13;
en dat aan de onderdelen 2.1, 2.2, 2.4, 2.12&#13;
en 4.2 van NVV c.s. en I.2-3 en 4b van de&#13;
Staat het belang komt te ontvallen en deze&#13;
onderdelen derhalve niet tot cassatie kunnen&#13;
leiden. Het brengt verder mee dat de tegen de&#13;
hiervoor in 3.4 onder (4) weergegeven overwegingen&#13;
van ’s Hofs arrest gerichte klachten&#13;
nog slechts behandeling behoeven, voorzover&#13;
die overwegingen oordelen inhouden over de&#13;
verenigbaarheid van de bestreden maatregelen&#13;
van de Whv met art. 1 van het Eerste Protocol&#13;
bij het EVRM.&#13;
6. Beoordeling van de klachten&#13;
betreffende art. 1 van het Eerste&#13;
Protocol bij het EVRM&#13;
6.1.1 Onderdeel 3.1 van NVV c.s. klaagt dat&#13;
het Hof heeft miskend dat mestproductierechten&#13;
en varkensrechten als zodanig ‘possessions’&#13;
zijn in de zin van art. 1 van het Eerste&#13;
Protocol bij het EVRM en de bestreden&#13;
maatregelen van de Whv derhalve zijn aan te&#13;
merken als ‘deprivation’ van ‘possessions’.&#13;
Onderdeel 3.2 verbindt hieraan in de eerste&#13;
plaats de klacht dat het Hof zijn uitspraak&#13;
onvoldoende heeft gemotiveerd door slechts&#13;
in te gaan op het beroep dat NVV c.s. hebben&#13;
gedaan op&#13;
a. de omstandigheid dat mestproductierechten&#13;
en varkensrechten los verhandelbaar zijn en&#13;
los van het varkenshoudersbedrijf kunnen&#13;
worden overgedragen, maar eraan voorbij is&#13;
gegaan dat NVV c.s. tevens hebben gesteld&#13;
dat die rechten:&#13;
b. vermogensrechten zijn in de zin van art. 3:6&#13;
BW (zie bijvoorbeeld art. 12 lid 1 Wet verplaatsing&#13;
mestproductie en art. 22 Whv);&#13;
c. een marktwaarde hebben;&#13;
d. bedrijfseconomisch gezien bedrijfsmiddelen&#13;
zijn;&#13;
e. fiscaal als bedrijfsmiddelen worden belast;&#13;
f. door NVV c.s. in gerechtvaardigd vertrouwen&#13;
als ‘possessions’ werden beschouwd en&#13;
ook mochten worden beschouwd;&#13;
g. door de Whv simpelweg komen te vervallen.&#13;
Onderdeel 3.2 klaagt voorts dat onbegrijpelijk&#13;
is ’s Hofs oordeel in rov. 19.5, dat de omstandigheid&#13;
dat de mestproductierechten en de&#13;
varkensrechten los van het varkenshoudersbedrijf&#13;
kunnen worden overgedragen, aan de&#13;
in de Whv vervatte regeling ten aanzien van&#13;
die rechten niet het karakter ontneemt van in&#13;
het belang van het milieu opgelegde beperking&#13;
aan de bedrijfsvoering.&#13;
6.1.2 In cassatie is – terecht – niet bestreden&#13;
’s Hofs oordeel dat de generieke kortingen en&#13;
het buiten beschouwing laten van de latente&#13;
ruimte inbreuken vormen op het ongestoord&#13;
genot van de ‘possessions’ van de betrokken&#13;
varkenshouders, in de ruime betekenis die het&#13;
Europese Hof voor de Rechten van de Mens&#13;
aan het begrip ‘possessions’ van art. 1 van het&#13;
Eerste Protocol heeft gegeven.&#13;
In het licht van de in de conclusie van de&#13;
Plaatsvervangend Procureur-Generaal onder 7&#13;
vermelde uitspraken van het EHRM lijdt het&#13;
geen twijfel dat indien de wetgever aan de&#13;
mestproductierechten en de quoteringsregeling&#13;
een ondernemings- of persoonsgebonden&#13;
karakter had gegeven, de reducties van de&#13;
toegestane hoeveelheid te produceren mest,&#13;
onderscheidenlijk van het toegestane aantal te&#13;
houden varkens zouden moeten worden aangemerkt&#13;
als maatregelen, strekkende tot regeling&#13;
van het gebruik van eigendom in overeenstemming&#13;
met het algemeen belang.&#13;
De onderdelen 3.1 en 3.2 van NVV c.s. stellen&#13;
de vraag aan de orde of de omstandigheid dat&#13;
de mestproductierechten en de varkensrechten&#13;
in zekere mate verhandelbaar zijn en dientengevolge&#13;
een zekere waarde in het economisch&#13;
verkeer hebben, meebrengt dat zij als&#13;
zodanig als ‘possessions’ moeten worden aangemerkt&#13;
en het krachtens de wet doen vervallen&#13;
van een deel van die rechten als een ontneming&#13;
van eigendom.&#13;
6.1.3 Volgens de jurisprudentie van het EHRM&#13;
is in gevallen waarin het niet gaat om een formele&#13;
onteigening (‘expropriation’) slechts dan&#13;
van een ontneming als bedoeld in de tweede&#13;
volzin van art. 1 sprake, wanneer het gaat om&#13;
een ‘de facto expropriation’ (zie bv. EHRM&#13;
23 september 1982, Serie A nr. 52 (Sporrong&#13;
en Lönnroth/Zweden), p. 24, § 63, NJ 1988,&#13;
290; EHRM 18 februari 1991, Serie A nr. 192&#13;
(Fredin/Zweden), p. 14, § 42).&#13;
Volgens de in de conclusie van de Plaatsvervangend&#13;
Procureur-Generaal onder 7 vermelde&#13;
uitspraken van het EHRM vormt bij een&#13;
(gedeeltelijke) intrekking van een vergunning&#13;
of andersoortige beperkingen van de uit de&#13;
vergunning voortvloeiende rechten niet de&#13;
vergunning zelf het aanknopingspunt voor de&#13;
eigendomsbescherming, maar het met die vergunning&#13;
uitgeoefende bedrijf. In lijn hiermee&#13;
moet, wanneer, zoals in de gevallen die in de&#13;
onderhavige procedure aan de orde zijn, de&#13;
omstreden overheidsmaatregel ertoe strekt&#13;
om bepaalde bedrijfsactiviteiten te beperken&#13;
ter verwezenlijking van doelstellingen zoals&#13;
die van de quoteringsregeling van de Whv (zie&#13;
hiervóór, 4.3.2), bij de beantwoording van de&#13;
vraag of die maatregel een ‘de facto expropriation’&#13;
inhoudt, gekeken worden naar de effec-&#13;
ten van die maatregel op het door die maatregel&#13;
getroffen bedrijf in zijn geheel (zie bv. het&#13;
arrest inzake Fredin/Zweden, p. 15, §§ 43-47).&#13;
De omstandigheid dat de betrokken regelingen&#13;
voorzien in een (beperkte) overdraagbaarheid&#13;
van de mestproductierechten en de varkensrechten,&#13;
ontneemt aan deze regelingen&#13;
niet het karakter van een aan de bedrijfsvoering&#13;
opgelegde beperking.&#13;
De onderdelen 3.1 en 3.2 falen derhalve.&#13;
Het Hof heeft de vraag of de effecten van de&#13;
bestreden maatregelen van de Whv op de&#13;
erdoor getroffen bedrijven zodanig ingrijpend&#13;
zijn dat die maatregelen als een ontneming&#13;
van eigendom als bedoeld in de tweede volzin&#13;
van art. 1 van het Eerste Protocol moeten&#13;
worden aangemerkt, in rov. 19.6 ontkennend&#13;
beantwoord. Nu deze beslissing in cassatie&#13;
niet is bestreden, brengt het falen van de&#13;
onderdelen 3.1 en 3.2 mee dat ’s Hofs oordeel&#13;
dat de bestreden maatregelen van de Whv&#13;
geen ontneming van eigendom vormen als&#13;
bedoeld in het eerste lid van art. 1, stand&#13;
houdt.&#13;
6.2.1 Het Hof heeft de vraag, of de bestreden&#13;
maatregelen voldoen aan de vereisten van&#13;
art. 1 lid 2, ten dele behandeld in rov. 20-23&#13;
– hiervóór weergegeven in 3.4 onder (3) – en&#13;
voor het overige in rov. 24-35.1 – hiervóór&#13;
weergegeven in 3.4 onder (4) -. Hiertegen&#13;
keren zich de onderdelen 3.3-3.5, alsmede&#13;
onderdeel 3.6 in verbinding met de onderdelen&#13;
2.9-2.11 van NVV c.s. en de onderdelen&#13;
II.1-3, II.5 en II.6a-8c van de Staat.&#13;
6.2.2 Art. 1 lid 2 van het Eerste Protocol&#13;
bepaalt, voor zover hier van belang, dat de&#13;
bepalingen van het eerste lid op geen enkele&#13;
wijze het recht aantasten, dat een Staat heeft&#13;
om die wetten toe te passen, die hij noodzakelijk&#13;
oordeelt om het gebruik van eigendom&#13;
te reguleren in overeenstemming met&#13;
het algemeen belang. Uit het verband tussen&#13;
dit tweede lid en de overige bepalingen van&#13;
art. 1, en meer in het bijzonder het beginsel&#13;
dat ten grondslag ligt aan de eerste volzin&#13;
daarvan, heeft het EHRM het vereiste afgeleid&#13;
dat een onder lid 2 vallende inbreuk op het&#13;
recht op ongestoord genot van eigendom&#13;
slechts toegestaan is, wanneer er een ‘fair&#13;
balance’ is getroffen tussen het algemeen&#13;
belang enerzijds en de bescherming van individuele&#13;
rechten anderzijds. Dit vereist het&#13;
bestaan van een ‘reasonable relationship of&#13;
proportionality between the means employed&#13;
and the aim sought to be realised’, een redelijke&#13;
mate van evenredigheid tussen de gebruikte&#13;
middelen en het doel dat ermee nagestreefd&#13;
wordt (zie bv. EHRM 5 januari 2000, NJ&#13;
2000, 571 (Beyeler/Italië), § 114). Aan het vereiste&#13;
van een ‘fair balance’ is niet voldaan,&#13;
indien er sprake is van een ‘individual and&#13;
excessive burden’, een individuele en buitensporige&#13;
last, voor de betrokken persoon (zie&#13;
bv. het arrest inzake Sporrong en Lönnroth/&#13;
Zweden, Serie A nr. 52, p. 26, § 69, en EHRM&#13;
21 februari 1986, Serie A nr. 98 (James e.a.),&#13;
p. 34, § 50). Bij deze afweging is mede van&#13;
belang of de maatregel in strijd is met eerder&#13;
door de overheid gewekte verwachtingen (zie&#13;
bv. EHRM 19 oktober 2000 (Ambruosi/Italië),&#13;
§ 32).&#13;
Waar het gaat om de beoordeling van wat in&#13;
het algemeen belang is en de keus van de middelen&#13;
om dit belang te dienen, komt de wetgever&#13;
een ‘wide margin of appreciation’ toe (zie&#13;
bv. EHRM 29 april 1999 (Chassagnou e.a./&#13;
Frankrijk), Rep. 1999-III p. 23-224, NJ 1999,&#13;
649, § 75; EHRM 26 september 2000&#13;
(Andrews/Verenigd Koninkrijk)). Dat het&#13;
gestelde doel ook met een lichter middel kan&#13;
worden bereikt, is op zichzelf niet voldoende&#13;
om te concluderen dat de inbreuk ongerechtvaardigd&#13;
is (zie bv. EHRM 19 december 1989,&#13;
Serie A nr. 169 (Mellacher e.a./Oostenrijk),&#13;
p. 28, § 53). Wel kan de aanwezigheid van&#13;
alternatieven worden meegewogen bij de proportionaliteitstoets&#13;
(zie bv. EHRM 22 september&#13;
1994, Serie A nr. 296A (Hentrich/&#13;
Frankrijk), § 47).&#13;
6.2.3 In het licht van het in 6.2.2 overwogene&#13;
klagen de onderdelen 3.3 en 3.4 van NVV c.&#13;
en II.1 en II.3 van de Staat vanuit verschillende&#13;
invalshoeken terecht dat het Hof een&#13;
onjuiste maatstaf heeft aangelegd door in rov.&#13;
24 e.v. te toetsen of de bestreden maatregelen&#13;
geschikt zijn voor het te verwezenlijken doel&#13;
en of ze niet zwaarder zijn dan strikt noodzakelijk,&#13;
en door in rov. 22-23 de vraag of de&#13;
vereiste ‘fair balance’ tussen het algemeen&#13;
belang dat met de besproken regeling wordt&#13;
gediend en de belangen van de varkenshou-&#13;
ders rechtvaardigt dat de door de regulering&#13;
van de eigendom veroorzaakte schade onvergoed&#13;
blijft, voor alle varkenshouders bevestigend&#13;
te beantwoorden op de grond dat het&#13;
niet ongerechtvaardigd is dat de varkensbranche&#13;
zelf de gevolgen draagt van de op haar&#13;
toegesneden maatregelen ter beperking van de&#13;
(het) door de branche veroorzaakte (deel van)&#13;
milieuschade en dat die niet voor rekening&#13;
van de gehele gemeenschap worden gebracht,&#13;
zonder te treden in een onderzoek of de bestreden&#13;
maatregelen een individuele en buitensporige&#13;
last voor de betrokken varkenshouders,&#13;
in het bijzonder de eisers tot cassatie&#13;
onder 2 t/m 8, opleveren.&#13;
Ook onderdeel II.2 van de Staat slaagt. Het in&#13;
6.2.2 overwogene brengt mee dat in beginsel&#13;
alle doelstellingen van de betrokken maatregel&#13;
in de daar bedoelde afweging moeten worden&#13;
betrokken. Wel zal de rechter nevendoelstellingen&#13;
buiten beschouwing kunnen laten,&#13;
wanneer hij van oordeel is dat reeds op grond&#13;
van de hoofddoelstelling aan het ‘fair balance’-&#13;
vereiste is voldaan. Het Hof heeft echter&#13;
van een onjuiste rechtsopvatting blijk gegeven&#13;
door op de grond dat de doelstellingen nevengeschikt&#13;
zijn en bovendien met andere maatregelen&#13;
kunnen worden verwezenlijkt zonder&#13;
de hier aan de orde zijnde inbreuken, buiten&#13;
beschouwing te laten dat de Whv (naast het&#13;
milieudoel) ook de ruimtelijke ordening en het&#13;
dierenwelzijn beoogt te behartigen (rov. 25).&#13;
6.3 Het in 6.2.1-6.2.3 overwogene brengt mee&#13;
dat de voorwaarde waaronder NVV c.s.&#13;
onderdeel 3.6 hebben voorgedragen, niet is&#13;
vervuld. De Hoge Raad zal niettemin de&#13;
onderdelen 2.10 en 2.11 behandelen, aangezien&#13;
zij gericht zijn tegen feitelijke vaststellingen&#13;
die ook van belang zijn voor de verdere&#13;
beoordeling van de vorderingen van NVV c.s.&#13;
aan de hand van de in 6.2.2 weergegeven&#13;
maatstaven.&#13;
Onderdeel 2.10 van NVV c.s. klaagt dat het&#13;
oordeel van het Hof omtrent de noodzaak&#13;
van de eerste generieke korting (en het vervallen&#13;
van de latente ruimte) onbegrijpelijk is in&#13;
het licht van het door het Hof in rov. 32.2 en&#13;
32.4 ten aanzien van de tweede generieke korting&#13;
overwogene. De omstandigheden die het&#13;
Hof in dat verband wel in aanmerking heeft&#13;
genomen, waren volgens het onderdeel reeds&#13;
aan de Staat bekend vóór de invoering van de&#13;
Whv op 1 september 1998 en NVV c.s. hebben&#13;
die omstandigheden, alsmede de bekendheid&#13;
van de Staat daarmee, ook aangevoerd als&#13;
argumenten tegen de eerste generieke korting&#13;
en het vervallen van de latente ruimte. Het&#13;
Hof had aan die stellingen niet zonder (nadere)&#13;
motivering voorbij mogen gaan.&#13;
Deze klachten zijn ongegrond, voorzover zij&#13;
al niet berusten op een onjuiste lezing van&#13;
’s Hofs arrest. Ook bij de beoordeling van de&#13;
eerste generieke korting is het Hof ervan uitgegaan&#13;
dat bij de totstandkoming van de Whv&#13;
aan de Staat latere gegevens ter beschikking&#13;
stonden dan vervat in de Integrale Notitie,&#13;
waarbij het Hof zowel in rov. 31.1 als in rov.&#13;
32.2 in het bijzonder het op verzoek van de&#13;
Staat door Van de Bunt uitgebrachte rapport&#13;
van 27 augustus 1996 (‘Van de Bunt I’) noemt.&#13;
Het Hof neemt zowel bij de beoordeling van&#13;
de eerste generieke korting (en van het vervallen&#13;
van de latente ruimte) als bij de beoordeling&#13;
van de tweede generieke korting in&#13;
aanmerking dat de beschikbare gegevens geen&#13;
zekerheid gaven ten aanzien van de te verwachten&#13;
ontwikkelingen. Bij de beoordeling&#13;
van de eerste generieke korting oordeelt het&#13;
Hof dat ondanks het feit dat de Integrale&#13;
Notitie te pessimistische verwachtingen over&#13;
de totale fosfaatproductie gaf, de overschotberekening&#13;
van de Integrale Notitie niettemin&#13;
denkbaar bleef, gezien de onzekerheden in de&#13;
ontwikkeling van de afzetmogelijkheden. Dit,&#13;
gecombineerd met de tijdsdruk (in 2002&#13;
moest het niet-plaatsbare mestoverschot zijn&#13;
weggenomen), rechtvaardigt naar het oordeel&#13;
van het Hof de eerste generieke korting. Het&#13;
vervallen van de latente ruimte was, aldus het&#13;
Hof, noodzakelijk om de effecten van die&#13;
korting niet (gedeeltelijk) teniet te doen. Bij&#13;
de beoordeling van de tweede generieke korting&#13;
komt het Hof evenwel tot het oordeel&#13;
dat, vanwege de onzekerheid ten aanzien van&#13;
de ontwikkelingen tot het jaar 2000, bij het&#13;
ontbreken van een regeling die de tweede korting&#13;
op de ontwikkelingen van de fosfaatreductie&#13;
zal kunnen afstemmen, de bij voorbaat&#13;
bepaalde tweede korting niet aan het noodzakelijkheidscriterium&#13;
voldoet. In rov. 32.4&#13;
toetst het Hof deze conclusie vervolgens nog&#13;
aan de cijfers vervat in het na de totstand-&#13;
koming van de Whv uitgebrachte rapport Van&#13;
de Bunt II; deze toets leidt tot hetzelfde resultaat.&#13;
Deze gedachtengang is – binnen het&#13;
kader van de door het Hof gehanteerde,&#13;
onjuiste (zie hiervóór, 6.2.3), maatstaf – niet&#13;
onbegrijpelijk, noch onvoldoende gemotiveerd.&#13;
Ook onderdeel 2.11 van NVV c.s. is gericht&#13;
tegen ’s Hofs oordeel over de eerste generieke&#13;
korting (en het vervallen van de latente ruimte).&#13;
Voorzover het erover klaagt dat het Hof&#13;
niet in aanmerking heeft genomen ‘de omstandigheid&#13;
dat de Staat (ook) zèlf verantwoordelijk&#13;
is voor de bestaande problemen&#13;
(zie Integrale Notitie, p. 24; alsmede rapport&#13;
(...) Van de Bunt I (...))’ is het tevergeefs voorgesteld&#13;
omdat deze klacht niet gegrond is op&#13;
een stelling die NVV c.s. aan hun vordering&#13;
ten grondslag hebben gelegd. Voor het overige&#13;
faalt het onderdeel op dezelfde gronden als&#13;
onderdeel 2.10.&#13;
7. Conclusie; verdere overwegingen&#13;
7.1 Het vorenoverwogene brengt mee dat het&#13;
bestreden arrest niet in stand kan blijven en&#13;
dat de overige klachten van de middelen geen&#13;
behandeling behoeven. Verwijzing moet volgen.&#13;
In verband met de behandeling na verwijzing&#13;
merkt de Hoge Raad nog het volgende&#13;
op.&#13;
7.2 De vraag of een wet in overeenstemming&#13;
is met art. 1 lid 2 van het Eerste Protocol is in&#13;
belangrijke mate een rechtsvraag. Dit geeft de&#13;
Hoge Raad aanleiding het volgende te overwegen.&#13;
De wetgever heeft met het oog op de hiervoor&#13;
in 4.3.2 vermelde doelstellingen een ingrijpende&#13;
quoteringsregeling nodig geacht. Bij de&#13;
beoordeling van de vraag of deze regeling voldoet&#13;
aan de ingevolge art. 1 te stellen eisen van&#13;
proportionaliteit, moet in aanmerking worden&#13;
genomen&#13;
– dat deze doelstellingen zwaarwegend zijn;&#13;
– dat het in beginsel aan de wetgever is om te&#13;
beoordelen welke maatregelen ter bereiking&#13;
van dergelijke doelstellingen noodzakelijk en&#13;
aanvaardbaar zijn en dat niet gezegd kan worden&#13;
dat de wetgever met de bestreden maatregelen&#13;
is getreden buiten de hem terzake toekomende&#13;
‘wide margin of appreciation’;&#13;
– dat het in beginsel niet ongerechtvaardigd is&#13;
om de kosten verbonden aan maatregelen ter&#13;
beperking van schade aan het milieu en andere&#13;
maatschappelijke belangen voor rekening te&#13;
laten van de bedrijven die die schade veroorzaken;&#13;
– dat de mestproductierechten en de varkensrechten&#13;
in eerste instantie krachtens de wet&#13;
aan de varkenshouders zijn toegekend op&#13;
basis van berekeningen uitgaande van de&#13;
bestaande omvang van hun bedrijf en in&#13;
zoverre door de varkenshouders om niet zijn&#13;
verworven;&#13;
– dat, zoals reeds is vermeld in 3.1 onder (xiii),&#13;
art. 25 van de Whv de mogelijkheid biedt om&#13;
bij algemene maatregel van bestuur voor&#13;
bepaalde groepen van gevallen, waarbij de&#13;
bepaling van de hoogte van het varkensrecht&#13;
of fokzeugenrecht leidt tot onbillijkheden van&#13;
overwegende aard, regels te stellen omtrent&#13;
een afwijken</content><legacyfootnotes/><footnotes><footnote/></footnotes><auteurs/><published>2002-01-01 00:00:00</published><modified>2001-11-16 00:00:00</modified><editiondate>2002-01-01</editiondate><htmlpath>https://denhollander.info/artikel/4626</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1994</searchword><id>6032</id><udhid>UDH:TvAR/6032</udhid><titel>De LNV-bezwaarschriftenprocedure en de Awb</titel><searchwords><searchword>TvAR 1/1994</searchword><searchword>UDH:TvAR/6032</searchword></searchwords><attachments><attachment><name>1994_nr 1_Artikel_Borman.pdf</name><extention>pdf</extention><url>https://denhollander.info/download/5841/ci</url></attachment></attachments><inleiding>1. INLEIDING&#13;
De bezwaarschriftenprocedure bij het Ministerie van Landbouw, Natuurbeheer en Visserij voorziet in inschakeling van een bezwaarschriftencommissie.1 In deze bijdrage worden de recente wijzigingen in de regeling van de betrokkenheid van de commissie besproken.2 Vervolgens wordt nagegaan hoe de regeling zich verhoudt tot de op 1 januari 1994 in werking getreden Algemene wet bestuursrecht.</inleiding><content>2. DE BEZWAARSCHRIFTENCOMMISSIE VAN LNV&#13;
Sinds 1953 functioneert een commissie, die het ministerie adviseert over ingediende be-zwaarschriften. Tot december 1993 werden in beginsel alle bezwaarschriften in handen gesteld van deze commissie. De ministeriële regeling die de instelling van de commissie regelde, noemde uitdrukkelijk de categorieën, die waren uitgezonderd.3 De afgelopen ja-ren is het aantal bezwaarschriften dat wordt ingediend sterk gestegen. Leidde de invoe-ring in 1984 van de superheffing reeds tot een forse toename van het aantal appellanten, de afgelopen vijfjaar is nog eens een verdubbeling opgetreden. Het aantal in 1993 inge-diende bezwaren bedroeg circa 4000. Door het jaarlijks steeds toenemende aantal nieuwe zaken en de complexiteit van veel dossiers is de gemiddelde behandelingsduur lang.4 Slechts incidenteel wordt binnen de wettelijke termijn beslist.&#13;
Omdat het grote aantal zaken een structurele kwestie betreft, is recent de bezwaar-schriftenprocedure vereenvoudigd. Doel van deze wijziging was om de inschakeling van de adviescommissie zodanig te organiseren dat deze zo min mogelijk tijdbeslag vergt. De belangrijkste wijzigingen betreffen het facultatieve karakter van inschakeling van de commissie en de introductie van enkelvoudige afdelingen.&#13;
3. FACULTATIEVE INSCHAKELING VAN DE BEZWAARSCHRIFTENCOMMISSIE&#13;
Art. 2 van de Regeling bezwaarschriftencommissie 1993 bepaalt, dat er een commissie is, die tot taak heeft desgevraagd het ministerie te adviseren over te nemen beslissingen op bezwaar- en beroepschriften. Nieuw is het begrip 'desgevraagd'. Daarmee wordt tot uit-drukking gebracht dat het inwinnen van het commissie-advies niet langer een automatis-me is. In gevallen waarin de inhoud van de op bezwaar te nemen beslissing reeds op voorhand vaststaat (evenals de inhoud van een door de commissie uit te brengen advies), is het inschakelen van de commissie in het algemeen niet zinvol. Voorbeelden van zaken die zonder commissie kunnen worden afgedaan, zijn massaal voorkomende bezwaren te-gen de uitvoering van EG-premieregelingen voor bepaalde categorieën landbouwprodu-centen.5 Door bestuur en rechter zijn vaste lijnen ontwikkeld voor de afhandeling van deze zaken. In de regel zal hier het horen van bezwaarden achterwege kunnen blijven vanwege de kennelijke niet-ontvankelijkheid of de kennelijke ongegrondheid van het be-zwaar, dan wel omdat volledig aan het bezwaar wordt tegemoet gekomen.&#13;
4. INTRODUCTIE VAN ENKELVOUDIGE AFDELINGEN&#13;
De Commissie voor de bezwaarschriften pleegt niet als voltallige commissie op te treden. Zij is verdeeld in drie afdelingen, met elk hun eigen werkterrein. In de regel bestaat een afdeling uit drie leden, te weten een onafhankelijke voorzitter, een onafhankelijk lid en een ambtelijk lid namens de voor de oorspronkelijke beslissing verantwoordelijke dienst. In het verleden betekende dit, dat alle bezwaarschriften, ongeacht hun inhoud, ter advise-ring naar drie leden gingen, ook als het ging om kennelijke zaken, waarin niet werd ge-hoord. In 1989 werd aan deze weinig praktische situatie een mouw gepast, door invoering van de mogelijkheid voor een afdeling om haar voorzitter te machtigen ten aanzien van bepaalde categorieën zaken namens de commissie te adviseren. De constructie van voor-zittersmachtigingen heeft gefunctioneerd als tussenstation naar de introductie in de nieuwste regeling van enkelvoudige afdelingen. De Regeling bezwaarschriftencommissie 1993 gaat er van uit, dat alleen voor gecompliceerde zaken inschakeling van een afdeling van drie leden is vereist. Van dergelijke zaken zal vooral sprake zijn als het gaat om prin-cipiële kwesties of een precedentscheppende uitleg van nieuwe regelingen. Eenvoudiger kwesties worden behandeld door een enkelvoudige afdeling, bestaande uit één commis-sielid, doorgaans de voorzitter van de ter zake bevoegde meervoudige afdeling.&#13;
Artikel 5 van de nieuwe regeling waarborgt ook bij de inzet van enkelvoudige afdelin-gen onafhankelijkheid van de advisering. Ingevolge het tweede lid wordt de enkelvoudige afdeling bemand door één lid, dat niet werkzaam is onder verantwoordelijkheid van het ministerie.&#13;
De regeling voorziet in de mogelijkheid dat de enkelvoudige afdeling een zaak ver-wijst naar de meervoudige afdeling. Veelvuldig gebruik van die bevoegdheid moet wor-den voorkomen door afspraken van het (ambtelijk) secretariaat van de commissie met de enkelvoudige adviseurs over de toedeling van zaken. 5. DE ADVIESCOMMISSIE VOLGENS DE ALGEMENE WET BESTUURSRECHT&#13;
De sinds 1 januari 1994 geldende Algemene wet bestuursrecht (hierna: de AWB) bevat bepalingen over bezwaar en beroep; algemene in hoofdstuk 6 en bijzondere in hoofdstuk 7. De inschakeling van een adviescommissie die over ingediende bezwaren adviseert, is uitdrukkelijk geregeld in artikel 7:13. De AWB laat het aan het bestuur over of het zich laat adviseren door een commissie. Artikel 7:13 bevat dus geen verplichting om een com-missie te gebruiken. Als echter sprake is van een commissie, die voldoet aan de criteria van het eerste lid van dat artikel, dan knoopt de wet daar gevolgen aan vast. Een voor de behandelingsduur belangrijk gevolg bevat artikel 7:10: de maximum-beslistermijn van (na verdaging) tien weken, wordt verlengd tot veertien weken. Andere, vooral proce-durele, gevolgen zijn geregeld in artikel 7:13 zelf.&#13;
Of sprake is van een commissie in de zin van artikel 7:13 dient te worden nagegaan aan de hand van de in het eerste lid van dat artikel neergelegde criteria. Deze zijn:&#13;
1. de commissie moet zijn ingesteld ten behoeve van de beslissing op het bezwaar schrift;&#13;
2. de commissie moet bestaan uit een voorzitter en ten minste twee leden;&#13;
3. de voorzitter mag geen deel uitmaken van en niet werkzaam zijn onder verantwoor delijkheid van het bestuursorgaan;&#13;
4. de commissie moet voldoen aan eventuele bij wettelijk voorschrift gestelde andere eisen.&#13;
6. DE LNV-COMMISSIE EEN AWB-COMMISSIE?&#13;
Om te kunnen vaststellen in hoeverre de bij LNV bestaande Commissie voor de bezwaar-schriften een adviescommissie is in de zin van artikel 7:13 moet allereerst worden vastge-steld of er sprake is van een commissie, die 'is ingesteld' ten behoeve van de beslissing op 'het' bezwaarschrift. Zoals hierboven al werd aangegeven, vindt advisering over inge-diende bezwaarschriften niet plaats door de Commissie voor de bezwaarschriften als zo-danig, maar door afdelingen van de commissie. Deze vervullen ingevolge artikel 5 van de Regeling bezwaarschriftencommissie 1993 de (in artikel 2 omschreven) taak van de com-missie. Voor welk gedeelte de verschillende afdelingen deze taak vervullen, wordt be-paald door de voorzitter van de commissie (artikel 6). In termen van artikel 7:13 van de AWB: als de minister van LNV besluit tot het vragen van advies, dan is niet de Commis-sie voor de bezwaarschriften zelf, maar een afdeling van de commissie aan te merken als 'adviescommissie die is ingesteld ten behoeve van de beslissing op het bezwaarschrift' (althans als een meervoudige afdeling om advies wordt gevraagd; bij een enkelvoudige afdeling kan wellicht in het geheel niet van een commissie worden gesproken).&#13;
Zo men een uit één lid bestaande afdeling al als advies'commissie' zou willen aanmer-ken, dan moge duidelijk zijn dat de enkelvoudige afdelingen geen 7:13-commissies zijn, omdat niet aan de genoemde tweede eis van het eerste lid wordt voldaan.&#13;
Voor de meervoudige afdeling ligt dit anders. Zij voldoet aan het criterium, dat sprake is van een voorzitter en ten minste twee leden. Ook aan het derde vereiste wordt voldaan: de voorzitter van de afdeling maakt geen deel uit van het bestuursorgaan en is niet werk-zaam onder verantwoordelijkheid van de minister (artikel 5, vierde lid van de LNV-regeling). Nu bij wettelijk voorschrift gestelde andere eisen ontbreken, wordt ook aan het laat-ste criterium voldaan.&#13;
7. GEVOLGEN VAN TOEPASSELIJKHEID VAN ARTIKEL 7:13&#13;
Na de materiële omschrijving van het eerste lid somt artikel 7:13 gevolgen op van het aanwezig zijn van een commissie in de zin van dat artikel. Grotendeels gaat het om pro-cedurele voorschriften die de wetgever kennelijk heeft willen stellen in het belang van ap-pellanten. Als je een adviescommissie inschakelt, zo lijkt de wetgever geredeneerd te hebben, dan moet die commissie ook zo veel mogelijk in de plaats treden van het be-stuursorgaan. Zo is het de commissie die in principe belanghebbenden hoort6 en die be-slist over geheimhouding van stukken, openbaarheid van de hoorzitting en achterwege laten van het horen.7 Andere gevolgen die art. 7:13 noemt, zijn de verplichting om ook een vertegenwoordiger van het bestuursorgaan voor het horen uit te nodigen en in de ge-legenheid te stellen een toelichting te geven en de verplichting om afwijking van het ad-vies te motiveren, onder medezending van het advies (vijfde en zevende lid).&#13;
Onpraktisch is het tweede lid van artikel 7:13. Dit schrijft voor bij het bericht van ont-vangst van het bezwaarschrift te vermelden dat een commissie over het bezwaar zal advi-seren. Vaak zal enkel aan de hand van het bezwaarschrift, zonder de beschikbaarheid van een achterliggend dossier, niet zijn vast te stellen, welke van de volgende drie behande-lingsvarianten de voorkeur verdient: geheel zonder commissie, met advies van een enkel-voudige afdeling of met advies van een meervoudige afdeling. Voor de praktijk zal er van moeten worden uitgegaan, dat inschakeling van de meervoudige afdeling ook mag blijken uit een later bericht, bijvoorbeeld de uitnodiging voor een hoorzitting.&#13;
8. DE PROCEDURE ZONDER 7:13-COMMISSIE&#13;
Uit het voorgaande blijkt, dat LNV-bezwaarschriften slechts beperkt onder de werking van artikel 7:13 vallen. Is artikel 7:13 niet van toepassing, dan gelden de normale regels van afdeling 7.2 van de AWB. Ter bepaling van de positie van de enkelvoudige afdeling van de bezwaarschriftencommissie binnen de AWB volsta ik met de constatering, dat ook die regels inschakeling van buitenstaanders bij de bezwaarschriftenprocedure (al dan niet in de vorm van een commissie) mogelijk maken. Dit is uitdrukkelijk geregeld als het gaat om het horen van belanghebbenden. Ingevolge artikel 7:5 geschiedt het horen door een persoon die niet bij de voorbereiding van het bestreden besluit betrokken is geweest of door meer dan één persoon van wie de meerderheid, onder wie degene die het horen leidt, niet bij de voorbereiding van het bestreden besluit betrokken is geweest.8 Het bestaan van bezwarencommissies die niet onder art. 7:13 vallen, wordt ook uitdrukkelijk erkend in de Memorie van Toelichting (op artikel 7:13). Zij vermeldt de mogelijkheid van een 'zuiver intern (veelal dus uit ambtenaren) samengestelde commissie', die 'met de behandeling van het bezwaarschrift is belast'. Dat een dergelijke behandeling meer kan omvatten dan alleen het wettelijk geregelde horen en het verslag leggen daarvan en dus tevens een ad-vies over de afhandeling kan bevatten, lijkt mij evident. Net zo goed als duidelijk is, dat het bestuursorgaan bij het volgen van een dergelijk advies zijn eigen verantwoordelijk-heid behoudt, maar dat geldt evenzo bij advisering door een 7:13-commissie.&#13;
9. CONCLUSIE&#13;
De nieuwe regeling van de bezwaarschriftenprocedure bij LNV kent een inschakeling van de bezwaarschriftencommissie op maat: alleen als deze zin heeft, en dan in een op de zaak toegesneden vorm. Afhankelijk van de aard van de zaak wordt geadviseerd door een enkelvoudige of een meervoudige afdeling. De meervoudige afdeling is aan te merken als een commissie in de zin van artikel 7:13 van de AWB. Advisering door de enkelvoudige afdeling is niet geregeld in de AWB; wel het horen door zo'n afdeling. Dat valt onder de in artikel 7:5 genoemde mogelijkheid van horen door een persoon die niet bij de voorbe-reiding van het bestreden besluit betrokken is geweest.</content><legacyfootnotes>1. Voor een beschrijving van de tot voor kort geldende bezwaarschriftenprocedure van LNV zie: C.J. Bor man, Beeld van de rechtsbescherming, Agrarisch Recht 1992, nr. 3, blz. 140.&#13;
2. Regeling bezwaarschriftencommissie 1993, Stcrt. 222.&#13;
3. De belangrijkste uitzondering betrof bezwaarschriften over personeelszaken.&#13;
4. Te lang, zo oordeelde de Nationale ombudsman in zijn rapport van 2 november 1993, nr. 93/805.&#13;
5. Zie hierover K.A. Fikkert, Rechtsbescherming bij EEG-premieregelingen, Agrarisch Recht 1992, nr. 3, blz. 156.&#13;
6. De commissie kan het horen opdragen aan de voorzitter of een lid dat geen deel uitmaakt van en niet werkzaam is onder verantwoordelijkheid van het bestuursorgaan (art. 7:13, derde lid).&#13;
7. Op dit laatste punt kan bij wettelijk voorschrift anders worden bepaald (art. 7:13, vierde lid).&#13;
8. Ik laat terzijde de mogelijkheid dat het horen geschiedt (mede) door het bestuursorgaan zelf dan wel de voorzitter of een lid ervan.&#13;
</legacyfootnotes><footnotes><footnote/></footnotes><auteurs>Mr. C.J. Borman</auteurs><published>1994-01-01 00:00:00</published><modified>1992-07-06 00:00:00</modified><editiondate>1994-01-01</editiondate><htmlpath>https://denhollander.info/artikel/6032</htmlpath></article>
</articles></edition>
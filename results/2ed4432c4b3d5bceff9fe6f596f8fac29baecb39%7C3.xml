<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2000</searchword><id>4764</id><udhid>UDH:TvAR/4764</udhid><titel>LTO-Nederland / Staat (TvAR 2000/5033)</titel><searchwords><searchword>TvAR 9/2000</searchword><searchword>TvAR 2000/5033</searchword><searchword>UDH:TvAR/4764</searchword></searchwords><attachments><attachment><name>2000_nr 9_Rechtspraak_5033.pdf</name><extention>pdf</extention><url>https://denhollander.info/download/4706/ci</url></attachment></attachments><inleiding>[Wet herstructurering varkenshouderij art. 1]&#13;
&#13;
Vonnis in bodemprocedure LTO, mede op&#13;
basis van arrest Hof Den Haag 20 januari&#13;
2000. Wet herstructurering varkenshouderij&#13;
(Whv) mag niet getoetst worden aan Grondwet&#13;
en (behoudens uitzondering) aan&#13;
rechtsbeginselen. Whv is niet in strijd met&#13;
de Europese Marktordening nu de wet een&#13;
ander doel heeft. Geen sprake van ontneming&#13;
van eigendom, doch van regulering&#13;
van eigendom. Whv slechts noodzakelijk en&#13;
proportioneel voor wat betreft het vervallen&#13;
van de latente ruimte en de (eerste) korting&#13;
van 10%. De tweede korting van maximaal&#13;
15% dient achterwege te blijven.</inleiding><content>VONNIS IN DE ZAAK VAN:&#13;
1. de vereniging met volledige rechtsbevoegdheid&#13;
Land- en Tuinbouworganisatie Nederland&#13;
(LTO-Nederland) te ’s-Gravenhage,&#13;
2. de vereniging met volledige rechtsbevoegdheid&#13;
Fries-Flevolandse Land- en Tuinbouworganisatie&#13;
(FLTO) te Leeuwarden,&#13;
3. de vereniging met volledige rechtsbevoegdheid&#13;
Gewestelijke Land- en Tuinbouw Organisaties&#13;
Zuid Midden Oost (GLTO Zuid Midden&#13;
Oost ofwel GLTO) te Deventer,&#13;
4. de vereniging met volledige rechtsbevoegdheid&#13;
Noordelijke Land- en Tuinbouworganisatie&#13;
NLTO) te Assen,&#13;
5. de vereniging met volledige rechtsbevoegdheid&#13;
Westelijke Land- en Tuinbouw Organisatie&#13;
(WLTO) te Haarlem,&#13;
6. de vereniging met volledige rechtsbevoegdheid&#13;
Noord-Brabantse Christelijke Boerenbond,&#13;
Rooms-katholieke Vereniging van Boeren&#13;
en Tuinders (NCB) te Tilburg,&#13;
7. de vereniging met volledige rechtsbevoegdheid&#13;
Limburgse Land- en Tuinbouwbond&#13;
(LLTB) te Roermond,&#13;
8. Hermannus Bieleman te Bathmen,&#13;
9. Franciscus Wilhelmus Johannes Houbraken&#13;
te Luyksgestel, gemeente Bergeyk,&#13;
10. Guustaaf Christiaan Jacobus Daamen te&#13;
Rijsbergen, gemeente Zundert,&#13;
11. Silvia Josephina Johanna van de Eertwegh&#13;
te Ell, gemeente Hunsel en&#13;
12. Johannes Jacobus Mathijs Vaessen te Ell,&#13;
gemeente Hunsel,&#13;
eisers,&#13;
procureur: mr. H.J.A. Knijff,&#13;
tegen&#13;
De Staat der Nederlanden (Ministerie van&#13;
Landbouw, Natuurbeheer en Visserij) te&#13;
’s-Gravenhage,&#13;
gedaagde,&#13;
procureur: mr. R.J.M. van den Tweel.&#13;
De rechtbank heeft kennis genomen van de&#13;
volgende gedingstukken:&#13;
– het tussen partijen op 1 september 1999 uitgesproken&#13;
vonnis van deze rechtbank en de in&#13;
dat vonnis vermelde stukken;&#13;
– de akte uitlating producties van eisers;&#13;
– de antwoordakte van gedaagde;&#13;
– de antwoordakte van eisers.&#13;
Feiten&#13;
1.1. LTO-Nederland is een federatie van zelfstandige&#13;
organisaties/federaties van boeren en&#13;
tuinders en agrarische ondernemingen en heeft&#13;
als doel: als federatieve organisatie de algemene&#13;
belangen en in het bijzonder de sociaaleconomische&#13;
belangen van de Nederlandse&#13;
land- en tuinbouw in het algemeen en van de&#13;
bij haar aangesloten boeren- en tuindersorganisaties,&#13;
-instellingen en -verenigingen en hun&#13;
leden met hun gezinsleden in het bijzonder, te&#13;
behartigen voor zover de zorg van deze&#13;
belangen niet behoort tot de taak van deze&#13;
organisaties, instellingen en verenigingen.&#13;
1.2. FLTO is een vereniging met als doel de&#13;
economische, sociale, culturele en maatschappelijke&#13;
belangen te behartigen van haar leden&#13;
in de provincies Friesland en Flevoland, voor&#13;
zover die belangen voortvloeien uit het exploiteren&#13;
of mede-exploiteren van een agrarisch&#13;
bedrijf. Zij is aangesloten bij LTONederland.&#13;
1.3 GLTO is een vereniging met als doel&#13;
namens de Land- en Tuinbouw Organisatie&#13;
Mid-Oost, gevestigd te Tilburg, en de Landbouwmaatschappij&#13;
ZMO, gevestigd te Goes,&#13;
de economische, sociale, culturele en maatschappelijke&#13;
belangen op agrarisch gebied te&#13;
behartigen van de leden van die organisaties.&#13;
Zij is aangesloten bij LTO-Nederland.&#13;
1.4. NLTO is een vereniging met als doel de&#13;
belangen te bevorderen van de agrarische sector&#13;
in de provincies Drenthe en Groningen en&#13;
van de in die sector werkzame ondernemers,&#13;
alles in de ruimste zin des woords. Zij is aangesloten&#13;
bij LTO-Nederland.&#13;
1.5. WLTO is een vereniging met als doel met&#13;
alle wettige middelen de belangen van haar&#13;
leden te behartigen en de maatschappelijke&#13;
positie en de welvaart van de land- en tuinbouwbedrijven&#13;
in het algemeen te bevorderen.&#13;
Zij is aangesloten bij LTO-Nederland.&#13;
1.6. NCB is een vereniging met onder meer&#13;
als doel de belangen, in gezin en bedrijf, van&#13;
haar leden als zelfstandige agrarische ondernemers&#13;
te behartigen. Zij is aangesloten bij&#13;
LTO-Nederland.&#13;
1.7. LLTB is een vereniging met onder meer&#13;
als doel de stoffelijke belangen van de boerenen&#13;
tuindersstand in het algemeen en van de bij&#13;
haar afdelingen als leden aangesloten boeren&#13;
en tuinders en hun gezinnen in het bijzonder&#13;
te behartigen en te bevorderen. Zij is aangesloten&#13;
bij LTO-Nederland.&#13;
1.8. Eisers sub 8 tot en met 12 zijn varkenshouders&#13;
die hun bedrijf in Nederland uitoefenen.&#13;
1.9. In de jaren tachtig is in Nederland een&#13;
restrictieve regeling voor de productie van&#13;
varkens- en kippenmest ingevoerd. Daardoor&#13;
kon een varkenshouder niet meer een onbeperkte&#13;
hoeveelheid varkens houden, maar was&#13;
het maximaal te houden aantal varkens afhankelijk&#13;
van een toegekende referentiehoeveelheid&#13;
mest. Per 1 januari 1994 is de Wet verplaatsing&#13;
mestproductie in werking getreden,&#13;
waarmee het begrip “mestproductierecht” is&#13;
geïntroduceerd.&#13;
1.10. Genoemde wet kent het “niet-gebonden&#13;
mestproductierecht”, waaronder wordt verstaan&#13;
het deel van het mestproductierecht dat&#13;
meer is dan het aan de grond gekoppelde&#13;
recht van 125 kilogram fosfaat per jaar per&#13;
hectare van de gemiddeld in het desbetreffende&#13;
jaar tot het bedrijf behorende oppervlakte&#13;
landbouwgrond.&#13;
De niet-gebonden mestproductierechten zijn&#13;
verplaatsbaar met uitzondering van de zogenaamde&#13;
“latente mestproductie” of “latente&#13;
ruimte”.&#13;
De latente mestproductie komt overeen met&#13;
het verschil tussen de daadwerkelijk op een&#13;
bedrijf geproduceerde mest en de hogere productieruimte&#13;
die is toegestaan op grond van&#13;
de beschikbare mestproductierechten.&#13;
1.11. Mestproductierechten zijn verhandelbaar.&#13;
Op grond van de Wet verplaatsing mestproductie,&#13;
zijn de mestproductierechten bij&#13;
verplaatsing van mestproductie gekort.&#13;
1.12. Bij brief van 6 oktober 1995 heeft de&#13;
minister van landbouw, natuurbeheer en visserij&#13;
(hierna: de minister), mede namens de&#13;
minister van volkshuisvesting, ruimtelijke ordening&#13;
en milieubeheer aan de Tweede Kamer&#13;
der Staten-Generaal aangeboden ,,de Integrale&#13;
Notitie mest- en ammoniakbeleid” (hierna: de&#13;
Integrale Notitie).&#13;
1.13. Bij brief van 10 juli 1997 heeft de minister&#13;
“het beleidsvoornemen over de herstructurering&#13;
van de varkenssector” aan de Tweede&#13;
Kamer doen toekomen, met verwijzing naar&#13;
een discussienotitie over de toekomst van de&#13;
varkenssector van 25 april 1997.&#13;
1.14 Op 1 januari 1998 is de gewijzigde Wet&#13;
ter invoering van het heffingensysteem inzake&#13;
mineralen in werking getreden. Met die wet is&#13;
het Mineralen Aangifte Systeem (MINAS)&#13;
ingevoerd. Dit is een stelsel van regulerende&#13;
mineralenheffingen dat voorziet in een geleidelijke&#13;
aanscherping van de normen inzake&#13;
toelaatbare verliezen van fosfaat en stikstof als&#13;
gevolg van het gebruik van meststoffen.&#13;
1.15. Op 15 november 1997 heeft de minister&#13;
aan de Tweede Kamer aangeboden een wetsvoorstel&#13;
houdende regels inzake een stelsel&#13;
van varkensrechten en een heffing ter zake&#13;
van het houden van varkens (het voorstel&#13;
voor de Wet herstructurering varkenshouderij,&#13;
hierna: Whv). In de memorie van toelichting&#13;
bij dit wetsvoorstel wordt het volgende&#13;
opgemerkt (pagina 3/4):&#13;
“Het in het onderhavige wetsvoorstel neergelegde&#13;
stelsel van varkensrechten, houdende&#13;
een maximering van de aantallen varkens die&#13;
op de bedrijven worden gehouden, dient primair&#13;
om de noodzakelijke condities te scheppen&#13;
voor effectuering en handhaving van de&#13;
aanscherping van de normen inzake de toelaatbare&#13;
fosfaat- en stikstofverliezen naar het&#13;
milieu in het kader van het stelsel van regulerende&#13;
mineralenheffingen. De maximering&#13;
strekt ertoe een landelijk niet-plaatsbaar overschot&#13;
aan varkensmest te voorkomen, wat een&#13;
absolute voorwaarde is voor het effectief&#13;
terugdringen van de fosfaat- en stikstofbelasting&#13;
van het milieu door de varkenshouderij.&#13;
De maximering van het aantal varkens is een&#13;
noodzakelijke, aanvullende maatregel, als bedoeld&#13;
in artikel 5, vijfde lid van de EGNitraatrichtlijn.&#13;
De vermindering van de problematiek van&#13;
vermesting en verzuring die het resultaat zal&#13;
zijn van de hiervoor geschetste maatregelen&#13;
moet ook tot een verbetering van de ruimtelijke&#13;
kwaliteit leiden. Voorkomen moet worden&#13;
dat de problemen op het vlak van milieu en&#13;
ruimtelijke kwaliteit zich verplaatsen naar&#13;
gebieden die thans nog relatief schoon zijn en&#13;
naar gebieden met gevoelige natuurwaarden”.&#13;
1.16. Het wetsvoorstel voor de Whv is op 18&#13;
december 1997 met wijzigingen door de&#13;
Tweede Kamer aangenomen. Diezelfde dag is&#13;
het aan de Eerste Kamer aangeboden. Deze&#13;
kamer heeft het voorstel op 7 april 1998 aangenomen.&#13;
Daarna is de Whv op 1 september&#13;
1998 in werking getreden.&#13;
1.17. Hoofdstuk I van de Whv geeft een aantal&#13;
begrippen weer.&#13;
Hoofdstuk II t/m IV van de Whv voorziet in&#13;
omzetting van mestproductierechten in varkensrechten&#13;
en fokzeugenrechten en de vaststelling&#13;
van de omvang van deze rechten, verbiedt&#13;
uitbreiding van het aantal varkens en&#13;
fokzeugen en regelt de overgang/overdracht&#13;
van varkens- en fokzeugenrechten.&#13;
Hoofdstuk V bepaalt dat er een structuurschema&#13;
is dat inzicht geeft in de ruimtelijke&#13;
aspecten van het rijksbeleid inzake de varkenshouderij,&#13;
houdt bepalingen in ter wijziging&#13;
van de Gezondheids- en welzijnswet&#13;
voor dieren en de Meststoffenwet, bepaalt dat&#13;
varkensheffingen worden ingesteld in verband&#13;
met onder meer de kosten van bestrijding van&#13;
besmettelijke ziekten, stelt een Diergezondheidsfonds&#13;
in en maakt dat overtredingen van&#13;
bepaalde voorschriften uit de Whv moeten&#13;
worden aangemerkt als economische delicten.&#13;
Hoofdstuk VI kent enkele slotbepalingen.&#13;
1.18. Ingevolge de Whv komt een varkensrespectievelijk&#13;
fokzeugenrecht overeen met&#13;
het in 1996 of, naar keuze, in 1995 gemiddeld&#13;
op het bedrijf gehouden aantal varkens. Bij de&#13;
transformatie in varkens- respectievelijk fokzeugenrechten&#13;
wordt het in 1996 of 1995&#13;
gemiddeld op het bedrijf gehouden aantal varkens&#13;
dat met het niet-gebonden mestproductierecht&#13;
overeenstemt gekort met 10%. Deze&#13;
korting van 10% is lager voor de zogenaamde&#13;
“voorloperbedrijven” (bedrijven met groenlabelstallen,&#13;
biologische varkenshouderijen en&#13;
andere). De latente mestproductierechten vervallen,&#13;
want zij worden niet omgezet in varkens-&#13;
of fokzeugenrechten.&#13;
Ingevolge de Whv vindt per 1 januari 2000&#13;
een nieuwe korting van maximaal 15% plaats.&#13;
Deze korting zal lager zijn voor varkenshouders&#13;
die voldoen aan de eisen die aan het voerspoor&#13;
worden gesteld. Bij ministeriële regeling&#13;
wordt het aantal procentpunten van de&#13;
laatste korting verminderd al naar gelang de&#13;
resultaten van opkoop en afroming, maar het&#13;
resterende percentage is tenminste 5 (artikel&#13;
31). In bepaalde gevallen kan de minimale&#13;
korting van 5% door de varkenshouder geheel&#13;
worden gecompenseerd door veevoermaatregelen.&#13;
1.19. Ingevolge de Whv zijn varkens- en fokzeugenrechten&#13;
verhandelbaar, echter (behoudens&#13;
een uitzondering) niet tussen bedrijven&#13;
die gelegen zijn in een van de door de Whv&#13;
aangewezen concentratiegebieden en bedrijven&#13;
die niet in een concentratiegebied zijn&#13;
gelegen en evenmin tussen bedrijven die niet&#13;
in hetzelfde concentratiegebied zijn gelegen.&#13;
Bij overgang van varkens- en fokzeugenrechten&#13;
en bij overdracht van een bedrijf (behalve&#13;
bij overdracht aan bepaalde familieleden of&#13;
krachtens erf- of huwelijksvermogensrecht)&#13;
wordt het aantal varkenseenheden verminderd&#13;
met 40% indien de kennisgeving van overgang&#13;
of overdracht in 1998 wordt gedaan, met&#13;
60% indien de kennisgeving in 1999 wordt&#13;
gedaan en met 25% indien de kennisgeving na&#13;
1999 wordt gedaan. Bij overgang van varkensrechten&#13;
in de twee jaren met de hoogste korting&#13;
komt aan de vervreemder voor het te&#13;
korten deel een financiële vergoeding toe.&#13;
1.20. Artikel 25 van de Whv biedt de mogelijkheid&#13;
om bij algemene maatregel van&#13;
bestuur voor bepaalde groepen van gevallen&#13;
waarbij de bepaling van de hoogte van het&#13;
varkens- of fokzeugenrecht leidt tot onbillijkheden&#13;
van overwegende aard, regels te stellen&#13;
omtrent een afwijkende bepaling van de hoogte&#13;
van deze rechten. Ter uitvoering van dit&#13;
artikel heeft de minister het Besluit van&#13;
18 juni 1998, houdende regels voor de hardheidsgevallen&#13;
bij de toepassing van hoofdstuk&#13;
II en artikel 24 van de Whv (het Besluit hardheidsgevallen&#13;
herstructurering varkenshouderij,&#13;
hierna: het Bhhv) vastgesteld. Hierin zijn&#13;
maatregelen getroffen voor situaties waarin&#13;
zeven categorieën van bedrijven door de Whv&#13;
een onevenredig groot nadeel lijden. In hoofdstuk&#13;
3 van het Bhhv zijn voor drie categorieën&#13;
bedrijven voorzieningen getroffen om te voorkomen&#13;
dat toepassing van het nieuwe artikel&#13;
55a van de Meststoffenwet ook anders dan&#13;
door een laag varkensrecht tot onbillijke&#13;
resultaten leidt, namelijk doordat (een deel&#13;
van) de latente ruimte ook voor andere diersoorten&#13;
komt te vervallen.&#13;
1.21. Bij brief van 28 september 1998 aan de&#13;
voorzitter van de Tweede Kamer heeft de&#13;
minister aangekondigd dat het Bhhv zal worden&#13;
gewijzigd om de gevolgen van de wet&#13;
voor twee nieuwe categorieën van varkenshouders&#13;
te beperken en voor hen een zeker&#13;
minimumniveau van het aan het bedrijf toekomende&#13;
varkensrecht te verzekeren.&#13;
1.22. Bij brief van 21 oktober 1998 heeft de&#13;
minister aan de voorzitter van de Tweede&#13;
Kamer medegedeeld dat hij heeft besloten het&#13;
Bhhv met nog een aantal (in de brief genoemde)&#13;
specifieke categorieën nader aan te vullen&#13;
om elke twijfel weg te nemen over de volledigheid&#13;
en evenwichtigheid van de getroffen&#13;
voorziening.&#13;
1.23. Nadat de Staat het (tweede) Nederlandse&#13;
actieplan in verband met de EG-richtlijn&#13;
nr. 91/676/EEG inzake de bescherming van&#13;
water tegen verontreiniging door nitraten uit&#13;
agrarische bronnen (hierna: de Nitraatrichtlijn)&#13;
bij de Europese Commissie had ingediend,&#13;
heeft deze Commissie bij brief van&#13;
29 september 1998 vastgesteld dat Nederland&#13;
in gebreke is gebleven met betrekking tot de&#13;
naleving van deze Nitraatrichtlijn. De Europese&#13;
Commissie oordeelde daarbij dat het&#13;
totale actieplan van Nederland onvoldoende&#13;
is, onder meer omdat er op veel onderdelen&#13;
niets geregeld is (bijvoorbeeld zijn er geen&#13;
regels inzake de beperking van het op of in de&#13;
bodem brengen van meststoffen die rekening&#13;
houden met klimaatsomstandigheden, neerslag,&#13;
irrigatie en steile hellingen, is er geen&#13;
maximum hoeveelheid aan te wenden dierlijke&#13;
mest bepaald en is er niets geregeld met betrekking&#13;
tot ongeschikte periodes voor het op&#13;
de bodem brengen van kunstmest) en omdat&#13;
de regels onvoldoende zijn (zo worden de&#13;
verliesnormen overschreden en dergelijke).&#13;
Terzake van de Whv merkt de Commissie op&#13;
dat een reductie van 25% in aantallen varkens&#13;
onwaarschijnlijk zal kunnen worden vertaald&#13;
naar een volle reductie van 25% in stikstofproductie&#13;
afkomstig van varkens. Er zal&#13;
slechts een reductie zijn van 29.600.000 kilogram&#13;
stikstof afkomstig van reductie van varkensaantallen,&#13;
hetgeen gelet op de totale mestproductie&#13;
van dieren overeenkomt met 4,6%&#13;
van alle mestproductie.&#13;
Vordering, grondslag en verweer&#13;
2.1. De rechtbank zal voor de duidelijkheid de&#13;
vordering nogmaals vermelden.&#13;
2.2. Eisers vorderen na wijziging van eis dat&#13;
de rechtbank, bij vonnis uitvoerbaar bij voorraad:&#13;
1. verklaart voor recht dat de Whv – althans&#13;
de totstandkoming en/of de gevolgen van die&#13;
wet – en/of het Bhhv jegens eisers en de&#13;
leden-varkenshouders van eisers sub 1 tot en&#13;
met 7, althans jegens degenen wier belangen&#13;
eisers sub 1 tot en met 7 ingevolge hun statuten&#13;
behartigen en die (mede) varkens en/of&#13;
fokzeugen houden, onrechtmatig is/zijn;&#13;
2. primair:&#13;
artikel 31 Whv en/of het Bhhv buiten werking&#13;
stelt, althans onverbindend verklaart, en/of de&#13;
bepalingen van de Whv ter vaststelling van de&#13;
omvang van het varkensrecht en het fokzeugenrecht&#13;
van een bedrijf per 1 september&#13;
1998, neergelegd in Hoofdstukken II en IV&#13;
van de Whv, in zoverre buiten werking stelt,&#13;
althans onverbindend verklaart, dat het varkensrecht&#13;
en het fokzeugenrecht van een&#13;
bedrijf met ingang van genoemde datum de&#13;
bevoegdheid geeft tot het houden van varkens&#13;
c.q. fokzeugen in dezelfde aantallen als het&#13;
desbetreffende bedrijf bevoegd was te houden&#13;
tot en met 31 augustus 1998, ingevolge de&#13;
mestproductierechten (grondgebonden en&#13;
niet-grondgebonden) waarover dat bedrijf&#13;
toen kon beschikken c.q. waarop dat bedrijf&#13;
toen aanspraak kon maken;&#13;
althans subsidiair:&#13;
de Whv en/of het Bhhv buiten werking stelt,&#13;
althans onverbindend verklaart;&#13;
3. de Staat veroordeelt tot vergoeding van alle&#13;
schaden die eisers sub 8 tot en met 12 reeds&#13;
ten gevolge van de inwerkingtreding en de&#13;
uitvoering van de Whv en/of het Bhhv hebben&#13;
geleden en in de toekomst nog zullen lijden,&#13;
deze schaden op te maken bij staat en te&#13;
vereffenen volgens de wet, alsmede te vermeerderen&#13;
met de wettelijke rente; een en&#13;
ander met veroordeling van de Staat in de&#13;
kosten van de procedure.&#13;
2.3. Aan hun vordering leggen eisers ten&#13;
grondslag dat de Whv door het systeem van&#13;
varkensrechten waarbij de latente mestproductierechten&#13;
vervallen en waarbij een korting&#13;
wordt toegepast op het maximum aantal te&#13;
houden varkens, in strijd komt met de EGregelgeving,&#13;
in het bijzonder de gemeenschappelijke&#13;
marktordening op het gebied van landbouw-&#13;
en structuurbeleid (de artikelen 38 tot&#13;
en met 40 oud van het EG-verdrag; thans de&#13;
artikelen 32 tot en met 34 EG-verdrag), de&#13;
Nitraatrichtlijn in verband met artikel 130T&#13;
oud van het EG-verdrag (thans artikel 176&#13;
EG-verdrag) en de binnen de EG te eerbiedigen&#13;
fundamentele rechten (met name artikel 1&#13;
van het Eerste Protocol bij het Europees verdrag&#13;
tot bescherming van de rechten van de&#13;
mens en de fundamentele vrijheden (hierna:&#13;
Protocol). Voorts is er strijd met algemene&#13;
rechtsbeginselen, waaronder het verbod op&#13;
misbruik van bevoegdheid, de plicht tot&#13;
behoorlijke motivering van wettelijke regelgeving,&#13;
het rechtszekerheids- en vertrouwensbeginsel,&#13;
het verbod van willekeur, het gelijkheidsbeginsel&#13;
en het evenredigheidsbeginsel.&#13;
Op grond van een en ander is de Whv onverbindend.&#13;
Bovendien is ontneming van eigendom&#13;
zonder een (volledige) schadevergoedingsregeling&#13;
in het leven te roepen een aantasting&#13;
van het eigendomsrecht als neergelegd&#13;
in artikel 1 van het Protocol. Eisers sub 8 tot&#13;
en met 12 lijden schade door de korting en de&#13;
ontneming van de latente mestproductierechten.&#13;
2.4. De Staat voert gemotiveerd verweer.&#13;
Beoordeling&#13;
Algemeen&#13;
3. De rechtbank is tot onderstaande oordelen&#13;
gekomen mede gelet op het arrest van het&#13;
gerechtshof ’s-Gravenhage van 20 januari&#13;
2000, gewezen in de zaak tussen de Staat en de&#13;
vereniging Nederlandse Vakbond Varkenshouders,&#13;
NJkort 2000, 18.&#13;
Reikwijdte van de vordering&#13;
4. De rechtbank merkt op dat de Whv niet&#13;
wordt aangevochten voorzover deze de&#13;
Gezondheids- en welzijnswet voor dieren&#13;
wijzigt en een varkensheffing en een Diergezondheidsfonds&#13;
instelt. Er zijn geen gronden&#13;
aangevoerd die tot het oordeel leiden dat de&#13;
wet voorzover zij die zaken regelt, onverbindend&#13;
is. Ook het structuurschema wordt niet&#13;
inhoudelijk betwist. Eisers verzetten zich&#13;
tegen het met het systeem van varkens- en&#13;
fokzeugenrechten verloren gaan van latente&#13;
mestproductierechten en de met dat systeem&#13;
opgelegde korting van eerst 10% en later nog&#13;
eens, maximaal, 15%. Het navolgende heeft&#13;
betrekking op dat met de Whv ingevoerde&#13;
systeem.&#13;
Toetsing aan algemene beginselen&#13;
5.1. Eisers leggen onder meer aan hun vordering&#13;
ten grondslag dat de Whv onverbindend&#13;
is, omdat de invoering van het stelsel van varkensrechten&#13;
onrechtmatig is wegens strijd met&#13;
algemene rechtsbeginselen.&#13;
5.2. Ondanks de rechtsontwikkeling in de&#13;
richting van een minder restrictieve interpretatie&#13;
van het toetsingsverbod uit de Grondwet,&#13;
moet bij de huidige stand van de jurisprudentie&#13;
aangenomen worden dat de rechter&#13;
de hem gestelde grenzen zou overschrijden&#13;
door te oordelen dat artikel 120 Grondwet&#13;
zich niet tegen toetsing van de wet aan fundamentele&#13;
rechtsbeginselen verzet. De rechtbank&#13;
kan hierop slechts een uitzondering&#13;
maken voor het inmiddels door de Hoge&#13;
Raad in zijn arrest van 19 februari 1993&#13;
(Aruba/Lopex; NJ 1994, 704) aanvaarde geval&#13;
dat de wet in strijd komt met een bepaalde,&#13;
door een wetgevingsorgaan gedane, onvoorwaardelijke&#13;
toezegging.&#13;
5.3. Uit de producties blijkt niet van een dergelijke,&#13;
concrete, onvoorwaardelijke toezegging.&#13;
De Integrale Notitie beoogt weliswaar&#13;
duidelijkheid te geven over de beleidslijnen&#13;
tot 2005 à 2010, maar houdt geen toezegging&#13;
in dat er geen (verdere) maatregelen op centraal&#13;
niveau zullen worden getroffen.&#13;
5.4. Eisers hebben er op gewezen dat in de&#13;
Integrale Notitie is toegezegd dat in 2000&#13;
voor de eerste keer de balans zal worden&#13;
opgemaakt en dat als bij die gelegenheid uit de&#13;
uitkomsten van deze monitoring onverhoopt&#13;
blijkt dat een landelijk mestoverschot niet kan&#13;
worden voorkomen, het evenwicht zal moeten&#13;
worden hersteld door middel van een korting&#13;
op de niet-grondgebonden mestproductierechten,&#13;
welke kortingsmaatregel tijdig zal&#13;
worden voorbereid. De rechtbank acht dit&#13;
echter niet een concrete en onvoorwaardelijke&#13;
toezegging in de zin van genoemd arrest, nu&#13;
het hier om een formulering van algemeen&#13;
beleid gaat, die is gedaan tegen de achtergrond&#13;
van een mogelijk, naar later zou kunnen blijken,&#13;
onjuist uitgangspunt ter zake van de&#13;
mate van reductie van het mestoverschot door&#13;
de inspanningen van het bedrijfsleven.&#13;
5.5. Het Bhhv maakt, gezien artikel 25 Whv,&#13;
waarin het zijn grondslag vindt, geen inbreuk&#13;
op een fundamenteel rechtsbeginsel, maar&#13;
beoogt slechts de ingevolge hoofdstuk II en&#13;
artikel 24 van de Whv veroorzaakte nadelige&#13;
gevolgen te verzachten voor groepen van&#13;
gevallen waar sprake is van onbillijkheden van&#13;
overwegende aard.&#13;
Toetsing aan EG-recht&#13;
6.1. Ten behoeve van een gemeenschappelijk&#13;
landbouwbeleid in de sector varkensvlees, teneinde&#13;
de markten te stabiliseren en de betrokken&#13;
landbouwbevolking een redelijke levensstandaard&#13;
te verzekeren, kent verordening&#13;
(EEG) nr. 2759/75 onder meer de mogelijkheid&#13;
van het nemen van communautaire maatregelen&#13;
die kunnen bijdragen tot een betere&#13;
organisatie van de productie, de verwerking&#13;
en de commercialisatie, die leiden tot verbetering&#13;
van de kwaliteit. Deze verordening heeft&#13;
betrekking op onder meer levende varkens en&#13;
dient ter vervanging van de nationale ordeningen.&#13;
De vraag of het systeem van de Whv in&#13;
strijd is met de gemeenschappelijke markt&#13;
dient allereerst te worden getoetst aan deze&#13;
verordening, omdat de specifieke bepalingen&#13;
ervan voorrang hebben boven de algemene&#13;
verdragsbepalingen over de interne markt&#13;
zoals de artikelen 29 en 43 EG-verdrag.&#13;
6.2. Ingevolge de jurisprudentie van het Hof&#13;
van Justitie EG dienen Lid-Staten, wanneer&#13;
een gemeenschappelijke marktordening tot&#13;
stand is gebracht, zich te onthouden van elke&#13;
maatregel met de strekking daarvan af te wijken&#13;
of er inbreuk op te maken.&#13;
Eveneens zijn onverenigbaar met een gemeenschappelijke&#13;
marktordening regelingen die&#13;
een goede werking daarvan in de weg staan,&#13;
ook wanneer de desbetreffende materie door&#13;
de gemeenschappelijke marktordening niet&#13;
uitputtend wordt geregeld.&#13;
Dit betekent dat een nationale maatregel die&#13;
niet de strekking heeft af te wijken of inbreuk&#13;
te maken op de gemeenschappelijke marktordening,&#13;
daarmee toch onverenigbaar is indien&#13;
zij meer dan te verwaarlozen invloed&#13;
heeft op de werking van de markt.&#13;
6.3. Artikel 17 van de verordening 2759/75&#13;
verbiedt de toepassing van enige kwantitatieve&#13;
beperking of maatregel van gelijke werking.&#13;
De verordening kent geen maatregelen om&#13;
eventueel de productie van varkensvlees te&#13;
beperken. Dit is geen omissie in de verordening,&#13;
noch berust dit op een bedoeling om&#13;
dergelijke maatregelen aan de beoordeling van&#13;
de Lid-Staten over te laten, maar komt voort&#13;
uit een bewuste keuze van economisch beleid,&#13;
waarbij men zich ter verzekering van het gewenste&#13;
evenwicht voornamelijk op de krachten&#13;
van de markt heeft verlaten.&#13;
6.4. Door het systeem van varkensrechten met&#13;
maximering van het aantal te houden varkens,&#13;
wordt de productie van de Nederlandse varkenshouderijen&#13;
beperkt door middel van een&#13;
ingreep op de markt waarin de verordening&#13;
2759/75 zelf niet voorziet. Daarom wijkt het&#13;
systeem af van de marktordening en maakt&#13;
het daarop een inbreuk. Dit is slechts dan&#13;
gerechtvaardigd indien dit systeem een andere&#13;
strekking heeft en, bovendien, de maatregelen&#13;
noodzakelijk, geschikt en proportioneel zijn.&#13;
7.1. Nu Lid-Staten zich dienen te onthouden&#13;
van elke maatregel met de strekking van de&#13;
ordening af te wijken of er inbreuk op te&#13;
maken, is in beginsel van belang welke strekking&#13;
de invoering van het systeem van varkensrechten&#13;
met de Whv heeft. De vraag wat&#13;
de strekking van de Whv is – marktordening&#13;
of bescherming van het milieu – zou de rechtbank&#13;
hier onbesproken kunnen laten, omdat&#13;
van de onder 6.2. genoemde, meer dan te verwaarlozen&#13;
invloed sprake is en de Whv daarom&#13;
– ook al strekt die wet niet tot afwijking&#13;
van of inbreuk op de marktordening – tot&#13;
onverenigbaarheid met de gemeenschappelijke&#13;
marktordening leidt.&#13;
7.2. De Staat heeft niet betwist dat de door de&#13;
Whv beoogde herstructurering die een aanzienlijke&#13;
reductie van de Nederlandse varkensstapel&#13;
en daarmee van de varkensmestproductie&#13;
bewerkstelligt, ingrijpende gevolgen heeft&#13;
voor de varkenshouderij in Nederland.&#13;
Volgens de stelling van de Staat (punt 57 van&#13;
de conclusie van antwoord) veroorzaakt verkleining&#13;
van de Nederlandse varkensstapel&#13;
met 10% een reductie van de totale varkensstapel&#13;
binnen de Europese Unie van 1,2%,&#13;
welke bij de gebruikelijke jaarlijkse fluctuaties&#13;
in het niet valt en daarom de goede werking&#13;
van de gemeenschappelijke marktordening&#13;
niet frustreert.&#13;
De door de Staat gestelde invloed moet voldoende&#13;
worden geacht voor een positieve&#13;
beantwoording van de vraag of er een meer&#13;
dan te verwaarlozen invloed is als onder 6.2.&#13;
bedoeld. Hierbij dient in aanmerking genomen&#13;
te worden dat de Whv de reductie van de&#13;
Nederlandse varkensstapel niet tot 10% beperkt,&#13;
maar uitgaat van een minimaal te realiseren&#13;
beperking van 20% (10% per 1997 plus&#13;
15%, inclusief resultaten van eerdere afroming&#13;
en opkopingen, per uiterlijk 2000, te&#13;
verminderen met 5% wegens fosfaatreductie&#13;
in het voerspoor).&#13;
8.1. Het Hof van Justitie EG heeft in zijn&#13;
rechtspraak over de vrije verkeersbepalingen&#13;
van het EG-Verdrag het beginsel ontwikkeld&#13;
dat nationale maatregelen die dwingende eisen&#13;
van algemeen belang beogen te dienen als uitzondering&#13;
op de verbodsbepalingen gerechtvaardigd&#13;
zijn, indien zij noodzakelijk zijn&#13;
voor een doeltreffende bescherming van het&#13;
betrokken belang en dit belang niet even doeltreffend&#13;
kan worden beschermd door minder&#13;
verstrekkende maatregelen. Deze beginselen&#13;
behoren naar analogie eveneens te gelden voor&#13;
nationale maatregelen die een meer dan te verwaarlozen&#13;
invloed hebben op de goede werking&#13;
van de markt en zich daarom niet verdragen&#13;
met een gemeenschappelijke marktordening.&#13;
8.2. Tot die dwingende eisen van algemeen&#13;
belang die genoemde uitzondering kunnen&#13;
rechtvaardigen, behoort het belang van een&#13;
duurzaam milieu, welk belang bovendien&#13;
erkend is in de verdragsbepalingen die voorzien&#13;
in een hoog niveau van milieubescherming&#13;
en waarbij rekening kan worden gehouden&#13;
met de uiteenlopende situatie in de verschillende&#13;
regio’s van de gemeenschap.&#13;
8.3. Volgens de memorie van toelichting bij de&#13;
Whv dient de maximering van het aantal&#13;
varkens door invoering van een systeem van&#13;
varkensrechten ter verwezenlijking van de&#13;
doelstellingen op het vlak van het milieu. Het&#13;
systeem is ingegeven vanuit de wens de belasting&#13;
van de varkenshouderij voor het milieu&#13;
en de ruimtelijke kwaliteit terug te brengen en&#13;
overproductie van varkensmest tegen te gaan.&#13;
Dit is volgens de wetgever mede, maar niet&#13;
alleen, van belang in het licht van de doelstellingen&#13;
van de Nitraatrichtlijn (Eerste Kamer,&#13;
memorie van antwoord pagina 7). Uit de parlementaire&#13;
stukken blijkt – zoals de Staat in&#13;
dit geding ook aanvoert – dat het doel van de&#13;
maatregelen in de Whv het bereiken van een&#13;
mestevenwicht is, omdat het afwezig zijn van&#13;
een landelijk niet-plaatsbaar mestoverschot&#13;
een voorwaarde is om effectief milieu-maatregelen&#13;
te kunnen nemen tegen milieu-schade&#13;
door meststoffen, onder andere vermesting,&#13;
verzuring en stank (genoemd in de memorie&#13;
van toelichting pagina 9) en ook waterverontreiniging&#13;
door nitraten.&#13;
8.4. De rechtbank gaat voorbij aan de stelling&#13;
van eisers dat de Whv, anders dan de Staat&#13;
doet voorkomen, slechts een – kort gezegd –&#13;
economisch doel dient. De rechtbank moet er,&#13;
gelet ook op de rol van de rechter ten opzichte&#13;
van de wetgever, in beginsel vanuit gaan dat&#13;
het doel van de wet datgene is wat in de discussie&#13;
tussen regering en volksvertegenwoor-&#13;
diging als doel naar voren is gekomen, zonder&#13;
te gissen naar eventuele andere doelstellingen.&#13;
Het doel waarover in de discussie gesproken&#13;
is, is immers het doel waarvoor de wetgever&#13;
de wet wenselijk heeft geoordeeld en waarvoor&#13;
hij deze wet ingevoerd wilde zien. Dit is&#13;
alleen mogelijk anders indien klaarblijkelijk&#13;
een ander doel voor ogen stond dan in de discussie&#13;
naar voren is gebracht. Dat dat zo is, is&#13;
hier niet gebleken.&#13;
8.5. In het midden kan blijven of de bestreden&#13;
stelling van eisers dat het wetsvoorstel voor&#13;
de Whv aanvankelijk slechts met het oog op&#13;
economische problemen zou zijn bedacht en&#13;
geschreven, juist is. Overigens merkt de rechtbank&#13;
hierover op dat de door eisers aangehaalde&#13;
brief van 10 juli 1997 de wensen van de&#13;
markt ook al in het kader van het milieu&#13;
plaatste en aangaf dat het mestbeleid dreigt&#13;
niet te renderen voor de sector als tegelijkertijd&#13;
de andere problemen niet worden aangepakt.&#13;
De in die brief geuite wens om een&#13;
duurzaam economisch perspectief voor de&#13;
varkenssector te scheppen lijkt derhalve mede&#13;
te zijn ingegeven door milieu-overwegingen&#13;
en wil niet zeggen dat de wetgever die economische&#13;
aspecten als uitgangspunt voor de wet&#13;
heeft genomen.&#13;
Het milieudoel staat voorop in de memorie&#13;
van toelichting bij de Whv en wordt ook als&#13;
zodanig in het advies van de Raad van State&#13;
begrepen. Noch in de schriftelijke beraadslagingen&#13;
in de Tweede en Eerste Kamer, noch&#13;
in de mondelinge beraadslaging in de Tweede&#13;
Kamer over het wetsvoorstel is enige aanwijzing&#13;
dat de wetgever een economisch doel&#13;
voor ogen heeft gehad.&#13;
8.6. Dat de maatregelen van de Whv volgens&#13;
de beraadslagingen in het parlement ook tot&#13;
doel hadden dat aan de Nitraatrichtlijn zou&#13;
kunnen worden voldaan, maar dat die maatregelen&#13;
volgens de Europese Commissie daarvoor&#13;
niet toereikend zijn, betekent niet dat de&#13;
Whv een economisch in plaats van een milieudoel&#13;
nastreeft.&#13;
8.7. Een harmoniserende EG-regeling op het&#13;
gebied van het milieu met betrekking tot&#13;
beperking van mestoverschotten ontbreekt.&#13;
Evenmin bestaat er op dit gebied een richtlijn.&#13;
De Nitraatrichtlijn verplicht de Lid-Staten&#13;
slechts om zelf actieprogramma’s op te stellen&#13;
en onder bepaalde omstandigheden de aanvullende&#13;
of verscherpte maatregelen die zij noodzakelijk&#13;
achten te treffen. De Whv is dan ook&#13;
niet in strijd met de Nitraatrichtlijn.&#13;
8.8. Gelet op het voorgaande staat voor de&#13;
rechtbank vast dat de Whv is ingevoerd ter&#13;
bescherming van het milieu, in het bijzonder&#13;
tegen milieu-schade door de mestoverschotten.&#13;
Vervolgens dient nog getoetst te worden&#13;
of de in de Whv getroffen maatregelen noodzakelijk&#13;
en/of geschikt zijn voor het ermee&#13;
beoogde doel. De rechtbank zal daarop terugkomen&#13;
na de behandeling van de vraag of de&#13;
reductie van mestproductierechten, varkensen&#13;
fokzeugenrechten in strijd is met het Protocol.&#13;
9. In de Europese Gemeenschap worden geen&#13;
maatregelen toegelaten welke zich niet verdragen&#13;
met de fundamentele rechten die door&#13;
de Lid-Staten zijn erkend en gewaarborgd.&#13;
Dat betekent dat voorzover een recht in het&#13;
Protocol geschonden wordt, dit tevens schending&#13;
van het EG-recht inhoudt. Deze schending&#13;
gaat echter niet verder dan de schending&#13;
onder het Protocol.&#13;
Wanneer de fundamentele rechten van het&#13;
Protocol niet door de maatregelen van de&#13;
Whv zelf geschonden worden, maar door het&#13;
feit dat tegenover die maatregelen geen schadevergoeding&#13;
staat, brengt het EG-recht niet&#13;
met zich dat de Whv onverbindend is, maar&#13;
slechts dat de Staat bij toepassing van die wet&#13;
gehouden is schadevergoeding toe te kennen.&#13;
Toetsing aan artikel I van het&#13;
Protocol&#13;
10.1. Onder het (autonome) begrip “possession”&#13;
in artikel 1 van het Protocol vallen de rechten&#13;
die als vermogensbestanddelen zijn aan te&#13;
merken. De beschikbare niet-gebonden mestproductierechten&#13;
(met eventuele latente ruimte)&#13;
zijn vermogensbestanddelen. Deze rechten&#13;
kunnen bovendien aan andere landbouwbedrijven&#13;
worden overgedragen en hebben een&#13;
waarde in het economisch verkeer. Nadat zij&#13;
zijn omgezet in varkens- en fokzeugenrechten&#13;
blijven zij, voorzover ze niet worden afgeroomd,&#13;
(beperkt) verhandelbaar. Dit is ook de&#13;
bedoeling van de wetgever, opdat bedrijven&#13;
gekorte rechten weer kunnen bijkopen en&#13;
opdat uitbreiding, verplaatsing en nieuw-ves-&#13;
tiging van bedrijven mogelijk blijven en bedrijven&#13;
die stoppen hun rechten te gelde kunnen&#13;
maken (memorie van toelichting pagina&#13;
23). Daarnaast worden de mestproductierechten,&#13;
en daarop aansluitend ook de varkens- en&#13;
fokzeugenrechten, als bedrijfsmiddelen fiscaal&#13;
belast.&#13;
10.2 Het feit dat de mestproductierechten&#13;
door de overheid niet bedoeld waren om vermogensrechten&#13;
te creëren, maakt niet dat zij&#13;
geen vermogensbestanddelen zijn geworden,&#13;
noch doet dat eraan af dat zij bij de omzetting&#13;
in varkens- en fokzeugenrechten in de Whv&#13;
opnieuw als vermogensbestanddelen worden&#13;
behandeld.&#13;
Ook als zij tijdelijke rechten zijn, doet dat&#13;
niet af aan hun aard van vermogensbestanddeel;&#13;
dit beïnvloedt eventueel wel hun waarde.&#13;
10.3 Gelet op het voorgaande behoren de&#13;
mestproductierechten en de varkens- en fokzeugenrechten&#13;
tot de possession van de betrokken&#13;
varkenshouders in de ruime betekenis&#13;
die het Europees Hof voor de Rechten van&#13;
de Mens (hierna: EHRM) daaraan heeft gegeven.&#13;
11.1. De volgende vraag die beantwoord moet&#13;
worden is of door het vervallen van de latente&#13;
mestproductierechten en door het korten van&#13;
10% en uiteindelijk (maximaal) 25% deze&#13;
possession deels wordt ontnomen. De generieke&#13;
kortingen en het buiten beschouwing&#13;
laten van de latente ruimte vormen in ieder&#13;
geval wel inbreuken op het ongestoorde genot&#13;
van de possession van de betrokken varkenshouders.&#13;
11.2 De generieke korting(en) vormen echter&#13;
geen “deprivation” (ontneming) van possessions&#13;
in de zin van het Protocol.&#13;
In gevallen als de onderhavige, waar geen&#13;
sprake is van een onteigening in formele zin,&#13;
neemt het EVRM “de facto” onteigening&#13;
slechts aan bij “the loss of all ability to dispose”.&#13;
Geen deprivation in de zin van het verdrag&#13;
doet zich voor indien de gerechtigde na&#13;
de maatregel nog economisch belang bij zijn&#13;
bezit houdt.&#13;
11.3. Bij de beoordeling van de aard van de&#13;
rechten waarop inbreuk wordt gemaakt (gaat&#13;
het om alleen de mestproductie- en varkensrechten,&#13;
of om die rechten als onderdeel van&#13;
de betrokken varkenshoudersbedrijven) moet&#13;
worden aangesloten bij hun materiële betekenis&#13;
tegen de achtergrond van hun ontstaan en&#13;
doel.&#13;
11.4. In de elkaar opvolgende Nederlandse&#13;
regelingen die ter bescherming van het milieu&#13;
bepalingen over mestafzet inhouden, zijn&#13;
maatregelen getroffen om de (toename van de)&#13;
productie van dierlijke meststoffen aan banden&#13;
te leggen. In dat kader is de “referentiehoeveelheid”&#13;
ingesteld, de hoeveelheid meststoffen&#13;
die (maximaal) op een bedrijf mag&#13;
worden geproduceerd. De regelingen laten toe&#13;
die toegestane mestproductie, althans voor&#13;
een deel en onder voorwaarden, te verplaatsen&#13;
van een bedrijf naar een ander bedrijf. De Wet&#13;
verplaatsing mestproduktie spreekt in dit verband&#13;
over mestproductierechten. Het zijn die&#13;
mestproductierechten die ingevolge de Whv&#13;
omgezet worden in varkens- en fokzeugenrechten.&#13;
Tegen die achtergrond merkt de rechtbank&#13;
mestproductierechten en varkens- en&#13;
fokzeugenrechten aan als door de overheid&#13;
opgelegde beperkingen van de mestproductie&#13;
per bedrijf, materieel te vergelijken met publiekrechtelijke&#13;
(voorwaarden bij) bedrijfsvergunningen,&#13;
zoals bijvoorbeeld op grond van&#13;
de Wet milieubeheer.&#13;
11.5. Dat die rechten los van het varkenshoudersbedrijf&#13;
kunnen worden overgedragen&#13;
houdt verband met de omstandigheid dat verplaatsing&#13;
van de mestproductie – onder daaraan&#13;
gestelde voorwaarden – de belasting van&#13;
het milieu niet vergroot en de flexibiliteit in&#13;
de branche niet onnodig belemmert, maar&#13;
ontneemt aan die rechten niet het karakter&#13;
van in het belang van het milieu opgelegde&#13;
beperking aan de bedrijfsvoering.&#13;
De losse verhandelbaarheid van de mestproductierechten,&#13;
varkensrechten en fokzeugenrechten&#13;
onderstreept dat door de kortingen&#13;
inbreuk op het vrije genot van possessions&#13;
wordt gemaakt, maar daarvan was ook zonder&#13;
die verhandelbaarheid sprake.&#13;
11.6. In die zin vormen de generieke kortingen,&#13;
evenals het vervallen van de latente ruimte,&#13;
een (verdere) beperking van het gebruik&#13;
van de betrokken varkenshoudersbedrijven,&#13;
en in zover een regulering van dat gebruik als&#13;
bedoeld in het tweede lid van artikel 1 van het&#13;
Protocol, maar, nu de kortingen en het verdwijnen&#13;
van de latente ruimte die bedrijven&#13;
niet waardeloos maken, geen deprivation van&#13;
possession als bedoeld in het eerste lid.&#13;
12.1. Voor de vraag of die regulering van&#13;
eigendom inbreuk maakt op het Protocol&#13;
dient daarom de maatstaf te gelden of de regulering&#13;
in het algemeen belang gerechtvaardigd&#13;
en zonder schadevergoeding proportioneel is&#13;
ten opzichte van het ermee nagestreefde doel.&#13;
12.2. Zoals onder 8. is overwogen is de strekking&#13;
van de Whv het voorkomen van milieuschade&#13;
door niet plaatsbare mestoverschotten.&#13;
Dit is een algemeen belang dat regulering van&#13;
eigendomsrechten rechtvaardigt.&#13;
12.3. Voor de beoordeling of die regulering&#13;
proportioneel is dient onderscheid gemaakt te&#13;
worden tussen enerzijds de vraag of de vereiste&#13;
“fair balance” tussen dat algemeen belang&#13;
en de belangen van de varkenshouders rechtvaardigt&#13;
dat de door de regulering van de&#13;
eigendom veroorzaakte schade onvergoed&#13;
blijft en anderzijds de vraag of die regulering&#13;
voldoet aan het geschiktheids- en noodzakelijkheidscriterium,&#13;
te weten of de maatregelen&#13;
tot het gestelde doel kunnen leiden, respectievelijk&#13;
of dat doel met minder ingrijpende&#13;
maatregelen is te verwezenlijken.&#13;
13. De eerste vraag beantwoordt de rechtbank&#13;
bevestigend. Indien het uitgangspunt juist is&#13;
dat de afzet van met name varkensmest problemen&#13;
ontmoet in verband met de geringe&#13;
mogelijkheid die mest op eigen grond te&#13;
gebruiken en de slechte verplaatsbaarheid en&#13;
exporteerbaarheid ervan, is het niet ongerechtvaardigd&#13;
dat de varkensbranche zelf de&#13;
gevolgen draagt van de op haar toegesneden&#13;
maatregelen ter beperking van de (het) door&#13;
de branche veroorzaakte (deel van de) milieuschade&#13;
en dat die niet voor rekening van de&#13;
gehele gemeenschap worden gebracht.&#13;
Toetsing van de proportionaliteit&#13;
14.1 De rechtbank zal de proportionaliteit&#13;
toetsen zowel in het kader van het EG-recht&#13;
als in het kader van het Protocol. Er zal dus&#13;
beoordeeld worden of de inbreuk door de&#13;
maatregelen van de Whv op de communautaire&#13;
marktordening respectievelijk op het recht&#13;
op het ongestoord genot van possession, proportioneel&#13;
is. Weliswaar gaat het hierbij om&#13;
inbreuken op verschillende soorten belangen,&#13;
maar – behoudens de hiervoor onder 13.&#13;
besliste vraag of de schade van de maatregel&#13;
voor rekening van de varkenshouders mag&#13;
worden gelaten – gaat de discussie tussen partijen&#13;
er in beide gevallen over of die maatregelen&#13;
geschikt zijn voor het te verwezenlijken&#13;
doel en of zij niet zwaarder zijn dan strikt&#13;
noodzakelijk is.&#13;
14.2. Bij deze beoordeling moet buiten beschouwing&#13;
worden gelaten dat de Whv (naast&#13;
het genoemde milieudoel) ook de ruimtelijke&#13;
ordening en het dierenwelzijn beoogt te behartigen.&#13;
Uit de wetsgeschiedenis blijkt dat die&#13;
doelstellingen nevengeschikt zijn; bovendien&#13;
kunnen die doelen met andere maatregelen&#13;
(bijvoorbeeld die waarin hoofdstuk V van de&#13;
Whv voorziet) worden verwezenlijkt zonder&#13;
de hier aan de orde zijnde inbreuken.&#13;
15.1. Eisers menen dat de maatregelen van de&#13;
Whv niet geschikt zijn om te bewerkstelligen&#13;
dat aan de eisen van de Nitraatrichtlijn wordt&#13;
voldaan en dat zij voor het voorkómen van&#13;
niet plaatsbaar mestoverschot niet nodig zijn,&#13;
omdat de maatregelen die de branche zelf bij&#13;
de aanpassing van het varkensvoer heeft genomen&#13;
al kunnen leiden tot de door de Staat&#13;
gewenste reductie van het mestoverschot met&#13;
14 miljoen kilogram fosfaat.&#13;
15.2. Voorshands kan niet aannemelijk worden&#13;
geacht dat de maatregelen, waarin de Whv&#13;
voorziet, geschikt zijn om de eisen van de&#13;
Nitraatrichtlijn te vervullen. De Whv is&#13;
immers gericht op de reductie van de fosfaatcomponent&#13;
van varkensmest, terwijl de&#13;
Nitraatrichtlijn de reductie van de nitraatbelasting&#13;
tot doel heeft. Ook de ingebrekestelling&#13;
van 29 september 1998 en het met&#13;
redenen omklede advies van 3 augustus 1999&#13;
van de Europese Commissie geven aan dat&#13;
volgens die commissie de talrijke maatregelen,&#13;
die volgens de Nederlandse regering het actieprogramma&#13;
als bedoeld in artikel 5 van de&#13;
Nitraatrichtlijn vormen en waarvan de Whv&#13;
er één is, onvoldoende zijn en ontoereikend&#13;
om aan de eisen van die richtlijn te beantwoorden.&#13;
15.3. Uit de parlementaire behandeling van de&#13;
Whv (in het bijzonder de memorie van antwoord&#13;
voor de Eerste Kamer (kamerstukken&#13;
I, 1997/1998; 25.764, 192c, pagina 2 tot en met&#13;
5) en de Integrale Notitie moet worden afgeleid&#13;
dat die wet als zelfstandige doelstelling&#13;
het voorkómen van een niet-plaatsbaar mestoverschot&#13;
van 14 miljoen kilogram fosfaat&#13;
beoogt en dat het behalen van dat doel tevens&#13;
wordt beschouwd als een aanvullende maatregel&#13;
(boven de talrijke andere maatregelen&#13;
die het actieprogramma vormen als bedoeld in&#13;
artikel 5 van de Nitraatrichtlijn), ter vervulling&#13;
van de eisen van die richtlijn.&#13;
Dat de maatregelen van de Whv (als onderdeel&#13;
voor die voorzieningen) ontoereikend&#13;
blijken om het doel van de Nitraatrichtlijn te&#13;
verwezenlijken, wil niet zeggen dat ze daarom&#13;
niet geschikt zijn voor het bereiken van&#13;
genoemd (zelfstandig) milieudoel van de Whv.&#13;
16.1. Bij de beoordeling van de noodzaak van&#13;
de generieke kortingen en het niet inachtnemen&#13;
van de latente ruimte gelden de volgende&#13;
uitgangspunten:&#13;
– het door de Whv-wetgever gestelde – en met&#13;
de maatregelen te bereiken – doel houdt in dat&#13;
per 2002 geen niet-plaatsbaar landelijk mestoverschot&#13;
meer bestaat en er dus “mestevenwicht”&#13;
is;&#13;
– de maatregelen om dat niet-plaatsbare landelijke&#13;
mestoverschot te bestrijden moesten&#13;
volgens de Whv in de varkenssector worden&#13;
genomen, omdat dat overschot toen in de&#13;
ogen van de wetgever geheel aan die sector toe&#13;
was te rekenen, omdat varkensmest ten tijde&#13;
van de tostandkoming van de Whv slechter&#13;
kon worden afgezet dan mest uit andere sectoren,&#13;
aangezien voor plaatsing (doorgaans)&#13;
geen eigen grond aanwezig was, er nauwelijks&#13;
exportmogelijkheden bestonden en omdat de&#13;
aard van varkensmest plaatsing op andermans&#13;
grond bemoeilijkte (vergelijk Integrale Notitie&#13;
pagina 21 en 31 en memorie van toelichting&#13;
bij de Whv pagina 3 en 9);&#13;
– tijdens de totstandkoming van de Whv was&#13;
al sprake van verschillende ontwikkelingen&#13;
die voor de omvang van het mestoverschot&#13;
van belang waren, zowel ten aanzien van het&#13;
fosfaatgehalte van varkensmest, als op het&#13;
gebied van afzetmogelijkheden, maar het gezamenlijke&#13;
effect van die ontwikkelingen op&#13;
het landelijke overschot was op iets langere&#13;
termijn niet zeker.&#13;
16.2. Bij het beoordelen van de noodzaak van&#13;
de maatregelen van de Whv dient te worden&#13;
voorbijgegaan aan het betoog van eisers dat&#13;
met minder ingrijpende maatregelen dan de&#13;
korting(en) van de Whv had kunnen worden&#13;
volstaan, waarbij eisers hebben gewezen op de&#13;
in samenspraak met de regionale directies van&#13;
het ministerie van landbouw, natuurbeheer en&#13;
visserij totstandkoming van regionale mestplannen,&#13;
de Opkoopregeling varkensrechten&#13;
(een besluit van 21 december 1998, Staatscourant&#13;
245) waarbij varkenshouders tegen marktconforme&#13;
prijzen afstand kunnen doen van&#13;
niet-grondgebonden mestproductierechten en&#13;
de zogenaamde Bevar-regeling (Beëindigingsregeling&#13;
varkensbedrijven in de ecologische&#13;
hoofdstructuur; een besluit van 21 december&#13;
1998, Staatscourant 245). Ten tijde van de totstandkoming&#13;
van de Whv was immers het&#13;
effect van deze door eisers genoemde maatregelen&#13;
niet te voorspellen (de beide regelingen&#13;
bestonden toen zelfs nog niet, terwijl de&#13;
Bevar-regeling bovendien een beleidsexperiment&#13;
betreft), zodat niet gezegd kan worden&#13;
dat de wetgever op grond van die maatregelen&#13;
de invoering van de Whv achterwege had&#13;
moeten laten.&#13;
16.3. Op grond van de gegevens die de Staat&#13;
bij de totstandkoming van de Whv ter beschikking&#13;
had, was het nemen van ingrijpende&#13;
maatregelen noodzakelijk en gerechtvaardigd.&#13;
Nadere beoordeling van de aannames in de&#13;
Integrale Notitie in het op verzoek van de&#13;
Staat door Van de Bunt uitgebrachte rapport&#13;
van 27 augustus 1996 wees erop dat ondanks&#13;
de te pessimistische verwachtingen omtrent&#13;
de totale fosfaatproductie, de overschotberekening&#13;
van de Integrale Notitie niettemin&#13;
denkbaar bleef, gezien de onzekerheden in de&#13;
ontwikkeling van de afzetmogelijkheden.&#13;
De tijdsdruk (in 2002 moet het niet-plaatsbare&#13;
mestoverschot zijn weggenomen) noodzaakte&#13;
de onmiddellijke invoering van de eerste generieke&#13;
korting. Het vervallen van de latente&#13;
ruimte was noodzakelijk om de effecten van&#13;
die korting niet (gedeeltelijk) teniet te doen.&#13;
16.4. De thans door partijen aan de rechtbank&#13;
ter beschikking gestelde cijfers betreffende de&#13;
fosfaatreductie in varkensmest bieden geen&#13;
steun voor de opvatting dat zonder de eerste&#13;
generieke korting van 10% de voorziene&#13;
reductie tot 41 miljoen kilogram fosfaat zou&#13;
worden gehaald en dat die maatregelen – achteraf&#13;
bezien – onnodig waren.&#13;
17.1. Gelet op de onzekerheid ten tijde van de&#13;
totstandkoming van de Whv omtrent de te&#13;
behalen resultaten van fosfaatbeperking door&#13;
veevoermaatregelen en omtrent de ontwikkelingen&#13;
in de afzetmogelijkheden, stond op dat&#13;
moment de noodzaak van de tweede generieke&#13;
korting in het jaar 2000 niet bij voorbaat&#13;
vast. Bij het ontbreken van een regeling die de&#13;
tweede korting op de ontwikkelingen van de&#13;
fosfaatreductie zou kunnen afstemmen, voldoet&#13;
die bij voorbaat bepaalde tweede korting&#13;
daarom niet aan het noodzakelijkheidscriterium.&#13;
17.2. Daarbij moet in aanmerking worden&#13;
genomen dat bij het vervallen van de latente&#13;
ruimte en de eerste generieke korting (nog)&#13;
directe aansluiting bestond bij de mestproductierechten,&#13;
die uitgingen van de hoeveelheid&#13;
geproduceerde fosfaat, maar dat het&#13;
directe verband met fosfaatexcretie bij de&#13;
tweede korting ontbreekt, omdat daarbij de&#13;
hoeveelheid varkens- en fokzeugenrechten als&#13;
maatstaf geldt.&#13;
Weliswaar biedt artikel 32 van de Whv gelegenheid&#13;
de tweede generieke korting per&#13;
bedrijf met 5% te verminderen indien veevoermaatregelen&#13;
tot verlaging van het fosfaaten&#13;
stikstofgehalte van de mest hebben geleid,&#13;
maar tegen de achtergrond van de bij het tot&#13;
stand komen van de Whv reeds bekende&#13;
effecten van het veevoerspoor en de in het&#13;
rapport van Van de Bunt (pagina 25) genoemde&#13;
mogelijke fosfaatreductie tot 25% is die&#13;
bepaling onvoldoende om adequaat op verdere&#13;
ontwikkelingen in de fosfaatreductie door&#13;
(onder andere) het voerspoor in te spelen.&#13;
17.3. Ook al zou de tweede generieke korting&#13;
noodzakelijk blijven om aan inmiddels opgetreden&#13;
negatieve ontwikkelingen van de afzetmogelijkheid&#13;
van mest tegemoet te kunnen&#13;
komen, dan nog zouden dergelijke negatieve&#13;
ontwikkelingen bij de bepaling van de tweede&#13;
generieke korting geen rol mogen spelen.&#13;
Weliswaar kon bij de totstandkoming van de&#13;
Whv het ontbreken van (behoorlijke) afzetmogelijkheden&#13;
voor juist varkensmest reden&#13;
zijn om het niet-plaatsbare mestoverschot&#13;
geheel aan de varkenssector toe te rekenen en&#13;
de (onmiddellijke) eerste generieke korting&#13;
alleen in de varkenssector toe te passen, maar&#13;
of het verband tussen landelijk mestoverschot&#13;
en slechte afzetmogelijkheden van juist varkensmest&#13;
ook ten tijde van de tweede generieke&#13;
korting zou bestaan, was toen niet bekend&#13;
en voorzieningen om de tweede generieke&#13;
korting aan de relatieve afzetmogelijkheid van&#13;
varkensmest aan te passen kent de Whv niet.&#13;
17.4. De in artikel 40 van de Whv neergelegde&#13;
verplichting van de minister om op gezette tijden&#13;
aan de Staten-Generaal verslag te doen&#13;
omtrent de doeltreffendheid en de effecten&#13;
van de wet en om voortgangsverslagen te&#13;
maken is onvoldoende concreet om te garanderen&#13;
dat de tweede generieke korting – zelfs&#13;
indien deze korting het volgens de Whv&#13;
mogelijke minimum van 5% bedraagt – alleen&#13;
(in de varkenssector) wordt toegepast, voorzover&#13;
dat voor de doelstelling van de wet&#13;
noodzakelijk is. Die vermindering tot minimaal&#13;
5% vindt immers alleen plaats voorzover&#13;
de betrokken varkens- en fokzeugenrechten&#13;
(ten laste van de sector) al uit de markt zijn&#13;
gehaald door afroming en houden geen verband&#13;
met de fosfaatreductie die op andere&#13;
wijze, zoals door aanpassing van veevoer, tot&#13;
stand is gebracht.&#13;
Voorts&#13;
18.1. Uit het voorgaande volgt dat de vaststelling&#13;
in de Whv van de eerste generieke korting&#13;
van 10% en van het verval van de latente&#13;
ruimte noodzakelijk en geschikt zijn voor het&#13;
met de Whv beoogde doel en dat wat die&#13;
maatregelen betreft geen strijd met het EGVerdrag&#13;
en/of het Protocol bestaat, maar dat&#13;
de in artikel 31 Whv op voorhand vastgestelde&#13;
tweede generieke korting niet proportioneel&#13;
is.&#13;
Laatstgenoemde bepaling is daarom niet verenigbaar&#13;
met genoemde verdragen en kan&#13;
ingevolge artikel 94 van de Grondwet geen&#13;
toepassing vinden.&#13;
De rechtbank zal het door eisers als 2. primair&#13;
gevorderde in zoverre toewijzen dat de bepaling&#13;
dat artikel 31 van de Whv en de daarmee&#13;
onlosmakelijk verbonden voorschriften van&#13;
die wet ten aanzien van eisers sub 8 tot en met&#13;
12 buiten toepassing dienen te blijven.&#13;
18.2. Voor de door eisers als 2. primair en 2.&#13;
subsidiair overigens gevorderde verklaringen&#13;
en bepalingen is geen plaats, omdat artikel 94&#13;
van de Grondwet niet inhoudt dat wettelijke&#13;
voorschriften bij strijd met verdragsbepalin-&#13;
gen onverbindend zijn maar (slechts) dat zij&#13;
geen toepassing vinden en voorts omdat de&#13;
rechtbank in dit geding alleen uitspraak kan&#13;
doen over betrekkingen tussen de procespartijen.&#13;
19.1. Voor de door eisers als 1. gevorderde&#13;
verklaring voor recht en als 3. gevorderde veroordeling&#13;
is geen plaats, omdat aan de in strijd&#13;
met het verdragenrecht geoordeelde tweede&#13;
generieke korting nog geen uitvoering is gegeven,&#13;
terwijl niet aannemelijk is geworden dat&#13;
(alleen) het opnemen van die bepaling aan&#13;
eisers (anders dan schade door proceskosten)&#13;
heeft berokkend.&#13;
19.2. Voorzover eisers ten behoeve van de&#13;
eisers sub 8 tot en met 12 een verklaring voor&#13;
recht en schadevergoeding vorderen in verband&#13;
met de individuele posities van eisers&#13;
sub 8 tot en met 12 overweegt de rechtbank&#13;
het volgende. Mogelijk behoren de eisers Bieleman&#13;
en Daamen tot een van de onder 1.20.,&#13;
1.21. en/of 1.22. bedoelde categorieën varkenshouders&#13;
waarvoor een afwijkende bepaling&#13;
van de hoogte van de varkens- en fokzeugenrechten&#13;
geldt of gaat gelden; de eisers&#13;
Houbraken, Van de Eertwegh en Vaessen&#13;
behoren daar zeker toe. Voorzover eisers 8 tot&#13;
en met 12 tot die categorieën behoren wordt&#13;
aan hun belangen voldoende tegemoet gekomen,&#13;
waarbij de rechtbank ervan uitgaat dat&#13;
de voorgestelde, doch nog niet in een regeling&#13;
vastgelegde categorieën alsnog in een regeling&#13;
worden vastgelegd. Voorzover de eisers Bieleman&#13;
en Daamen toch niet onder een van die&#13;
categorieën zouden vallen is niet gesteld dat&#13;
zij daardoor in verhouding tot andere varkenshouders&#13;
onevenredig zouden zijn getroffen.&#13;
20. De overige vorderingen dienen op grond&#13;
van het hiervoor overwogene te worden afgewezen.&#13;
21. De rechtbank zal de proceskosten tussen&#13;
partijen compenseren als na te melden, aangezien&#13;
partijen over een weer ten dele in het&#13;
ongelijk zullen worden gesteld.&#13;
Beslissing&#13;
De rechtbank:&#13;
bepaalt dat artikel 31 van de Wet herstructurering&#13;
varkenshouderij en de daarmee onlosmakelijk&#13;
verbonden voorschriften van die wet&#13;
ten aanzien van de eisers sub 8 tot en met 12&#13;
buiten toepassing dienen te blijven;&#13;
verklaart dit vonnis tot zover uitvoerbaar bij&#13;
voorraad;&#13;
compenseert de proceskosten aldus, dat iedere&#13;
partij de eigen kosten draagt;&#13;
wijs het meer of anders gevorderde af.&#13;
NOOT&#13;
Er is lang op gewacht, maar nu is er dan toch&#13;
een vonnis van de Rechtbank Den Haag in de&#13;
bodemprocedure die door LTO-Nederland&#13;
was aangespannen. Wie dit vonnis vergelijkt&#13;
met het arrest van het Hof Den Haag van&#13;
20 januari 2000, zal opvallen dat de cruciale&#13;
rechtsoverwegingen bijna woordelijk gelijk&#13;
zijn. De Rechtbank verwijst trouwens ook uitdrukkelijk&#13;
naar dat arrest. De conclusies van&#13;
de Rechtbank zijn derhalve ook gelijk aan die&#13;
van het Hof. Wel komt men daarmee terug op&#13;
het in het tussenvonnis van 23 december 1998&#13;
(Agr.r. 1999/4949) nog zonder voorbehoud&#13;
ingenomen standpunt dat de Whv in strijd is&#13;
met art. 1 van het Eerste Protocol EVRM.&#13;
Over het waarom van dit ‘brave’ vonnis valt&#13;
slechts te speculeren. Misschien past het de&#13;
rechtbank niet om er anders over te denken&#13;
dan het Hof. Misschien ook heeft een rol gespeeld&#13;
dat opnieuw een verwarrende toestand&#13;
zou ontstaan indien de vordering nu weer eens&#13;
zou zijn toegewezen.&#13;
Hoe dan ook, doordat het vonnis geen nieuws&#13;
brengt, staat het aan dezelfde kritiek bloot die&#13;
ook het Hof ten deel viel. In de eerste plaats&#13;
gaat het daarbij om de vraag of sprake is van&#13;
ontneming van eigendom dan wel regulering&#13;
van eigendom. Zie daarover vooral mijn noot&#13;
bij het arrest van het Hof in Agr.r. 2000, p. 128&#13;
e.v. In de tweede plaats heeft P. de Haan (‘Het&#13;
Haagse Hof in het mestmoeras: een doodlopende&#13;
weg’, NJB 2000, p. 972 e.v.) erop&#13;
gewezen dat het Hof geen evenredigheidstoets&#13;
toepast, zoals door het Europese en nationale&#13;
recht is voorgeschreven; het Hof heeft slechts&#13;
beoordeeld of de ingreep noodzakelijk was.&#13;
Men is daarbij ten onrechte niet toegekomen&#13;
aan de schadevraag en met name of het ontbreken&#13;
van een schadevergoeding de maatregel&#13;
– die op zichzelf eventueel best noodzakelijk&#13;
kan zijn – disproportioneel zou kunnen&#13;
maken. Over de toetsing aan het Europese&#13;
marktordeningsrecht is een kritische noot gekraakt&#13;
door W.Th. Douma (‘De Wet herstructurering&#13;
varkenshouderij gedeeltelijk onverenigbaar&#13;
met gemeenschappelijke marktordening’,&#13;
Nederlands Tijdschrift voor Europees&#13;
Recht 2000, p. 65 e.v.), voornamelijk over de&#13;
wijze van toetsing die het Hof toepast.&#13;
De discussie blijft voortgaan, want in de NVVzaak&#13;
is beroep in cassatie ingesteld. Het lijkt&#13;
voor LTO niet erg zinvol om nu eerst nog&#13;
weer bij het Hof Den Haag aan te kloppen.&#13;
Sprongcassatie ligt voor de hand. Douma heeft&#13;
er mijns inziens terecht voor gepleit dat de&#13;
Hoge Raad prejudiciële vragen zal stellen aan&#13;
het Europese Hof van Justitie. De Whv zelf&#13;
lijkt intussen bij de regering geen hoge prioriteit&#13;
meer te hebben. Van de vele aangekondigde&#13;
wijzigingen is niets meer vernomen. Ook&#13;
signalen dat de Whv nu leidt tot handhavingsinspanningen,&#13;
hebben mij niet bereikt. De&#13;
gedachte kan opkomen dat men de kaarten nu&#13;
vooral zet op het nieuwe mestafzetsysteem.&#13;
Daarover valt binnenkort een wetsvoorstel te&#13;
verwachten.&#13;
mr. D.W. Bruil</content><legacyfootnotes/><footnotes><footnote/></footnotes><auteurs/><published>2000-05-19 00:00:00</published><modified>2000-05-19 00:00:00</modified><editiondate>2000-05-19</editiondate><htmlpath>https://denhollander.info/artikel/4764</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1990</searchword><id>7091</id><udhid>UDH:TvAR/7091</udhid><titel>'Vrouwe Geneviève Maximilienne Marie Thérèse Catoire / 1. Anthonie Marinus Geluk 2. Marinus Jacobus Cornelis Geluk' (TvAR 1990/4340)</titel><searchwords><searchword>TvAR 4/1990</searchword><searchword>TvAR 1990/4340</searchword><searchword>UDH:TvAR/7091</searchword></searchwords><attachments><attachment><name>1990_nr 4_Rechtspraak_4340.pdf</name><extention>pdf</extention><url>https://denhollander.info/download/6701/ci</url></attachment></attachments><inleiding>Pachtwet, art. 1, lid 1, sub d&#13;
en art. 49&#13;
De omstandigheden van het geval waren&#13;
niet voldoende om naar redelijkheid en billijkheid&#13;
bij de pachter het gerechtvaardigde vertrouwen te wekken, dat de rentmeester&#13;
door verpachtster was gemachtigd de indeplaatsstellingsovereenkomst&#13;
in geschil te tekenen.&#13;
Bovendien zou te zijner tijd afwijzing&#13;
van een verlengingsverzoek van de 65-&#13;
jarige pachter van groot belang voor&#13;
verpachtster zijn, gezien het prijsverschil&#13;
tussen verpachte en pachtvrije grond.&#13;
Pachter moet dat hebben beseft.</inleiding><content>Pachtkamer gerechtshof te Arnhem, arrest&#13;
d.d. 7 augustus 1989&#13;
(Mr. Maris, mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van:&#13;
Vrouwe Geneviève Maximilienne Marie&#13;
Thérèse Catoire, wonende te Fr-27400&#13;
Louviers-Ercrosville, La Garde-Chatel&#13;
(Frankrijk), appellante, procureur: Mr.&#13;
J.M.J. Huver,&#13;
tegen&#13;
1. Anthonie Marinus Geluk en&#13;
2. Marinus Jacobus Cornelis Geluk, beiden&#13;
wonende te Oud-Vossemeer, gemeente&#13;
Tholen, geïntimeerden, procureur: Mr.&#13;
P.C. Plochg.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Zierikzee, zitting&#13;
gehouden hebbend te Tholen, gewezen&#13;
vonnis van 21 oktober 1988, dat in fotocopie&#13;
aan dit arrest is gehecht;&#13;
Overwegende:&#13;
Appellante - Catoire - is bij exploit&#13;
van 18 november 1988, in hoger beroep gekomen&#13;
van voormeld vonnis, met gelijktijdige&#13;
dagvaarding van geïntimeerden - Geluk&#13;
- voor dit hof. Bij memorie van grieven&#13;
zijn na te melden grieven aangevoerd&#13;
en is geconcludeerd, dat vonnis te vernietigen&#13;
en opnieuw rechtdoende alsnog bij arrest&#13;
toe te wijzen de door appellante als eiseres&#13;
in eerste aanleg ingestelde vordering&#13;
en mitsdien bij arrest (lees: zal;) te verklaren&#13;
voor recht dat de in het inleidend rekest&#13;
vermelde, bij de grondkamer voor Zeeland&#13;
op 8 oktober 1987 ingediende, indeplaatsstellingsovereenkomst&#13;
ten opzichte van appellante&#13;
als haar niet-bindend, niet-rechtsgeldig&#13;
en van generlei waarde wordt beschouwd&#13;
en op de 27 februari 1964 met betrekking&#13;
tot de hofstede 'Kouwenberg'&#13;
gesloten pachtovereenkomst tussen appellante&#13;
als verpachtster en geïntimeerde&#13;
A.M. Geluk als pachter, ten aanzien van de&#13;
persoon van de pachter ongewijzigd is en&#13;
blijft voortbestaan met veroordeling van&#13;
gïntimeerden in de kosten van deze procedure&#13;
in beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van&#13;
het vonnis waarvan beroep en veroordeling&#13;
van appellante in de proceskosten van beide&#13;
instanties.&#13;
De zaak is als volgt bepleit, voor Catoire&#13;
door Mr. L.J. den Hollander, advokaat te&#13;
Middelharnis, en voor Geluk door Mr. J.C.&#13;
Sneep, advocaat te Bergen op Zoom. Partijen&#13;
hebben daarbij elk nog een akte genomen.&#13;
Daarna hebben de partijen de stukken —&#13;
waaronder de pleitnotities van de advocaten&#13;
- aan het hof overgelegd voor het wijzen&#13;
van arrest.&#13;
De grieven&#13;
De grieven luiden als volgt:&#13;
I. Ten onrechte heeft de pachtkamer bij&#13;
de beoordeling van de zaak als vaststaand&#13;
aangenomen dat Geluk sr. aan J.A. Heyse&#13;
bij brief van 10 februari 1986 heeft ver&#13;
zocht zijn zoon als pachter aan te stellen en&#13;
dat bij brief van 2 september 1986 J.A.&#13;
Heyse aan Geluk jr. heeft bevestigd dat hij&#13;
zijn vader als pachter zou opvolgen, wat in&#13;
een akte van wijziging is neergelegd.&#13;
II. Ten onrechte heeft de pachtkamer&#13;
van het kantongerecht overwogen en beslist&#13;
dat onder de onder nr. 4 (nl. van het bestreden&#13;
vonnis) vermelde omstandigheden Geluk&#13;
sr. erop mocht vertrouwen dat B.E.A.&#13;
Heyse ook bij volgende gelegenheden na&#13;
mens eiseres mocht optreden bij het sluiten&#13;
van dergelijke overeenkomsten, waaronder&#13;
mede is te begrijpen een indeplaatsstellingsovereenkomst.&#13;
III. Subsidiair is de bewijsopdracht onjuist,&#13;
immers te beperkt.&#13;
De vaststaande feiten:&#13;
Het hof gaat uit van de volgende feiten: -&#13;
Bij onderhands contract van 27 februari&#13;
1964 heeft Catoire verpacht aan A.M.&#13;
Geluk - geïntimeerde sub 1 - de hofstede&#13;
Kouwenburg onder Oud-Vossemeer en Tholen, groot 47.77.20 ha, voor de duur&#13;
van 12 jaar, ingaande 1 maart 1964.&#13;
- Bij dat contract is onder meer overeengekomen,&#13;
dat het de pachter vrijstaat,&#13;
aan zijn broeder Jacob Anthonie Geluk,&#13;
landbouwer te Oud-Vossemeer, gedeelten&#13;
van de landerijen ter grootte van 23.05.80&#13;
ha en 2.26.40 ha, benevens een gedeelte van&#13;
het woonhuis en de bedrijfsgebouwen onder&#13;
te verpachten.&#13;
- Het contract is namens Catoire getekend&#13;
door de te Middelburg gevestigde&#13;
rentmeester B.E.A. Heyse. Het is goedgekeurd&#13;
door de grondkamer voor Zeeland in&#13;
haar vergadering van 22 mei 1964.&#13;
- Tot 1 maart 1964 was de hofstede&#13;
Kouwenberg door Catoire verpacht aan&#13;
Marinus Geluk sr., de vader van Anthonie&#13;
M. (geïntimeerde sub 1) en Jacob A. Ge&#13;
luk. Marinus sr. heeft zich in dat jaar uit&#13;
het bedrijf, dat hij in maatschap met zijn&#13;
voormelde zoons voerde, teruggetrokken&#13;
en hij heeft toen afstand gedaan van de&#13;
pacht. Catoire gaf er de voorkeur aan,&#13;
slechts met één pachter te maken te heb&#13;
ben. Partijen zijn toen overeengekomen,&#13;
dat Anthonie de pachter werd met de bevoegdheid&#13;
tot onderverpachting aan zijn&#13;
broeder Jacob als voormeld.&#13;
- Andere wijzigingen in de pachtovereenkomst&#13;
dan betreffende de pachtprijs&#13;
zijn gesteld noch gebleken.&#13;
- A.M. Geluk heeft op 21 september&#13;
1986 de leeftijd van 65 jaar bereikt.&#13;
- Nadat hij bij brief van 10 februari&#13;
1986 aan J.A. Heyse, de toenmalige rent&#13;
meester van Catoire, had verzocht zijn&#13;
zoon M.J.C. Geluk (geïntimeerde sub 2) in&#13;
zijn plaats als pachter te stellen, is een ongedateerde&#13;
Akte van Wijziging opgemaakt&#13;
waarbij A.M. Geluk met ingang van 1&#13;
maart 1987 afstand van de pacht deed ten&#13;
behoeve van zijn zoon M.J.C. Geluk, die&#13;
verklaarde als pachter de rechten en verplichtingen&#13;
uit de pachtovereenkomst te&#13;
aanvaarden. J.A. Heyse verklaarde als ge&#13;
machtigde van Catoire de afstand van&#13;
A.M. Geluk aan te nemen en ermede akkoord&#13;
te gaan, dat M.J.C. Geluk als pachter&#13;
optreedt. Voorts werd de pachtprijs&#13;
herzien.&#13;
- De akte is volgens de onweersproken&#13;
verklaring van M.J.C. Geluk getekend op&#13;
29 september 1987 en op 8 oktober 1987 ter&#13;
goedkeuring van de grondkamer voor Zeeland&#13;
ingekomen.&#13;
- Bij inleidend rekest heeft Catoire gevorderd&#13;
een verklaring voor recht, dat de&#13;
voormelde indeplaatsstellingsovereenkomst&#13;
ten opzichte van haar niet bindend&#13;
en niet rechtsgeldig is en dat de pachtovereenkomst&#13;
van 27 februari 1964 tussen haar&#13;
als verpachtster en A.M. Geluk als pachter&#13;
ten aanzien van de persoon van de pachter&#13;
ongewijzigd is blijven voortbestaan.&#13;
Behandeling van het geschil in hoger beroep:&#13;
Aangaande grief I wordt overwogen, dat&#13;
Mr. Den Hollander ingevolge zijn verklaring&#13;
bij pleidooi de stelling aan het slot van&#13;
de toelichting op deze grief dat de door Geluk&#13;
in eerste aanleg overgelegde brieven&#13;
van Geluk d.d. 10 februari 1986 en van&#13;
J.A. Heyse aan hem d.d. 2 september 1986&#13;
naderhand zijn opgemaakt, niet wordt gehandhaafd.&#13;
Op grond hiervan behoeft deze&#13;
grief geen bespreking.&#13;
Grief II betreft - mede gezien de toelichting&#13;
daarop - de vraag, of onder de bij&#13;
het bestreden vonnis onder 4 vermelde omstandigheden&#13;
Geluk sr. erop mocht vertrouwen,&#13;
dat de rentmeester J.A. Heyse&#13;
van Catoire volmacht had ontvangen tot&#13;
indeplaatsstelling van Geluk jr. als pachter&#13;
van de hofstede Kouwenberg.&#13;
Dienaangaande is bij rechtsoverweging 3&#13;
van het vonnis waarvan beroep overwogen,&#13;
dat de rentmeester in het algemeen niet de&#13;
bevoegdheid heeft tot het verpachten van&#13;
wat onder zijn beheer staat en dat een indeplaatsstellingsovereenkomst&#13;
daarmee in zoverre&#13;
is gelijk te stellen, dat het niet gerekend&#13;
kan worden tot de daden van beheer&#13;
waartoe een rentmeester in het algemeen&#13;
bevoegd kan worden geacht; voorts dat&#13;
Heyse door Catoire niet gemachtigd is tot&#13;
het aangaan van een indeplaaststellingso&#13;
ver eenkomst.&#13;
Tegen deze overwegingen, waarop de&#13;
uitspraak mede steunt, is - ook door Geluk&#13;
- geen grief gericht, zodat het hof&#13;
daaraan in hoger beroep is gebonden.&#13;
Het geschil is dus beperkt tot de vraag,&#13;
of Geluk sr. en jr. zich kunnen beroepen op&#13;
(de schijn van) vertegenwoordigingsbevoegdheid&#13;
van de rentmeester J.A. Heyse. Onder 4 van het bestreden vonnis is terzake&#13;
overwogen, dat de vorige rentmeester&#13;
B.E.A. Heyse door Catoire is gemachtigd&#13;
geweest, namens haar met Geluk sr. een&#13;
pachtovereenkomst aan te gaan en namens&#13;
haar de pachter de bevoegdheid te verlenen&#13;
tot onderverpachting van een aangeduid&#13;
gedeelte; voorts dat niet is gesteld of gebleken&#13;
dat Catoire aan Geluk sr. heeft meegedeeld&#13;
dat de rentmeester uitsluitend ten&#13;
aanzien van deze overeenkomst namens&#13;
haar mocht optreden. Daaruit heeft de&#13;
pachtkamer te Zierikzee afgeleid dat Geluk&#13;
sr. erop mocht vertrouwen, dat B.E.A.&#13;
Heyse bij volgende gelegenheden namens&#13;
Catoire bij het sluiten van dergelijke overeenkomsten,&#13;
waaronder te begrijpen een&#13;
indeplaatsstellingsovereenkomst, mocht&#13;
optreden, voorts dat van een beperking van&#13;
de bevoegdheden van de opvolgende rentmeester&#13;
J.A. Heyse niets is gebleken.&#13;
De hiertegen gerichte grief is gegrond.&#13;
Niet is gesteld of gebleken, dat B.E.A.&#13;
Heyse na ondertekening — namens Catoire&#13;
- van de pachtovereenkomst van 1964,&#13;
namens Catoire aan de totstandkoming&#13;
van enige andere overeenkomst met Geluk&#13;
heeft meegewerkt. Hetzelfde geldt voor de&#13;
opvolgende rentmeester J.A. Heyse. De enkele&#13;
omstandigheid dat in 1964 meer dan&#13;
20 jaar geleden - de toenmalige rentmeester&#13;
B.E.A. Heyse namens Catoire de&#13;
pachtovereenkomst met Geluk heeft ondertekend,&#13;
was niet voldoende om naar redelijkheid&#13;
en billijkheid bij laatstgenoemde&#13;
het gerechtvaardigde vertrouwen te wekken,&#13;
dat de in begin jaren 1980 opgekomen&#13;
rentmeester J.A. Heyse door Catoire was&#13;
gemachtigd de indeplaatsstellingsovereenkomst&#13;
in geschil te ondertekenen. Daarbij&#13;
komt nog, dat Geluk sr. op 21 september&#13;
1968 65 jaar is geworden. De daarmee verband&#13;
houdende mogelijkheid dat bij een&#13;
eventuele verlengingsprocedure een verlengingsverzoek&#13;
van betrokkene zou worden&#13;
afgewezen, was, gezien het aanzienlijke&#13;
verschil in waarde van de hoeve in verpachte&#13;
toestand en van die in pachtvrije toestand,&#13;
voor Catoire van groot belang en&#13;
Geluk sr. moet dit hebben beseft. Onder&#13;
voormelde omstandigheden mocht Geluk&#13;
sr. bij gebreke van enige tot een andere&#13;
conclusie aanleiding gevende verklaring of&#13;
gedraging van Catoire redelijkerwijze niet&#13;
aannemen, dat laatstgenoemde aan J.A.&#13;
Heyse een tot het aangaan van de indeplaatsstellingsovereenkomst&#13;
in geschil toereikende&#13;
volmacht had verleend.&#13;
Dit klemt temeer, daar Geluk sr. in dit&#13;
geding allerminst aannemelijk heeft gemaakt,&#13;
dat Geluk jr. voldoende waarborgen&#13;
voor een behoorlijke bedrijfsvoering&#13;
betreffende de hofstede (of van een gedeelte&#13;
daarvan) biedt.&#13;
Onder deze omstandigheden mocht Geluk&#13;
sr. niet op grond van enige verklaring&#13;
of gedraging van Catoire redelijkerwijs&#13;
aannemen dat zij aan J.A. Heyse een tot&#13;
het aangaan van de indeplaatsstellingsovereenkomst&#13;
in geschil toereikende volmacht&#13;
had verleend.&#13;
Grief II is dus gegrond.&#13;
Grief III die subsidiair is voorgedragen&#13;
behoeft thans geen bespreking.&#13;
Slotsom:&#13;
Het vonnis waarvan beroep moet dus&#13;
worden vernietigd. De inleidende vordering&#13;
zal worden toegewezen als na te melden.&#13;
Geluk sr. en jr. zullen als de verliezende&#13;
partij de kosten van beide instanties hebben&#13;
te dragen.&#13;
Rechtdoende in hoger beroep:&#13;
Vernietigt het vonnis waarvan beroep en&#13;
opnieuw rechtdoende:&#13;
Verklaart voor recht, dat de op 8 oktober&#13;
1987 bij de grondkamer voor Zeeland&#13;
ingediende indeplaatsstellingsovereenkomst&#13;
ten aanzien van Catoire als haar niet-bindend,&#13;
niet-rechtsgeldig en van generlei&#13;
waarde geldt en dat de op 27 februari 1964&#13;
met betrekking tot de hofstede 'Kouwenberg'&#13;
gesloten pachtovereenkomst tussen&#13;
Catoire als verpachtster en A.M Geluk als&#13;
pachter ten aanzien van de persoon van de&#13;
pachter ongewijzigd is en blijft voortbestaan.&#13;
Veroordeelt Geluk in de kosten van dit&#13;
geding, gevallen aan de zijde van Catoire&#13;
en tot deze uitspraak begroot als volgt:&#13;
in eerste aanleg op ƒ 1.960,- (eenduizend&#13;
negenhonderd en zestig gulden) voor bijdragen&#13;
salaris en verschotten gemachtigde,&#13;
in hoger beroep op ƒ 3.900,- (drieduizend&#13;
negenhonderd gulden) voor bijdrage&#13;
salaris en verschotten van de procureur.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, baron De&#13;
Weichs de Wenne en De Wolf</auteurs><published>1990-04-01 00:00:00</published><modified>1990-04-01 00:00:00</modified><editiondate>1990-04-01</editiondate><htmlpath>https://denhollander.info/artikel/7091</htmlpath></article>
</articles></edition>
<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2010</searchword><id>8304</id><udhid>UDH:TvAR/8304</udhid><titel>Het CEDR-congres te Cambridge</titel><searchwords><searchword>TvAR 1/2010</searchword><searchword>UDH:TvAR/8304</searchword></searchwords><attachments><attachment><name>TvAR2010_01_03_Het_CEDR-congres.pdf</name><extention>pdf</extention><url>https://denhollander.info/download/7492/ci</url></attachment></attachments><inleiding>1. Inleiding&#13;
De Europese Vereniging voor Agrarisch Recht (Comite Europeen&#13;
de Droit Rural – CEDR) was op uitnodiging van de&#13;
Engelse Agricultural Law Association van voorzitter Roderick&#13;
Mackay bijeen voor een congres in Cambridge, van 23&#13;
tot 27 september 2009. Ongeveer 200 deelnemers uit de&#13;
hele wereld - waaronder 12 Nederlanders - presenteerden&#13;
rapporten, discussieerden in verschillende commissies over&#13;
verschillende thema’s, luisterden naar voordrachten en/of&#13;
bezochten het pittoreske universiteitsstadje, met zijn talrijke&#13;
colleges. Het congres en de deelnemers waren ondergebracht&#13;
in Queens College.</inleiding><content>2. De Commissies/werkwijze&#13;
Het CEDR werkt al sinds mensenheugenis als volgt: de wetenschappelijke&#13;
leiding van het CEDR - sinds enkele jaren&#13;
is dat prof. Paul Richli (Zwitserland) - stelt een vragenlijst&#13;
op over drie thema’s. Aan de hand van deze vragenlijst stellen&#13;
door de nationale verenigingen aangewezen rapporteurs&#13;
een landenrapport op. Deze rapporten worden op het congres&#13;
gepresenteerd, waarbij opvalt dat velen zich niet aan de&#13;
vragenlijst houden. Trouwens ook individuele personen&#13;
kunnen een rapport inzenden, dat zij ook mogen presenteren&#13;
en dat heel ergens anders over kan gaan. Tijdens het&#13;
congres worden de rapporten, zoals gezegd, in drie commissies&#13;
gepresenteerd en wordt onder leiding van commissievoorzitters&#13;
en algemeen rapporteurs (per commissie is een&#13;
algemeen rapporteur aangewezen, die alle nationale rapporten&#13;
heeft gelezen) gediscussieerd. In de commissies worden&#13;
conclusies geformuleerd. Die kunnen trouwens ook weer&#13;
heel ergens anders over gaan, al naar gelang de inbreng van&#13;
voorzitter en algemeen rapporteur. Het werk in de commissies&#13;
wordt voorafgegaan door een algemene bijeenkomst,&#13;
waar de Voorzitter van het CEDR (Erkki Hollo, Finland)&#13;
spreekt en ook enkele locale voormannen hun thema’s&#13;
mogen presenteren. Het congres wordt ook afgesloten met&#13;
een algemene bijeenkomst, waar de algemeen rapporteurs&#13;
de conclusies van hun commissie kunnen voordragen.&#13;
Deze keer waren er twee betrekkelijk specifieke thema’s en&#13;
een wat algemener onderwerp. In Commissie I ging het&#13;
over de juridische ondersteuning en de juridische belemmeringen&#13;
voor verbrede landbouw, ofwel diversificatie. Commissie&#13;
II hield zich bezig met rechtsvormen van agrarische&#13;
bedrijven, zowel in traditionele als in industriële gedaante.&#13;
De derde Commissie - voorheen de ronde tafel - was gewijd&#13;
aan de ‘wetenschappelijke en praktische ontwikkeling van&#13;
het agrarisch recht in de Europese Unie, de landen en de&#13;
WTO’. Het is de bedoeling dat dit thema elk congres terugkomt,&#13;
zodat uiteindelijk een soort kroniek van het agrarisch&#13;
recht zal ontstaan. Nederlandse rapporteurs waren: P.&#13;
Beekhuizen (Commissie I), T.J. Mellema-Kranenburg&#13;
(Commissie II) en schrijver dezes (Commissie III).&#13;
3. Verbrede landbouw&#13;
De discussie in Commissie I richtte zich op het concept van&#13;
diversificatie, de problemen die boeren en adviseurs in elk&#13;
land ondervinden en de conflicten die nationale en Europese&#13;
regels oproepen bij de advisering aan boeren omtrent&#13;
diversificatie. De vragenlijst was gebaseerd op definities, op&#13;
de kenmerken van diversificatie, voors en tegens. De discussie&#13;
in de Commissie ging vooral ook over de vraag: wat is&#13;
nu te verstaan onder ‘landbouw’ en wat niet? De Commissie&#13;
kwam uiteindelijk tot de volgende overwegingen en aanbevelingen:&#13;
– Overwegende dat overheidsbeleid boeren aanmoedigt&#13;
om te participeren in plattelandsontwikkeling binnen&#13;
de tweede pijler van het Gemeenschappelijk Europees&#13;
landbouwbeleid, en te diversificeren met niet-agrarisch&#13;
gebruik van grond en gebouwen.&#13;
– Overwegende dat de rechtsregels voor de uitbetaling&#13;
van toeslagrechten onder de eerste pijler van het GLB&#13;
en de plattelandsontwikkeling onder de tweede pijler&#13;
onvoldoende zijn geïntegreerd met als resultaat nadelen&#13;
voor de boeren die diversificeren onder pijler 2.&#13;
– Overwegende dat de term ‘diversificatie’ geen betrekking&#13;
zou moeten hebben op gespecialiseerde vormen&#13;
van landbouw of het uitbouwen van bestaande activiteiten&#13;
en diensten, die immers beide onder het begrip&#13;
‘landbouw’ vallen.&#13;
– Overwegende dat privaatrechtelijke rechtsverhoudingen&#13;
in de Lidstaten een hindernis kunnen vormen voor&#13;
boeren die willen diversificeren onder pijler 2.&#13;
– Overwegende dat Lidstaten in hun rechtssysteem mechanismen&#13;
en procedures zouden moeten opnemen om&#13;
diversificatie mogelijk te maken voor agrarische grond&#13;
en gebouwen, los van eigendomsrechten.&#13;
Aanbevelingen:&#13;
– Staten zouden moeten verzekeren dat nationale wetgeving&#13;
een voorziening bevat om vooraf toestemming te&#13;
geven voor nieuwe activiteiten en nieuw landgebruik,&#13;
zowel in het privaatrecht als in het publiekrecht, bijvoorbeeld&#13;
in het geval van gepacht land indien de&#13;
nieuwe activiteit of landgebruik het land en/of de&#13;
waarde daarvan beïnvloedt. Zo’n procedure voor goedkeuring&#13;
vooraf, moet specifieke weigeringsgronden bevatten&#13;
en ook dient er een mogelijkheid te zijn om in&#13;
rechte op te komen tegen een weigering.&#13;
– Activiteiten en landgebruik waarvoor toestemming is&#13;
gegeven volgens aanbeveling 1 behoren te blijven vallen&#13;
onder ‘agrarische activiteiten’ met het oog op de toepassing van pijler 1 van het GLB, niettegenstaande dat zij&#13;
gefinancierd zijn op basis van pijler 2 van het GLB.&#13;
Commissie I merkt tenslotte nog als voorwerp van zorg op,&#13;
dat de veelheid van Europese regels met betrekking tot de&#13;
landbouw in de lidstaten het risico geeft dat het principe&#13;
van de subsidiariteit niet meer gerespecteerd wordt.&#13;
Zelf zou ik menen, dat men niet ver komt met het bedenken&#13;
van een alles omvattende definitie van ‘landbouw’ die&#13;
voor alle beleidsterreinen zou moeten gelden. Enige harmonisatie&#13;
is wellicht gewenst, maar in het algemeen zal men de&#13;
definitie dienen toe te spitsen op het doel van de desbetreffende&#13;
regeling. Als het bijvoorbeeld bij het gemeenschappelijk&#13;
landbouwbeleid gaat om het ondersteunen van boeren&#13;
in verband met het beheer van het landschap, dan is het&#13;
niet zo logisch om boeren die daar geen bijdrage aan leveren,&#13;
zoals intensieve veehouderij, toch te voorzien van toeslagrechten.&#13;
In een definitie van landbouw in de pachtregelgeving&#13;
zal tot uitdrukking moeten komen dat het daarbij&#13;
gaat om het beschermen van boeren die voor hun bedrijfsvoering&#13;
afhankelijk zijn van een immobiel kapitaalgoed, namelijk&#13;
grond. In de ruimtelijke ordening zullen de ruimtelijke&#13;
effecten van landbouw voorop staan.&#13;
4. Bedrijfsvormen in de landbouw&#13;
De discussie in Commissie II ging onder meer over de vraag&#13;
of er behoefte was aan een Europees rechtspersonenrecht.&#13;
Die behoefte bleek op het eerste gezicht niet groot, maar&#13;
nader onderzoek wordt niet uitgesloten. De Commissie&#13;
komt met de volgende bevindingen en aanbevelingen:&#13;
Bevindingen:&#13;
– Diversiteit is een bron van welvaart, zowel in rechtsvormen&#13;
als elders.&#13;
– Afhankelijk van elk land, zijn bedrijven en rechtsvormen&#13;
van agrarische ondernemingen ontstaan door middel&#13;
van speciale rechtsvormen of algemene rechtsvormen die&#13;
voor alle economische activiteiten toepasbaar zijn.&#13;
– Diversiteit in rechtsvormen volgt in elk land vergelijkbare&#13;
regels aangezien zij vergelijkbare juridische en economische&#13;
vragen moeten beantwoorden.&#13;
– Landbouw is vooral gebaseerd op individuele ondernemingen,&#13;
daarmee de sociologie van het landelijk gebied&#13;
weerspiegelend.&#13;
– Het aantal samenwerkingsverbanden neemt toe.&#13;
Aanbevelingen:&#13;
– Er zijn vragen met betrekking tot de harmonisatie op&#13;
EU-niveau. Zelfs al lijkt de vorming van een samenwerkingsverband&#13;
aantrekkelijk, het is onzeker of zo’n samenwerking&#13;
ook de efficiency van agrarische ondernemingen&#13;
verbeterd. Het lijkt daarom gepast om verder&#13;
onderzoek na te streven op het terrein van ondernemingsvormen&#13;
voor samenwerking, waarbij:&#13;
– een rangorde wordt bepaald voor bedrijven volgens&#13;
hun belangrijkste doelstellingen;&#13;
– voorstellen worden ontwikkeld, gebaseerd op ontwikkelde&#13;
projecten (erven en overdragen van kapitaal&#13;
en investeringen, ontwikkeling van niet-agrarische&#13;
activiteiten enz.);&#13;
– speciale aandacht wordt gegeven aan structuren die&#13;
het voorzien in fondsen vergemakkelijken, speciaal&#13;
de trust.&#13;
Deze aanbeveling kan leiden tot een Europees, niet&#13;
verplicht, raamwerk, voorzover daarmee aan tastbare&#13;
economische en juridische belangen tegemoet&#13;
kan worden gekomen;&#13;
– persoonlijk kapitaal moet worden beschermd. Ook&#13;
al worden activiteiten ontplooid in een bepaalde&#13;
rechtsvorm, agrarische ondernemers zien zich geconfronteerd&#13;
met de praktijk van banken en belastingautoriteiten,&#13;
waarbij onvoldoende wordt onderscheiden&#13;
tussen privaat en ondernemingsvermogen.&#13;
Commissie II beveelt aan methoden te ontwikkelen&#13;
die gebaseerd zijn op ‘wederzijdse zekerheid’, welke&#13;
de belangen van boeren het best beschermen. Het&#13;
doel is rechtsvormen te ontwikkelen die zorgen&#13;
voor een grotere efficiency.&#13;
Als er al iets uit deze teksten blijkt is het wel, dat veel landen&#13;
met dezelfde vragen zitten als het gaat om rechtsvormen&#13;
voor het agrarisch bedrijf.&#13;
5. Ontwikkeling van het agrarisch recht&#13;
In Commissie III had, zoals gezegd, een zeer brede opzet:&#13;
de ontwikkeling van het agrarisch recht. De Commissie&#13;
kwam tot de volgende bevindingen.&#13;
De belangrijkste juridische ontwikkelingen in agrarische&#13;
wetgeving en rechtspraak in de verschillende landen vertonen&#13;
een relatief uniform patroon. De ontwikkelingen in de&#13;
WTO en speciaal het Europees recht betreffen de juridische&#13;
voortgang van EU-Lidstaten op het gebied van landelijke&#13;
economische en structuurwetgeving, milieurecht, levensmiddelenrecht.&#13;
Terreinen zoals grondgebruiksrecht, ruimtelijke&#13;
ordeningsrecht, agrarisch belastingrecht en sociaal&#13;
recht blijven bij de nationale wetgevers.&#13;
Inhoudelijk gezien zijn de ontwikkelingen en de onderhandelingen&#13;
binnen de WTO op het internationale niveau belangrijk&#13;
omdat zij een direct effect hebben op het Gemeenschappelijk&#13;
Landbouwbeleid (GLB) en het nationale beleid,&#13;
bijvoorbeeld de indeling van verschillende subsidies in de&#13;
zgn. boxen, op basis van de overeenkomst over landbouw&#13;
(Agreement on Agriculture) van de WTO. De zgn. Panels&#13;
versterken deze voortgang, aangezien zij vaak direct verbonden&#13;
zijn met de landbouw en verreikende implicaties teweeg&#13;
kunnen brengen in de Lidstaten (suiker, katoen, bananen,&#13;
hormonen, genetisch gemodificeerde gewassen). Aan&#13;
de andere kant zijn multilaterale milieuverdragen, zoals&#13;
Ramsar, het Biodiversiteitsverdrag en de Alpenconventie op&#13;
dit moment niet zo belangrijk als zijn waarschijnlijk in de&#13;
toekomst zullen worden. Op Europees niveau zijn de belangrijke&#13;
punten van wetgeving:&#13;
– Op het terrein van het agrarisch economisch recht: alle&#13;
wetgeving gebaseerd op de Health Check, de aanpassing&#13;
van de cross-compliance, de publicatie van subsidiegegevens&#13;
van boeren in het kader van de transparantie&#13;
en de vereenvoudiging van de marktordeningsregelingen.&#13;
Op het terrein van het structuurbeleid: de steun&#13;
voor plattelandsontwikkeling via het desbetreffende Europese&#13;
Fonds. Deze ontwikkelingen zijn voorwerp van serieuze kritiek, bijvoorbeeld ten aanzien van de bureaucratische&#13;
rompslomp rond betalingen van de toeslagen,&#13;
de programmering van de plattelandsontwikkeling&#13;
en de privacy bij publicatie van gegevens op het internet.&#13;
– Wat betreft het agrarisch omgevingsrecht, kijkt de agrarische&#13;
sector niet alleen tegen de integratie van milieunormen&#13;
via de cross-compliance, maar heeft zij ook te&#13;
maken met verschillende regels, zoals de Richtlijn milieuaansprakelijkheid,&#13;
de Bodembeschermingsrichtlijn,&#13;
de stoffenregelgeving (REACH), de Kaderrichtlijn&#13;
Water en Natura 2000. Ook de Europese regelgeving&#13;
met betrekking tot genetische gewassen wekt veel interesse&#13;
in de EU-lidstaten.&#13;
– Levensmiddelenrecht: het zgn. Hygiënepakket en de&#13;
nieuwe regels over geografische aanduidingen en oorsprongsbenamingen&#13;
alsmede de biologische productie.&#13;
De wetgeving op Europees niveau is van groot belang en&#13;
werkt ook direct door. Toch is op veel terreinen implementatie&#13;
noodzakelijk. Dat geldt voor EU-lidstaten, maar in&#13;
nauw verband daarmee ook voor niet-EU handelspartners,&#13;
zoals Zwitserland (zgn. Autonomer Nachvollzug) dan wel&#13;
de landen die in onderhandeling zijn over toetreding, zoals&#13;
Turkije. Daarnaast is de rechtspraak van het Europese Hof&#13;
van Justitie van essentiële invloed op conformiteit en uitleg&#13;
van agrarisch recht en als zodanig een relevante bron van&#13;
gemeenschapsrecht. Op nationaal niveau slagen sommige&#13;
landen er niet in om de juiste maatregelen te nemen, terwijl&#13;
individuele acties gewoonlijk stranden. Dit geldt vooral&#13;
voor de kleinere landen die niet de beschikking hebben over&#13;
overvloedige wetgevende middelen&#13;
Los van al deze Europese invloeden, laten de rapporten bepaalde&#13;
eigen nationale wetgeving zien op bovengenoemde&#13;
terreinen. Hoewel indirecte verbanden met Europees recht&#13;
blijven bestaan is er nog ruimte voor verdere ontwikkelingen,&#13;
terwijl het noodzakelijk is de verschillende landen aan&#13;
te moedigen om in de toekomst meer relevante kaderregelingen&#13;
op te stellen.&#13;
Al deze ontwikkelingen laten trends zien voor de middellange&#13;
en lange termijn. Aan de ene kant is er de ecologisering.&#13;
Milieu, dierenwelzijn en gezondheid zullen in het gemeenschappelijk&#13;
landbouwbeleid opgenomen blijven. De&#13;
Europese wetgeving op het terrein van natuurbescherming,&#13;
waterbeheer en milieuaansprakelijkheid maakt geen uitzondering&#13;
voor de landbouw en heeft er een grote invloed op.&#13;
Aan de andere kant nemen de regelingen op het gebied van&#13;
Food Law nog steeds toe. Er is een evolutie gaande op het&#13;
terrein van ‘stable to table’, oorsprongsaanduidingen en&#13;
ethische criteria voor de productie van voedsel. Ook zal de&#13;
geïntegreerde plattelandsontwikkeling een grotere rol opeisen,&#13;
waarmee men buiten het klassieke landbouwbeleid belandt.&#13;
De groei van agrarische wetgeving, met inbegrip van&#13;
voedsel, ruimtelijke, milieu- en sociale aspecten speelde zich&#13;
af tegen de achtergrond van een zichtbaar kleinere rol voor&#13;
landbouw in het buitengebied. De landbouw zal – hoewel&#13;
aanzienlijk - slechts een van de vele spelers in landelijke gebieden&#13;
zijn en de verminderde betekenis van de landbouw&#13;
komt al in wettelijke regelingen naar voren. Agrarisch recht&#13;
echter zal, in zijn economische betekenis een essentieel deel&#13;
blijven vormen van het wettelijk systeem, zeker als we de&#13;
verwachte groeiende vraag naar voedsel op mondiaal niveau&#13;
in ogenschouw nemen. De discussie over het gebruik van&#13;
landbouwgrond voor biobrandstoffen zal toenemen, naarmate&#13;
de vraag naar voedsel toeneemt, speciaal in China en&#13;
India.&#13;
De bestaande trends in regelgeving zullen zich voortzetten&#13;
op de middellange termijn, omdat de problemen die zij beogen&#13;
op te lossen nog steeds een belangrijke zorg vormen.&#13;
In het algemeen echter neemt het risico van overlappende&#13;
regelgeving toe, waar internationale, Europese en nationale&#13;
wetgeving in een juridisch kader voorzien. De veelheid van&#13;
rechtsbronnen kan rechtsonzekerheid veroorzaken als resultaat&#13;
van het proces van juridificering. Tenslotte is het duidelijk&#13;
dat de ontwikkeling in de richting van een duurzame en&#13;
rendabele landbouw een essentiële trend is voor de komende&#13;
jaren. In het licht van deze overwegingen komt&#13;
Commissie III met de volgende aanbevelingen:&#13;
1. De internationale, nationale en - vooral - de Europese&#13;
wetgevers moeten de genoemde trends met een gevoel&#13;
van proportie bezien, in aanmerking genomen de primaire&#13;
belangen van de Europese landbouw in al zijn diversiteit&#13;
en tegen de achtergrond van het Europese&#13;
model van de landbouw.&#13;
2. Dit heeft ook betrekking op buitensporige liberalisering&#13;
van de handel, gelet op de unilaterale afspraken in de&#13;
WTO-onderhandelingen en de bureaucratische milieunormen,&#13;
die praktische relevantie missen en alleen maar&#13;
de productiekosten omhoog brengen. De doelstelling&#13;
van art. 32 van het EG-verdrag mag niet uit beeld&#13;
raken, bij het denken over agrarisch recht in de Europese&#13;
Unie en elders.&#13;
In mijn eigen presentatie heb ik vooral de nadruk gelegd op&#13;
de Nederlandse problemen. Daarbij heb ik onder meer gemeld&#13;
dat wij bezig zijn - onder druk van Natura 2000 en op&#13;
basis van de Reconstructiewet concentratiegebieden - agrarische&#13;
bedrijven te verplaatsen van de extensiveringsgebieden&#13;
naar de landbouwontwikkelingsgebieden en dat wij bedrijven&#13;
sluiten voor natuurdoelen indien dat nodig wordt&#13;
gevonden. De toehoorders konden dit nauwelijks geloven&#13;
dat wij daar zoveel geld aan uitgaven (‘dass gibt’s doch&#13;
nicht!’).&#13;
6. Afronding&#13;
Het is altijd weer frappant hoe weinig er op het eerste gezicht&#13;
resulteert van een halve week, waarin toch een enorme&#13;
hoeveelheid kennis en intelligentie bij elkaar zit. De conclusies&#13;
zijn steeds algemeen geformuleerd, zodat niemand er&#13;
zich meer aan hoeft te storen. Toch is het niet alleen aangenaam,&#13;
maar ook zeer leerzaam en nuttig om af en toe eens&#13;
over de schutting van de landsgrens heen te kijken. Als er&#13;
een rechtsgebied is dat internationaal van karakter is, dan is&#13;
het immers wel het agrarisch recht.</content><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2010-01-01 00:00:00</published><modified>2010-01-01 00:00:00</modified><editiondate>2010-01-01</editiondate><htmlpath>https://denhollander.info/artikel/8304</htmlpath></article>
</articles></edition>
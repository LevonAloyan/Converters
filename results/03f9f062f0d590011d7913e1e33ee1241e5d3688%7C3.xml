<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1990</searchword><id>6215</id><udhid>UDH:TvAR/6215</udhid><titel>Bijzonder agrarisch erfrecht in de Benelux en de BRD</titel><searchwords><searchword>TvAR 3/1990</searchword><searchword>UDH:TvAR/6215</searchword></searchwords><attachments><attachment><name>1990_nr 3_Artikel_Mertens.pdf</name><extention>pdf</extention><url>https://denhollander.info/download/6009/ci</url></attachment></attachments><inleiding>Op 1 en 2 december 1989 vergaderden juristen en anderen uit België, Duitsland,&#13;
Luxemburg en Nederland over agrarisch erfrecht. De bijeenkomst was door de Duitse&#13;
vereniging voor agrarisch en milieurecht georganiseerd te Wassenberg (BRD).&#13;
OPENING&#13;
Dr. J. Lukanow heet ons als voorzitter van de Duitse vereniging welkom en zegt ons&#13;
ervan uit te gaan dat iedereen zich interesseert voor erfrecht omdat immers iedereen&#13;
wil erven.&#13;
Hij is benieuwd of wij iets zouden kunnen bijdragen aan de Europese eenwording&#13;
van het agrarisch erfrecht.&#13;
Hij stelt dr. B. Bendel voor als organisator van deze dagen en prof. dr. F. Gerckens&#13;
als voorzitter van de vergaderingen.&#13;
Het verslag van deze dagen wordt hierna per optredend land gegeven met onder&#13;
hetzelfde hoofdstuk de feiten welke blijken uit de discussie betreffende het stelsel.&#13;
De voertaal deze dagen was Duits.</inleiding><content>LANDBOUW IN DE KÖLNER-AACHENER BOCHT&#13;
Vervolgens spreekt dr. Fisschenicht over de landbouw in de streek waar wij vergaderden,&#13;
gelegen tussen Aken, Keulen, Bonn en Düsseldorf. Het gebied bestaat vooral&#13;
uit lössgrond, waarop voornamelijk akkerbouw wordt gepleegd op bedrijven van&#13;
gemiddeld 60 ha, en wel voor 70% graan en voor 30% suikerbieten.&#13;
Alleen de kleine bedrijven hebben nog vee. De bedrijven worden voor 64% in&#13;
hoofdberoep, voor 30% in overgangsberoep en voor 6% in nevenberoep uitgeoefend.&#13;
De cultuurgrond loopt in oppervlakte jaarlijks met ongeveer 5% terug. Het aantal&#13;
bedrijven in hoofdberoep uitgeoefend steeg de laatste zes jaar met ongeveer 15% in&#13;
oppervlakte; deze bedrijven hebben ook 90% van de pachtgrond in gebruik.&#13;
Gemiddeld worden er 2,6 runderen of 114 mestvarkens per hectare gehouden.&#13;
De akkerbouw staat door de goede opleiding van de ondernemer en de goede bedrijfsstructuur&#13;
op hoog niveau. Men denkt aan landbouw in het milieu geïntegreerd&#13;
en in de Eiffel ook aan recreatie op de boerderij.&#13;
Nu er steeds meer bruinkoolmijnen sluiten komt er veel grond terug in de landbouw,&#13;
welke als gecultiveerde grond in stukken van meer dan 100 hectare wordt uitgegeven.&#13;
In het algemeen wordt na een mijnsluiting de grond voor een kwart uitgegeven voor bebossing, een kwart als water en de helft voor de landbouw. De mijnbouw&#13;
zal in 2040 in het gebied geheel voltooid zijn.&#13;
NEDERLAND&#13;
Vervolgens krijgt uw verslaggever het woord, die een uittreksel bespreekt uit het Nederlands&#13;
referaat, dat elders in dit blad staat afgedrukt onder de titel 'Agrarisch erfrecht&#13;
in Nederland'.&#13;
In de discussie bleek dat men zich in andere landen verbaast dat wij goed uit de&#13;
voeten kunnen met de redelijkheid en billijkheid in ons erfrecht, terwijl zij er aparte&#13;
agrarische wetgeving voor nodig hebben.&#13;
BELGIË&#13;
1. Vervolgens krijgt mr. R. Gotzen, secretaris bij het hoofdbestuur van de Belgische&#13;
Boerenbond het woord.&#13;
Hij licht de nieuwe Belgische wet van 24 september 1988 toe welke de erfrechtelijke&#13;
regels bevat voor de boerenbedrijven, welke de wet uit 1900 betreffende de kleine&#13;
erfenissen vervangt.&#13;
Doelstelling van de nieuwe wet is de continuïteit van het boerenbedrijf te bevorderen&#13;
door erfopvolgers de mogelijkheid tot bedrijfsovername te bieden.&#13;
De wet is drie jaar lang in het parlement in behandeling geweest.&#13;
2. Iedere erfopvolger in nederdalende lijn kan een beroep op de wet doen wanneer&#13;
zich in de nalatenschap een landbouwbedrijf of een deel daarvan bevindt. Land&#13;
bouwbedrijf is in deze wet een zeer breed begrip dat wordt omschreven als de collectiviteit&#13;
van roerende en onroerende goederen, bestemd voor elk doel dat met land&#13;
bouw te maken heeft. Onder landbouw wordt hetzelfde verstaan als in Nederland&#13;
maar ook horen nog daarbij visteelt, bijenhouderij en kerstdennen.&#13;
3. De nieuwe wet zegt uitdrukkelijk dat de rechten van de langstlevende echtgenoot&#13;
voorgaan op die van andere erven, zoals dat al eerder in andere wetgeving&#13;
was bepaald. In de praktijk geldt de nieuwe wet dus pas na de dood van beide&#13;
ouders.&#13;
4. In tegenstelling tot in de Code Civil, waarin de legitieme portie nog in natura&#13;
opeisbaar is, bepaalt deze wet dat de erfgenamen die kiezen voor bedrijfsovername&#13;
de anderen in geld moeten uitkeren. Deze waarde is in de praktijk de vrije waarde,&#13;
desnoods door de rechter vast te stellen.&#13;
5. Als er meer erfopvolgers zijn die willen overnemen en zij kunnen geen onderlinge&#13;
overeenstemming bereiken dan geeft de wet voorrang aan degene die de erflater in&#13;
zijn testament als opvolger heeft benoemd en die tevens ten tijde van het overlijden van erflater het bedrijf of een deel daarvan regelmatig en voortdurend (mede) uitoefende.&#13;
Een testament en (mee)werken op de boerderij zijn essentieel voor de regeling!&#13;
De tweede voorrang krijgen de erfgenamen die aan voormeld tweede criterium&#13;
voldoen en de derde voorrang krijgen zij die aan het eerste maar niet aan het tweede&#13;
criterium voldoen. Duidelijk moge zijn dat het gaat om kinderen die bij het bedrijf&#13;
betrokken zijn, waaruit de ouders slechts een keuze kunnen maken bij testament,&#13;
terwijl bedrijfsbetrokken kinderen voorgaan op anderen.&#13;
Deze volgorde is overigens een andere dan in de Pachtwet.&#13;
Als er meerdere erfgenamen van gelijke rang zijn dan kunnen zij gezamenlijk&#13;
overnemen en na hun mede-erfgenamen schadeloos gesteld te hebben, kiezen om samen&#13;
door te gaan en/of (later) te delen. Wanneer iemand slechts een gedeelte van&#13;
het bedrijf overneemt kunnen de andere erfgenamen hun overnamerecht uitoefenen.&#13;
6. Wil een minderjarige of een onbekwame het bedrijf voortzetten dan moet hij toe&#13;
stemming hebben van zijn mede-erfgenamen of van de vrederechter. Op verzoek van&#13;
diens wettelijke vertegenwoordiger kan bij een minderjarige-overnemer van&#13;
minstens 16 jaar de vrederechter verbieden de boedel te verdelen totdat deze meerderjarig&#13;
is. Deze beslissing wordt ten hypotheekkantore geboekt.&#13;
Het overnamerecht geldt niet voor buiten de landbouw bestemde bouwterreinen.&#13;
7. De overnemer is verplicht binnen zes maanden na de overname de onroerende&#13;
goederen bedrijfsmatig te gebruiken en ze tien jaar in gebruik te houden. Gebruik&#13;
door gezinsleden of mede-eigenaren is echter toegestaan.&#13;
Wil de eigenaar in die tien jaar vervreemden dan moet hij toestemming hebben&#13;
van de vrederechter. Vervreemdt hij desondanks dan moet hij zijn vroegere medeerfgenamen&#13;
35% van de verkoopprijs als schadevergoeding betalen. Dezelfde schadevergoeding&#13;
geldt wanneer hij geen tien jaar lang het bedrijf uitoefent.&#13;
De schadevergoeding moet worden gevorderd binnen drie jaar na de vervreemding&#13;
of het stoppen van de bedrijfsuitoefening op straffe van verval. Iedere toenmalige&#13;
mede-eigenaar of diens rechtsopvolger is gerechtigd de vordering bij de vrederechter&#13;
in te stellen.&#13;
DUITSLAND&#13;
Voor de Bondsrepubliek Duitsland spreekt prof. dr. Kreuzer, hoogleraar te Würzburg,&#13;
over de aparte regelingen voor agrarisch erfrecht in de Bondsrepubliek.&#13;
1. Eerst behandelt hij het begrip Anerbenrecht, ook wel Höferecht of Landgüterrecht&#13;
genoemd.&#13;
Onder dat recht verstaat men een van de gewone regelingen afwijkende erfrechtelijke&#13;
regeling voor de agrarische erfopvolging waarbij de agrarische eigendommen&#13;
ongedeeld overgaan op een of meer erfgenamen tegen een lage waarde.&#13;
Doel van de regeling is splitsing van de boerderij door overgang te voorkomen en de opvolger niet met hoge schulden te belasten. Uiteraard is dit een kwestie van agrarische&#13;
structuur-bescherming in verband met het voedselpakket en de export.&#13;
Het Anerbenrecht kan ontstaan door de Wet op het Grondverkeer of door overeenkomst;&#13;
een dergelijke overeenkomst moet zijn ingeschreven in een openbaar register.&#13;
Het is dus facultatief recht, maar verleent de potentiële opvolger zonodig wel&#13;
zijn rechten.&#13;
Dikwijls gebeurt de opvolging al geheel of gedeeltelijk tijdens het leven van de&#13;
overdragers via speciaal wettelijk geregelde boerderij-overdrachten.&#13;
Vóór 1933 had ieder land een eigen agrarisch erfrecht en na 1945 hebben de&#13;
meeste landen het terug. Agrarische erfopvolging wordt dus weer beheerst door het&#13;
gewone burgerlijke recht of door bepaald gewoonterecht of door apart recht. Beieren&#13;
kent geen apart recht maar wel gewoonterecht; in de rest van de BRD gelden&#13;
zeven verschillende aparte regelingen in zeven verschillende gebieden. In Baden bijvoorbeeld&#13;
geldt burgerlijk recht, twee soorten Anerbenrecht en het Hofgüterrecht.&#13;
Spreker noemt het een complete potpourri.&#13;
2. Overdracht tijdens het leven gebeurt bij wettelijk geregelde boerderijovernameovereenkomst,&#13;
waarbij regelingen worden gemaakt om termijnbetalingen aan broers&#13;
en zusters te doen. Ze lijken wel op een erfopvolgingsregeling bij leven (successio&#13;
anticipata). De overeenkomsten gaan dikwijls gepaard met regelingen omtrent lang&#13;
durige pacht, vruchtgebruik voor de overdragers, testamenten en lagere overname&#13;
prijzen dan de verkeerswaarde, de zogenaamde Ertragswert.&#13;
Een dergelijke boerderijovername-overeenkomst dient notarieel te worden verleden&#13;
en mag behalve het gehele onroerend goed ook roerende goederen bevatten, zoals&#13;
alles wat tot de boerderij behoort (inventaris, maatschaps- en leveringsrechten).&#13;
Het maken van een anti-speculatiebeding voor 10 of 15 jaar is gebruikelijk. De overeenkomst&#13;
wordt in een apart boerderij register geboekt.&#13;
Voor 3/4 tot 4/5 deel van de boerderijen geldt dat ze al tijdens het leven worden&#13;
overgedragen, zodat het Anerbenrecht slechts in 5 % van de gevallen voorkomt,&#13;
maar toch zijn schaduw vooruit werpt.&#13;
3. Het Anerbenrecht geldt alleen in bepaalde landen en in bepaalde gevallen. Het&#13;
Burgerlijk Wetboek geldt overal inclusief de bepalingen over de toedeling tegen&#13;
agrarische waarde. Heeft een land geen aparte regeling of vertoont deze gaten, dan&#13;
geldt als lex generalis het gewone recht. Het recht op een legitieme erf portie voor&#13;
kinderen, van hoogstens de helft van hun kindsdeel tegen verkeerswaarde, geldt bij&#13;
voorbeeld altijd.&#13;
De verdeling tussen elkaar in volgorde uitsluitende groepen erfgenamen is hetzelfde&#13;
als in Nederland. De legitieme er f portie voor echtgenoten is een kwart en voor&#13;
ouders de helft. Soms mag de langstlevende echtgenote niets vervreemden, opdat de&#13;
boerderij in de familie blijft.&#13;
Het speciale recht geldt slechts voor boerenbedrijven, waarbij men let op opleiding,&#13;
ervaring en hoofdberoep van de opvolger, op minimale grootte of minimale&#13;
economische waarde en of de boerderij in het speciale openbare boerderij-register&#13;
voorkomt. Tegenwoordig kijkt men vooral naar een bepaald minimaal inkomen dat uit&#13;
de boerderij wordt gehaald, bijvoorbeeld een belastbaar inkomen van minstens&#13;
20 000 DM. In voormeld register komt de boerderij voor volgens de wet, bestemming&#13;
of testament; sinds 1976 kan de eigenaar of zijn weduwe een register-boerderij&#13;
niet meer ten nadele van zijn opvolgers anders bestemmen, dan met toestemming&#13;
van de rechter.&#13;
Rechtspersonen komen niet in aanmerking voor het speciale erfrecht.&#13;
4. In tegenstelling tot het normale erfrecht regelt het Anerbenrecht een speciale&#13;
manier van opvolging voor een bepaalde erfmassa (boerderij) die als zodanig ge&#13;
heel op de opvolger vererft. Naast die agrarische massa bestaat de boedel uit de&#13;
rest van de nalatenschap vermeerderd met de agrarische waarde van de zojuist ver&#13;
melde massa, welke volgens het normale erfrecht vererft. De speciale massa bestaat&#13;
uit de boerderij als economische eenheid, te weten grond, gebouwen, roerende&#13;
goederen behorend tot boerderij en huis, zoals vee, machines, huisraad, voor&#13;
raad en quota, lidmaatschapsrechten, leveringsrechten, enz. Wanneer de speciale&#13;
erfmassa is toegedeeld aan de opvolger hebben de mede-erfgenamen geen recht&#13;
op hun legitieme portie in natura maar in geld. Zoals al eerder gezegd vindt de toedeling&#13;
aan de opvolger plaats tegen de agrarische waarde, welke dikwijls gelijk is aan&#13;
1 1/2 x de economische waarde voor de belastingen, maar ten minste 1/3 van de&#13;
verkeerswaarde.&#13;
De andere erfgenamen, de wijkende erven, krijgen een geldvordering op de opvolger&#13;
voor het geval hij binnen 10 of 20 jaar de boerderij of een deel ervan zou verkopen&#13;
of er wordt onteigend. Meestal regelt de boer dat bij de overdracht tijdens leven&#13;
of bij testament hetzelfde.&#13;
Zo niet, dan regelt het Anerbenrecht dat alsdan de ver keerswaarde bij het ontstaan&#13;
van de nalatenschap, soms wel soms niet degressief, in plaats van de agrarische&#13;
waarde treedt. De regeling geldt niet als de opvolger binnen twee jaar de winst herinvesteert.&#13;
De langstlevende echtgenote heeft altijd het wettelijk vruchtgenot van de agrarische&#13;
erfmassa totdat de opvolger 26 jaar wordt en bovendien heeft zij steeds recht&#13;
op passende verzorging qua wonen en onderhoud op de boerderij.&#13;
Alle erfgenamen zijn gezamenlijk aansprakelijk voor de schulden van de gehele&#13;
nalatenschap, zelfs wanneer de opvolger alleen maar het agrarische deel erft. De erfgenamen&#13;
staat het overigens vrij onder elkaar voorrangsregelingen te treffen betreffende&#13;
de aansprakelijkheid.&#13;
Het burgerlijk recht regelt niets omtrent vererving van agrarische goederen. Wel&#13;
is het geoorloofd volgens jurisprudentie dat een erflater landbouwgrond tegen agrarische&#13;
waarde vermaakt aan een boer-opvolger. Alsdan geldt die waarde ook voor&#13;
de berekening van de legitieme portie indien de opvolger zelf geen legitimaris is.&#13;
5. Zoals gezegd komt naast de regels uit het Burgerlijk Wetboek en het gewoonte&#13;
recht het Anerbenrecht maar weinig voor, te meer omdat zaken tijdens het leven of&#13;
bij testament worden geregeld.&#13;
Toch is dit speciale recht van belang; het wordt immers veel gebruikt als voorbeeld bij overdracht bij leven om aanspraken van broers en zusters ten opzichte van de&#13;
opvolger te rechtvaardigen. Dit is ook als reële werking te betitelen.&#13;
Vermeldenswaard is nog dat de Grondwet verbiedt een man vóór een vrouw als&#13;
opvolger te benoemen en dat Anerbenrecht voortaan meer bedoelt levensvatbare bedrijven&#13;
levensvatbaar te houden dan dat de boerderij in de familie blijft. Als intestaat-&#13;
erfrecht houdt het Anerbenrecht een functie naast het gewone privaatrecht.&#13;
Het beste zou zijn dit aparte rechtssyteem te incorpereren in het burgerlijk recht,&#13;
het Duitse 'privatiseren'; het zou de agrarische structuur ten goede komen maar is&#13;
wellicht strijdig met Europisering van het privaatrecht.&#13;
LUXEMBURG&#13;
Als laatste kwam het Groothertogdom Luxemburg aan de beurt, waarvoor dr.&#13;
L. Halier, secretaris van de Boerenbond, spreekt.&#13;
Er is ongeveer 130 000 hectare cultuurgrond in Luxemburg, er zijn 4000 bedrijven&#13;
waarvan 3500 in hoofdberoep worden uitgeoefend. Het zijn voornamelijk melkveebedrijven&#13;
en bijna iedere boer heeft een gedeelte van zijn grond in pacht.&#13;
De Code Napoleon is ingevoerd in 1803 met het gevolg dat bij iedere erfopvolging&#13;
de mogelijkheid bestond dat de goederen in natura werden opgeëist en de boerenbedrijven&#13;
dus steeds kleiner werden. De Franse econoom La Play noemde de Code Civil&#13;
dan ook een bodemhakmachine. Via huwelijkse voorwaarden, schenkingen en&#13;
testamenten werd een en ander gedeeltelijk opgevangen.&#13;
1. Dankzij druk van de Boerenbond kwam er verandering. In 1964 werd er agrarisch&#13;
erfrecht ingevoerd, te beginnen met het recht op uitgesteld loon voor de thuiswerker.&#13;
Kinderen vanaf 18 jaar die thuis werken als hoofdberoep zonder loon of een winst&#13;
aandeel te ontvangen, hebben 10 jaar lang recht op een jaarloon van thans ruim&#13;
103 000 franc.&#13;
Is de opvolger gehuwd en werkt zijn partner ook op het bedrijf dan ontvangen&#13;
ze 2 x 3/4 x dat jaarloon. Het uitgestelde jaarloon wordt bij de boedelscheiding verrekend&#13;
en is belastingvrij.&#13;
Voor alle burgers geldt sinds 1967 de verrekening van studiegelden tussen de kinderen&#13;
bij de boedelscheiding.&#13;
2. In 1969 zijn de volgende zaken ingevoerd.&#13;
a. Om het voortbestaan van agrarisch levensvatbare bedrijven te garanderen is de&#13;
dwangverlenging van de boedel ingevoerd. Deze moet worden gevorderd bij de&#13;
rechtbank welke kan verlengen totdat het jongste kind van de erflater meerderjarig&#13;
is. Zo bereikt men dat iedere potentiële opvolger voorkeurstoedeling van het bedrijf&#13;
kan vorderen.&#13;
b. De voorkeurstoedeling van het bedrijf is de belangrijkste wijziging; deze geeft&#13;
de opvolger het recht het ouderlijk bedrijf, tegen de wil van de andere erfgenamen,&#13;
in zijn geheel over te nemen en voort te zetten. Wanneer de langstlevende echtgenoot&#13;
of een erfgenaam een verzoek tot overname doet en het betreft een levensvatbare economische eenheid, dan moet de rechter dat verzoek op twee voorwaarden inwilligen,&#13;
namelijk de overnemer moet mede-eigenaar zijn en hij moet op het bedrijf werken&#13;
of gewerkt hebben. Mocht de rechter slechts het verzoek tot toedeling van de&#13;
gebouwen inwilligen dan verkrijgt de opvolger een tijdelijk voorkeursrecht op pacht&#13;
en op koop van de landerijen.&#13;
c. Bij de voorkeurstoedeling is belangrijk dat deze als berekeningsgrondslag voor&#13;
onroerend goed de agrarische waarde heeft, anders was de toedelingsvoorkeur niet&#13;
erg zinvol geweest en had de Boerenbond zich tegen de gehele wet verzet.&#13;
In het reglement van 1971 is een definitie van de agrarische waarde (Ertragswert)&#13;
gegeven, welke als elementen kent bodemkwaliteit, bedrijfsgrootte, aantal percelen,&#13;
etc. De waarde beweegt zich inclusief gebouwen tussen de 60 000 en 81 000 franc&#13;
per hectare.&#13;
d. Verkoopt de opvolger de hem toegedeelde landerijen geheel of gedeeltelijk boven&#13;
de berekende agrarische waarde ten tijde van de toedeling dan moet hij de winst&#13;
met zijn vroegere mede-erfgenamen delen.&#13;
Deze verplichting vervalt voor land in het buitengebied na 10 jaar en voor land&#13;
in niet-landbouwkundig bestemde gebieden na 20 jaar, waarbij de bestemming ten&#13;
tijde van de toedeling geldt.&#13;
3. De Code Civil blijft voor de rest volledig van toepassing.&#13;
Problemen ontstaan nogal eens omtrent het begrip 'levensvatbare economische eenheid'&#13;
omdat de wetgever daarvoor geen criteria heeft aangegeven. Inkomsten uit nevenberoepen&#13;
tellen bijvoorbeeld niet mee. De rechter laat een bedrijf soms taxeren&#13;
voordat hij beschikt.&#13;
In 1989 is er een wetswijziging geweest waarbij is bepaald dat pachtland bij het&#13;
begrip levensvatbaarheid dient meegenomen te worden.&#13;
De agrarische waarde wordt elke vijf jaar per gemeente naar bodemklasse bepaald.&#13;
Niet agrarische gebouwen en bossen vallen niet onder voormeld agrarisch erfrecht.&#13;
4. Ofschoon de agrarische waarde dikwijls wordt overschreden bij toedeling is ze&#13;
toch van belang bij zwarigheden in de boedelscheiding en behoedt ze de bedrijfsopvolger&#13;
tijdens het leven van de overdrager voor overdreven prijzen.&#13;
De nieuwe wet heeft na 20 jaar bewezen goed te werken.&#13;
DISCUSSIE&#13;
De vragen in de discussie die om feiten gingen zijn hiervoor al per land verwerkt.&#13;
Van Mourik vraagt zich af of apart agrarisch erfrecht eigenlijk wel nodig is; immers&#13;
in Nederland is de zaak vrij goed in orde zonder een dergelijke wetgeving. Het&#13;
Nederlandse erfrecht is vooral geënt op redelijkheid en billijkheid en een beroep op&#13;
de legitieme portie in natura komt nauwelijks voor.&#13;
Halier antwoordt dat Luxemburg de Franse wetgeving als model heeft gebruikt&#13;
en de agrarische waarde uit Zwitserland heeft gehaald. De wet wordt inderdaad slechts gemiddeld één maal per jaar toegepast; de waarde is immers al zo laag dat&#13;
men zich de proceskosten beter kan besparen.&#13;
Overigens wordt er tijdens het leven al goedkoop aan de zoon overgedragen omdat&#13;
hij anders wacht tot één van zijn ouders sterft om een beroep te doen op toedeling&#13;
tegen agrarische waarde. Dikwijls werken de andere kinderen al mee aan&#13;
een goedkope verkoop aan hun broer, hetgeen neerkomt op een verdeling bij voorbaat.&#13;
Gotzen zegt dat in België hetzelfde gebeurt door de ouders of de langstlevende van&#13;
hen met de kinderen.&#13;
Gotzen deelt mede dat het bedrijf niet levensvatbaar hoeft te zijn noch dat de opvolger&#13;
voldoende waarborgen voor een goede bedrijfsvoering behoeft te bieden. De&#13;
Code Civil blijft immers gelden en ieder ontvangt evenveel; krijgen twee erven in&#13;
dezelfde lijn bijvoorbeeld problemen dan geldt de lex specialis niet meer.&#13;
Wanneer in de boedel de langstlevende en de opvolger gerechtigd zijn heeft de opvolger&#13;
geen voorkeur tegen die ouder maar alleen tegen zijn broers en zusters.&#13;
De toewijzing geschiedt tegen vrije waarde, desnoods vast te stellen door de rechter.&#13;
Het voordeel van de nieuwe Belgische wet is dat een kind een keuze in natura kan&#13;
maken en zo kan bepalen met welke goederen hij het bedrijf zal voortzetten.&#13;
Kreuzer deelt nog mede dat bijna alle overdrachten in de BRD tijdens het leven&#13;
gebeuren.&#13;
Alle deelnemers beamen dat dat in hun landen eveneens voor 90% het geval is.&#13;
In Saksen schijnt het minder voor te komen maar daar is de opvolger dikwijls al&#13;
langdurig pachter.&#13;
Vermeldenswaard is dat men in de BRD bij notariële akte tijdens het leven van&#13;
de toekomstige erflater afstand kan doen van de te verwachten legitieme portie.&#13;
Zijn er twee zonen die willen opvolgen die beiden een beroep doen op hun rechten&#13;
als Hoferbe dan moet de rechter uitspreken wat de wil van de erflater geweest zou&#13;
zijn.&#13;
Het is vooral een kwestie van structuurpolitiek dat de landen in de BRD verschillende&#13;
rechtstelsels kunnen blijven behouden.&#13;
Van Mourik zegt desgevraagd dat het blijversrecht in Nederland praktisch niets&#13;
meer voorstelt.&#13;
Mertens verduidelijkt desgevraagd de Nederlandse ouderlijke boedelverdeling nog&#13;
eens.&#13;
SLOT&#13;
Tot slot bedankt prof. Gerckens de inleiders voor hun referaten en de aanwezigen&#13;
voor hun bijdragen tot de geanimeerde discussie.&#13;
Namens de deelnemers vertolken de fungerende voorzitters van de diverse verenigingen&#13;
hun dank voor het gebodene op juridisch en culinair gebied.&#13;
De Nederlandse voorzitter biedt aan een dergelijk seminar in het najaar van 1990&#13;
in het zuiden van ons land te organiseren.</content><legacyfootnotes/><footnotes><footnote/></footnotes><auteurs>Mr. L.P.J. Mertens</auteurs><published>1990-03-01 00:00:00</published><modified>1990-03-01 00:00:00</modified><editiondate>1990-03-01</editiondate><htmlpath>https://denhollander.info/artikel/6215</htmlpath></article>
</articles></edition>
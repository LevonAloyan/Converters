<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1985</searchword><id>6380</id><udhid>UDH:TvAR/6380</udhid><titel>Impressies van de herinrichting Oost-Groningen en de Gronings-Drentse veenkoloniën</titel><searchwords><searchword>TvAR 3/1985</searchword><searchword>UDH:TvAR/6380</searchword></searchwords><attachments><attachment><name>1985_nr 3_Artikel_Schaap.pdf</name><extention>pdf</extention><url>https://denhollander.info/download/6162/ci</url></attachment></attachments><inleiding>1. INLEIDING&#13;
Op 15 december 1983 hebben de Staatssecretaris van Landbouw en Visserij en de&#13;
Minister van Volkshuisvesting, Ruimtelijke Ordening en Milieubeheer het herinrichtingsprogramma&#13;
voor de herinrichting van Oost-Groningen en de Gronings-Drentse&#13;
Veenkoloniën vastgesteld. Hiermee is een belangrijke voorbereidende fase afgesloten&#13;
en is de formele basis gelegd voor de herinrichtingsplannen voor de 7 deelgebieden&#13;
met een gezamenlijke oppervlakte van ca. 130.000 ha. Dit gevoegd bij het&#13;
feit dat in oktober 1984 de eerste twee herinrichtingsplannen door de Herinrichtingscommissie&#13;
in voorontwerp zijn vastgesteld is reden om eens nader stil te staan bij&#13;
deze grootscheepse operatie, die in de periode 1985 tot 1990 jaarlijks gemiddeld&#13;
ca. 15.000 ha van het totale uitvoeringsprogramma voor landinrichtingsprojecten&#13;
(36.000 ha) zal beslaan.&#13;
In dit artikel willen we een overzicht geven van datgene dat tot nu toe tot stand is&#13;
gekomen. Hierbij wordt uitgegaan van de situatie per 1 oktober 1984.&#13;
Allereerst zal een schets worden gegeven van de voorgeschiedenis, waarbij aandacht&#13;
wordt geschonken aan de beweegredenen te komen tot een Lex Specialis ten&#13;
behoeve van een gebied dat voor de tweede maal in de geschiedenis een niet onaanzienlijke&#13;
ingreep te wachten staat. Daarna wordt ingegaan op het herinrichtingsprogramma&#13;
en vooruitlopend op de integrale uitvoering van de verschillende herinrichtingsplannen,&#13;
de versnelde uitvoering.&#13;
Vervolgens zullen de in het herinrichtingsprogramma onderscheiden deelgebieden&#13;
aan een korte beschouwing onderworpen worden.&#13;
Tot slot worden nog enkele specifieke knelpunten besproken. Hierbij zal met name&#13;
vanuit een agrarische invalshoek worden gekeken naar de herinrichting van het&#13;
landelijk gebied. </inleiding><content>2. VOORGESCHIEDENIS&#13;
In 1970 is door de gezamenlijke landbouworganisaties een aanvraag tot ruilverkaveling&#13;
ingediend voor ca. 70.000 ha in het Gronings-Drentse veenkoloniale gebied. De belangrijkste overwegingen voor deze aanvraag zijn de verkavelingssituatie,&#13;
met name ten aanzien van de smalle en langgerekte percelen, de bedrijfsgrootte welke&#13;
in het veenkoloniale gebied structureel gezien ontoereikend is, alsmede de ontsluitingssituatie,&#13;
veroorzaakt door het systeem van wijken en monden, door de overgang&#13;
op het transport per as.&#13;
Naar aanleiding van genoemde aanvraag is door de Provinciale Besturen van Groningen&#13;
en Drenthe, na overleg met de toenmalige Minister van Landbouw en Visserij,&#13;
de Reconstructiecommissie Veenkoloniën ingesteld met als voornaamste opdracht&#13;
de problematiek van het veenkoloniale gebied in haar totaliteit te bezien. Dit&#13;
leidt in februari 1972 tot een interimrapport van de Reconstructiecommissie, waarin&#13;
voorstellen worden gedaan inzake de knelpunten op het gebied van de veenkoloniale&#13;
landbouw, de zuivering van het afvalwater van de aardappelmeelfabrieken, de infrastructuur,&#13;
alsmede de gemeentelijke voorzieningen en behoud van waardevolle natuur&#13;
en cultuurhistorische objecten.&#13;
Het interimrapport komt tot de conclusie, dat als instrument hiervoor de Ruilverkavelingswet&#13;
in deze mogelijkheden kan bieden, al wordt als mogelijk knelpunt gezien&#13;
de grondverwerving voor niet-agrarische doeleinden.&#13;
In de in het najaar van 1972 verschenen regeringsnota Noorden des Lands worden&#13;
de voorstellen van de Reconstructiecommissie grotendeels onderschreven. Verschil&#13;
van mening valt echter te constateren omtrent de mogelijkheden van de Ruilverkavelingswet.&#13;
In de nota wordt opgemerkt dat een algemene aftrek voor niet-agrarische&#13;
doeleinden ex art. 13 Ruilverkavelingswet een bedrijfsverkleinend effect met zich&#13;
meebrengt, dat een aparte onteigeningstitel voor deze doeleinden node wordt gemist,&#13;
dat de Ruilverkavelingswet slechts inzetbaar is ten aanzien van te herverkavelen&#13;
gronden, alsmede dat de Ruilverkavelingswet onvoldoende waarborgen biedt&#13;
voor de coördinatie van een herverkaveling van een gebied van 70.000 ha en dat geen&#13;
oplossing wordt geboden voor de opheffing van de Groninger Stadsrechten, welke&#13;
laatste algemeen wordt ervaren als een handicap voor de ontwikkeling van het Groninger&#13;
veenkoloniale gebied. Op grond van deze overwegingen acht de Regering het&#13;
noodzakelijk een Lex Specialis in het leven te roepen voor de herinrichting van het&#13;
Gronings-Drentse gebied, waarbij een gecoördineerde en zoveel mogelijk geïntegreerde&#13;
uitvoering van een samenhangend pakket van maatregelen en voorzieningen&#13;
voorop dient te staan. Hierbij wordt tevens de wenselijkheid aanwezig geacht om&#13;
in de Lex Specialis een regeling te treffen inzake de opheffing der Groninger Stadsrechten&#13;
in plaats van hiervoor in een aparte wet te voorzien.1 Voor wat betreft de&#13;
begrenzing van het gebied waarop deze toekomstige wet van toepassing zou zijn&#13;
wordt na overleg met de betrokken Provinciale Besturen en gelet op de beoogde&#13;
multisectorale aanpak van het gebied, besloten de deelgebieden Oldambt en Westerwolde&#13;
toe te voegen aan het gebied van de oorspronkelijke ruilverkavelingsaanvraag.&#13;
De in januari 1973 ingestelde Commissie Herinrichtingswet Oost-Groningen en&#13;
Gronings-Drentse Veenkoloniën brengt in de zomer van 1974 een voorontwerp van wet naar buiten, welke voor consultatie wordt voorgelegd aan Gedeputeerde Staten&#13;
van Groningen en Drenthe. Na raadpleging van de streek, de Reconstructiecommissie&#13;
en de beide Provinciale Staten stemmen de Provinciale Besturen in met&#13;
de hoofdlijnen van het concept-ontwerp, doch dringen erop aan te komen tot een&#13;
spoedige vaststelling van het wetsontwerp. Na successievelijke behandeling in de beide&#13;
Kamers der Staten-Generaal wordt de wet per 1 januari 1979 van kracht.2 Enkele&#13;
elementen uit de Herinrichtingswet zijn:&#13;
- een in streekplannen neergelegd planologisch beleid voor het herinrichtingsgebied&#13;
wordt noodzakelijk geacht.3&#13;
- ten behoeve van landschappelijke en recreatieve voorzieningen, alsmede ten behoeve&#13;
van de veiligstelling en ontwikkeling van natuurgebieden en cultuurhistorische&#13;
elementen kan maximaal 5.600 ha onteigend worden. Ten tijde van het van&#13;
kracht worden van de Herinrichtingswet is reeds 800 ha gerealiseerd, respectieve&#13;
lijk veiliggesteld in het herinrichtingsgebied, zodat het totaal uitkomt op 6.400 ha.&#13;
- de Herinrichtingscommissie is belast met de voorbereiding en de uitvoering van&#13;
de herinrichting Oost-Groningen en Gronings-Drentse Veenkoloniën. Zij kan&#13;
- onder voorwaarden - een deel van haar taken opdragen aan de door Gedeputeerde&#13;
Staten te benoemen deelgebiedscommissies.&#13;
- voor het herinrichtingsgebied wordt een programma vastgesteld, inhoudende de&#13;
uitgangspunten voor de herinrichting4, de verdeling in deelgebieden, de aan te&#13;
wenden middelen alsmede uitgangspunten voor de kostenverdeling van de herinrichting.&#13;
Het herinrichtingsprogramma dient als grondslag voor de herinrichtingsplannen.&#13;
5 Alvorens nader in te gaan op het herinrichtingsprogramma kan&#13;
nog worden opgemerkt dat, vooruitlopend op de installatie van de Herinrichtingscommissie&#13;
d.d. 18 januari 1979, in januari 1977 een Interprovinciale Voor&#13;
bereidingscommissie, welke qua omvang, taak en samenstelling te vergelijken is&#13;
met de (huidige) Herinrichtingscommissie een aanvang heeft gemaakt met de tot&#13;
standkoming van het voorontwerp-herinrichtingsprogramma.&#13;
3. HERINRICHTINGSPROGRAMMA&#13;
De procedure van de herinrichting, zoals neergelegd in de Herinrichtingswet, kent&#13;
een tweetal belangrijke onderdelen, namelijk het opstellen van een herinrichtingsprogramma&#13;
en op basis hiervan het opstellen van verschillende herinrichtingsplannen&#13;
voor de deelgebieden. Krachtens art. 9 lid 1 van de Herinrichtingswet is de Herinrichtingscommissie belast&#13;
met het opstellen van een voorontwerp-programma. In mei 1979 wordt een&#13;
eerste voorontwerp door de Herinrichtingscommissie voorlopig vastgesteld en voor&#13;
een eerste ambtelijke toetsing voorgelegd aan de Directeur-Generaal voor de Ruimtelijke&#13;
Ordening en aan de Directeur van de Landinrichtingsdienst. Hierop volgend&#13;
wordt in november van dat jaar het voorontwerp door de Herinrichtingscommissie&#13;
ter visie gelegd. Hierbij zij opgemerkt dat onderdelen van de ambtelijke reactie niet&#13;
in het voorontwerp zijn verwerkt. Zo acht de Herinrichtingscommissie het niet acceptabel,&#13;
dat er geen subsidiemogelijkheden voor kavelverbeteringswerken voorhanden&#13;
zijn ten behoeve van de niet te herverkavelen gedeelten van het herinrichtingsgebied.&#13;
Eveneens wordt de toepassing van de grondbank voor bedrijfsvergroting&#13;
in de reactie van rijkszijde gekoppeld aan de te herverkavelen gebieden. Een instrument&#13;
dat overigens later zelfs voor een belangrijk deel zal verdwijnen.&#13;
Na de inspraakronde wordt het voorontwerp voorlopig vastgesteld door de Herinrichtingscommissie&#13;
en ter beoordeling voorgelegd aan de Centrale Cultuurtechnische&#13;
Commissie (CCC). In april 1981 verschijnt het CCC-advies. In dit advies wordt&#13;
de inhoud van het voorontwerp getoetst aan het landelijk beleid en wordt in het bijzonder&#13;
acht geslagen op 'het voor de te treffen maatregelen en voorzieningen aan&#13;
te wenden instrumentarium en de financiële aspekten hiervan'. Voor een drietal&#13;
knelpunten acht de CCC het met name gewenst te komen tot een extra financiële&#13;
bijdrage van rijkszijde, namelijk:&#13;
- verbetering van de stedebouwkundige structuur langs kanalen, monden en diepen&#13;
- grondverwerving voor landschappelijke- annex recreatieve voorzieningen in en&#13;
rond dorpen of nabij kernen&#13;
- reconstructie van bepaalde plattelandswegen&#13;
In zijn algemeenheid maakt de CCC in haar advies echter een voorbehoud ten aanzien&#13;
van het beschikbaar stellen van extra financiële middelen naast de reguliere&#13;
financieringsbronnen.&#13;
Genoemd advies leidt tot teleurstelling bij zowel de streek als de betrokken lagere&#13;
overheden. Geconstateerd wordt dat de extra dimensie, die van de herinrichting uit&#13;
zal moeten gaan, verloren is gegaan door de nadruk die in het CCC-advies wordt&#13;
gelegd op coördinatie en integratie van bestaande subsidie-regelingen. De georganiseerde&#13;
landbouw wijst er in zijn reactie aan de beide Provinciale Besturen op, dat&#13;
ontoereikende middelen in het vooruitzicht worden gesteld voor met name de niet&#13;
te herverkavelen gebieden, terwijl laatstgenoemde gebieden juist op basis van de&#13;
toen gesignaleerde knelpunten zijn toegevoegd aan het oorspronkelijke gebied.&#13;
Naar aanleiding van het CCC-advies vindt bestuurlijk overleg plaats tussen de&#13;
Provinciale Besturen en de Minister van Landbouw en Visserij. Dit overleg wordt in&#13;
augustus 1982 afgerond, waarbij van rijkszijde wordt meegedeeld dat, na overleg&#13;
in het kabinet hierover, er geen verdere extra subsidiemogelijkheden voor de herinrichting&#13;
kunnen worden toegewezen.&#13;
Hierop besluiten de Provinciale Besturen het voorontwerp herinrichtingsprogramma&#13;
en het CCC-advies alsnog ter visie te leggen met ingang van 15 oktober. Na&#13;
behandeling van de hierop volgende 46 bezwaarschriften tegen het voorontwerp en&#13;
tegen het CCC-advies, wordt het herinrichtingsprogramma in de voorzomer van 1983 door Provinciale Staten in ontwerp vastgesteld. Bij besluit van 15 december van&#13;
dat jaar wordt het herinrichtingsprogramma vastgesteld door de Staatssecretaris van&#13;
Landbouw en Visserij en de Minister van Volkshuisvesting, Ruimtelijke Ordening&#13;
en Milieubeheer, na advies te hebben ingewonnen van de RPC en (wederom) de CCC.&#13;
4. VERSNELDE UITVOERING&#13;
In het voorjaar van 1980 wordt door de regering in het kader van het Integraal&#13;
Struktuurplan Noorden des Lands 126 miljoen gulden beschikbaar gesteld voor het&#13;
op voorhand realiseren van werken die passen in de herinrichting. De beschikbare&#13;
middelen worden verwerkt in de jaren 1981 t/m 1985. Hiervoor wordt jaarlijks door&#13;
de Herinrichtingscommissie een programma opgesteld met projectvoorstellen aan de&#13;
Minister van Economische Zaken. Vervolgens vindt de toetsing en is advisering&#13;
plaats door de CCC respectievelijk de stuurgroep ISP, waarna door het Ministerie&#13;
van Economische Zaken de middelen beschikbaar gesteld kunnen worden.&#13;
De besteding van de gelden in de verschillende sectoren dient globaal overeen te&#13;
komen met de onderlinge verhouding van bepaalde planonderdelen binnen de begroting&#13;
van het herinrichtingsprogramma.&#13;
Hierin wordt de volgende globale verdeelsleutel gehanteerd:&#13;
- infrastructuur inclusief waterbeheersing 25%&#13;
- afvalwaterzuivering 12% - agrarische zaken 8%&#13;
- landschap, natuur en recreatie 20%&#13;
- sociaal-culturele zaken 10%&#13;
- stads- en dorpsvernieuwing 25%&#13;
Ondanks het feit dat ten behoeve van de agrarische sector slechts 10 miljoen (8%)&#13;
beschikbaar is6, zal dit bedrag niet geheel besteed worden. Hiervoor is een tweetal&#13;
oorzaken aan te wijzen.&#13;
Ten eerste zullen veel investeringen in deze sector pas gepleegd kunnen worden,&#13;
nadat de herverkaveling heeft plaatsgevonden, waardoor deze sector zich minder&#13;
goed leent voor versnelde uitvoering. In de tweede plaats is het door de landbouworganisaties&#13;
ingediend projectvoorstel voor het programma 1983 en 1984 om formele&#13;
redenen door 'Brussel' afgewezen (risico concurrentievervalsing). Het gaat&#13;
hierbij om het project 'bewaring fabrieksaardappelen' dat als een vervolg is bedoeld&#13;
op de bijdrageregeling van het O en S-fonds in 1982 en 1983.&#13;
Hiervoor in de plaats is in het programma 1983 een bijdrageregeling kavelverbeteringswerken&#13;
opgenomen voor een totaal subsidie-bedrag van 2 miljoen gulden. Deze&#13;
regeling voorziet in een bijdrage in de kosten voor kavelverbetering (drainage/&#13;
grondverbetering, erfverharding, laad- en losplaatsen) van 40% met een maximum&#13;
subsidie-bedrag van ƒ 300, - per ha tot een maximum van ƒ 4.500, - per bedrijf.&#13;
Door de slechte oogst-resultaten in de afgelopen twee jaren, waardoor de bedrijfsresultaten van de veenkoloniale akkerbouwbedrijven een grote daling te zien geven,&#13;
heeft deze regeling in eerste instantie niet de verwachte respons. Investeringen in het&#13;
bedrijf moeten vanwege de financiële situatie wel tot een minimum beperkt worden of&#13;
zelfs geheel achterwege worden gelaten.&#13;
Door deze - aanvankelijke - terughoudendheid bij het agrarische bedrijfsleven is&#13;
in het programma 1984 een vervolg op deze bijdrageregeling van 1 miljoen gulden&#13;
voorlopig op de reservelijst geplaatst. Naar het zich laat aanzien zal in het najaar&#13;
van 1984 deze regeling toch een vervolg krijgen.&#13;
Enkele andere projecten, die zijn of worden uitgevoerd in de direkt agrarische sfeer&#13;
betreffen een drietal boerderijverplaatsingen, uitbreiding tuinbouwgebied Klazienaveen&#13;
en een bijdrage aan de concentratie van de proefboerderijen.&#13;
Met de versnelde uitvoering is een zekere scepsis ten aanzien van de duur van de&#13;
voorbereiding weggenomen. Het is daarom te hopen dat aan de versnelde uitvoering na&#13;
1985 een vervolg kan worden gegeven tot aan het tijdstip dat in het gehele herinrichtingsgebied&#13;
de plannen ten uitvoer kunnen worden gebracht. Overleg hierover is&#13;
gaande tussen beide Provinciale Besturen en het Kabinet.&#13;
5. OVERZICHT DEELGEBIEDEN&#13;
A. Pekela's&#13;
De totale oppervlakte van het deelgebied Pekela's omvat ca. 7.000 ha. De deelgebiedscommissie&#13;
is in mei 1980 door Gedeputeerde Staten van Groningen geïnstalleerd,&#13;
waarna de behandeling van de diverse sectoradviezen op het gebied van o.a.&#13;
landbouw, landschap, infrastructuur en milieuhygiëne heeft plaatsgevonden. De integratie&#13;
van de sectoradviezen heeft gestalte gekregen in het voorontwerpherinrichtingsplan,&#13;
dat door de Herinrichtingscommissie in januari 1984 voorlopig&#13;
is vastgesteld. De hierop volgende - niet in de Herinrichtingswet voorziene - voorlichtings-&#13;
en inspraakronde is afgesloten. Naar het zich laat aanzien zal de Herinrichtingscommissie&#13;
in oktober van 1984 het herinrichtingsplan in voorontwerp&#13;
vaststellen. Na vaststelling van het plan in ontwerp door de CCC zal, na een&#13;
bezwarenprocedure, vaststelling door Provinciale Staten van Groningen plaatsvinden&#13;
in het najaar van 1985, opdat in 1986 met de uitvoering een daadwerkelijke&#13;
aanvang gemaakt kan worden.&#13;
Blijkens de kosten/baten-analyse van het voorontwerp-herinrichtingsplan zijn de&#13;
jaarlijkse baten voor de landbouw in de Pekela's begroot op gemiddeld ƒ 585, - /ha&#13;
bruto, waarvoor een investering van ƒ19 miljoen nodig is. Omgeslagen over het te&#13;
herverkavelen blok van ca. 5.950 ha houdt dit voor het niet-gesubsidieerde deel van de&#13;
investering (35%) een gemiddelde herinrichtingsrente in van ƒ 66, - /ha gedurende 26&#13;
jaren.&#13;
Voor maatregelen en voorzieningen ten behoeve van natuur, landschap,&#13;
openluchtrecreatie en cultuurhistorie voorziet het voorontwerp-herinrichtingsplan in een oppervlakte van 186 ha, hetgeen 11 ha meer is dan aan de Pekela's is toegedacht.&#13;
Een strijdpunt van bovenbedoelde maatregelen en voorzieningen is geweest het&#13;
(inmiddels gerealiseerde) boscomplex (Pekelder bos) ter grootte van 31 ha in het buitengebied&#13;
van de gemeente Oude Pekela, samenhangend met de - versnelde -&#13;
reconstructie van het Pekelder Hoofddiep ten behoeve van de vaarrecreatie in Oost&#13;
Groningen. De lokale landbouw acht een dergelijke aanleg van een - ten dele -&#13;
recreatief bos niet toelaatbaar, omdat onder meer hierdoor een aantal landbouwers&#13;
toedelingstechnisch in een zeer benarde situatie wordt gemanouvreerd vanwege de&#13;
vorm van het boselement en de situering hiervan in het open agrarisch gebied. De&#13;
betrokken landbouwers stellen zich op het standpunt dat een en ander nader bekeken&#13;
moet worden bij de besluitvorming over het integrale herinrichtingsplan,&#13;
doch niet vooruitlopend op de vaststelling hiervan, gestalte dient te krijgen, louter&#13;
op basis van een sectoradvies landschap.&#13;
Opgemerkt moet worden dat vanuit het aspect van rechtsbescherming voor gelaedeerden&#13;
de vorengeschetste problematiek inzake de aanleg van het 'Pekelder bos'&#13;
een breder spektrum beslaat dan slechts praktisch georiënteerde bezwaren. Immers,&#13;
indien het Pekelder bos gestalte zou krijgen bij uitvoering van het herinrichtingsplan,&#13;
is de weg geopend voor de betrokken landbouwers om gebruik te maken van&#13;
de met rechtswaarborgen omklede procedure inzake de vaststelling van het herinrichtingsplan&#13;
en bezwaren aan te tekenen tegen de vorm en de situering van het boscomplex.&#13;
Dit naast de juridische mogelijkheden die geboden worden inzake de planologische&#13;
inpassing van bedoeld object. Omdat echter in het onderhavige geval de&#13;
procedure van de vaststelling van het herinrichtingsplan nog niet afgerond is ten tijde&#13;
van de aanleg van het boselement, is de lokale landbouw qua rechtsbescherming&#13;
aangewezen op de laatstgenoemde mogelijkheid. Ook met betrekking tot de eerste&#13;
en tweede schatting van de belendende cultuurgrond is de kans aanwezig dat schadelijke&#13;
effekten als gevolg van genoemde bosaanplant, niet verrekend kunnen worden,&#13;
doch dat slechts een beroep kan worden gedaan op de planschadevergoeding ex. art.&#13;
49 WRO. Ook dit laatste geeft eveneens geen reden tot optimisme.&#13;
B. Kanaalstreek&#13;
Het deelgebied Kanaalstreek beslaat een oppervlakte van 20.600 ha in het grensgebied&#13;
van Groningen en Drenthe.&#13;
De deelgebiedscommissie is in april 1980 geïnstalleerd. Na de behandeling van de&#13;
diverse sectoradviezen is gewerkt aan het opstellen van het herinrichtingsplan, dat&#13;
in de vergadering van 24 februari 1984 door de Herinrichtingscommissie voorlopig&#13;
in voorontwerp is vastgesteld. Afgelopen zomer heeft de inspraak plaatsgevonden.&#13;
Naar verwachting zal de Herinrichtingscommissie in januari 1985 het plan definitief&#13;
in voorontwerp vaststellen, waarna de goedkeuringsprocedure kan worden gevolgd,&#13;
zodat na vaststelling door Provinciale Staten van Groningen en Drenthe in 1986 een&#13;
aanvang met de uitvoering gemaakt kan worden.&#13;
Uit de evaluatie van het herinrichtingsplan blijkt dat de jaarlijkse baten voor de landbouw zijn berekend op ca. ƒ 442, - /ha. Hiervoor zal een investering van ruim&#13;
ƒ 65 miljoen gulden noodzakelijk zijn. Na aftrek van het gesubsidieerde deel en omgeslagen&#13;
over de 16.560 ha cultuurgrond na herverkaveling blijft er voor de eigenaren&#13;
een bedrage van gemiddeld ƒ 800, - /ha over, welke in de vorm van 6% herverkavelingsrente&#13;
in 26 jaar moet worden voldaan.&#13;
In het kader van de eerdergenoemde 6.400 ha voor landschap, natuur, recreatie en&#13;
cultuurhistorie kan hiervoor in de Kanaalstreek 730 ha worden aangewend. De discussie&#13;
over het landschapsplan heeft zich met name gericht op de situering van het&#13;
ruim 150 ha grote 'Vledderbos'. De gemeente Stadskanaal staat op het standpunt&#13;
dat dit boscomplex ten oosten van het aan te leggen kanaal Veendam-Musselkanaal&#13;
aangelegd moet worden, zoals thans ook opgenomen in het voorontwerp. Hierdoor&#13;
wordt het bos door het kanaal en de daarnaast aan te leggen provinciale weg S 10&#13;
afgesneden van de bebouwing van Stadskanaal. Dit heeft een extensiever recreatief&#13;
gebruik tot gevolg, hetgeen een positief effekt op de ontwikkeling van de natuurwaarden&#13;
met zich kan meebrengen. Een en ander heeft echter tot gevolg dat een&#13;
grootschalig open landbouwgebied verloren gaat, waartegen van landbouwzijde ook&#13;
herhaalde malen is geprotesteerd. De situering van het Vledderbos aan de westzijde&#13;
van het kanaal Veendam-Musselkanaal en de S 10 is uit landbouwkundig oogpunt&#13;
en uit oogpunt van efficiënt ruimtegebruik gunstiger.&#13;
C. Nieuwlande&#13;
Het deelgebied Nieuwlande omvat bijna 3.100 ha. De deelgebiedscommissie werkt&#13;
vanaf januari 1982 aan het herinrichtingsplan. Vanwege de relatief geringe omvang&#13;
van het gebied en de minder complexe problematiek kan de deelgebiedscommissie&#13;
in veel korter tijdsbestek het voorlopig plan aan de Herinrichtingscommissie voorleggen.&#13;
Op 24 februari 1984 besluit de Herinrichtingscommissie met dit plan de inspraak&#13;
in te gaan, opdat in oktober van 1984 het plan door de Herinrichtingscommissie in&#13;
voorontwerp kan worden vastgesteld.&#13;
De behandeling door de Provinciale Staten van Drenthe kan dan in 1985 plaatsvinden,&#13;
zodat in 1986 met de uitvoering kan worden begonnen.&#13;
Voor het landschapsplan is in dit deelgebied 150 ha beschikbaar gesteld. Van&#13;
natuurbeschermingszijde is echter aangedrongen op verruiming van dit toegewezen&#13;
areaal. De motivering van de natuurbeschermingsorganisaties is geweest dat voor&#13;
het aanleggen van nieuwe landschappelijke elementen en dorpsbosjes van deze 150&#13;
ha nog slechts 33 ha resteert. De Stichting 'Het Drents Landschap' heeft namelijk&#13;
in de afgelopen jaren 97 ha van het beschikbare areaal benut, voornamelijk voor&#13;
de aankoop van bestaande natuurgebieden. Deze aankopen worden conform eerder&#13;
gemaakte afspraken gerekend onder de 150 ha. De dan nog resterende 20 ha zal worden&#13;
bestemd voor reservaatsvorming in het kader van toepassing van de relatienota.&#13;
Uiteindelijk is de commissie tot een compromis gekomen van 160 ha.&#13;
Uit de evaluatie van het herinrichtingsplan blijkt dat de jaarlijkse baten voor landbouw&#13;
zijn berekend op gemiddeld ƒ 381,-/ha voor akkerbouw en ƒ 196,-/ha voor veehouderij. Hiervoor zal een investering noodzakelijk zijn van ƒ 9,3 miljoen&#13;
gulden.&#13;
D. Oude Veenkoloniën&#13;
Het gebied Oude Veenkoloniën omvat een oppervlakte van ca. 20.000 ha. De installatie&#13;
van de deelgebiedscommissie heeft plaatsgevonden in december 1981. Sindsdien&#13;
is er een respectabel aantal sectoradviezen de revue gepasseerd, waarvan het&#13;
landschapsplan hier nadere aandacht behoeft, gezien de commotie die dit sectoradvies&#13;
teweeg heeft gebracht, zowel binnen de deelgebiedscommissie als in de streek.&#13;
Vooruitlopend op het (integrale) landschapsplan zijn zowel in opdracht van de gemeente&#13;
Hoogezand-Sappemeer als de gemeenten Veendam en Muntendam studies&#13;
verricht naar de stadsrandzones der betreffende gemeenten. Doel van deze stadsrandzonestudies&#13;
is te komen tot aanzetten inzake de invulling van de in het kader&#13;
van de herinrichting maximaal beschikbare 830 ha voor niet agrarische doeleinden in&#13;
het Groninger deel van het deelgebied, naast de 70 ha die in deze voor het Drentse&#13;
deel van Oude Veenkoloniën is gereserveerd. Kernpunt van de stadsrandzonestudie&#13;
voor Hoogezand-Sappemeer betreft de situering van een boscomplex ter grootte van&#13;
100 a 150 ha in het open agrarisch gebied tussen de kernen Hoogezand-Sappemeer&#13;
en Veendam-Muntendam. In de genoemde studie voor de gemeenten Veendam en&#13;
Muntendam is de wens tot uiting gebracht boselementen te projecteren op de overgang&#13;
van de toekomstige geprojecteerde bebouwing in het buitengebied.&#13;
Voornoemde stadsrandzonestudies hebben op verzet bij de plaatselijke landbouw&#13;
gestuit, met name wanneer in november 1983 blijkt dat het concept-landschapsplan&#13;
voor het deelgebied in belangrijke mate de voorstellen van beide studies heeft overgenomen.&#13;
Ook binnen de deelgebiedscommissie liggen de meningen sterk verdeeld&#13;
ten aanzien van het landschapsplan. Als reactie hierop heeft de georganiseerde landbouw&#13;
een alternatief landschapsplan voor het Groninger deel van de Oude Veenkoloniën&#13;
ontwikkeld en vervolgens aangeboden aan de deelgebiedscommissie. In dit&#13;
alternatief wordt het accent gelegd op de ontwikkeling van natuurwaarden van gronden,&#13;
gelegen bij het Zuidlaardermeer en in de gemeente Muntendam, zulks ter vervanging&#13;
van het geprojecteerde centrale bos. Daarnaast worden er voorstellen aangedragen&#13;
inzake de landschappelijke voorzieningen nabij de grotere woonkernen.&#13;
Na ampele discussies heeft in mei jl. de meerderheid van de deelgebiedscommissie&#13;
zich geschaard achter het alternatieve landschapsplan als basis voor de planvorming&#13;
van het herinrichtingsplan. Naar het zich laat aanzien zal eind 1985 het conceptvoorontwerp-&#13;
herinrichtingsplan het daglicht zien, waarna eind 1987 vaststelling van&#13;
dit plan kan plaatsvinden door Provinciale Staten van Groningen en Drenthe.&#13;
E. Emmen&#13;
Het deelgebied Emmen omvat een oppervlakte van ca. 19.000 ha en ligt vrijwel geheel&#13;
in de gemeente Emmen. De deelgebiedscommissie is medio 1983 geïnstalleerd en zal het herinrichtingsplan&#13;
waarschijnlijk in 1986 aan de Herinrichtingscommissie in concept-voorontwerp&#13;
voorleggen. Momenteel buigt de deelgebiedscommissie zich over een aantal sectoradviezen.&#13;
In dit deelgebied is een inmiddels veel besproken zeilmeer ten zuiden van Emmen&#13;
geprojecteerd. De gemeente Emmen heeft via het door het Recreatieschap gepresenteerde&#13;
recreatiedeelplan Zuid-oost laten weten nu te denken aan een recreatiemeer met&#13;
omliggende terreinen van plm. 400 ha. De Minister van Landbouw heeft inmiddels in&#13;
antwoord op kamervragen7 gezegd, dat zijn gedachten uitgaan naar een voorziening&#13;
voor amfibische recreatie van ca. 50 ha voor wat betreft de medefinanciering door het&#13;
Rijk. De landbouw heeft op de plannen van Emmen in deze niet negatief gereageerd.&#13;
Voorwaarde is echter wel dat de hiervoor benodigde oppervlakte verrekend wordt met&#13;
het in het kader van de herinrichting beschikbare 1.000 ha voor niet-agrarische&#13;
doeleinden.&#13;
F. Westerwolde&#13;
Met een oppervlakte van ca. 31.500 ha is Westerwolde het grootste deelgebied&#13;
binnen het herinrichtingsgebied. In juni 1983 is de deelgebiedscommissie geïnstalleerd.&#13;
Naast het deelgebied Oldambt is voor Westerwolde vanuit landbouwkundig oogpunt&#13;
in vergelijking tot de overige deelgebieden minder de noodzaak aanwezig om tot&#13;
integrale herinrichting van het gehele deelgebied over te gaan. Dit laatste vanwege&#13;
het feit dat voor ca. 21.500 ha van Westerwolde inmiddels ruilverkavelingen in&#13;
uitvoering zijn of zijn uitgevoerd. Het sectoradvies landbouw voor Westerwolde acht&#13;
(vooralsnog) dan ook voor ca. 7.200 ha landbouwkundige herstructurering nog&#13;
noodzakelijk.&#13;
Uit het oogpunt van natuur- en landschapsbescherming geniet Westerwolde de&#13;
aandacht, in het bijzonder met betrekking tot de beekdalen. Indicaties hieromtrent zijn&#13;
te ontlenen aan het (concept-)structuurschema Natuur- en Landschapsbehoud, waarin&#13;
een deel van Westerwolde wordt aangeduid als Grote Landschappelijke Eenheid. Dit&#13;
laatste heeft nadere vertaling gevonden in het landschapsstructuurplan Westerwolde,&#13;
waaraan onder meer aanknopingspunten ontleend moeten worden voor toepassing&#13;
van de voor het deelgebied beschikbaar gestelde 1.620 ha uit de zogenaamde '6.400 ha&#13;
pot', waarbij van genoemde 1.620 ha reeds ca. 1.000 ha is of wordt gerealiseerd in het&#13;
kader van de verschillende ruilverkavelingen in dit deelgebied. Omtrent de resterende&#13;
600 ha is op dit moment nog geen eenduidig beeld te krijgen, al lijkt het principe&#13;
van 'afbouw van ten dele gerealiseerde natuur-of landschapsprojecten' ingang te&#13;
kunnen vinden binnen de deelgebiedscommissie.&#13;
Het ligt in de bedoeling dat in 1986 het voorontwerp herinrichtingsplan kan worden&#13;
aangeboden aan de Herinrichtingscommissie. G. Oldambt&#13;
Het deelgebied Oldambt beslaat een oppervlakte van ca. 30.000 ha. In juni 1984 is&#13;
de deelgebiedscommissie geïnstalleerd. Er heeft enige onzekerheid geheerst omtrent&#13;
de vraag of er een commissie voor dit deelgebied geïnstalleerd moet worden. Deze&#13;
vraag wordt ingegeven door het feit, dat een groot deel van Oldambt niet herverkavelingsbehoeftig&#13;
is en mede hierdoor de te treffen maatregelen en voorzieningen&#13;
voor het deelgebied merendeels in de convenantsfeer liggen. Dit laatste houdt in dat&#13;
de Herinrichtingscommissie niet primair verantwoordelijk is voor de uitvoering,&#13;
maar slechts een coördinerende rol vervult. Niettegenstaande dit feit is toch de wenselijkheid&#13;
aanwezig geacht om voor het Oldambt een analoge werkwijze te hanteren&#13;
als voor de overige deelgebieden.&#13;
Binnenkort zal de behandeling van de eerste sectoradviezen door de deelgebiedscommissie&#13;
plaatsvinden. Het voorontwerp herinrichtingsplan zal waarschijnlijk in&#13;
1986 de Herinrichtingscommissie worden aangeboden.&#13;
6. ENKELE KNELPUNTEN&#13;
A. Bedrijfsvergroting&#13;
Zoals hierboven reeds is aangegeven vormt de bedrijfsgrootte van de landbouwbedrijven&#13;
in het herinrichtingsgebied (behalve Oldambt) een structureel probleem. De&#13;
gemiddelde omvang van de (merendeels) akkerbouwbedrijven bedraagt in het veenkoloniale&#13;
gebied ca. 32 ha, in Westerwolde ca. 26 ha. Zowel bij de totstandkoming&#13;
en vaststelling van de Herinrichtingswet als het herinrichtingsprogramma is meerdere&#13;
malen aandacht gevraagd voor deze problematiek.&#13;
In de Memorie van Toelichting op de ontwerp-Herinrichtingswet wordt in algemene&#13;
zin ten aanzien van de agrarische structuur opgemerkt dat 'de herinrichting zich&#13;
een aanpassing van de agrarische structuur ten doel stelt, die een verbetering van de&#13;
bestaansmogelijkheden in de landbouw beoogt en er mede op gericht is de grondstoffenvoorziening&#13;
voor de aardappelmeelindustrie veilig te stellen'.&#13;
Toegespitst op de bedrijfsvergroting noemt de Memorie van Toelichting een aantal&#13;
instrumenten, waaronder afkoop van potentiële toedelingsrechten, volledige onderbedeling&#13;
en algehele vergoeding in geld, verplaatsing van bedrijven naar domeingronden&#13;
in de IJsselmeerpolders. Dit alles voorzover betreffende het vrijmaken van&#13;
landbouwgronden ten behoeve van bedrijfsvergroting. Ten aanzien van de financiële&#13;
mogelijkheden van de agrarische bedrijven om te komen tot de gewenste bedrijfsvergroting,&#13;
merkt de Memorie van Toelichting op, 'dat de inschakeling van de grondbank&#13;
een bijdrage zal kunnen leveren voor de financiering van de bedrijfsvergroting'.&#13;
Een kentering heeft zich evenwel enige jaren geleden voor gedaan, toen in het kader&#13;
van bezuinigingen op 's Rijksbegroting de mogelijkheden voor toepassing van&#13;
de grondbank zijn ingeperkt. Hieropvolgend is er vanuit de landbouw steeds weer&#13;
op aangedrongen de mogelijkheden van de grondbank te verruimen, opdat de noodzakelijk&#13;
geachte bedrijfsvergroting doorgang kan vinden, dan wel andere middelen te vinden om tegemoet te komen aan deze problematiek. In dit verband zij opgemerkt&#13;
dat in het herinrichtingsprogramma een aparte taakstelling voor het Bureau&#13;
Beheer Landbouwgronden is opgenomen inzake grondverwerving voor bedrijfsvergroting.&#13;
Deze taakstelling omvat in totaal 5.000 ha en heeft betrekking op zowel te&#13;
herverkavelen gebieden als de reeds verkavelde gebieden. Gevreesd wordt dat indien&#13;
het instrument van de grondbank niet voorhanden is, de uitgifte van gronden voor&#13;
bedrijfsvergroting moeilijkheden zal kunnen gaan opleveren, omdat de financiële&#13;
positie van de bedrijven die het meest gebaat zijn bij bedrijfsvergroting contante&#13;
betaling van de toegevoegde gronden niet toelaat. Dit laatste vindt ondersteuning in&#13;
de stagnerende ontwikkeling van de bedrijfsomvang in het herinrichtingsgebied in de&#13;
afgelopen jaren. Daarnaast komt de vraag naar voren of andere, additionele&#13;
maatregelen kunnen bijdragen aan een versterking van de agrarische structuur in het&#13;
herinrichtingsgebied, zoals het aantrekken van een (neven-)tak van intensieve&#13;
veehouderij of roodvleesproduktie, een ruimere vruchtwisseling of een gedeeltelijke of&#13;
gehele omschakeling op de rundveehouderij.8&#13;
In aanvullende zin is wellicht van deze maatregelen voor een aantal bedrijven effect&#13;
te verwachten. Voor een daadwerkelijke versterking van de agrarische structuur blijft&#13;
naar onze mening de noodzaak tot bedrijfsvergroting onverminderd van kracht voor&#13;
de veenkoloniale en Westerwoldse landbouw.&#13;
B. Aardappelmoeheid&#13;
De veenkoloniale akkerbouw kenmerkt zich door een intensief bouwplan, waarin de&#13;
teelt van fabrieksaardappelen een zeer belangrijke plaats inneemt. Een belangrijk&#13;
probleem waarmee de fabrieksaardappelteelt te kampen heeft, is de aardappelmoeheid.&#13;
Aardappelmoeheid wordt veroorzaakt door het aardappelcysten-aaltje, dat als&#13;
parasiet voorkomt op de wortels van de aardappelplant. Door de intensieve teelt van&#13;
aardappels kan het cysten-aaltje zich belangrijk vermeerderen. Met name na de invoering&#13;
van de 1 op 2-teelt sinds 1968 (om het jaar verbouw van aardappels), dat&#13;
mogelijk werd gemaakt door de Wet op de Aardappelmoeheid, is de besmetting met&#13;
het aardappelcysten-aaltje geleidelijk ernstiger geworden. In tegenstelling tot de&#13;
meeste akkerbouwgewassen vertoont de fabrieksaardappelteelt een dalende tendens in&#13;
de opbrengsten per ha. Bestrijding vindt plaats door minimaal eenmaal grondontsmetting&#13;
per cyclus van vier jaar en het gebruik van resistente rassen. Echter in de&#13;
praktijk blijkt dit veelal onvoldoende te zijn.&#13;
De fabrieksaardappelteelt is van eminent belang voor de inkomenspositie van de&#13;
telers en de grondstofvoorziening van de AVEBE. Het spreekt dan ook voor zich dat&#13;
veel aandacht geschonken wordt aan de aardappelmoeheid.&#13;
Vanuit de praktijk komen de laatste tijd geluiden dat veel aardappeltelers problemen voorzien bij de herverkaveling van de grond. In delen van het herinrichtingsgebied&#13;
heeft de besmetting namelijk vrij ernstige vormen aangenomen. De mate van&#13;
besmetting is echter op diverse percelen verschillend. Dit kan aanleiding geven tot&#13;
moeilijkheden bij de realisering van het plan van toedeling en bij het proces van&#13;
kavelovergang.&#13;
Momenteel vindt er een discussie plaats binnen de sub-commissie Agrarische Zaken&#13;
van de Herinrichtingscommissie over de wijze waarop aan dit probleem kan worden&#13;
tegemoet gekomen. Er zijn gedachten die uitgaan naar het classificeren van de&#13;
besmettingsgraad. De kosten van het onderzoek naar de besmettingsgraad kunnen&#13;
dan worden verrekend als kavelaanvaardingswerk. Hiervoor zijn de benodigde&#13;
financiële middelen toegezegd. Aan de hand van de classificatie kunnen verrekenposten&#13;
worden opgesteld, die gebaseerd zijn op de kosten van grondontsmetting (ƒ&#13;
750, - /ha). De verrekening kan dan plaatsvinden via twee methoden.&#13;
1. Direkte verrekening tussen de afgaande en opkomende grondgebruiker (eigenaar&#13;
of pachter).&#13;
2. Verrekening tussen de afgaande en opkomende eigenaar via de lijst van geldelijke&#13;
regelingen.&#13;
Aangezien de aardappelmoeheidsproblematiek een zaak is van de grondgebruiker,&#13;
verdient methode 1 de voorkeur. Hiervoor is echter (momenteel) geen juridische basis&#13;
te vinden. Artt. 109 en 126 van de Herinrichtingswet geven aan dat verrekening&#13;
via de lijst van geldelijke regelingen plaatsvindt met de eigenaren. Problemen zijn&#13;
te verwachten voor gebruikers die een zwaarder besmet perceel inruilen tegen een&#13;
lichter besmet perceel en derhalve ineens de kosten van grondontsmetting moeten&#13;
opbrengen. Deze kosten kunnen zich afhankelijk van het aantal noodzakelijke ontsmettingen&#13;
bewegen tussen ƒ 750, — en ƒ 3.000, — /ha. Een en ander brengt met zich&#13;
mee dat methode 2 wellicht in dit stadium de enige mogelijkheid biedt.&#13;
Deze methode heeft een verlaging of een verhoging van de herinrichtingsrente tot&#13;
gevolg voor de eigenaar-verpachter. Eventuele problemen zijn dan te verwachten in&#13;
de verhouding tussen pachter en verpachter. Om hieraan enigszins tegemoet te komen&#13;
wordt wel eens bepleit om de bestrijding van aardappelmoeheid onder te brengen bij&#13;
de kavelverbeteringswerken. Een nadelige consequentie hiervan is echter dat de&#13;
beschikbare subsidie op kavelverbeteringswerken thans gebonden is aan een&#13;
maximum van ƒ 650, — /ha en dat derhalve besteding van de subsidiegelden aan&#13;
grondontsmetting betekent dat deze gelden niet besteed worden aan 'echte' kavelverbeteringswerken.&#13;
Een mogelijkerwijs andere ingang voor verrekening der kosten&#13;
van grondontsmetting tussen grondgebruikers - niet zijnde eigenaren — kan gelegen&#13;
zijn in wijziging van de Pachtwet. Reeds langere tijd is de vraag naar voren&#13;
gebracht of de ruilverkavelingslasten niet volledig doorberekend moeten (kunnen)&#13;
worden aan de betreffende pachters, gelet op het belang dat laatstgenoemden (kunnen)&#13;
hebben bij landbouwstructurele verbeteringen van het pachtobject. Op deze&#13;
wijze kan tevens voorkomen worden dat een onevenredig groot deel van de subsidies&#13;
op kavelverbeteringswerken besteed zal worden aan de kosten van grondontsmetting.&#13;
Een nadere bestudering van deze vraag komt ons zeer wenselijk voor.&#13;
De discussie over deze verrekening bevindt zich echter nog in een zeer pril&#13;
stadium. 7. SLOT&#13;
In het voorgaande is een aantal impressies gegeven van de herinrichting&#13;
Oost-Groningen en de Gronings-Drentse Veenkoloniën. Terugblikkend op&#13;
de ontstaansgeschiedenis van de herinrichting kan de vraag worden gesteld&#13;
of de noodzaak aanwezig is geweest voor een procedureel zware&#13;
Herinrichtingswet. Enkele destijds gebruikte argumenten voor een Lex&#13;
Specialis zijn inmiddels achterhaald, zoals de omvang van het gebied en het&#13;
gemis van een onteigeningstitel ten behoeve van gronden voor nietagrarische&#13;
doeleinden. Al bij het ontstaan van de Wet is het herinrichtingsgebied&#13;
verdeeld in deelgebieden, welke vervolgens nog weer opgedeeld&#13;
kunnen worden in blokken. Hiermee is toch weer de gebruikelijke&#13;
'ruilverkavelingsgrootte' bereikt, al moet volledigheidshalve opgemerkt&#13;
worden dat de Ruilverkavelingswet geen instrumenten bevat voor&#13;
coördinatie tussen verschillende ruilverkavelingen.&#13;
Voor wat betreft de aparte onteigeningstitel (art. 6 Herinrichtingswet) ligt de&#13;
zaak nog sterker. Uit kostenoverwegingen wordt deze mogelijkheid in de&#13;
verschillende voorontwerp-herinrichtingsplannen nauwelijks aangewend. In&#13;
het deelgebied 'Kanaalstreek' is bijvoorbeeld slechts 28.5 ha van de 730 ha&#13;
als 'te onteigenen' op de kaart gezet. Voor het deelgebied Pekela's betreft dit&#13;
19 ha van de 186 ha. In het deelgebied 'Nieuwlande' zal zelfs helemaal geen&#13;
gebruik gemaakt worden van de onteigeningstitel.&#13;
Andere argumenten pleiten echter nog steeds voor de Lex Specialis.&#13;
Genoemd kunnen worden de opheffing van de Groninger Stadsrechten en de&#13;
mogelijkheid voor gecoördineerde en geïntegreerde uitvoering. Eveneens&#13;
blijkt de in de wet neergelegde afspraak van de 6.400 ha ten behoeve van&#13;
natuur, landschap, recreatie en cultuurhistorie in de praktijk bij de opstelling&#13;
van de herinrichtingsplannen een waardevolle afspraak te zijn. Veel&#13;
tijdrovende discussies over de grootte van een 'landschapsplan' worden in&#13;
het algemeen bespaard, mede door de verdeling van de 6.400 ha over de&#13;
deelgebieden die de Herinrichtingscommissie heeft aangebracht. De discussie&#13;
beperkt zich nu hoofdzakelijk tot inhoudelijke zaken. Vooruitkijkend&#13;
op de verdere procedure en de integrale uitvoering van de herinrichting kan&#13;
zeker een positieve stimulans verwacht worden op het economische klimaat&#13;
in dit deel van het land. Het uiteindelijke effect van de herinrichting op de&#13;
landbouw zal in niet onbelangrijke mate afhangen van de wijze waarop een&#13;
bijdrage kan worden geleverd aan het oplossen van enkele belangrijke&#13;
knelpunten.&#13;
De jarenlange voorbereidingstijd, de talloze discussies in de verschillende&#13;
commissies en de amper te overziene hoeveelheid nota's om uiteindelijk te&#13;
komen tot het vastgestelde herinrichtingsprogramma dreigden bij velen het&#13;
vertrouwen in de herinrichting verloren te doen gaan. De aangewende middelen&#13;
in het kader van de versnelde uitvoering en de voortvarendheid waarmee de&#13;
afgelopen jaren is gewerkt aan de totstandkoming van de&#13;
herinrichtingsplannen hebben mede bij het landbouwbedrijfs-leven het&#13;
gebied het vertrouwen in de herinrichting weer op een hoger peil gebracht.&#13;
Met dit artikel hopen wij een bijdrage te hebben geleverd aan een betere&#13;
bekendheid van de herinrichting van Oost-Groningen en Gronings-Drentse&#13;
Veenkoloniën en aan een wat meer gerechtvaardigd vertrouwen in het&#13;
Herinrichtingsgebied, dan dat het afgelopen decenium in vakliteratuur en&#13;
publieke belangstelling tot uiting is gekomen. </content><legacyfootnotes>1. In 1971 heeft de Commissie Groninger Stadsrechten een rapport in de vorm van een voorontwerp van wet aan de&#13;
minister van Verkeer en Waterstaat aangeboden, inhoudende een regeling tot opheffing van de Groninger&#13;
Stadsrechten.&#13;
² Voor een uitgebreide beschouwing over de (concept-)Herinrichtingswet Oost-Groningen en&#13;
Gronings-Drentse Veenkoloniën zij verwezen naar een tweetal artikelen van dr mr W.&#13;
Schenk in de Pacht, 1976 nummers 3 en 4, respectievelijk de Pacht, 1977 nummer 1.&#13;
³ De Herinrichtingswet spreekt niet over de bestemmingsplannen (buitengebied), omdat op&#13;
grond van artikel 10 WRO de gemeenten verplicht zijn voor het landelijk gebied van de&#13;
gemeente een bestemmingsplan vast 4 te stellen. In art. 3 van de Herinrichtingswet in algemene zin omschreven als de bevordering van&#13;
een goed woon-, leef- en werkklimaat en de economische en maatschappelijke&#13;
5 ontwikkeling van Oost-Groningen en de Gronings-Drentse Veenkoloniën. Inzake de procedurele aspekten van de herinrichting zie ir. H. Middel: 'De&#13;
herinrichtingsprocedure en zijn landmeetkundige aspekten' - Geodesia, 1980, blz. 53&#13;
en volgende.&#13;
6. Alhoewel opgemerkt dient te worden dat investeringen in de infrastructuur ten dele ten goede komen&#13;
aan de agrarische sector.&#13;
7. Tweede Kamer zitting 1983-1984, 1045. &#13;
8 Zie het rapport 'De bedrijfsontwikkeling in het fabrieksaardappeltelende gebied' van de Commissie&#13;
van Overleg uit de Provinciale Raden voor de Bedrijfsontwikkeling in de landbouw in Groningen,&#13;
Drenthe en Overijssel, Assen, mei 1983.&#13;
</legacyfootnotes><footnotes><footnote/></footnotes><auteurs>Ir E.J.W. Roels &#13;
Ing. J.H. Schaap</auteurs><published>1985-03-01 00:00:00</published><modified>1985-03-01 00:00:00</modified><editiondate>1985-03-01</editiondate><htmlpath>https://denhollander.info/artikel/6380</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1992</searchword><id>5372</id><udhid>UDH:TvAR/5372</udhid><titel>Janssen / Gooren (TvAR 1992/4589)</titel><searchwords><searchword>TvAR 12/1992</searchword><searchword>TvAR 1992/4589</searchword><searchword>UDH:TvAR/5372</searchword></searchwords><attachments><attachment><name>1992_nr 12_Rechtspraak_4589.pdf</name><extention>pdf</extention><url>https://denhollander.info/download/5370/ci</url></attachment></attachments><inleiding>Pachtwet, art. 12, 57, 128 sub a&#13;
&#13;
Vordering van verpachter tot nakoming door&#13;
pachter van toezegging tot medewerking aan&#13;
beëindiging pachtovereenkomst 'na kaveltoedeling&#13;
krachtens ruilverkaveling', na realisering&#13;
van die kaveltoedeling. Dit betreft een&#13;
vordering 'betrekkelijk tot een&#13;
pachtovereenkomst', in de zin van art. 128&#13;
sub a Pw.&#13;
Een pachtbeëindigingsovereenkomst, voortvloeiend&#13;
uit nakoming der toezegging, zou beogen&#13;
de duur der pachtovereenkomst onbepaald&#13;
te maken, in strijd met art. 12 Pw, hetgeen&#13;
krachtens art. 57 Pw niet is toegestaan:&#13;
niet-ontvankelijkheid.</inleiding><content>In de zaak van:&#13;
Alphonsus Theodorus Hermanus Janssen,&#13;
wonende te Groeningen, gemeente Vierlingsbeek,&#13;
appellant, procureur: mr. H.M.G. van&#13;
Lotringen&#13;
tegen&#13;
Jacobus Johannes Theodorus Gooren, wonende&#13;
te Groeningen, gemeente Vierlingsbeek,&#13;
geïntimeerde, procureur: mr. H. van der&#13;
Linden&#13;
Het geding in eerste aanleg&#13;
De pachtkamer van het kantongerecht te Boxmeer&#13;
heeft op 14 februari 1989 tussen partijen&#13;
een vonnis gewezen, dat in fotocopie aan dit&#13;
arrest is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellant - verder ook te noemen Janssen -&#13;
is bij exploit van 13 maart 1989, met gelijktijdige&#13;
dagvaarding van geïntimeerde - verder&#13;
ook te noemen Gooren - voor dit hof, in hoger&#13;
beroep gekomen van genoemd vonnis,&#13;
waarbij Janssen niet-ontvankelijk is verklaard&#13;
in zijn primaire en zijn subsidiaire vorderingen,&#13;
en is veroordeeld in de kosten van het&#13;
geding.&#13;
Bij memorie van grieven heeft Janssen de&#13;
onderomschreven grieven aangevoerd en toegelicht&#13;
en geconcludeerd het vonnis waarvan&#13;
beroep te vernietigen en opnieuw rechtdoende&#13;
zoveel mogelijk uitvoerbaar bij voorraad:&#13;
A. Gooren te veroordelen mede te werken&#13;
aan het opstellen van een schriftelijke pachtbeëindigingsovereenkomst,&#13;
waarin tussen partijen&#13;
wordt bepaald dat de litigieuze ten&#13;
processe genoemde pachtovereenkomsten eindigen&#13;
per 1 november 1987, zijnde de datum&#13;
van kavelovergang in de ruilverkaveling&#13;
'Overloon-Merselo', althans op zodanig tijd&#13;
stip als door de pachtkamer zal worden bepaald&#13;
en welke overeenkomst aan zodanige&#13;
eisen voldoet dat deze ter goedkeuring kan&#13;
worden aangeboden aan de grondkamer voor&#13;
Noord-Brabant, eventueel met bepaling dat de&#13;
pachtbeëindigingsovereenkomst conform het&#13;
door de pachtkamer in het ten deze te wijzen&#13;
arrest bepaalde, zal worden opgesteld door&#13;
notaris J.J.O. Verkerk, notaris ter standplaats&#13;
Vierlingsbeek, of enige andere door de pacht&#13;
kamer aan te wijzen notaris, en dat alles binnen&#13;
één maand na betekening van het door de&#13;
pachtkamer te wijzen vonnis (lees: arrest) en&#13;
op verbeurte van een dwangsom van f 250 per&#13;
dag elke dag dat Gooren weigerachtig mocht&#13;
blijken te zijn aan ten deze uit te spreken ver&#13;
oordeling te voldoen, althans Gooren te veroordelen&#13;
mede te werken aan de feitelijke&#13;
beëindiging van de pachtovereenkomst, nu de&#13;
kavelovergang in de ruilverkaveling 'Over&#13;
loon-Merselo' is gerealiseerd, door de betreffende&#13;
gronden pachtvrij te laten liggen,&#13;
onmiddellijk na betekening van het door de&#13;
pachtkamer te wijzen arrest en op verbeurte&#13;
van een dwangsom van f 250 per dag elke dag&#13;
dat Gooren weigerachtig mocht blijken te zijn&#13;
aan de ten deze uit te spreken veroordeling te&#13;
voldoen;&#13;
B. Gooren te verbieden de onroerende goederen&#13;
van Janssen of gedeelten daarvan nog te&#13;
gebruiken en te bewerken en te bemesten voor&#13;
een tot de landbouw betrekkelijk doel, even&#13;
eens onder verbeurte van een dwangsom van&#13;
f 250 per dag elke dag dat Gooren dit verbod&#13;
mocht blijken te overtreden, onmiddellijk ingaande&#13;
na betekening van het ten deze te wijzen&#13;
arrest;&#13;
C. Subsidiair, voor recht te verklaren dat&#13;
de procespartijen ten deze als rechtsopvolgers&#13;
onder algemene titel van respectievelijk de&#13;
heer P. Janssen, destijds wonende te Maas&#13;
hees aan de Mgr. Geurtsstraat 74 en de heer&#13;
Th. Gooren, de vader van Gooren, gehouden&#13;
zijn aan de mondelinge pachtbeëindigingsovereenkomst,&#13;
die tussen partijen tot stand is&#13;
gekomen en deze derhalve geldt als zijnde&#13;
tussen partijen en alsnog de betreffende pacht&#13;
beëindigingsovereenkomst schriftelijk vast te&#13;
leggen, zodat deze aan de grondkamer voor&#13;
Noord-Brabant ter goedkeuring kan worden&#13;
toegezonden en zodanig dat de pacht tussen&#13;
partijen als beëindigd geldt per 1 november&#13;
1987, althans enige andere door de pachtkamer&#13;
te bepalen datum.&#13;
D. Gooren te veroordelen in de kosten van&#13;
de procedure in beide instanties.&#13;
Bij memorie van antwoord heeft Gooren&#13;
verweer gevoerd en geconcludeerd Janssen&#13;
niet-ontvankelijk te verklaren in zijn vorderingen,&#13;
althans de vorderingen van Janssen als&#13;
ongegrond en onbewezen te ontzeggen, te bevestigen&#13;
het vonnis waarvan beroep, zonodig&#13;
onder verbetering en/of aanvulling van gronden,&#13;
met veroordeling van Janssen in de kosten&#13;
van het hoger beroep.&#13;
Vervolgens hebben partijen de stukken&#13;
overgelegd voor het wijzen van arrest.&#13;
De grieven&#13;
Janssen heeft als grieven tegen het vonnis&#13;
waarvan beroep aangevoerd:&#13;
Grief I:&#13;
Ten onrechte heeft de pachtkamer overwogen&#13;
hetgeen (lees: zij heeft overwogen) onder 5.6&#13;
en 5.7 van het vonnis waarvan beroep.&#13;
Grief II:&#13;
Ten onrechte heeft de pachtkamer in het vonnis&#13;
a quo in 7.3 overwogen: 'Voor zover de&#13;
vorderingen van Janssen als vorderingen betrekkelijk&#13;
tot de pachtovereenkomst zijn te beschouwen,&#13;
zijn zij niet in overeenstemming&#13;
met het systeem van de Pachtwet.'&#13;
Grief lII:&#13;
Ten onrechte overweegt de pachtkamer in 7.5&#13;
van het vonnis a quo: 'Hetzelfde geldt ten&#13;
aanzien van een vordering tot verklaring voor&#13;
recht dat partijen "gehouden zijn" aan een&#13;
mondelinge pachtbeëindigingsovereenkomst,&#13;
want bij dit laatste wordt juist uitgegaan van&#13;
het bestaan van zo'n overeenkomst en de dan&#13;
geëigende weg is het vragen van schriftelijke&#13;
vastlegging ervan (hetgeen niet is gebeurd).'&#13;
Grief IV:&#13;
Ten onrechte overweegt de pachtkamer in 7.7&#13;
van het vonnis waarvan beroep dat een veroordeling&#13;
om mee te werken aan 'feitelijke&#13;
beëindiging' als gevraagd evenmin op de wet&#13;
berust, tenzij was vastgesteld dat de pachtovereenkomst&#13;
inderdaad beëindigd was en dat&#13;
zulks - naar het oordeel van de pachtkamer -&#13;
niet het geval is en zelfs niet wordt gesteld.&#13;
GriefV:&#13;
Ten onrechte heeft de pachtkamer in 8.1 van&#13;
het vonnis a quo beslist dat incidenteel dient&#13;
te worden beslist dat Janssen in geen van zijn&#13;
vorderingen tegen Gooren kan worden ontvangen&#13;
en dat dit - zoals overwogen - medebrengt&#13;
dat in het geding voor het overige niet&#13;
meer behoeft te worden beslist, nu Janssen&#13;
daarbij geen belang heeft en voorts Janssen&#13;
niet-ontvankelijk heeft verklaard in zijn primaire&#13;
vordering en zijn subsidiaire vordering&#13;
en Janssen heeft veroordeeld in de kosten van&#13;
het geding, bepaald op f 750 aan salaris van&#13;
de gemachtigde.&#13;
De vaststaande feiten&#13;
In hoger beroep kan van de volgende, als erkend&#13;
of niet (voldoende) betwist vaststaande,&#13;
feiten worden uitgegaan: - Bij in kracht van&#13;
gewijsde gegane vonnissen van de pachtkamer&#13;
van het kantongerecht te Boxmeer van 12&#13;
maart 1985 zijn de volgende&#13;
pachtovereenkomsten met Gooren als pachter&#13;
voor de wettelijke duur schriftelijk vastgelegd:&#13;
a. met Janssen als verpachter betreffende&#13;
de percelen, kadastraal bekend gemeente&#13;
Vierlingsbeek sectie B, nrs. 918, 1222 en&#13;
1223 (gedeeltelijk) en 1878, samen groot&#13;
1.86.90 ha;&#13;
b. met W.C.J. Janssen als verpachter be&#13;
treffende het perceel, kadastraal bekend ge&#13;
meente Vierlingsbeek, sectie A, nr. 1266,&#13;
groot 1.03.30 ha;&#13;
c. met H.H.A. Janssen als verpachtster betreffende&#13;
de percelen, kadastraal bekend gemeente&#13;
Vierlingsbeek, sectie A, nr. 257, groot&#13;
1.72.40 ha, en nr. 1265, groot 0.85.20 ha.&#13;
- nadien, doch vóór 1 november 1987, heeft&#13;
Janssen ook de eigendom verworven (en is hij&#13;
verpachter geworden) van de onder b. en c.&#13;
genoemde percelen.&#13;
- per 1 november 1987 heeft de kavelovergang&#13;
plaatsgevonden in de ruilverkaveling&#13;
'Overloon-Merselo'. Daarin zijn de bovenver&#13;
melde percelen aan Janssen in eigendom toe&#13;
gedeeld.&#13;
- Op 20 juli 1960 is (op briefpapier van P.&#13;
Janssen en Zonen te Maashees) de volgende&#13;
verklaring schriftelijk vastgelegd en ondertekend&#13;
door Th. Gooren:&#13;
Overeengekomen volgens afspraak:&#13;
Th. Gooren stelt dit jaar ter beschikking&#13;
van P. Janssen ca. 1.50.00 ha bouwland en&#13;
wel stoppelbloot. Het resterende bouwland&#13;
stelt hij ter beschikking van P. Janssen stoppelbloot&#13;
1961.&#13;
De percelen weiland sect. A&#13;
257 1.72.40&#13;
280 85.70&#13;
360 _________ 85.20&#13;
3.43.30 ha kan Gooren verder van jaar tot&#13;
jaar in gebruik houden om te beweiden met&#13;
hoornvee. Hij verplicht zich echter op woord&#13;
van EER dit te allen tijde ter beschikking te&#13;
stellen van P. Janssen zodra hij dit wenst.&#13;
Th. Gooren kan zo hij dit wenst en de kosten&#13;
betaald te allen tijde een pachtcontract&#13;
hebben onder bovengenoemde voorwaarden.&#13;
voor accoord getekend&#13;
Th. Gooren&#13;
Gooren heeft hetzelfde door&#13;
mij getekend w.g. P. Janssen&#13;
- In december 1967 is door (onder anderen)&#13;
Th. Gooren, rechtsvoorganger van Gooren,&#13;
een schriftelijke verklaring ondertekend van&#13;
de volgende inhoud:&#13;
Verpachtingen&#13;
P. Janssen&#13;
Mgr. Geurtsstr. 74&#13;
Maashees&#13;
De ondergetekenden, pachters van P. Janssen,&#13;
gepacht hebbende bouw- en of weiland gelegen&#13;
te Groeningen verklaren de in gebruik&#13;
hebbende percelen vrij van pacht ter beschikking te stellen aan verpachter en wel in het&#13;
jaar, waarin via de ruilverkaveling een voorlopige&#13;
nieuwe kaveltoedeling zal plaatsvinden.&#13;
Getekend te Groeningen, december 1967 M.&#13;
Hendriks, Th. Gooren, J. Welles, M. Ebben,&#13;
J. Deenen&#13;
- Bij in kracht van gewijsde gegane vonnissen&#13;
van de pachtkamer van het kantongerecht te&#13;
Boxmeer van 14 oktober 1986 is een (reconventionele)&#13;
vordering van Janssen tot schriftelijke&#13;
vastlegging van een pachtbeëindigingsovereenkomst&#13;
op basis van bovengenoemd&#13;
stuk van december 1967, afgewezen.&#13;
Beoordeling van het beroep&#13;
1. De grieven lenen zich voor gezamenlijke&#13;
behandeling.&#13;
2. Janssen heeft zich in deze procedure -&#13;
anders dan in de procedure tussen partijen,&#13;
geëindigd met de vonnissen van de pachtkamer&#13;
van het kantongerecht te Boxmeer van 14&#13;
oktober 1986 - uitdrukkelijk op het standpunt&#13;
gesteld dat de bovenaangehaalde schriftelijke&#13;
verklaringen van 1960 en 1967 niet de neer&#13;
slag zijn van een tussen (de rechtsvoorgangers&#13;
van) partijen gesloten pachtbeëindigingsovereenkomst,&#13;
maar toezeggingen van Th. Gooren&#13;
inhouden tot het medewerken aan het laten&#13;
sluiten van een pachtbeëindigingsovereenkomst.&#13;
Janssen vordert thans - kort gezegd -&#13;
op die basis primair nakoming door Gooren&#13;
van deze toezegging door het vorderen van&#13;
medewerking aan het sluiten van een pachtbeëindigingsovereenkomst&#13;
en van feitelijke&#13;
beëindiging van het gebruik van het gepachte.&#13;
3. Deze vordering is betrekkelijk tot een&#13;
pachtovereenkomst, zodat de pachtrechter ter&#13;
zake bevoegd is.&#13;
4. Beide partijen stellen zich op het stand&#13;
punt dat er geen sprake is van enige pachtbeeindigingsovereenkomst&#13;
tussen (rechtsvoor&#13;
gangers van) partijen, zodat daar ten processe&#13;
van uit moet worden gegaan.&#13;
5. Het hof is van oordeel dat Janssen geen&#13;
belang kan hebben bij zijn primaire vorderin&#13;
gen, en daarin derhalve niet-ontvankelijk is,&#13;
om de navolgende redenen.&#13;
6. In het midden kan blijven in hoeverre en&#13;
onder welke omstandigheden in het algemeen&#13;
medewerking kan worden gevorderd aan het&#13;
sluiten van een overeenkomst op grond van&#13;
een eenzijdige toezegging, nu de pachtbeëindigingsovereenkomst,&#13;
die Janssen van Gooren&#13;
vergt op grond van de gestelde toezeggingen,&#13;
Pacht&#13;
in ieder geval niet zal kunnen leiden tot toewijzing&#13;
van de vorderingen van Janssen.&#13;
7. Een pachtbeëindigingsovereenkomst,&#13;
die beoogt de duur van de pachtovereenkomst&#13;
onbepaald te maken, komt immers in strijd&#13;
met het in art. 12 Pachtwet neergelegde beginsel&#13;
dat een pachtovereenkomst moet gelden&#13;
voor een bepaalde tijd, van welke wetsbepaling&#13;
afwijking bij overeenkomst blijkens art.&#13;
57 Pachtwet niet is toegestaan.&#13;
8. Dat geldt zowel voor de toezegging ver&#13;
vat in de bovenaangehaalde verklaring van&#13;
1960 ('.. ten allen tijden ter beschikking te&#13;
stellen van P. Janssen zodra hij dit wenst') als&#13;
voor die in de verklaring van 1967 ('.. in het&#13;
jaar, waarin via de ruilverkaveling een voorlopige&#13;
nieuwe kaveltoedeling zal plaats vin&#13;
den.')&#13;
9. Daaraan doet niet af, dat inmiddels het&#13;
jaar waarop de laatstbedoelde zinsnede betrekking&#13;
heeft, vast is komen te staan. 10. De primaire vorderingen van Janssen&#13;
onder A. (kort gezegd: tot medewerken aan&#13;
het opstellen van een schriftelijke pachtbeëindigingsovereenkomst&#13;
en het feitelijk nakomen&#13;
daarvan) en B. (kort gezegd: verbod tot verder&#13;
gebruiken van het gepachte) kunnen dus niet&#13;
tot het door Janssen gewenste doel leiden.&#13;
11. De subsidiaire vordering van Janssen&#13;
onder C. komt neer op een vordering tot&#13;
schriftelijke vastlegging van een mondelinge&#13;
pachtbeëindigingsovereenkomst tussen partij&#13;
en. Omtrent een gelijke vordering op grond&#13;
van dezelfde feitelijke stellingen van Janssen&#13;
is door de pachtrechter bij vonnis van de&#13;
pachtkamer van het kantongerecht te Box&#13;
meer van 14 oktober 1986 tussen partijen af&#13;
wijzend beslist. Het daartegen ingestelde&#13;
hoger beroep is - zoals het hof ambtshalve bekend&#13;
is - op 13 juni 1988 geroyeerd, zodat dit&#13;
vonnis kracht van gewijsde heeft verkregen.&#13;
Janssen is in zoverre derhalve niet-ontvankelijk.&#13;
12. Het hof voegt daaraan toe dat het ook&#13;
overigens niet kan toekomen aan een verklaring&#13;
voor recht - zoals ook in het petitum onder&#13;
C gevorderd - dat partijen gehouden zijn&#13;
aan een mondelinge pachtbeëindigingsovereenkomst,&#13;
gesloten tussen hun rechtsvoorgangers.&#13;
Afgezien ervan, dat deze subsidiaire stelingname&#13;
van Janssen in strijd is met de feitelijke&#13;
stellingen van Janssen in deze procedure&#13;
(waarin hij immers uitdrukkelijk, door Gooren&#13;
als juist erkend, heeft gesteld dat er tussen (de&#13;
rechtsvoorgangers van) partijen géén pachtbeëindigingsovereenkomst is gesloten), geldt&#13;
- voor het geval ervan uit zou moeten worden&#13;
gegaan dat wèl een pachtbeëindigingsovereenkomst&#13;
zou zijn gesloten - dat in het systeem&#13;
van de Pachtwet nu eenmaal geen&#13;
pachtbeëindigingsovereenkomst kan worden&#13;
gesloten, die partijen verplicht tot ontruiming&#13;
tegen een onbepaalde datum.&#13;
13. De grieven zijn alle dan ook vergeefs&#13;
voorgesteld.&#13;
14. Janssen dient als de in het ongelijk ge&#13;
stelde partij te worden veroordeeld in de kos&#13;
ten van het geding in hoger beroep.&#13;
Beslissing&#13;
Het hof:&#13;
Bekrachtigt het vonnis waarvan beroep.&#13;
Veroordeelt Janssen in de kosten van het&#13;
geding in hoger beroep, welke aan de zijde&#13;
van Gooren tot heden worden begroot op&#13;
f 1500.</content><legacyfootnotes/><footnotes><footnote/></footnotes><auteurs/><published>1992-12-01 00:00:00</published><modified>1991-11-25 00:00:00</modified><editiondate>1992-12-01</editiondate><htmlpath>https://denhollander.info/artikel/5372</htmlpath></article>
</articles></edition>
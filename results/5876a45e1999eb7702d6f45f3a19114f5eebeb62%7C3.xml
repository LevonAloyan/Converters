<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3727</id><udhid>UDH:TvAR/3727</udhid><titel>Feber-Swellengrebel / Van Velthuizen c.s. (TvAR 2004/5227)</titel><searchwords><searchword>TvAR 7/8/2004</searchword><searchword>TvAR 2004/5227</searchword><searchword>UDH:TvAR/3727</searchword></searchwords><attachments><attachment><name>2004_nr 78_Rechtspraak_5227.pdf</name><extention>pdf</extention><url>https://denhollander.info/download/3723/ci</url></attachment></attachments><inleiding>[Pachtwet art. 38]&#13;
&#13;
Eventueel achterwege zijn gebleven van een&#13;
(afzonderlijke inhoudelijke) mondelinge&#13;
behandeling in eerste aanleg geeft geen&#13;
aanleiding beschikking reeds hierom te vernietigen,&#13;
nu partijen in hoger beroep zowel&#13;
schriftelijk als mondeling hun standpunten&#13;
hebben kunnen uiteenzetten en geen belang&#13;
hebben bij vernietiging van de beschikking&#13;
op alleen die formele grond.&#13;
Verlenging pachtovereenkomst behoeft niet&#13;
mee te brengen dat rangschikking van&#13;
gehele landgoed van verpachtster onder de&#13;
Natuurschoonwet wordt verhinderd. Vaststaat&#13;
dat er op korte termijn voldoende&#13;
grond vrij van pacht komt voor vereiste&#13;
beplanting met bos en pachter heeft verklaard&#13;
te zullen meewerken aan de vereiste&#13;
randbeplanting. Weliswaar streeft verpachtster&#13;
ernaar, de grotere bedrijven op het&#13;
landgoed ter vergroting van hun overlevingskansen&#13;
te versterken ten koste van de&#13;
kleinere bedrijven, maar niet is gebleken&#13;
dat sprake is van een situatie die (reeds&#13;
thans) voor de verpachtster een wezenlijk&#13;
belang bij beëindiging van deze pachtovereenkomst&#13;
met zich brengt. Niet, laat staan&#13;
onderbouwd, is immers aangegeven voor&#13;
welke bedrijven versterking met deze grond&#13;
(op korte termijn) nodig c.q. gewenst is.&#13;
Algemene opmerking dat gestreefd wordt&#13;
naar extensivering van de bedrijfsvoering&#13;
van de grotere bedrijven ter bescherming&#13;
van de natuurwaarden is te vaag. Ook&#13;
argument van “mestdruk” verworpen. Aan&#13;
belang verpachtster kan niet veel gewicht&#13;
worden toegekend. In het behoud van melkveetak&#13;
op bedrijf is een reëel belang van&#13;
pachter gelegen. Zware financieringslasten&#13;
bij bedrijfsopvolging betekenen nog niet,&#13;
dat overname bedrijf voor opvolger geen&#13;
perspectief biedt of geen reële optie zou&#13;
zijn. Billijkheidsbeslissing valt in voordeel&#13;
pachter uit. Volgt tweeledige beslissing&#13;
i.v.m. leeftijd pachter en aanhangige&#13;
indeplaatsstellingszaak.</inleiding><content>BESCHIKKING IN DE ZAAK VAN:&#13;
Bernudina Sara Maria Feber-Swellengrebel,&#13;
wonende te ’s-Gravenhage,&#13;
appellante,&#13;
procureur: mr. J.M. Bosnak,&#13;
tegen&#13;
1. Melis van Velthuizen,&#13;
2. Wouter van Velthuizen, beiden wonende te&#13;
Scherpenzeel,&#13;
geïntimeerden,&#13;
procureur: mr. F.W. van Dijk.&#13;
1 Het geding in eerste aanleg&#13;
De pachtkamer van het kantongerecht te&#13;
Wageningen heeft op 24 oktober 2001 en&#13;
17 juli 2002 beschikkingen gegeven tussen&#13;
geïntimeerde nr. 1 (verder te noemen: Van&#13;
Velthuizen sr; geïntimeerde nr. 2 zal worden&#13;
aangeduid als Van Velthuizen jr.) als verzoeker&#13;
en appellante (verder aan te duiden als de&#13;
verpachtster) als verweerster. Afschrift van&#13;
beide beschikkingen is aan deze beschikking&#13;
gehecht. Naar die beschikkingen wordt verwezen&#13;
voor het procesverloop in eerste aanleg&#13;
alsmede de in die instantie genomen beslissingen&#13;
en de motivering daarvan.&#13;
2 Het geding in hoger beroep&#13;
2.1 Bij op 2 augustus 2002 ter griffie van het&#13;
hof ingekomen beroepschrift is de verpachtster&#13;
onder aanvoering van de hieronder te noemen&#13;
grieven in hoger beroep gekomen van de beschikking&#13;
van 17 juli 2002 met verzoek dat het&#13;
hof die beschikking zal vernietigen en opnieuw&#13;
beschikkende het verzoek tot verlenging van&#13;
de pachtovereenkomst zal afwijzen, met veroordeling&#13;
van Van Velthuizen sr. en Van Velthuizen&#13;
jr. in de kosten in beide instanties.&#13;
2.2 Bij op 5 september 2002 ter griffie van het&#13;
hof ingekomen verweerschrift hebben geïntimeerden&#13;
verweer gevoerd en verzocht dat het&#13;
hof de beschikking van 17 juli 2002 zal&#13;
bekrachtigen, zulks met veroordeling van de&#13;
verpachtster in de kosten van het hoger beroep.&#13;
2.3 Op 18 november 2002 heeft de mondelinge&#13;
behandeling plaatsgevonden. Verschenen&#13;
zijn appellante in persoon, vergezeld door&#13;
haar echtgenoot en ing. G.G. van Sijpveld en&#13;
bijgestaan door mr. E.IJ. le Blanc, advocaat te&#13;
Utrecht, alsmede beide geïntimeerden, bijgestaan&#13;
door hun procureur. Partijen hebben&#13;
aan het hof inlichtingen verstrekt, waarna&#13;
mrs. Le Blanc en Van Dijk de wederzijdse&#13;
standpunten hebben toegelicht, mr. Van Dijk&#13;
mede aan de hand van pleitnotities.&#13;
2.4 Vervolgens is een datum voor beschikking&#13;
bepaald.&#13;
3 De grieven&#13;
Het hof leest in het beroepschrift de navolgende&#13;
grieven:&#13;
I Ten onrechte heeft de pachtkamer van het&#13;
kantongerecht direct een eindbeschikking geagrarisch&#13;
geven zonder eerst een mondelinge behandeling&#13;
te gelasten.&#13;
II Ten onrechte heeft de pachtkamer van het&#13;
kantongerecht het belang van Van Velthuizen jr.&#13;
bij behoud van de grond en de daarmee samenhangende&#13;
productierechten evident geacht, dat&#13;
belang zwaarder laten wegen dan het grote&#13;
belang van de verpachtster en de pachtovereenkomst&#13;
voor de duur van zes jaren verlengd.&#13;
4 De vaststaande feiten&#13;
4.1 Tussen partijen staat in hoger beroep als&#13;
enerzijds gesteld en anderzijds erkend dan wel&#13;
niet of onvoldoende gemotiveerd weersproken&#13;
het navolgende vast.&#13;
4.2 Bij schriftelijke overeenkomst heeft mej.&#13;
B.M. Royaards met ingang van 22 februari&#13;
1968 voor de duur van zes jaren aan Van&#13;
Velthuizen sr. verpacht de percelen weiland,&#13;
kadastraal bekend gemeente Scherpenzeel,&#13;
sectie A, nrs. 461 ged., 462, 701 ged. en 702 ged.&#13;
met een gezamenlijke grootte van 4.92.70 ha.&#13;
De pachtovereenkomst is op 28 maart 1968&#13;
bij de grondkamer voor Gelderland ter goedkeuring&#13;
ingekomen en op 10 juni 1968 door&#13;
die grondkamer goedgekeurd.&#13;
4.3 Appellante is mej. Royaards als verpachtster&#13;
opgevolgd. De kadastrale nummers van&#13;
het pachtobject zijn inmiddels (gemeente&#13;
Scherpenzeel, sectie A) nrs. 462, 745 ged.,&#13;
853 ged. en 856 ged.&#13;
4.4 Bij aangetekend schrijven van 26 juni&#13;
2001, ontvangen door Van Velthuizen sr. op&#13;
29 juni 2001, heeft ing. Van Sijpveld namens&#13;
de verpachtster aan Van Velthuizen sr. te kennen&#13;
gegeven dat de verpachtster geen verdere&#13;
verlenging van de pachtovereenkomst wenst.&#13;
4.5 Van Velthuizen sr., die op 2 oktober 2002&#13;
de 65-jarige leeftijd heeft bereikt, heeft gevorderd&#13;
dat zijn zoon Van Velthuizen jr. (geboren&#13;
22 augustus 1975) in zijn plaats als pachter zal&#13;
worden gesteld. Deze vordering is toegewezen&#13;
bij vonnis van de rechtbank Arnhem,&#13;
locatie Wageningen van 17 juli 2002. De verpachtster&#13;
is van dit vonnis in hoger beroep&#13;
gekomen.&#13;
5 De mondelinge behandeling&#13;
Ter zitting is, voor zover van belang, het volgende&#13;
verklaard:&#13;
door Van Velthuizen jr.:&#13;
Ik ben 27 jaar oud, gehuwd en heb één jong&#13;
kind. Ik heb als opleidingen de LLS en de&#13;
MAS doorlopen. Naast het werk op de boerderij&#13;
in geschil werk ik 15 tot 20 uur per week&#13;
elders, in een veevoerfabriek en in de tuinderij.&#13;
Dat werk voor derden, dat niet in loondienst&#13;
wordt verricht, is noodzakelijk om voldoende&#13;
inkomsten te verwerven voor de&#13;
financiering van de bedrijfsovername en de&#13;
aanschaf van extra melkquotum. Mijn vrouw&#13;
werkt niet buiten het bedrijf.&#13;
Ik ben actief in twee bedrijven. Het bedrijf&#13;
van mijn vader met de grond waarover deze&#13;
procedure handelt, is een veeteeltbedrijf (melkvee&#13;
en scharrelkippen) met grootte 5.92.70 ha.&#13;
Eén hectare daarvan is eigendom. Daarop&#13;
staan de woning van mijn ouders en de&#13;
bedrijfsgebouwen (een grupstal voor 18 stuks&#13;
vee naast de deel met ruimte voor nog eens&#13;
7 stuks, een kalverstal, een pinkenstal, een in&#13;
1999 gerenoveerde kippenschuur met capaciteit&#13;
voor 4200 kippen en 2 loodsen). De resterende&#13;
4.92.70 ha, waarover dit geschil handelt,&#13;
is grasland en staat geheel ten dienste van de&#13;
veehouderij. Daarop wordt ook alleen mest&#13;
afkomstig van de rundveehouderij uitgereden.&#13;
De kippenmest voeren wij af. De gepachte&#13;
grond ligt circa 20 meter van de koeienschuur&#13;
(er ligt een weg tussen). De veestapel van het&#13;
bedrijf van mijn vader bestaat momenteel uit&#13;
17 koeien, 4 pinken, 1 dekstier en 3500 scharrelkippen.&#13;
Er is een milieuvergunning voor&#13;
het houden van 3440 kippen. Het is mijn&#13;
bedoeling om melkvee bij te kopen en over te&#13;
schakelen op Holsteins, die meer melk geven,&#13;
zodat het aantal koeien uiteindelijk weer zal&#13;
teruglopen. Het bij het bedrijf behorende&#13;
melkquotum is 59.538 kg (vetgehalte 3,97%)&#13;
en ik wil dat vergroten met 20.000 kg. Van het&#13;
mestquotum is 750 kg fosfaat grondgebonden&#13;
en de overige 2081 kg niet gebonden/verplaatsbaar.&#13;
Het bedrijf van mijn vader had in&#13;
de afgelopen drie jaren – omgerekend in&#13;
euro’s – de volgende resultaten: € 4.075,– in&#13;
1999, € 28.461,– in 2000 en € 8.005,– in 2001.&#13;
Het resultaat over 1999 was lager in verband&#13;
met de renovatie van de pluimveestal en het&#13;
lagere resultaat over 2000 heeft te maken met&#13;
een boekhoudkundige verschuiving van de&#13;
huurkosten van een kippenstal, die bij mijn&#13;
vader als kostenpost zijn geboekt en bij mij&#13;
als een bate (vordering). De resultaten over&#13;
2002 zijn vergelijkbaar met die in eerdere&#13;
jaren. Ik zou zo niet weten welk gedeelte van&#13;
het resultaat is toe te rekenen aan de melkveehouderij.&#13;
Ik ontvang 36 eurocent per liter en&#13;
de kosten bestaan uit machines, loonwerk,&#13;
veevoer en stalruimte (rente).&#13;
Naast het bedrijf van mijn vader heb ik nog&#13;
een eigen bedrijf. Ik houd kalveren op voergeld&#13;
en heb een kippenbatterij met 9600 kippen&#13;
in een gehuurde stal, 12 km. verderop.&#13;
Per 1 januari 2003 moet ik daar 20% inkrimpen.&#13;
De huur van de stal is overigens een aflopende&#13;
zaak. Het resultaat van dit bedrijf over&#13;
de jaren 1999 t/m 2001 was respectievelijk&#13;
€ 4.419,–, € 17.692,– en € 18.112,–.&#13;
Ik ben bereid mee te werken aan het aanbrengen&#13;
van randbeplanting indien dit nodig is&#13;
voor de rangschikking van de gepachte grond&#13;
onder de Natuurschoonwet.&#13;
door Van Velthuizen sr.:&#13;
Ik ben 65 jaar oud, ben gehuwd en heb zeven&#13;
kinderen. Het voorheen nog inwonende kind&#13;
van 19 jaar oud is inmiddels op kamers. De&#13;
rundveehouderij is altijd een sterke en stabiele&#13;
poot van het bedrijf geweest, ook toen de&#13;
inkomsten uit de kippen terugliepen. De stalkosten&#13;
zijn laag.&#13;
door de verpachtster:&#13;
Het landgoed is ruim 69 ha groot. Van het&#13;
geheel is bijna 63 ha gerangschikt onder de&#13;
Natuurschoonwet; een deel van de aan Van&#13;
Velthuizen verpachte grond valt daaronder.&#13;
Alles is verpacht. Langs de weg zitten een&#13;
heleboel kleine pachters. Wij als familie zijn&#13;
zeer betrokken bij het landgoed; het landgoed&#13;
is al 2 eeuwen in de familie. We hebben met&#13;
hulp van Het Schoutenhuis een toekomstvisie&#13;
voor het gebied opgesteld. Wij proberen de&#13;
grote boerderijen groter en extensiever te&#13;
laten worden om hun overlevingskansen te&#13;
waarborgen en een zeker evenwicht tussen&#13;
natuur en landbouw te bereiken. Daarvoor&#13;
moeten de kleine bedrijven verdwijnen. Er&#13;
zullen binnenkort ook enige stukken thans&#13;
verpachte grond vrijkomen. In dit gebied&#13;
speelt momenteel veel. Zo is het een pilotreconstructiegebied&#13;
en wordt alles bekeken.&#13;
Marginale bedrijven zoals dat van Van Velthuizen&#13;
brengen juist de vervuiling teweeg. Wij&#13;
vinden dat daaraan iets gedaan moet worden.&#13;
Verder willen wij het gehele landgoed gerangschikt&#13;
krijgen onder de Natuurschoonwet.&#13;
Daarvoor is er nog een tekort aan bos van&#13;
circa 2 ha en moet er omzoming worden aangebracht.&#13;
Het rendement uit deze verpachting&#13;
is nagenoeg nihil, zeker na deze procedure.&#13;
door ing. Van Sijpveld:&#13;
De filosofie is dat de boerderijen ook over&#13;
20 à 25 jaar voldoende pacht moeten kunnen&#13;
opbrengen en extensief geëxploiteerd worden.&#13;
De doelstelling om alles onder de Natuurschoonwet&#13;
gerangschikt te krijgen houdt verband&#13;
met de alsdan te realiseren besparing van&#13;
circa 30.000 euro. Een en ander vergt het&#13;
beplanten van 2,5 ha en zou ook met de grond&#13;
die nu vrijkomt gerealiseerd kunnen worden.&#13;
Overigens maakt dit landgoed deel uit van een&#13;
nog groter geheel van circa 1075 ha van het&#13;
familiebezit van de familie Royaards.&#13;
6 Beoordeling van het geschil in&#13;
hoger beroep&#13;
6.1 Wat betreft de eerste grief overweegt het&#13;
hof dat het eventueel achterwege zijn gebleven&#13;
van een (afzonderlijke inhoudelijke) mondelinge&#13;
behandeling in eerste aanleg geen aanleiding&#13;
geeft de beschikking reeds hierom te vernietigen,&#13;
nu partijen in hoger beroep zowel&#13;
schriftelijk als mondeling hun standpunten&#13;
hebben kunnen uiteenzetten en geen belang&#13;
hebben bij vernietiging van de beschikking op&#13;
alleen die formele grond. Deze grief kan de&#13;
verpachtster dus niet baten.&#13;
6.2 Tussen partijen is – in ieder geval in hoger&#13;
beroep – niet (meer) in geschil dat de beoordeling&#13;
van het verlengingsverzoek dient te&#13;
geschieden aan de hand van het bepaalde in&#13;
art. 38 van de Pachtwet. De pachtkamer in&#13;
eerste aanleg heeft overwogen dat het rendement&#13;
van het bedrijf van Van Velthuizen en&#13;
zijn zoon dusdanig is dat een economisch verantwoorde&#13;
exploitatie van het gepachte kan&#13;
worden aangenomen, zodat Van Velthuizen jr.&#13;
een evident belang heeft bij behoud van de&#13;
grond en de daarmee samenhangende productierechten.&#13;
Het weinig concrete belang van de&#13;
verpachtster legt daar tegenover, aldus deze&#13;
pachtkamer, onvoldoende gewicht in de schaal.&#13;
Hiervan uitgaande heeft genoemde pachtkamer,&#13;
naar billijkheid beslissende, de pachtovereenkomst&#13;
met een termijn van zes jaren&#13;
verlengd. De verpachtster komt in hoger&#13;
beroep op tegen zowel het aangenomen&#13;
belang van Van Velthuizen als tegen de waardering&#13;
van haar eigen belang.&#13;
6.3 Wat betreft de belangen van de verpachtster&#13;
overweegt het hof in de eerste plaats, dat&#13;
de verlenging van de pachtovereenkomst niet&#13;
behoeft mee te brengen dat rangschikking van&#13;
het gehele landgoed onder de Natuurschoonwet&#13;
wordt verhinderd. Enerzijds staat immers&#13;
vast dat er op korte termijn voldoende grond&#13;
vrij van pacht komt om het voor die rangschikking&#13;
noodzakelijke aantal extra hectaren&#13;
met bos te beplanten, terwijl anderzijds Van&#13;
Velthuizen jr. ter mondelinge behandeling met&#13;
stelligheid heeft verklaard te zullen meewerken&#13;
aan de vereiste randbeplanting. In de&#13;
tweede plaats wordt overwogen dat uit de&#13;
stukken en hetgeen de verpachtster en ing.&#13;
Van Sijpveld ter toelichting hebben verklaard&#13;
weliswaar volgt dat de verpachtster ernaar&#13;
streeft de grotere bedrijven op het landgoed&#13;
ter vergroting van hun overlevingskansen te&#13;
versterken ten koste van de kleinere bedrijven,&#13;
maar niet dat sprake is van een situatie&#13;
die (reeds thans) voor de verpachtster een&#13;
wezenlijk belang bij beëindiging van deze&#13;
pachtovereenkomst met zich brengt. Niet,&#13;
laat staan onderbouwd, is immers aangegeven&#13;
voor welke bedrijven versterking met deze&#13;
4.92.70 ha grasland (op korte termijn) nodig&#13;
c.q. gewenst is. De algemene opmerking dat&#13;
gestreefd wordt naar extensivering van de&#13;
bedrijfsvoering van de grotere bedrijven ter&#13;
bescherming van de natuurwaarden op het&#13;
landgoed is te vaag om daaraan in dit verband&#13;
grote betekenis toe te kennen. De verpachtster&#13;
heeft voorts aangevoerd dat de “mestdruk”&#13;
van het onderhavige bedrijf op het&#13;
landgoed relatief groot is omdat de pachter in&#13;
het kader van de intensieve bedrijfsvoering de&#13;
“bemestingsruimte” van de grond maximaal&#13;
zal willen benutten. Uit hetgeen Van Velthuizen&#13;
jr. ter mondelinge behandeling heeft verklaard&#13;
volgt echter, dat op de gepachte grond&#13;
uitsluitend mest van het rundvee wordt uitgereden&#13;
en dat de kippenmest wordt afgevoerd.&#13;
Dit is van de zijde van de verpachtster niet&#13;
weersproken. Onvoldoende aannemelijk is&#13;
dan, dat sprake is van een met intensieve veehouderij&#13;
samenhangende sterke mestdruk op&#13;
het gepachte. Aan de mogelijke effecten van&#13;
de pluimveehouderij op het landgoed in het&#13;
algemeen – de Van Velthuizens hebben overigens&#13;
onweersproken gesteld dat zij zich aan&#13;
de mestvoorschriften houden – zou beëindiging&#13;
van de pacht niets veranderen. De Van&#13;
Velthuizens hebben verder onweersproken&#13;
gesteld dat zich in de directe nabijheid van het&#13;
landgoed meerdere intensieve varkens- en&#13;
kippenhouderijen bevinden. Alles overziende&#13;
acht het hof de bijdrage van beëindiging van&#13;
deze pachtovereenkomst tot het verminderen&#13;
van de verzuring op het landgoed dusdanig&#13;
klein, dat daarin geen groot belang van de verpachtster&#13;
kan zijn gelegen.&#13;
Resumerend is het hof van oordeel dat de verpachtster&#13;
weliswaar een belang bij beëindiging&#13;
van de pachtovereenkomst heeft, maar dat aan&#13;
dit belang vooralsnog geen grote betekenis&#13;
kan worden toegekend. Voor zover mede&#13;
wordt beoogd te stellen dat dit bedrijf in de&#13;
toekomst geen voldoende pachtprijs zal kunnen&#13;
opbrengen overweegt het hof dat onvoldoende&#13;
is gesteld om te komen tot een realistische&#13;
inschatting dat betaling van de (hoogst&#13;
toelaatbare) pachtprijs in gevaar komt, nog&#13;
daargelaten dat de verpachtster in dat geval&#13;
over mogelijkheden beschikt om de pacht&#13;
door ontbinding of niet-verlenging te doen&#13;
eindigen.&#13;
6.4 Met betrekking tot de belangen van de&#13;
pachter overweegt het hof als volgt. Uit de&#13;
overgelegde jaarcijfers volgt dat het bedrijf&#13;
van Van Velthuizen sr. steeds een positief&#13;
resultaat heeft gehad. Het hof ziet geen aanleiding&#13;
dit bedrijf, dat in zijn geheel vanuit eenzelfde&#13;
locatie wordt gevoerd en als één geheel&#13;
wordt geadministreerd, louter ten behoeve&#13;
van deze verlengingsprocedure te splitsen in&#13;
een rundveetak en een pluimveetak. De in het&#13;
geding gebrachte jaarcijfers geven overigens&#13;
steun aan de stelling van Van Velthuizen sr.,&#13;
dat de melkveehouderij een stabiel en wezenlijk&#13;
onderdeel van het bedrijf is. Het niet verlengen&#13;
van de pacht zou betekenen dat alle&#13;
grasland aan het bedrijf van Van Velthuizen&#13;
zou ontvallen met alle gevolgen van dien voor&#13;
het voortbestaan van de melkveehouderij op&#13;
dit bedrijf. Dit bedrijf is ook ten dele voor die&#13;
melkveehouderij ingericht en beëindiging van&#13;
de melkveehouderij zou leiden tot het niet&#13;
meer (optimaal) kunnen benutten van aanwezige&#13;
bedrijfsmiddelen. Het hof is dan ook van&#13;
oordeel dat in het behoud van de melkveetak&#13;
op dit bedrijf een reëel belang van de pachter&#13;
is gelegen. Het feit dat Van Velthuizen jr. bij&#13;
bedrijfsopvolging voor zware financieringslasten&#13;
komt te staan betekent nog niet, dat de&#13;
overname van het bedrijf voor hem geen perspectief&#13;
biedt of geen reële optie zou zijn. In&#13;
ieder geval is onderbouwd gesteld dat de&#13;
benodigde financiering kan worden verkregen.&#13;
Het door de verpachtster ter toelichting&#13;
van haar standpunt overgelegde adviesrapport&#13;
van DLV is gebaseerd op een gewijzigde (biologische)&#13;
bedrijfsopzet en kan niet zonder&#13;
meer maatgevend zijn voor de situatie waarin&#13;
Van Velthuizen jr. bij overname zal komen te&#13;
verkeren. Al met al is het hof van oordeel dat&#13;
onvoldoende aannemelijk is geworden dat&#13;
Van Velthuizen jr. geen reëel belang bij voortzetting&#13;
van de pacht heeft. Veeleer dient te&#13;
worden geoordeeld dat het handhaven van de&#13;
melkveehouderij voor hem van duidelijk belang&#13;
is voor een geslaagde bedrijfsovername en dat&#13;
hij dus een navenant belang heeft bij verlenging&#13;
van de pacht. In ieder geval acht het hof&#13;
zijn belang bij voortzetting van de pacht thans&#13;
groter dan het belang van de verpachtster bij&#13;
beëindiging daarvan. De overige omstandigheden&#13;
van dit geval mede in acht genomen is&#13;
het hof dan ook van oordeel dat billijkheid&#13;
meebrengt dat de pachtovereenkomst dient te&#13;
worden verlengd. Er zijn geen voldoende&#13;
gronden gebleken voor een verlenging met&#13;
een kortere termijn dan zes jaren.&#13;
6.5 Een en ander brengt mee dat de tweede&#13;
grief faalt. Nu is gebleken dat Van Velthuizen&#13;
sr. aan het einde van de lopende pachttermijn&#13;
de leeftijd van 65 jaren zal hebben bereikt, de&#13;
verpachtster (mede) om die reden geen verlenging&#13;
van pachtovereenkomst met hem wenst&#13;
(verweerschrift in eerste aanleg, nr. 6) en inzake&#13;
de indeplaatsstelling nog niet definitief is&#13;
beslist, zal het hof in deze verlengingszaak een&#13;
tweeledige beslissing geven. De beschikking&#13;
van 17 juli 2002 zal alleen in zoverre worden&#13;
vernietigd, dat het verlengingsverzoek zal worden&#13;
afgewezen voor het geval dat de vordering&#13;
tot indeplaatsstelling bij definitieve rechterlijke&#13;
beslissing wordt afgewezen. Voor het&#13;
overige zal de beschikking waarvan beroep&#13;
worden bevestigd. De verpachtster zal worden&#13;
veroordeeld in de kosten van het hoger beroep.&#13;
7 De beslissing&#13;
Het hof, beschikkende in hoger beroep,&#13;
bevestigt de beschikking van de pachtkamer&#13;
van de rechtbank Arnhem, locatie Wageningen&#13;
van 17 juli 2002, waarvan beroep, behoudens&#13;
voor zover de pachtovereenkomst is verlengd&#13;
ook voor het geval dat de vordering tot&#13;
indeplaatsstelling van Wouter van Velthuizen&#13;
bij in kracht van gewijsde gegane rechterlijke&#13;
uitspraak zal worden afgewezen en, in zoverre&#13;
opnieuw rechtdoende, wijst het verlengingsverzoek&#13;
voor dat geval af;&#13;
veroordeelt de verpachtster in de kosten van&#13;
het hoger beroep, aan de zijde van Van Velthuizen&#13;
begroot op € 193,– wegens griffierecht&#13;
en € 2.313,– wegens salaris.</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3727</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6825</id><udhid>UDH:TvAR/6825</udhid><titel>'J.F. Oerlemans / de minister van Landbouw, Natuurbeheer en Visserij' (TvAR 1991/4469)</titel><searchwords><searchword>TvAR 4/1991</searchword><searchword>TvAR 1991/4469</searchword><searchword>UDH:TvAR/6825</searchword></searchwords><attachments><attachment><name>1991_nr 4_Rechtspraak_4469.pdf</name><extention>pdf</extention><url>https://denhollander.info/download/6544/ci</url></attachment></attachments><inleiding>Natuurbeschermingswet, art. 12,&#13;
Europees Verdrag tot bescherming van&#13;
de rechten van de mens, art. 6, Akkerdistelverordening&#13;
Appellant is aangeschreven om egaliseren en&#13;
dichtschuiven van kreken in beschermd&#13;
natuurmonument te staken en oorspronkelijke&#13;
toestand te herstellen.&#13;
1. De Commissie voor de Rechten van de&#13;
mens heeft geoordeeld dat appellant niet de&#13;
mogelijkheid had aanwijzing als beschermd&#13;
natuurmonument voor te leggen aan rechter&#13;
lijke instantie die voldoet aan vereisten van&#13;
art. 6 EVRM. Nog te volgen beslissing van&#13;
het Hof voor de Rechten van de mens zal&#13;
rechtskracht van aanwijzing op zichzelf niet&#13;
aantasten.&#13;
2. Dat appellant - ook volgens eerdere&#13;
uitspraak van de Afdeling - verplicht is&#13;
op grond van Akkerdistelverordening&#13;
distels te bestrijden neemt niet weg dat ver&#13;
gunning als bedoeld in Natuurbeschermingswet&#13;
is vereist. Uitvoering van aan schrijving tot bestrijding van distels vindt&#13;
grens in Natuurbeschermingswet.</inleiding><content>Afdeling rechtspraak, 26 november 1990,&#13;
nrs. R 01.87.1873 en R 01.88.1050.&#13;
(Mr. Borman, mr. van der Burg en mr. van&#13;
Vliegen)&#13;
Uitspraak in de geschillen tussen: J.F.&#13;
Oerlemans te Hoogerheide, gemeente&#13;
Woensdrecht (appellant), vertegenwoordigd&#13;
door mr. C.E.A.M. van de Mortel, gemachtigde&#13;
en&#13;
de minister van Landbouw, Natuurbeheer en&#13;
Visserij (verweerder), vertegenwoordigd&#13;
door mr. M. Nagel, ambtenaar ten&#13;
departemente.&#13;
Bij besluit van 2 juli 1987, no. NMF/N87-&#13;
9297, heeft verweerder appellant op grond&#13;
van art. 29, eerste lid, van de Natuurbeschermingswet&#13;
aangeschreven om het&#13;
egaliseren en het dichtschuiven met grond&#13;
van delen van kreken op het perceel, kadastraal&#13;
bekend gemeente Woensdrecht,&#13;
sectie G, no. 1836, te staken. Dit besluit is&#13;
aan deze uitspraak gehecht.&#13;
Tegen dit besluit heeft appellant bij&#13;
schrijven van 6 juli 1987, blijkens poststempel&#13;
bij de P.T.T. ontvangen op dezelfde&#13;
datum, beroep op grond van de Wet administratieve&#13;
rechtspraak overheidsbeschikkingen&#13;
ingesteld bij de Afdeling rechtspraak&#13;
van de Raad van State.&#13;
Dit schrijven is aan deze uitspraak gehecht.&#13;
Het beroepschrift van appellant is met toepassing&#13;
van art. 11, eerste lid, van de Wet administratieve&#13;
rechtspraak overheidsbeschikkingen&#13;
aan verweerder toegezonden met de&#13;
uitnodiging om binnen veertien dagen schriftelijk&#13;
te verklaren of dit beroepschrift als&#13;
bezwaarschrift zal worden aangemerkt en&#13;
als zodanig in behandeling zal worden genomen.&#13;
De minister, voornoemd, heeft hierop niet&#13;
binnen de gestelde wettelijke termijn gereageerd.&#13;
Bij besluit van 23 februari 1988, no. NMF/&#13;
N88-769, verzonden op 26 februari 1988,&#13;
heeft verweerder appellant op grond van&#13;
art. 29, eerste lid, van de Natuurbeschermingswet&#13;
aangeschreven de toestand van het&#13;
perceel, kadastraal bekend gemeente Woensdrecht,&#13;
sectie G, no. 1836, zoals die was voor&#13;
het uitvoeren van de egalisatiewerkzaamheden,&#13;
te (doen) herstellen vóór 1 september&#13;
1988, bij gebreke waarvan hiertoe op kosten&#13;
van appellant zal worden overgegaan. Dit&#13;
besluit is aan deze uitspraak gehecht.&#13;
Tegen dit besluit heeft appellant bij schrijven&#13;
van 22 maart 1988, blijkens poststempel&#13;
bij de P.T.T. ontvangen op 23 maart 1988,&#13;
beroep op grond van de Wet administratieve&#13;
rechtspraak overheidsbeschikkingen ingesteld&#13;
bij de Afdeling rechtspraak van de Raad&#13;
van State. Dit schrijven is aan deze uitspraak&#13;
gehecht.&#13;
Met toepassing van art. 11, derde lid, van&#13;
de Wet administratieve rechtspraak overheidsbeschikkingen&#13;
is een uitnodiging aan&#13;
verweerder om te verklaren, dat het beroepschrift&#13;
van appellant als bezwaarschrift zal&#13;
worden aangemerkt en als zodanig in behandeling&#13;
zal worden genomen, achterwege&#13;
gelaten.&#13;
Desgevraagd heeft verweerder op 27 september&#13;
1988 twee verweerschriften ingediend.&#13;
Op 21 november 1988 heeft appellant een&#13;
nadere memorie ingezonden.&#13;
De geschillen zijn op 3 september 1990&#13;
behandeld in een openbare vergadering van&#13;
de Afdeling, waarin appellant en verweerder&#13;
bij monde van hun vertegenwoordigers hun&#13;
standpunten nader hebben uiteengezet.&#13;
In rechte:&#13;
Het onderhavige perceel is gelegen in het&#13;
gebied 'Markiezaatsmeer-Zuid' te Woensdrecht.&#13;
Dit gebied is bij besluit van 20 september&#13;
1982 door de Minister van het toenmalige&#13;
Ministerie van Cultuur, Recreatie en&#13;
Maatschappelijk Werk aangewezen als beschermd&#13;
natuurmonument. Bij Koninklijk&#13;
besluit van 14 maart 1986, no. 38, zijn de&#13;
beroepen die, onder andere door appellant,&#13;
tegen dit besluit waren ingesteld, ongegrond&#13;
verklaard. In het besluit van 20 september&#13;
1982 is onder meer overwogen dat het&#13;
natuurmonument door de bijzondere rangschikking&#13;
van afzettingen uit verschillende&#13;
geologische perioden in geologisch en&#13;
geomorfologisch opzicht van grote betekenis&#13;
is. Voorts is in de aanwijzing aangegeven&#13;
dat het natuurmonument wordt gekenmerkt&#13;
door een grote bodemkundige en hydrologische&#13;
verscheidenheid. In de toelichting op de aanwijzing zijn ter&#13;
gedachtenbepaling een aantal voorbeelden&#13;
gegeven van handelingen waarvoor een vergunning&#13;
is vereist. Zo worden genoemd het&#13;
ontgronden en afgraven, bodem verlagen,&#13;
aanleggen van waterlossingen, plassen of&#13;
vijvers, ophogen, egaliseren, ontginnen en&#13;
ploegen en het aanwenden van bestrijdingsmiddelen,&#13;
groei- en stoorstoffen.&#13;
Blijkens de stukken en het verhandelde ter&#13;
zitting heeft appellant op het betrokken perceel&#13;
met een bulldozer enige stukken grond&#13;
omgewoeld en ter egalisering van het terrein&#13;
enige kreken met grond dichtgeschoven. Een&#13;
en ander heeft zich afgespeeld op een oppervlakte&#13;
van ongeveer 15 ha. De Afdeling is&#13;
van de schadelijkheid van deze werkzaamheden&#13;
voor de natuurwetenschappelijke betekenis&#13;
van het onderhavige perceel, als onderdeel&#13;
van een beschermd natuurmonument,&#13;
voldoende overtuigd. Dat de in geding zijnde&#13;
handelingen niet primair strekken tot egalisering&#13;
van het terrein maar tot ontsluiting&#13;
ervan doet hieraan, anders dan appellant&#13;
kennelijk meent, niet af. Naar het oordeel van&#13;
de Afdeling heeft verweerder zich dan ook&#13;
terecht op het standpunt gesteld dat voor&#13;
deze werkzaamheden ingevolge voornoemd&#13;
art. 12, eerste lid, in samenhang met het&#13;
tweede lid, van de Natuurbeschermingswet&#13;
een vergunning is vereist. Vast staat dat appellant&#13;
niet over een dergelijke vergunning&#13;
beschikte, zodat verweerder op grond van het&#13;
bepaalde in art. 29, eerste lid, van Natuurbeschermingswet&#13;
bevoegd was tot het doen&#13;
uitgaan van de in geding zijnde aanschrijvingen.&#13;
Ter zitting heeft appellant gewezen op het&#13;
rapport van de Europese Commissie voor de&#13;
Rechten van de Mens (hierna te noemen:&#13;
de Commissie) van 3 april 1990 inzake&#13;
Johannes Oerlemans contre Pays-Bas. In dit&#13;
rapport komt de Commissie tot het oordeel&#13;
dat verzoeker Oerlemans niet de mogelijkheid&#13;
heeft gehad de aanwijzing van (het hem&#13;
in mede-eigendom toebehorende perceel in)&#13;
het 'Markiezaatsmeer-Zuid' als beschermd&#13;
natuurmonument voor te leggen aan een&#13;
rechterlijke instantie die voldoet aan de vereisten&#13;
van art. 6 van het Europees Verdrag tot&#13;
bescherming van de rechten van de mens en&#13;
de fundamentele vrijheden (hierna te noemen:&#13;
het Verdrag). De Commissie is dan ook&#13;
van oordeel dat op dit punt sprake is van een&#13;
schending van art. 6, eerste lid, van het Verdrag.&#13;
Op 9 juli 1990 heeft de Commissie de&#13;
klacht van de heer Oerlemans aanhangig&#13;
gemaakt bij het Europese Hof voor de Rechten&#13;
van de mens (hierna te noemen: het Hof)-&#13;
Onder verwijzing naar het desbetreffende&#13;
verzoekschrift van de Commissie heeft appellant&#13;
de Afdeling verzocht de uitspraak in&#13;
de onderhavige zaken aan te houden, totdat&#13;
door het Hof uitspraak zal zijn gedaan ter&#13;
zake van zijn klacht over schending van art. 6&#13;
van het Verdrag. Volgens appellant zal een&#13;
honorering van zijn klacht door het Hof tot&#13;
gevolg hebben dat de grondslag aan de in&#13;
geding zijnde aanschrijvingen komt te ontvallen.&#13;
De Afdeling overweegt dienaangaande dat&#13;
in het Nederlandse bestuursrecht in het algemeen&#13;
geldt dat een door een administratief&#13;
orgaan genomen beschikking rechtskracht&#13;
heeft, tenzij deze door een rechterlijke of&#13;
bestuurlijke autoriteit is vernietigd of geschorst.&#13;
Van het een noch het ander is in dit&#13;
geval sprake.&#13;
Naar Nederlands recht moet de Afdeling&#13;
derhalve bij de beoordeling van de thans&#13;
bestreden besluiten uitgaan van de rechtskracht&#13;
van het besluit van de Minister van het&#13;
toenmalige Ministerie van Cultuur, Recreatie&#13;
en Maatschappelijk Werk van 20 september&#13;
1982.&#13;
Het Verdrag brengt hierin geen verandering.&#13;
De klacht van appellant ter zake van&#13;
schending van art. 6 kan immers slechts tot&#13;
gevolg hebben dat het Hof beslist over de&#13;
vraag welke waarde in dit geval aan het&#13;
Kroonberoep moet worden toegekend; de&#13;
rechtskracht van de aanwijzing van het 'Markiezaatsmeer-&#13;
Zuid' als beschermd natuurmonument&#13;
wordt er op zichzelf niet door&#13;
aangetast.&#13;
Een voor appellant positieve beslissing&#13;
van het Hof betekent derhalve niet dat de&#13;
grondslag aan de in geding zijnde aanschrijvingen&#13;
zal komen te ontvallen.&#13;
De Afdeling ziet dan ook geen aanleiding&#13;
om aan het verzoek van appellant tot aanhouding&#13;
van Haar uitspraak te voldoen.&#13;
Appellant heeft ter rechtvaardiging van&#13;
zijn handelwijze naar voren gebracht dat hij&#13;
op grond van de Akkerdistelverordening&#13;
Noord-Brabant verplicht is het onderhavige&#13;
terrein van akkerdistels te ontdoen. Burgemeester&#13;
en wethouders van Woensdrecht hebben hem daartoe ook bij brieven van&#13;
16 juni en 8 juli 1987 aangeschreven. Verder&#13;
heeft de Afdeling in Haar uitspraak van&#13;
13 mei 1987 inzake no. R03.86.4973/Sp 19&#13;
ten name van Gebr. Colpaart B.V. te Woensdrecht&#13;
geoordeeld dat burgemeester en wethouders&#13;
van Woensdrecht ingevolge de&#13;
Akkerdistelverordening Noord-Brabant verplicht&#13;
zijn lastgevingen tot zuivering van de&#13;
gronden van akkerdistels te doen uitgaan.&#13;
Volgens appellant kunnen slechts op de door&#13;
hem beproefde wijze de akkerdistels ter&#13;
plaatse zodanig worden bestreden dat verdere&#13;
verspreiding van dit onkruid naar aangrenzende&#13;
landbouwgebieden wordt voorkomen.&#13;
In verband met de geaccidenteerde&#13;
bodem en de aanwezigheid van kreken is het&#13;
maaien van de distels niet mogelijk, terwijl&#13;
chemische bestrijding niet is toegestaan en&#13;
bestrijding met de hand ondoenlijk is. De&#13;
onderhavige werkzaamheden hebben ertoe&#13;
geleid dat het terrein voor landbouwwerktuigen&#13;
is ontsloten, zodat mechanische&#13;
bestrijding mogelijk is geworden.&#13;
Verweerder heeft naar voren gebracht dat&#13;
zijn beleid is gericht op het zo goed mogelijk&#13;
ontwikkelen van het natuurgebied op basis&#13;
van de aanwezige waarden en mogelijkheden.&#13;
De door appellant uitgevoerde werkzaamheden&#13;
acht verweerder een doorkruising&#13;
van dit beleid en te ver strekkend in&#13;
het licht van de daarmee beoogde bestrijding&#13;
van akkerdistels. Hierbij heeft hij naar voren&#13;
gebracht dat de massale ontwikkeling van de&#13;
distel een gevolg is van het afsluiten van het&#13;
Markiezaatsmeer. Door deze afsluiting is&#13;
echter op bepaalde plaatsen tevens een natuurlijke&#13;
ontwikkeling op gang gekomen die&#13;
tot struweel- en bosvorming leidt. Ten gevolge&#13;
van dit proces zullen de akkerdistels&#13;
geleidelijk verdwijnen.&#13;
Voorts bestaan er plannen om langs de&#13;
voormalige zeedijk de snelle totstandkoming&#13;
van een 'bosscherm' te bevorderen waarmee&#13;
een aanzienlijke reductie van overwaaiend&#13;
distelpluis kan worden bereikt. Tot het moment&#13;
waarop dit scherm en de natuurlijke&#13;
struweel- en bosvorming effect sorteren is&#13;
verweerder bereid een aantal interimmaatregelen&#13;
ter bestrijding van de akkerdistels&#13;
mogelijk te maken. Zo is het appellant&#13;
toegestaan om een strook van 30 m langs de&#13;
grens van zijn perceel te maaien, mits dit&#13;
geschiedt na 1 juli en er geen grondverzet&#13;
(egaliseren en dergelijke) plaatsvindt. Voorts&#13;
heeft verweerder aangevoerd dat er proeven&#13;
worden genomen met bespuiting van de distels&#13;
met natuurlijke kleefstoffen om te&#13;
voorkomen dat de pluizen van de distels naar&#13;
aangrenzende landbouwgebieden overwaaien.&#13;
Deze maatregelen acht verweerder&#13;
geen schadelijke handelingen in de zin van&#13;
art. 12 van de Natuurbeschermingswet.&#13;
De Afdeling stelt voorop dat Haar voornoemde&#13;
uitspraak van 13 mei 1987 inzake&#13;
no. R03.86.4973/Sp 19 aldus moet worden&#13;
gelezen dat burgemeester en wethouders van&#13;
Woensdrecht op grond van de imperatief&#13;
geformuleerde aanschrijvingsbepaling van&#13;
de Akkerdistelverordening Noord-Brabant&#13;
weliswaar verplicht zijn de betrokken gebruiker,&#13;
eigenaar, erfpachter of vruchtgebruiker&#13;
aan te schrijven de grond van akkerdistels&#13;
te zuiveren indien zij van oordeel zijn&#13;
dat deze verplichting niet of niet behoorlijk&#13;
wordt nagekomen, doch dat de grens van de&#13;
wijze waarop uitvoering wordt gegeven aan&#13;
zulk een aanschrijving is gelegen in het bepaalde&#13;
in de Natuurbeschermingswet. Dit&#13;
betekent onder meer dat de omstandigheid&#13;
dat appellant op grond van het bepaalde in de&#13;
Akkerdistelverordening verplicht is de akkerdistels&#13;
te bestrijden, niet wegneemt dat"&#13;
voor het daartoe uitvoeren van werkzaamheden&#13;
die, zoals hiervoor is overwogen, schadelijk&#13;
zijn voor de natuurwetenschappelijke&#13;
betekenis van het perceel, een vergunning als&#13;
bedoeld in art. 12 van de Natuurbeschermingswet&#13;
is vereist.&#13;
Gelet op hetgeen uit de stukken en tijdens&#13;
het verhandelde ter zitting naar voren is gekomen&#13;
heeft verweerder zich naar het oordeel&#13;
van de Afdeling met recht op het&#13;
standpunt gesteld dat de door appellant uitgevoerde&#13;
werkzaamheden de essentiële&#13;
natuurbeschermingswaarden van het gebied&#13;
zodanig schaden dat voor deze werkzaamheden&#13;
niet alsnog een vergunning kan worden&#13;
verleend.&#13;
De situatie ter plaatse is aldus dat door de&#13;
onderhavige werkzaamheden de geomorfologische&#13;
structuur van een groot deel van het&#13;
beschermd natuurmonument ernstig wordt&#13;
aangetast.&#13;
De vaststelling dat de door appellant uitgevoerde&#13;
werkzaamheden de essentiële natuurbeschermingswaarden&#13;
van het gebied in zo&#13;
ernstige mate aantasten dat geen vergunning ingevolge de Natuurbeschermingswet kan&#13;
worden verleend, brengt met zich dat de in&#13;
de Akkerdistelverordening Noord-Brabant&#13;
neergelegde verplichting tot het zuiveren&#13;
van de grond van akkerdistels en de daarop&#13;
gebaseerde aanschrijvingen van burgemeester&#13;
en wethouders van Woensdrecht&#13;
van 16 juni en 8 juli 1987 geen rechtvaardiging&#13;
kunnen vormen voor deze werkzaamheden.&#13;
Deze aanschrijvingen mogen&#13;
immers, gelijk hiervoor is gesteld, niet zo&#13;
ver strekken dat in strijd met het bepaalde&#13;
in de Natuurbeschermingswet wordt gehandeld.&#13;
Hetgeen appellant heeft aangevoerd heeft&#13;
de Afdeling er voorts niet van overtuigd dat&#13;
de door hem voorgestane werkwijze de enig&#13;
mogelijke en noodzakelijke manier is om aan&#13;
het bepaalde in de Akkerdistelverordening&#13;
Noord-Brabant te voldoen.&#13;
Onder deze omstandigheden is er geen&#13;
grond voor het oordeel dat verweerder, bij&#13;
afweging van de betrokken belangen, niet in&#13;
redelijkheid tot de bestreden besluiten heeft&#13;
kunnen komen.&#13;
Aangezien ook overigens niet is gebleken&#13;
dat de bestreden besluiten in aanmerking&#13;
komen om te worden vernietigd op een der in&#13;
art. 8, eerste lid, van de Wet administratieve&#13;
rechtspraak overheidsbeschikkingen genoemde&#13;
gronden, dienen de beroepen te worden&#13;
verworpen.&#13;
Uitspraak:&#13;
De Raad van State, Afdeling rechtspraak;&#13;
Gezien de Wet administratieve rechtspraak&#13;
overheidsbeschikkingen en de Wet op de&#13;
Raad van State;&#13;
Recht doende in naam der Koningin:&#13;
verwerpt de beroepen.</content><legacyfootnotes/><footnotes><footnote/></footnotes><auteurs>Mr. Borman, mr. van der Burg en mr. van&#13;
Vliegen</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6825</htmlpath></article>
</articles></edition>
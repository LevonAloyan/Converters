<edition><articles><article><jaar>1986</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1986</searchword><id>6368</id><udhid>UDH:TvAR/6368</udhid><titel>Europa bijeen op Tenerife</titel><searchwords><searchword>TvAR 10/1986</searchword><searchword>UDH:TvAR/6368</searchword></searchwords><attachments><attachment><name>1986_nr 10_Artikel_Lopes.pdf</name><extention>pdf</extention><url>https://denhollander.info/download/6150/ci</url></attachment></attachments><inleiding>In de laatste week van september 1985 woonden wel 120 personen het Congres van het Comité Européen de droit rural te Puerto de la Cruz op Tenerife bij. Het eiland accommodeert touristen gedurende het gehele jaar, doch beleeft in genoemde perio-de een dieptepunt. De organiserende Spanjaarden zagen aldus kans het congres een omgeving te bieden die de harde werkers in onze kringen eigener beweging niet zou-den opzoeken. Uit EG-gezichtspunt is het het vermelden waard dat de Canarische eilanden een van het moederland afwijkende status innemen.&#13;
De organisatie bevond zich op Noordeuropees niveau. Opvallend was dat de zit-tingen, ook die van negen uur des ochtends, precies op tijd begonnen en dat de be-zettingsgraad steeds hoog was. Een dagtocht met een spectaculair hoogtepunt boven de 2500 meter in een maanlandschap en een culinair en muzikaal hoogtepunt op oceaanniveau, alsmede enkele ontvangsten door autoriteiten, waren stuk voor stuk een groot succes.&#13;
Ons land was met twaalf man vertegenwoordigd, om niet te zeggen oververtegen-woordigd. We hebben samen gereisd, samen overlegd over Nederlandse stand-punten, de interventies onder elkander verdeeld en in één of meer groepen de vrije tijd doorgebracht. Ik kan niet beoordelen of de buitenlanders in dezelfde mate com-munes vormen.&#13;
Er waren drie thema's met even zovele werkgroepen. De rapporten waren alleen nationaal en voornamelijk tamelijk uitvoerig. Ik beperk mij tot een weergave van het Nederlandse rapport omtrent agrarisch waterrecht door mr J. Oggel, dat over produktiebeperking door mr M.J. Kuiper en een alleen onder de Nederlandse dele-gatie verspreide beschouwing van de hand van de actieve deelnemer mr J.N. Kras (Vereniging van Bloemenveilingen in Nederland) als bron van informatie over de marktsector. Daarna bewerk ik de uitvoerige conclusies van de drie commissies. Daarin zijn de rechtsvergelijking en de mogelijkheid van harmonisatie belangrijke methoden. </inleiding><content>EIGENDOM VAN EN BESCHIKKING OVER WATER TEN BEHOEVE VAN DE LAND- EN TUINBOUW&#13;
Zoetwatervoorziening&#13;
Door de vervuiling van grond- en oppervlaktewater en door de omschakeling naar teelten, die voortdurende beschikking over veel zoet water vereisen, dreigt een zeer groot structureel tekort aan zoet water in Nederland.&#13;
De Franse zoutlozingen veroorzaken voor tientallen miljoenen guldens per jaar schade aan de glastuinbouw. De vraag naar oppervlaktewater neemt in de periode 1976-1990 met een factor 2,5 a 3 toe en die naar oppervlaktewater voor beregening met een factor 6 a 7. Met dit beregeningsscenario is 775 miljoen gulden gemoeid (PAWN-rapport, zie Tweede Kamer 1984-1985, nr. 18 793).&#13;
Wetgeving&#13;
a. Organisatorisch en institutioneel:&#13;
Waterstaatswet 1900, Keurenwet, Wet algemene bepalingen milieuhygiëne.&#13;
Een nieuwe Waterschapswet verkeert in het voorontwerpstadium. Zij beoogt meer eenheid in de wettelijke fundamenten van de waterschappen te brengen en zal (dus) de Keurenwet, de Bevoegdhedenwet en een deel van de Waterschapswet doen vervallen. Zij zal regelen de instelling en opheffing van waterschappen door Provin-ciale Staten, de inrichting van het waterschapsbestuur en de verkiezingen daarvoor, bijzondere bevoegdheden van de besturen, de financiën en het provinciale- en rijks-toezicht.&#13;
b. Kwalitatief waterbeheer:&#13;
Wet verontreiniging oppervlaktewateren met als instrumenten lozingsverbod zonder vergunning, landelijke lozingsnormering, heffingenstelsel, waterkwaliteitsplannen en een indicatief meerjarenprogramma.&#13;
Het beheer van rivieren, kanalen en zeearmen berust bij de minister van Verkeer en Waterstaat, van de overige wateren bij provincies en/of waterschappen. De Wet op de bodembescherming (Stb. 1986, 374, gedeeltelijke inwerkingtreding 1 januari 1987) zal grondwaterwingebieden een speciale bescherming bieden.&#13;
c. Kwantitatief waterbeheer: Deltawet, Rivieren wet, Grondwaterwet.&#13;
Een Wet op de waterhuishouding wordt ontworpen. Zij zal een vergunningenstel-sel voor lozing op en onttrekking aan oppervlaktewateren bieden en waterhuishoud-kundige plannen voorschrijven. Tevens zal worden voorzien in het aangaan van waterakkoorden tussen waterbeheerders. Bij wijziging van het ontwerp zullen waar-schijnlijk de kwaliteits- en kwantiteitsaspecten in genoemde planning worden geïnte-greerd. De minister van Verkeer en Waterstaat zal door middel van een nota van wijzigingen van het ontwerp de planregelingen inzake grondwater en oppervlakte-water samenvoegen en deels onderbrengen in de Wet op de waterhuishouding en deels in de wettelijke regeling van milieubeleidsplannen.&#13;
De conclusies van de commissie-water&#13;
Water is onontbeerlijk en onvervangbaar voor economische en sociale ontwikkelin-gen, in het bijzonder in de landbouw. Daarom moet het gebruik van water voor agrarische doeleinden ondergebracht worden in een algemene wettelijke regeling ter zake. Planning en gebruik moeten zijn gebaseerd op meervoudige bestemming. We moeten absoluut gebruik maken van alle ter beschikking staande technische mogelijkheden om de watervoorraden maximaal te benutten, en de hoogste water-kwaliteit te bereiken. Agrarisch gebruik omvat niet alleen irrigatie, maar ook vee-teelt, akkerbouw, enz.&#13;
In het bijzonder zou collectief gebruik van water voor agrarische doeleinden moe-ten worden aangemoedigd. Daarbij speelt geen rol of het water eigendom is van par-ticulieren of van de overheid of dat het oppervlakte- of grondwater betreft. Evenmin maakt het verschil of dat gebruik wordt georganiseerd door corporaties, coöperatie-ve of andere verenigingen of andere groepen. Dergelijke organisaties lenen zich ook goed voor drainage en water kering.&#13;
Verkregen agrarische gebruiksrechten zouden moeten worden geëerbiedigd. We moeten echter bij de uitoefening van die rechten de mogelijkheden en vereisten van de huidige tijd niet uit het oog verliezen.&#13;
De overheid dient door middel van wetgeving het optimale gebruik van water te verzekeren, onverschillig of we met particuliere of overheidseigendom te doen heb-ben. Daarbij moet onteigening (nationalisatie) niet onvermijdelijk worden geacht met het oog op het vereiste beheer. Het onderwerp zou erkenning moeten vinden in het kader van planning en grondgebruik; het gaat immers om een essentieel ele-ment van het milieu.&#13;
Onderhoud en verbetering van watervoorkomens worden als van levensbelang be-schouwd, niet alleen omdat verslechtering aan hun toekomstig gebruik in de weg staat, maar ook vanwege de schadelijke gevolgen voor het milieu. Maatregelen, zo-wel preventief als repressief, dienen door de overheid te worden genomen. Als ge-volg daarvan zou onder bepaalde omstandigheden het gebruik van bepaalde technie-ken of methoden aan beperkingen kunnen worden onderworpen of juist verplicht gesteld. Het is noodzakelijk zo breed en zo snel mogelijk supranationale wetgeving en aanbevelingen omtrent de kwaliteit van watervoorkomens, uitgaande van de Raad van Europa en binnen de lidstaten der Europese Gemeenschap, tot stand te brengen.&#13;
REGELINGEN TER BEPERKING VAN DE PRODUKTIE IN DE LANDBOUW&#13;
Aan de orde is iedere overheidsmaatregel die beoogt rechtstreeks en dwingend de to-tale produktie dan wel een bepaald deel daarvan kwantitatief te beperken.&#13;
Vormen van kwantitatieve produktiebeperkingen&#13;
Er zijn globale produktiebeperkingen, een stand still-systeem, een vereveningsstel-sel, individuele contingenteringen, beperkingen van het gebruik van produktie-factoren en, bij uitzondering, kwaliteitsregelingen.&#13;
Voor ons land zijn globale regelingen zeer nadelig. De individuele producent kan uitbreiden en concurreert met de anderen in produktiesnelheid, waardoor - zeker bij een overcapaciteit - het globale quotum weldra uitgeput is en een produktie verbod zal worden ingesteld. Zie bijvoorbeeld de visserijquotering. Maar ook indivi-duele contingentering heeft belangrijke nadelen. Meestal is er juridisch en bestuur-lijk gecompliceerde verdeling in contingenten per produkt nodig. Bovendien dient de overdraagbaarheid van de contingenten te worden geregeld. Voorbeelden zijn de vangstbeperking voor de tong- en scholvisserij en de superheffing (melkquoterings-regeling).&#13;
Een stand still-systeem is qua opzet globaal, qua uitwerking individueel, bijvoor-beeld de Interimwet beperking varkens- en pluimveehouderijen en de regeling van de visserij licenties (beperking visserij op gequoteerde vissoorten tot thans gere-gistreerde vissersvaartuigen).&#13;
Verevening van overschrijdingen en restanten van individuele contingenten komt voor in de EG-quotaregelingen voor suiker en voor melk en bij de Nederlandse groepscontingenten voor de visserij op tong en schol (overdracht som van indivi-duele contingenten aan een producentenorganisatie).&#13;
Beperkingen van het gebruik van produktiefactoren ontmoeten wij bijvoorbeeld bij de bestrijding van aardappelmoeheid in Nederland en bij de technische visserij-maatregelen van de EG. In ons land wordt jarenlang gediscussieerd over een maxi-mum motorvermogen voor vissersvaartuigen.&#13;
Bij uitzondering kan een kwaliteitsregeling produktiebeperking beogen, bijvoor-beeld de EG-regeling voor groenten en fruit.&#13;
Nadere regeling van produktiebeperkingen&#13;
Een verbod tot overschrijding van een maximum of tot afwijking van bepaalde voorwaarden stelt de ondernemer voor de keus tussen eerbiediging van het recht en de instandhouding van zijn onderneming. Daarom verdient een administratieve sanctie de voorkeur, zoals de min of meer prohibitieve superheffing voor melk of kwantitatieve beperkingen bij prijsgaranties. Beperkte overdraagbaarheid van indi-viduele contingenten is bezwaarlijk en komt in recente regelingen als de Interimwet (zie boven) en die voor visserij licenties dan ook in beginsel niet meer voor. Ook de superheffing kent uitzonderingen op 'melkquotum volgt grondgebruik', zoals over-gang van maximaal 5,5 hectare grond zonder quotum bij ingebruikgeving voor maximaal één jaar. In Nederland blijkt thans de opkoop van individuele contingen-ten de verstarring van de produktiestructuur nauwelijks tegen te gaan.&#13;
Superheffing - bijzondere situaties&#13;
Investeringen in nieuwe standplaatsen en de verwerving van grond of van een heel bedrijf worden in Nederland slechts in aanmerking genomen indien zij aangegaan zijn tussen 1 september 1981 en 1 maart 1984 en bepaalde minima bedragen, va-riërend van ƒ 20 000 tot ƒ 100 000. De quotumtoewijzing in niet voorziene gevallen, oorspronkelijk de praktische grondslag om leemten in de regeling te ontdekken, beperkt zich thans tot zeldzame gevallen van overmacht. Nu reeds laten 33 000 verzoekschriften, vervolgens 5000 bezwaarschriften en 7000 beroepen op de rechter zien hoeveel bestuurlijke en juridische bezwaren aan een systeem van individuele toewijzingen kleven.&#13;
Algemene rechtsbeginselen&#13;
Het gelijkheidsbeginsel dwingt de rechter ook bij de opzet van een systeem van quotaverdeling voor duidelijke criteria te kiezen, dus niet bijvoorbeeld 'redelijkheid en billijkheid'.&#13;
Het beginsel van rechtszekerheid noopt tot het stellen van regels en zou voor de EG aanleiding kunnen zijn in de toekomst geen beperkingen aan de overdraagbaar-heid te verbinden.&#13;
In Nederland worden produktiebeperkingen vaak getoetst aan rechtsbeginselen van de EG, misschien omdat een beginsel van vrije bedrijfsuitoefening in de Neder-landse rechtspraak wordt gemist.&#13;
De conclusies van de commissie-produktiebeperking&#13;
Hoewel een grote mate van vrijheid en een echt beroepsinitiatief beide wenselijk zijn, zijn overheidsingrijpen op de landbouwmarkt en financiële steun daaraan niet meer weg te denken. Daarbij moet de overheid wel acht slaan op:&#13;
1. de noodzaak binnen de EG de wettelijke regelingen van de landbouwcoöperaties te harmoniseren. Daartoe zou een EG-richtlijn moeten worden ontworpen, in de eerste plaats gericht op de verzekering van actieve deelneming in de coöperatie, op vergemakkelijking van uitwisseling van informatie tussen leden en bovendien op toezicht op de ontwikkeling van verantwoordelijkheden van de beheerders van coöperaties;&#13;
2. de noodzaak steeds te waken over de redelijkheid van standaardovereenkomsten voor de contractteelt. Daarbij is het voorbeeld van beproefde handelscontracten aan te bevelen;&#13;
3. de conclusies uit te houden juridisch-economisch onderzoek naar de mate waarin landbouwbedrijven zouden mogen profiteren van wettelijke marktregelingen, zo als die bestaan voor handel en industrie;&#13;
4. de gelegenheid de rechterlijke en bestuurlijke middelen, in het bijzonder in agra-rische en economische aangelegenheden, te vereenvoudigen, te versnellen en te harmoniseren;&#13;
5. de ruimere mate van aanvaarding van organisaties als de Britse marketing boards in de landen waar zij toegepast worden. Hun succes is toe te schrijven aan de kracht van de boeren zelf, zowel ten tijde van de oprichting als gedurende hun functioneren. JURIDISCHE AFZETSTRUCTUREN&#13;
De organisatie moet zich beperken tot de creatie van marktomstandigheden die tot realistische prijsniveaus leiden. Idealiter is de prijs stabiel, het rendement van de boer redelijk en staat de consument een voldoende en gevarieerd aanbod van hoog-waardige produkten voor billijke prijzen ter beschikking.&#13;
De Registratiewet 1917 ontzag de land- en tuinbouwveilingen, de heffing ad ½% op openbare veilingen verviel in 1923. De Wet op de coöperatieve verenigingen ver-toont grote overeenstemming met de statuten van anterieure Nederlandse coöpera-ties en de daarmee opgedane ervaringen.&#13;
In de crisisjaren dertig kwamen eerst afzonderlijke machtigingswetten die de rege-ring bevoegdheden verleenden de prijzen te stabiliseren en de afzet te bevorderen. Toen verscheen de Landbouwcrisiswet 1933 die gewerkt heeft tot 1957. Het over-heidsingrijpen in de jaren dertig verliep langs privaatrechtelijke weg (bijvoorbeeld met behulp van stichtingen) en beoogde het aanbod aan de geringere vraag aan te passen. Aldus moest een nieuwe orde worden geschapen. In 1938 diende de wet me-de ten behoeve van de voedselvoorziening in oorlog(sgevaar). Na de oorlog ver-schaften de Wet op de bedrijfsorganisatie 1950, de Landbouwwet 1957, het EEG-Verdrag 1957, de In- en uitvoerwet 1962, de Zaaizaad- en Plantgoedwet 1966 en de Landbouwkwaliteitswet 1971 de wettelijke basis voor een redelijke levensstandaard voor de boeren en een goede voedselvoorziening voor de bevolking.&#13;
Coöperaties&#13;
Ongeveer de helft van de opbrengst in de land- en tuinbouw wordt bereikt via coöpe-raties. Boeren en tuinders zijn lid van gemiddeld vier a vijf coöperaties.&#13;
De coöperatieve verenigingen doen de verwerking wel plaatsvinden door een NV of BV waarvan de aandelen haar eigendom zijn. De algemene ledenvergadering van de coöperatieve vereniging is dan dezelfde als de aandeelhoudersvergadering van de NV en het bestuur van de coöperatieve vereniging dezelfde als de raad van commis-sarissen of het bestuur van de NV.&#13;
Het bedrijf van de coöperatieve vereniging in groente, fruit en sierteelt is een markt-organisatie, verleent immers vooral diensten aan verkopende leden en kopende leden door de confrontatie van vraag en aanbod. Het lidmaatschap van een afzetcoöperatie omvat de verplichting tot verkoop van de produktie. De verwerkingscoöperatie daarentegen wordt eigenaresse van de (al dan niet verwerkte) produkten voordat de-ze de fabriek verlaten. Handelaren die geen leden zijn, betalen veel minder voor de service dan de leden. De positie van de coöperaties op de markt is relatief sterk, mede door het grote aantal kleine bedrijven met bederfelijke produkten moet het aanbod worden gebundeld. De kosten van de dienstverlening zijn voor alle leden gelijk en het stemrecht is (ook) maar ten dele afhankelijk van de omzet van het bedrijf; wel bestaat in de aansprakelijkheidsregeling een rechtvaardige koppeling van risico aan omzet. De positie van de directie is geregeld in de statuten, het reglement en in de arbeidsovereenkomst. De coöperatie dient ingeschreven te zijn in het handelsregister. Publiekrechtelijke bedrijfsorganisatie&#13;
Produktschappen omvatten alle bedrijven die betrokken zijn bij de produktie, de verwerking en de afzet van bepaalde produkten. (Hoofd-) bedrijfschappen vereni-gen alle bedrijven van eenzelfde of verwante soort, bijvoorbeeld het Bedrijfschap voor de groothandel in bloemen en het Landbouwschap. Beide soorten schappen zorgen vooral voor een geregeld overleg over markten en ondernemingen en vaardi-gen autonoom of in medebewind verordeningen uit; op de naleving ziet de Algemene Inspectiedienst toe. Bovendien adviseren de schappen de overheid, registreren zij ondernemingen en verrichten zij daden van vrij bestuur (bijvoorbeeld subsidiëring van onderzoek, reclame). Bij de huidige werkzaamheden ligt de nadruk op de uit-voering in medebewind van maatregelen van de centrale overheid en van de in EG-verband tot stand gekomen besluiten. Natuurlijke en rechtspersonen die rechtstreeks in hun belangen worden getroffen door besluiten of handelingen van de Sociaal-Economische Raad, produkt- of bedrijfschappen, kunnen in beroep gaan bij het College van Beroep voor het bedrijfsleven. Als daden van vrij bestuur van het Land-bouwschap kunnen worden genoemd de voorbereiding en opstelling van, algemene leverings- en contractuele voorwaarden en de voorwaarden voor kassenbouw; toe-passing van een en ander geschiedt vrijwillig.&#13;
Europese Gemeenschap&#13;
Het doel van het EG-landbouwbeleid (art. 38 Verdrag) is de toeneming van de pro-duktiviteit; een redelijke levensstandaard voor de agrarische bevolking; stabiele markten; de veiligstelling van de voedselvoorziening en redelijke prijzen voor de ge-bruikers. Bij een en ander gaat het producentenbelang boven het consumenten-belang. Volledig vrije handel komt slechts in enkele produkten voor, bijvoorbeeld in aardappelen, groenten en sierteelt.&#13;
De instandhouding van EG-prijzen (ver) boven wereldmarktniveau is op den duur onhoudbaar. Wel is er vrije prijsvorming bij diverse akkerbouwprodukten, groen-ten, fruit en sierteeltprodukten; hiervoor gelden ook de landbouwvrijstellingen. Het is van belang te weten hoe de verhouding is tussen participanten en de algemene en bijzondere mededingingsregels (art. 85-94 Verdrag), met andere woorden in hoe verre horizontale en verticale afspraken tussen producenten en met hun afzetorganisa-ties niet onder de werking van art. 85, lid 1 (concurrentievervalsing met vijf voorbeel-den) vallen. De mededingingsregels zijn slechts van toepassing voor zover de Raad zulks bepaalt (art. 42 Verdrag). Volgens zijn besluit (Vo 26/62, 4 maart 1962, art. 2 en EG-regelingen met betrekking tot de marktordening) is art. 85, lid 1 niet van toe-passing met betrekking tot de produktie van en handel in landbouwprodukten die een wezenlijk bestanddeel uitmaken van een nationale marktorganisatie of die ver-eist zijn bij de verwezenlijking van landbouwdoelstellingen (art. 39 Verdrag). Vol-gens besluit (Vo 1035/72 en 59/66) dragen de telersverenigingen in groenten en fruit bij aan de verwezenlijking van landbouwdoeleinden en zij de totstandkoming van die verenigingen te vergemakkelijken, indien althans alle produktie van de vereniging wordt verkocht. De Raad wenst (dus) niet in het algemeen een bevordering van de structurering via producentenverenigingen. Wel is het maatschappelijk belang van de landbouwcoöperaties erkend, ook door het Europese Parlement (april 1983). Nemen zij echter (bijna) een monopoliepositie in, dan zijn zij zeker in strijd met art. 85, lid 1.&#13;
Slot&#13;
Mr J.N. Kras vindt elk rechtstreeks ingrijpen in de prijzen door de overheid onge-wenst. Een zuivere afstemming van vraag en aanbod bij volkomen concurrentie leidt tot een rendement van nul, zie bijvoorbeeld de grote sierteeltveilingen. De overheid zou zich moeten beperken tot bemoeienis met individuele factoren als produkt-vernieuwing, kwekersrecht, kwaliteitscontrole, milieuwetgeving, pachtwetgeving en met, nog minder direct, onderwijs, onderzoek en voorlichting.&#13;
De conclusies van de commissie-markt&#13;
1. Het doel van de beperkende maatregelen is de voorkoming van overproduktie, de beheersing van de effecten van ongebreidelde prijscompetitie in situaties met een overschot en de garantie van behoud van natuurlijke bronnen. Bovendien beogen sommige landen enigermate milieubeheer te voeren.&#13;
2. In Zwitserland en Oostenrijk zijn produktiebeperkende maatregelen tegen woordig de enige realistische middelen om de genoemde doeleinden te verwezenlij-ken, in het bijzonder met betrekking tot het behoud van levensvatbare gezinsbedrij- ven.&#13;
3. Met het oog op de verschillen in feitelijke en wettelijke omstandigheden, kan Zwitserse en Oostenrijkse ervaring met dergelijke maatregelen in zeer beperkte mate worden overgebracht naar de EG.&#13;
Momenteel wordt de situatie op de EG-melkmarkt gekenmerkt door een zeer uit-eenlopende politiek in de lidstaten. Twee leden passen de melkquotaregels niet toe. In andere landen hebben terugwerkende kracht en (andere) toepassingsmethoden ge-leid tot een groot aantal rechtsgedingen; daarbij wordt een beroep gedaan op de al-gemene rechtsbeginselen van non-discriminatie en de bescherming van gerechtvaar-digde verwachtingen. In zekere zin zijn ook vorderingen ingesteld tegen inbreuk op grond (wettelijke) rechten op particuliere eigendom en op het recht een bedrijf of beroep uit te oefenen.&#13;
4. De vestiging van stelsels voor de produktiebeperking brengt het probleem een nieuw soort apparaat te ontwikkelen met alle juridische en bestuurlijke implicaties van dien.&#13;
Daarbij werpen in de EG dergelijke systemen fundamentele rechtsvragen op met betrekking tot de schending van het discriminatieverbod en de schepping van onge-lijke concurrentievoorwaarden.&#13;
5. Indien zulke maatregelen op andere gebieden in de EG moeten worden toegepast, dient zorg te worden gedragen te verzekeren dat zulks zowel in juridische als feitelijke zin in alle lidstaten mogelijk is.&#13;
6. Essentieel is de verbetering van de flexibiliteit van het melkquotastelsel door de introductie van een beperkte mogelijkheid quota los van het land over te dragen.&#13;
7. Op langere termijn kan de groeiende betekenis van milieudoelstellingen in de landbouw een vergaande verandering van de situatie en van de nodige staatssubsi- dies ten gevolge hebben.</content><legacyfootnotes/><footnotes><footnote/></footnotes><auteurs>Mr D.L. Rodrigues Lopes</auteurs><published>1986-10-01 00:00:00</published><modified>1986-10-01 00:00:00</modified><editiondate>1986-10-01</editiondate><htmlpath>https://denhollander.info/artikel/6368</htmlpath></article>
</articles></edition>
<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2001</searchword><id>5637</id><udhid>UDH:TvAR/5637</udhid><titel>Flora- en faunawet: de regulering van de bescherming van soorten</titel><searchwords><searchword>TvAR 12/2001</searchword><searchword>UDH:TvAR/5637</searchword></searchwords><attachments><attachment><name>2001_nr 12_Artikel_Ampt-Riksen.pdf</name><extention>pdf</extention><url>https://denhollander.info/download/5569/ci</url></attachment></attachments><inleiding>1. Inleiding&#13;
De Flora- en faunawet richt zich in beginsel tot alle dier- en plantensoorten die in&#13;
Nederland van nature aanwezig zijn. Voor vogels gaan de geografische grenzen verder:&#13;
ook vogels die van nature op het Europese grondgebied van de Lid-Staten van de EU&#13;
voorkomen, komen in de wet aan bod. De afbakening welke soorten wel en welke geen&#13;
bescherming genieten vindt vervolgens plaats door de definiëring van beschermde&#13;
inheemse dier- en plantensoorten en beschermde uitheemse dier- en plantensoorten.&#13;
Ook aan de ‘rode lijst’-soorten wordt aandacht besteed.&#13;
In dit artikel wordt stilgestaan bij deze afbakening van soortenbescherming, de uitzonderingen&#13;
daarop en vervolgens de rechtsbescherming die deze soorten genieten.&#13;
Tenslotte wordt stilgestaan bij de verhouding tussen deze bescherming en die op basis&#13;
van de Vogel- en Habitatrichtlijn.</inleiding><content>2. De aanwijzing van beschermde soorten&#13;
De aanwijzing van soorten tot beschermde soorten geschiedt langs verschillende wegen.&#13;
De aanwijzing van beschermde inheemse plantensoorten wordt in artikel 3 geregeld via&#13;
het Besluit aanwijzing dier- en plantensoorten1. In artikel 2 van dit besluit wordt verwezen&#13;
naar de lijst in de bijlage waarop alle beschermde inheemse plantensoorten zijn&#13;
vermeld. Nieuw is daarbij dat per soort is aangegeven waarom deze soort aangewezen&#13;
wordt. De wet geeft daartoe vier verschillende motieven: de soort wordt in het voortbestaan&#13;
bedreigd, de soort behoeft bescherming om overbenutting tegen te gaan, de&#13;
soort is uit Nederland verdwenen maar de kans is reëel dat deze weer terug zal keren of&#13;
een soort lijkt zoveel op een andere beschermde soort dat voor de bescherming van die&#13;
soort de aanwijzing van deze soort noodzakelijk is (art. 3 lid 1). Deze reden van aanwijzing&#13;
kan later een rol spelen bij de belangenafweging als het er om gaat om van de&#13;
bescherming af te wijken. Naast de aanwijzing via deze AMvB kunnen ook soorten via&#13;
een ministeriële regeling worden aangewezen indien dit voor de uitvoering van internationale&#13;
verplichtingen noodzakelijk is (art. 3 lid 2).&#13;
Een vergelijking tussen deze Flora- en faunawetlijst van beschermde inheemse plantensoorten&#13;
en de lijst van beschermde plantensoorten2 op basis van de Natuurbeschermingswet&#13;
leert dat het hier niet gaat om een letterlijke overname. Zo komen er bijvoorbeeld&#13;
geen orchideeën meer op voor. De aanwijzing van beschermde inheemse diersoorten kent een geheel andere structuur&#13;
dan de bestaande aanwijzing van beschermde diersoorten op basis van de Natuurbeschermingswet.&#13;
Het Besluit beschermde inheemse dier- en plantensoorten geeft een&#13;
limitatieve opsomming terwijl de Flora- en faunawet in beginsel alle van nature in&#13;
Nederland voorkomende soorten zoogdieren, vogels, amfibieën, reptielen en vissen tot&#13;
beschermde inheemse diersoort aanwijst (art. 4). Vervolgens wordt er op deze basisgedachte&#13;
een groot aantal uitzonderingen van toepassing verklaard. Enerzijds gebeurt&#13;
dit in de wet zelf: zo zijn de zwarte rat, de bruine rat en de huismuis en vissen die vallen&#13;
onder de Visserijwet 1963 van de aanwijzing uitgesloten. Anderzijds worden er uitzonderingen&#13;
geregeld via het Besluit aanwijzing dier- en plantensoorten. Daardoor vallen&#13;
de bunzing, het konijn en het varken niet onder de beschermde inheemse zoogdieren en&#13;
de gedomesticeerde grauwe gans, de Europese kanarie, de rotsduif en de wilde eend niet&#13;
onder de beschermde inheemse vogels.&#13;
Naast deze uitzonderingen geeft bijlage 2 in het Besluit aanwijzing dier- en plantensoorten&#13;
andere diersoorten aan die tot beschermde inheemse diersoort worden aangewezen.&#13;
Bij deze categorie soorten – het gaat om kreeftachtigen, kevers, dagvlinders,&#13;
mieren en slakken – wordt ook weer het motief van opname aangegeven (art. 4 lid 2).&#13;
Om aan internationale verplichtingen te voldoen kunnen ook soorten uit deze categorie&#13;
via een ministeriële regeling worden aangewezen (art. 4 lid 3).&#13;
Omdat het hier dus niet gaat om een limitatieve opsomming is het niet zo eenvoudig&#13;
om een overzicht en dus een vergelijking te maken met de bestaande aangewezen&#13;
beschermde diersoorten. Maar met enig doorzettingsvermogen kom je er achter dat er&#13;
ook hier geen sprake is van een letterlijke overname. Met name ontbreken vlinder- en&#13;
libellensoorten, en een aantal insecten.&#13;
Naast de aanwijzing van beschermde inheemse soorten wordt in de wet ook de aanwijzing&#13;
van beschermde uitheemse soorten geregeld.3 Bij AMvB4 worden zowel plantenals&#13;
diersoorten aangewezen die niet van nature in Nederland voorkomen en die in hun&#13;
voortbestaan worden bedreigd, of die zodanig gelijkenis vertonen met bedreigde soorten&#13;
dat bescherming noodzakelijk is of die bedreigd worden met overbenutting (art. 5).&#13;
Ook hierbij is het mogelijk dat naast de aanwijzing via de AMvB soorten via een ministeriële&#13;
regeling aangewezen worden indien dit voor de uitvoering van internationale&#13;
verplichtingen noodzakelijk is (art. 5 lid 2).&#13;
Ook de zogenaamde rode lijsten5 vinden nu een basis in de Flora- en faunawet (art. 7).&#13;
De minister dient, mede ter uitvoering van internationale verplichtingen, lijsten vast te&#13;
stellen van diersoorten die van nature in ons land voorkomen die met uitroeiing&#13;
bedreigd zijn of speciaal gevaar lopen. Bovendien dient de minister onderzoek en werkzaamheden&#13;
voor bescherming en beheer van deze soorten te stimuleren. Dit kan onder&#13;
andere resulteren in soortenbeschermingsplannen. Sinds 1984 zijn er vijftien soortenbeschermingsplannen verschenen.6 Het is de bedoeling dat in 2010 voor alle bedreigde&#13;
soorten een soortenbeschermingsplan is opgesteld.7&#13;
3. De rechtsgevolgen van de aanwijzing&#13;
De aanwijzing van soorten tot beschermde inheemse soorten brengt met zich mee dat&#13;
een aantal handelingen verboden is. Enerzijds betreft dit handelingen die betrekking&#13;
hebben op de instandhouding van deze soorten in hun natuurlijke groeiplaats of leefomgeving.&#13;
Zo mag een beschermde inheemse plantensoort o.a. niet worden geplukt of&#13;
uitgestoken, beschadigd of vernield of op enige wijze van de groeiplaats worden verwijderd&#13;
(art. 8). Beschermde inheemse diersoorten mag men niet doden, verwonden, vangen&#13;
of opzettelijk verontrusten. Bovendien mogen de nesten, holen of andere voortplantings-&#13;
of verblijfplaatsen niet beschadigd of verontrust worden. Ook het zoeken of&#13;
rapen van eieren is verboden (art. 9 t/m 12).&#13;
Anderzijds gaat het om het in bezit hebben, het vervoeren en het verhandelen van&#13;
deze soorten. Zowel voor beschermde inheemse als voor beschermde uitheemse dieren&#13;
plantensoorten geldt dat het verboden is deze op enigerlei wijze te verhandelen. In&#13;
bepaalde situaties zijn hier echter uitzonderingen op mogelijk (art. 13). Algemeen geldt&#13;
dat dieren of eieren niet in de vrije natuur mogen worden uitgezet. Ook mogen er geen&#13;
soorten, die bij AMvB8 zijn aangewezen, worden uitgezaaid. Daarnaast kunnen in deze&#13;
AMvB soorten aangewezen worden waarvan het verboden is om deze op enigerlei&#13;
wijze Nederland in te brengen.9 In beide gevallen dient het te gaan om soorten die een&#13;
bedreiging vormen voor beschermde inheemse planten- en diersoorten.&#13;
Overtreding van bovengenoemde verboden wordt aangemerkt als economisch delict&#13;
en conform de Wet op de economische delicten strafbaar gesteld. Voor het toezicht&#13;
hierop kunnen ambtenaren aangewezen worden door zowel de minister als door GS en&#13;
voor hun mogelijkheden en bevoegdheden is aangesloten bij het toezicht op naleving&#13;
zoals geregeld in Afdeling 5.2 Awb.&#13;
Dit systeem van rechtsgevolgen, verboden, is vrij doorzichtig en direct van aard maar&#13;
wordt door een groot aantal mogelijke uitzonderingen doorkruist. Het resultaat is echter&#13;
dat voor een aantal beschermde inheemse diersoorten het niet eenvoudig is om een beeld te krijgen van het beschermingsregime dat op hen van toepassing is. Om hiervan&#13;
een indruk te krijgen verwijs ik naar het artikel van Dijkhuis.&#13;
4. Aanwijzing beschermde leefomgeving&#13;
Naast deze algemene verbodsbepalingen kunnen GS voor een beschermde inheemse&#13;
soort een beschermde leefomgeving aanwijzen (art. 19). Dit is een plaats die van wezenlijke&#13;
betekenis is als leefomgeving voor deze soort. Gebieden die al zijn aangewezen als&#13;
Staatsnatuurmonument of beschermd natuurmonument10 komen niet voor deze aanwijzing&#13;
in aanmerking. De aanwijzing vindt plaats door middel van de openbare voorbereidingsprocedure&#13;
Afd. 3.4. Awb (art. 21). In het definitieve aanwijzingsbesluit&#13;
worden handelingen vermeld die schadelijk zijn voor deze leefomgeving (art. 20). Het&#13;
is verboden om deze handelingen te verrichten. Maar dit verbod geldt niet als iemand&#13;
die een dergelijke handeling wil verrichten dit eerst, binnen gestelde termijnen, meldt&#13;
bij GS en GS daartegen tijdig geen bezwaar heeft gemaakt. GS heeft bovendien de&#13;
mogelijkheid om voorschriften te stellen aan de manier waarop de handelingen verricht&#13;
gaan worden (art. 26). Brengt een aanwijzing tot beschermde leefomgeving schade met&#13;
zich mee voor een belanghebbende, dan kunnen GS hem een schadevergoeding toekennen&#13;
(art. 28).&#13;
5. De hamster en de zandhagedis&#13;
Zoals gezegd bestaat op het algemene beschermingsregime een groot aantal uitzonderingen&#13;
door middel van het verlenen van ontheffingen of vrijstellingen (artt. 65, 67, 68&#13;
en 75). De artikelen van Dijkhuis en Manschot gaan vanuit verschillende invalshoeken&#13;
uitgebreid in op deze uitzonderingen, waar het gaat om jacht, beheer en het voorkomen&#13;
van (landbouw)schade.&#13;
Maar hoe is het nu gesteld met de afweging van soortenbescherming ten opzichte&#13;
van andere belangen, niet zijnde jacht en landbouwschade, zoals die voortvloeit uit de&#13;
strikte soortenbescherming in de Vogelrichtlijn en Habitatrichtlijn?11 Het gaat dan om&#13;
belangen als het verrichten van onderzoek of dwingende redenen van groot openbaar&#13;
belang. Inmiddels is menig gemeentebestuur of projectontwikkelaar ervan doordrongen&#13;
dat men hiermee rekening dient te houden. Onder het huidige regime vindt deze&#13;
afweging voor vogels plaats in het kader van de vergunningverlening op basis van de&#13;
Vogelwet en voor andere dieren en planten in het kader van de ontheffingverlening op&#13;
basis van de Natuurbeschermingswet12. Hierdoor zijn deze elementen uit de afwijkingsbepalingen&#13;
uit art. 9 van de Vogelrichtlijn en uit art. 16 van de Habitatrichtlijn&#13;
geïmplementeerd.&#13;
In de Flora- en faunawet zijn deze afwijkingsbepalingen geïmplementeerd via artikel&#13;
75, lid 3 en 4. Hierin is de mogelijkheid gecreëerd dat de minister van LNV ontheffing verleent van de verboden uit de artikelen 8 tot en met 18. Dit kan alleen maar als er&#13;
geen gebruik gemaakt kan worden van andere vrijstellingen of ontheffingen (dus die&#13;
voor jacht, beheer of voorkomen van schade) en er ook geen andere oplossing bestaat.&#13;
De ontheffing mag ook niet leiden tot afbreuk van de gunstige staat van instandhouding&#13;
van de soort. Dit impliceert een compensatieplicht. Bovendien mag het dan alleen maar&#13;
in het kader van nader beschreven belangen die enerzijds in lid 4 en anderzijds in de&#13;
AMvB13 zijn aangegeven. Het betreft vrij evidente belangen als vrij verkeer van goederen&#13;
in het kader van het EG-Verdrag of de veiligstelling van dieren tegen het verkeer,&#13;
bijvoorbeeld een ontheffing voor het verrichten van beschermende, doch “verstorende”,&#13;
handelingen tijdens de paddentrek. Het kan ook betrekking hebben op het onderhoud&#13;
van waterkanten en oevers of de bescherming van weidevogels en hun eieren&#13;
tegen landbouwwerkzaamheden en vee, bijvoorbeeld via een ontheffing voor het plaatsen&#13;
van nestbeschermers.&#13;
Daarnaast is er nog de mogelijkheid om ontheffing te verlenen vanwege dwingende&#13;
redenen van groot openbaar belang, die ook van economische of sociale aard kunnen&#13;
zijn. Echter, economische of sociale redenen van openbaar belang gelden niet bij de&#13;
ontheffingverlening t.a.v. vogels die zijn aangewezen tot inheemse diersoort, maar dus&#13;
wel voor andere planten- en diersoorten. Deze uitzondering is bewust gemaakt omdat&#13;
anders de afwijkingsmogelijkheden t.a.v. vogels verder zouden gaan dan in de Vogelrichtlijn&#13;
is bepaald. Hiermee komt dus ook duidelijk een verschil in het beschermingsregime&#13;
van de Vogel- en Habitatrichtlijn boven water. Voor Habitatrichtlijn-soorten14&#13;
en andere inheemse dier- en plantensoorten kunnen economische of sociale redenen&#13;
wel een belang zijn op grond waarvan een ontheffing verkregen kan worden.&#13;
6. Conclusie&#13;
Het schrijven van dit artikel en het onderling afstemmen van de artikelen in dit themanummer&#13;
riep bij mij een zinsnede van Orwell15 op: “all animals are equal but some are&#13;
more equal than others”. De aanwijzingssystematiek van beschermde soorten, de&#13;
rechtsbescherming die daar uit voortvloeit en vervolgens alle mogelijke uitzonderingen,&#13;
zowel op aanwijzingen als op rechtsgevolgen, maken dat er een ondoorzichtig beschermingssysteem&#13;
is gecreëerd. Daardoor ontstaat er nogal wat onduidelijkheid over wat er&#13;
wel en wat er weer niet mag met bepaalde soorten.&#13;
Wil men daar in de praktijk prettig mee om kunnen gaan dan is een eenduidige lijst&#13;
waarop per soort is aangegeven welke bescherming deze geniet en welke uitzonderingen er&#13;
op mogelijk zijn, onontbeerlijk. Dijkhuis geeft hiervoor een mooie aanzet voor diersoorten&#13;
‘slechts’ op basis van de Flora- en faunawet. Het krijgt nog een veel complexer karakter&#13;
als bijvoorbeeld ook de betekenis van de verschillende bijlagen van het Verdrag van Bern,&#13;
de bijlagen van de Habitatrichtlijn (II en IV) en rode lijsten worden meegenomen.&#13;
Voorlopig houd ik het hier maar op: alle dieren zijn beschermd maar sommige dieren&#13;
worden meer beschermd dan anderen. Voor plantensoorten is er gelukkig een ‘eenvoudige’&#13;
lijst. </content><legacyfootnotes>1. Stb. 2000, 523.&#13;
2. Besluit beschermde inheemse dier- en plantensoorten, Stb. 1998, 564.&#13;
3. Hiermee geldt de Flora- en faunawet als opvolger van de Wet uitheemse diersoorten.&#13;
4. Deze AMvB is nog niet gepubliceerd.&#13;
5. Sinds 1996 zijn er Rode Lijsten tot stand gekomen voor vogels, zoogdieren, dagvlinders, reptielen en&#13;
amfibieën, paddestoelen, korstmossen, libellen, krekels en sprinkhanen, zoetwatervissen; zie voor een&#13;
overzicht het Meerjarenprogramma Uitvoering soortenbeleid.&#13;
6. O.a. voor de das, patrijs, lepelaar, veenvlinders en de knoflookpad; zie voor een overzicht het Meerjarenprogramma&#13;
Uitvoering soortenbeleid.&#13;
7. Begroting Ministerie van Landbouw, Natuurbeheer en Visserij 2002, TK 2001-2002, 28 000 XIV, nr. 2,&#13;
p. 31.&#13;
8. In het Besluit aanwijzing dier- en plantensoort Flora- en faunawet is aangewezen de Grote Waternavel&#13;
(Zuid-Amerika): geïntroduceerd vanuit de tuincentra verstikt deze plant inmiddels menige sloot en&#13;
watergang. Dit leidt tot zuurstofgebrek voor vissen en andere waterdieren en tot vertraging in de waterafvoer.&#13;
9. In het Besluit aanwijzing dier- en plantensoort Flora- en faunawet is aangewezen de Muntjak: een kleine&#13;
hertensoort (Zuid- en Zuidoost-Azië). In Engeland is gebleken dat de muntjak het inheemse ree uit bosgebieden&#13;
naar open land verdrijft waardoor de reeënschade aan land- en tuinbouw sterk kan toenemen.&#13;
Intensieve benutting van het struweel door de muntjak leidt bovendien tot plaatselijke achteruitgang&#13;
van vlindersoorten, van in het struweel broedende zangvogels als de nachtegaal en tot het plaatselijk&#13;
verdwijnen van zeldzame planten als de boshyacint, sleutelbloemen en orchideeën. (Uit: Het Edelhert,&#13;
orgaan van de Vereniging tot Behoud van het Veluws Hert).&#13;
10. Ingevolge de Natuurbeschermingswet.&#13;
11. Voor een uitgebreidere beschrijving van deze strikte soortenbescherming zie: V.W.M.M. Ampt-Riksen,&#13;
‘Toepassing van de Vogel- en Habitatrichtlijn: consequenties voor de landbouw?’, In Agrarisch recht&#13;
2001, p. 71-87.&#13;
12. Besluit ontheffingen en vrijstellingen Natuurbeschermingswet.&#13;
13. Bestluit vrijstelling beschermde dier- en plantensoort art. 2 met Nota van Toelichting, Besluit beheer en&#13;
schadebestrijding dieren art. 4, lid 2.&#13;
14. Het gaat hier om Habitatrichtlijn Bijlage IV soorten.&#13;
15. G.W. Orwell, 1984.</legacyfootnotes><footnotes><footnote/></footnotes><auteurs>ir. V.W.M.M. Ampt-Riksen</auteurs><published>2001-12-01 00:00:00</published><modified>2001-12-01 00:00:00</modified><editiondate>2001-12-01</editiondate><htmlpath>https://denhollander.info/artikel/5637</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1993</searchword><id>5244</id><udhid>UDH:TvAR/5244</udhid><titel>Ruigrok / De Staat der Nederlanden (TvAR 1993/4606)</titel><searchwords><searchword>TvAR 4/1993</searchword><searchword>TvAR 1993/4606</searchword><searchword>UDH:TvAR/5244</searchword></searchwords><attachments><attachment><name>1993_nr 4_Rechtspraak_4606.pdf</name><extention>pdf</extention><url>https://denhollander.info/download/5179/ci</url></attachment></attachments><inleiding>Pachtwet, art. 49, 132&#13;
&#13;
De voorgestelde pachtster kan in haar hoger&#13;
beroep niet worden ontvangen omdat zij geen&#13;
partij was in het geding in eerste aanleg. Aangenomen&#13;
moet worden dat de voorgestelde&#13;
pachtster in staat is om de op het bedrijf voorkomende&#13;
werkzaamheden te verrichten. Maar&#13;
voor het als ondernemer leiden van een landbouwbedrijf&#13;
op ruim 12.5 ha is meer nodig,&#13;
zoals inzicht in de financiële bedrijfsgegevens.&#13;
Een landbouwkundige opleiding heeft zij niet&#13;
gevolgd; kennis en inzicht in de financiële bedrijfsgegevens&#13;
ontbreken bij haar geheel. Dit&#13;
klemt temeer nu zij de bestaande bedrijfsvoering&#13;
geheel wil gaan richten op&#13;
vleesvee met de daaraan verbonden financieringslasten&#13;
en gedurende meerdere jaren optredende&#13;
verliezen. In financieel opzicht is de&#13;
voorgestelde pachtster onvoldoende vakbekwaam&#13;
en biedt zij onvoldoende waarborgen.</inleiding><content>In de zaak van:&#13;
1. Petrus Nicolaas Johannes Ruigrok,&#13;
2. Margretha Apolonia Ruigrok-Koot echtge&#13;
noten, beiden wonende te Naaldwijk, appellanten,&#13;
procureur: mr. D Knottenbelt,&#13;
tegen&#13;
De Staat der Nederlanden (Ministerie van Financiën,&#13;
Directie der Domeinen), van wie de&#13;
zetel is gevestigd te 's-Gravenhage, geïntimeerde,&#13;
procureur: mr. J.M. Bosnak.&#13;
Het geding in eerste aanleg&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Delft op 6 november 1990 en 5 februari&#13;
1991 gewezen vonnissen, die in fotocopie aan&#13;
dit arrest zijn gehecht en naar de inhoud waarvan&#13;
wordt verwezen; (niet opgenomen, red.)&#13;
Overwegende&#13;
Het geding in hoger beroep&#13;
Appellanten zijn bij exploit van 5 maart 1991&#13;
van voormeld vonnis van 5 februari 1991 in&#13;
hoger beroep gekomen, met gelijktijdige dagvaarding&#13;
van geïntimeerde voor dit hof.&#13;
Appellanten hebben bij memorie van grieven&#13;
onder aanvoering en toelichting van twee&#13;
grieven geconcludeerd, zakelijk weergegeven,&#13;
dat het hof het vonnis waarvan beroep zal vernietigen&#13;
en, opnieuw rechtdoende, de vordering&#13;
tot indeplaatsstelling van appellante sub 2&#13;
als pachtster alsnog zal toewijzen, met veroordeling&#13;
van geïntimeerde in de kosten van beide&#13;
instanties.&#13;
Geïntimeerde heeft bij memorie van antwoord&#13;
terzake verweer gevoerd en geconcludeerd&#13;
dat het hof appellanten in hun hoger&#13;
beroep niet-ontvankelijk zal verklaren en, zonodig&#13;
met verbetering en aanvulling van de&#13;
gronden, het door de pachtkamer van het kantongerecht&#13;
te Delft op 5 februari 1991 gewezen&#13;
vonnis zal bekrachtigen, met veroordeling&#13;
van appellanten in de kosten van deze procedure.&#13;
Bij akte hebben appellanten nog stukken&#13;
overgelegd, waarop geïntimeerde bij antwoord-&#13;
akte is ingegaan.&#13;
Bij nadere akte hebben appellanten opnieuw&#13;
produkties overgelegd.&#13;
Partijen hebben de zaak op 4 november&#13;
1991 doen bepleiten, appellanten door mr. P.&#13;
Garretsen, advocaat te 's-Gravenhage, en&#13;
geïntimeerde door mr. O.L. Nunes, eveneens&#13;
advocaat te 's-Gravenhage.&#13;
Vervolgens hebben partijen de stukken&#13;
doen overleggen voor het wijzen van arrest.&#13;
De grieven&#13;
De door appellanten aangevoerde grieven luiden&#13;
als volgt:&#13;
Grief I&#13;
Ten onrechte heeft de pachtkamer van het&#13;
kantongerecht overwogen en beslist als in het&#13;
vonnis waarvan beroep is weergegeven.&#13;
Grief ll&#13;
Ten onrechte heeft de pachtkamer van het&#13;
kantongerecht een toetsing gepleegd als in dat&#13;
vonnis is weergegeven.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten processe&#13;
het navolgende vast:&#13;
Tussen appellant sub 1 als pachter en geïntimeerde&#13;
als verpachter bestaat met ingang&#13;
van 1 januari 1985 een, behoudens verlenging&#13;
op 31 december 1991 eindigende pachtovereenkomst&#13;
met betrekking tot percelen bouwen&#13;
grasland, kadastraal bekend gemeente&#13;
Naaldwijk, sectie C, nrs. 85, 90, 1640 en&#13;
1688, alle gedeeltelijk, ter gezamenlijke&#13;
grootte van ongeveer 12.68.22 ha.&#13;
De ontvankelijkheid van het hoger beroep&#13;
Geïntimeerde - verder ook te noemen de Staat&#13;
- heeft bij memorie van antwoord met juistheid&#13;
betoogd dat appellante sub 2 in haar hoger&#13;
beroep niet kan worden ontvangen omdat&#13;
zij geen partij was in het geding in eerste aanleg,&#13;
waarin de vordering van appellant sub 1&#13;
appellante sub 2 in zijn plaats als pachter te&#13;
stellen, werd afgewezen. Appellante sub 2 zal&#13;
derhalve niet-ontvankelijk worden verklaard&#13;
in haar hoger beroep tegen dat vonnis.&#13;
Beoordeling van het geschil in hoger beroep&#13;
1. Door de grieven wordt in volle omvang aan&#13;
de orde gesteld de vraag of de pachtkamer van&#13;
het kantongerecht terecht heeft geoordeeld dat&#13;
appellante sub 2 (de voorgestelde pachtster)&#13;
niet voldoende waarborgen voor een behoorlijke&#13;
bedrijfsvoering op het verpachte biedt.&#13;
Het hof vindt aanleiding dit geschilpunt zelfstandig&#13;
opnieuw te onderzoeken.&#13;
2. Dienaangaande ondervraagd heeft de&#13;
voorgestelde pachtster bij gelegenheid van de&#13;
pleidooien - naderhand niet of onvoldoende&#13;
weersproken - verklaard:&#13;
Ik ben 56 jaar oud, ben in 1972 met de&#13;
pachter gehuwd en heb geen kinderen. Voor&#13;
mijn huwelijk was ik kraamverzorgster. Ik&#13;
heb geen landbouwkundige opleiding gevolgd.&#13;
Mijn man exploiteert een gemengd bedrijf&#13;
op het gepachte en op ruim een halve&#13;
hectare eigendomsgrond, waarop de gebouwen&#13;
staan. De akkerbouw op ongeveer 4 ha&#13;
bestaat uit consumptie-aardappelen, die grotendeels&#13;
uit huis worden verkocht, suikerbieten&#13;
en snijmaïs. Het vee bestaat gemiddeld&#13;
uit 36 melkkoeien, 19 pinken, 10 kalveren,&#13;
1 stier, 16 schapen en 3 geiten. Verder zijn er&#13;
60 leghennen. Het melkquotum bedraagt&#13;
136 000 kg. Sinds 1972 heb ik op het bedrijf&#13;
alle voorkomende werkzaamheden gedaan.&#13;
Ook heb ik het diploma veeverloskunde behaald.&#13;
Met dikbilkoeien heb ik op vleeskeuringen&#13;
diverse ereprijzen behaald. Toen mijn&#13;
man in 1988 gedurende enkele weken in een&#13;
ziekenhuis werd opgenomen, heb ik hem geheel&#13;
vervangen zij het dat buren mij hielpen&#13;
bij het melken.&#13;
Ik weet eigenlijk niet goed hoe groot de&#13;
bedrijfswinsten in de boekjaren 1989 en 1990&#13;
waren. Dat er in 1990 een aanzienlijk grotere&#13;
winst dan in 1989 is geboekt, is mij niet bekend.&#13;
Ik kan dat verschil ook niet verklaren.&#13;
De opbrengsten van de diverse produkten&#13;
weet ik niet, ook niet bij benadering. De veevoerboekhouding&#13;
doe ik zelf maar dat de veevoerkosten&#13;
in 1990 aanzienlijk zijn gedaald, is&#13;
mij niet bekend. Als ik als pachter in de plaats&#13;
gesteld word, wil ik het bedrijf geleidelijk aan&#13;
geheel gaan exploiteren als veehouderij, met&#13;
name vleeskoeien, dikbillen, waarbij ik de bestaande&#13;
veestapel zal afbouwen. Ik beschik&#13;
daarvoor inmiddels over een bedrijfsplan van&#13;
de Coöperatieve Centrale Landbouwboekhouding&#13;
te Vlaardingen.&#13;
Volgens dit plan zal ik met de vleeskoeien&#13;
de eerste vier jaren verlies lijden. Voor het&#13;
dekken van de financieringsbehoefte moet ik&#13;
ongeveer ƒ 100 000 van de bank lenen. De&#13;
Rabobank is bereid die lening te verstrekken.&#13;
Wel wil ik het melkquotum blijven volmelken.&#13;
3. Op grond van deze verklaring moet worden&#13;
aangenomen dat de voorgestelde pachtster&#13;
in staat is om alle of vrijwel alle op het&#13;
bedrijf voorkomende uitvoernde werkzaamheden&#13;
te verrichten. Dit wordt bevestigd door de&#13;
inhoud van de bij akte in hoger beroep overgelegde&#13;
verklaringen van derden. Maar voor&#13;
het als ondernemer leiden van een landbouwbedrijf&#13;
als het onderhavige, dat grotendeels op&#13;
het gepachte wordt uitgeoefend, is meer nodig,&#13;
zoals inzicht in de financiële bedrijfsgegevens.&#13;
Een landbouwkundige&#13;
opleiding, waarbij zij op dit onderdeel basiskennis&#13;
heeft opgedaan, heeft zij niet gevolgd.&#13;
Gebleken is dat kennis en inzicht in de financiële&#13;
bedrijfsgegevens bij haar geheel ontbreken.&#13;
Dit klemt temeer nu zij de bestaande&#13;
bedrijfsvoering wil gaan wijzigen en geheel&#13;
wil gaan richten op het houden van vleesvee&#13;
met de daaraan verbonden financieringslasten&#13;
en de - volgens het bedrijfsplan - gedurende&#13;
meerdere jaren optredende verliezen.&#13;
Dit betekent dat het in rechtsoverweging 1&#13;
omschreven vraagpunt bevestigend moet worden&#13;
beantwoord. Uit een oogpunt van kennis&#13;
en inzicht in financiële bedrijfsgegevens, op&#13;
grond waarvan het bedrijfsbeleid moet worden&#13;
bepaald, is de voorgestelde pachtster naar&#13;
valt aan te nemen thans niet voldoende vakbekwaam&#13;
en biedt zij onvoldoende waarborgen&#13;
voor een behoorlijke bedrijfsvoering al op 1&#13;
januari a.s. als pachtster op het land in geschil&#13;
ter grootte van ruim 12.5 ha.&#13;
Slotsom&#13;
4. Het bewijsaanbod van de pachter wordt gepasseerd&#13;
omdat dit betrekking heeft op de bovenbedoelde&#13;
schriftelijke verklaringen,&#13;
waaruit niet blijkt van kennis en inzicht voor&#13;
het ook in financieel opzicht leiden van een&#13;
landbouwonderneming. Op dit onderdeel zijn&#13;
geen concrete, te bewijzen feiten gesteld. De&#13;
beide grieven, zoals toegelicht, zijn ongegrond.&#13;
Dit betekent dat het vonnis, waarvan&#13;
beroep, moet worden bekrachtigd met veroordeling&#13;
van appellanten in de kosten van het&#13;
hoger beroep als de daarin in het ongelijk gestelde&#13;
partij.&#13;
Beslissing&#13;
Het hof, rechtdoende in hoger beroep:&#13;
verklaart appellante sub 2 niet-ontvankelijk&#13;
in haar hoger beroep tegen het vonnis van de&#13;
pachtkamer van het kantongerecht te Delft&#13;
van 5 februari 1991;&#13;
bekrachtigt dat vonnis;&#13;
veroordeelt appellanten in de kosten van&#13;
het hoger beroep, aan de zijde van geïntimeerde&#13;
tot heden begroot op ƒ 3900.</content><legacyfootnotes/><footnotes><footnote/></footnotes><auteurs/><published>1993-04-01 00:00:00</published><modified>1991-12-09 00:00:00</modified><editiondate>1993-04-01</editiondate><htmlpath>https://denhollander.info/artikel/5244</htmlpath></article>
</articles></edition>
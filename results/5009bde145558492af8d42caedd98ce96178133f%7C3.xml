<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2007</searchword><id>3784</id><udhid>UDH:TvAR/3784</udhid><titel>Gemeente Mill en Sint Hubert / Van Amstel-van de Bolt (TvAR 2007/5386,5387,5388,5389,5390,5391,5392)</titel><searchwords><searchword>TvAR 2/2007</searchword><searchword>TvAR 2007/5386</searchword><searchword>TvAR 2007/5387</searchword><searchword>TvAR 2007/5388</searchword><searchword>TvAR 2007/5389</searchword><searchword>TvAR 2007/5390</searchword><searchword>TvAR 2007/5391</searchword><searchword>TvAR 2007/5392</searchword><searchword>UDH:TvAR/3784</searchword></searchwords><attachments><attachment><name>TvAR_2007_2-jurisprudentie.pdf</name><extention>pdf</extention><url>https://denhollander.info/download/3778/ci</url></attachment></attachments><inleiding>&lt;p&gt;[BW art. 3:33 en 3:35, art 6:160] Voor afstand van rechten op het melkquotum is geen ondubbelzinnige wilsverklaring noodzakelijk. Denkbaar is ook dat de pachtster gedragingen van de verpachter heeft opgevat en heeft mogen opvatten als een tot haar gerichte verklaring van afstand (die zij vervolgens heeft aanvaard). Voor de beantwoording van de vraag of sprake is van (gerechtvaardigd vertrouwen op) afstand van melkrechten, acht het hof de volgende omstandigheden van belang. De verpachter heeft ten tijde van het opstellen van de pachtwijzigingsovereenkomst afgezien van het opnemen van een bepaling dat met de verpachte gronden melkquotum samenhing, nadat de adviseur van de pachtster zich uitdrukkelijk op het standpunt had gesteld dat er op de pachtgronden geen melkquotum rustte. Vanaf dat moment mocht de pachtster aannemen dat de verpachter zich ervan bewust was dat met de pachtgrond melkquotum kon samenhangen en op de hoogte was van haar standpunt dat er geen samenhang was. Toen partijen later onderhandelden over de financi&amp;euml;le gevolgen van de be&amp;euml;indiging van de pachtovereenkomst heeft de verpachter dit onderwerp echter niet meer aangesneden, maar, integendeel, schadevergoeding aan de pachtster toegekend. Daaruit mocht laatstgenoemde afleiden dat de verpachter geen financi&amp;euml;le aanspraken meer pretendeerde en zich had neergelegd bij haar standpunt dat er met de pachtgrond geen melkquotum samenhing.&lt;/p&gt;</inleiding><content>&lt;p&gt;Arrest in de zaak van: de publiekrechtelijke rechtspersoon Gemeente Mill en Sint Hubert, zetelende te Mill, appellante, procureur: mr. A. A. Voets, tegen: L.M. van Amstel-van de Bolt, wonende te Mill, ge&amp;iuml;ntimeerde, procureur: mr. J.C.N.B. Kaal. 1. Het geding in eerste aanleg Voor de procedure in eerste aanleg wordt verwezen naar de inhoud van het vonnis van 13 juli 2004 dat de pachtkamer van de rechtbank te &amp;rsquo;s-Hertogenbosch, sector kanton, locatie Boxmeer, tussen appellant (hierna te noemen de Gemeente) als eiseres en ge&amp;iuml;ntimeerde (hierna te noemen Van Amstel-van de Bolt) als gedaagde heeft gewezen. Van dat vonnis is een fotokopie aan dit arrest gehecht. 2. Het geding in hoger beroep 2.1. De Gemeente heeft bij exploot van 4 augustus 2004 aangezegd van genoemd vonnis in hoger beroep te komen, met dagvaarding van Van Amstel-van de Bolt voor dit hof. 2.2. Bij memorie van grieven heeft de Gemeente negen grieven tegen voormeld vonnis aangevoerd en toegelicht en geconcludeerd dat het hof bij arrest het bestreden vonnis zal vernietigen en opnieuw recht doende, de vordering alsnog aan de Gemeente zal toewijzen en Van Amstel-van de Bolt zal veroordelen om aan de Gemeente tegen behoorlijk bewijs van kwijting te betalen een bedrag van &amp;euro; 12.850,17, met de wettelijke rente hierover vanaf 1 januari 2004 tot aan de dag der algehele voldoening en met veroordeling van Van Amstel-van de Bolt in de proceskosten, zowel in die van eerste aanleg als in deze hoger beroep zaak. 2.3. Bij memorie van antwoord heeft Van Amstel-van de Bolt de grieven bestreden, bewijs aangeboden en heeft zij geconcludeerd dat het hof de Gemeente in haar vordering in hoger beroep niet-ontvankelijk zal verklaren, althans haar deze zal ontzeggen als zijnde rechtens onjuist en onbewezen met bevestiging van het vonnis waarvan beroep, zo nodig onder verbetering van de gronden, met veroordeling van de Gemeente in de kosten van (het hof leest) het hoger beroep. 2.4. Daarna is aan de Gemeente akte verleend van een aantal schriftelijke opmerkingen en van een bewijsaanbod, waarna aan Van Amstel-van de Bolt antwoordakte, eveneens vergezeld van een bewijsaanbod, is verleend. 2.5. Vervolgens hebben partijen de stukken voor het wijzen van arrest aan het hof overgelegd. 3. De vaststaande feiten De pachtkamer van de rechtbank heeft onder het kopje &amp;lsquo;De feiten&amp;rsquo; een tweetal feiten vastgesteld. Tegen die vaststelling zijn geen grieven gericht of bezwaren ingebracht, zodat ook het hof in hoger beroep van die feiten zal uitgaan. 4. De motivering van de beslissing in hoger beroep 4.1. De Gemeente vordert betaling van &amp;euro; 12.850,17 van Van Amstel-van de Bolt. Zij stelt daartoe dat met de door Van Amstel-van de Bolt gepachte grond melkquotum is gaan samenhangen die, nu de pachtovereenkomst is ge&amp;euml;indigd, tussen partijen moet worden verrekend. De rechtbank heeft de vordering afgewezen. 4.2. De grieven strekken ertoe de zaak geheel ter beoordeling aan het hof voor te leggen. 4.3. Het hof stelt voorop dat het met de rechtbank van oordeel is dat met de door Van Amstel-van de Bolt gepachte grond melkquotum is gaan samenhangen, nu de Gemeente &amp;ndash; ook in hoger beroep onbetwist &amp;ndash; heeft aangevoerd dat de grond ook in het referentiejaar 1983 in gebruik was bij Van Amstel-van de Bolt dan wel haar rechtsvoorganger, en dat daarvoor aan de Gemeente een vergoeding werd betaald. 4.4. Het hof verenigt zich verder met het oordeel van de rechtbank dat de vordering van de Gemeente niet is verjaard en de daarvoor gegeven motivering, inhoudend dat de vordering eerst opeisbaar is geworden bij het einde van de pachtovereenkomst en derhalve eerst vijf jaren na 1 januari 1999 zou verjaren, en maakt dit oordeel tot het zijne. 4.5. Voorts geldt als uitgangspunt bij de beoordeling dat Van Amstel-van de Bolt verplicht is om het melkquotum na be&amp;euml;indiging van de pachtovereenkomst aan de Gemeente over te dragen (tegen vergoeding van de helft van de waarde daarvan) en dat zij in beginsel is verplicht tot schadevergoeding indien zij tekortschiet in de nakoming van deze verplichting, omdat zij de productierechten tussentijds heeft vervreemd. 4.6. Van Amstel-van de Bolt heeft daartegen onder meer aangevoerd (in de memorie van antwoord op bladzijde vier) dat zij meent dat door de Gemeente expliciet dan wel zeker impliciet is afgezien van verrekening van een (verondersteld) melkquotum, allereerst op het moment dat partijen een wijzigingsovereenkomst zijn overeengekomen na ruilverkaveling in november 1996 en vervolgens bij de be&amp;euml;indiging van de pachtovereenkomst in 1999. 4.7. Ten aanzien van de aldus aan de orde gestelde vraag of door de Gemeente afstand is gedaan van haar rechten oordeelt het hof als volgt. De Gemeente betoogt op zichzelf terecht (akte in hoger beroep, punt 4) dat er geen ondubbelzinnige wilsverklaring is waarin zij afstand doet, maar de Gemeente ziet eraan voorbij dat ook denkbaar is dat Van Amstel-van de Bolt gedragingen van de Gemeente heeft opgevat en heeft mogen opvatten als een tot haar gerichte verklaring van afstand (die zij vervolgens heeft aanvaard). Anders dan de Gemeente lijkt te betogen kan uit de jurisprudentie van dit hof niet worden afgeleid dat die mogelijkheid niet bestaat. 4.8. Voor de beantwoording van de vraag of het hier sprake is van (gerechtvaardigd vertrouwen op) afstand van melkrechten, acht het hof de volgende omstandigheden van belang. Ten tijde van het opstellen van de wijzigingsovereenkomst wilde de Gemeente daarin aanvankelijk een bepaling opgenomen zien dat met de verpachte gronden melkquotum samenhing, maar zij heeft van het opnemen van die bepaling afgezien nadat de adviseur van Van Amstel-van de Bolt zich in een brief van 17 december 1996 uitdrukkelijk op het standpunt had gesteld dat er op de pachtgronden geen melkquotum rustte. Vanaf dat moment mocht Van Amstel-van de Bolt aannemen dat de Gemeente zich bewust was van de mogelijkheid dat met pachtgrond melkquotum kon samenhangen en op de hoogte was van het standpunt van Van Amstel-van de Bolt dat er in dit geval geen samenhang was. Toen partijen in een later stadium onderhandelden over de financi&amp;euml;le gevolgen van be&amp;euml;indiging van de pachtovereenkomst &amp;ndash; het voor de hand liggende moment om de kwestie van het melkquotum opnieuw aan de orde te stellen &amp;ndash; heeft de Gemeente dit onderwerp echter niet meer aangesneden. Zij heeft integendeel een schadevergoeding aan Van Amstel-van de Bolt toegekend. Hieruit mocht laatstgenoemde afleiden dat de Gemeente zelf geen financi&amp;euml;le aanspraken meer pretendeerde en zich had neergelegd bij haar standpunt dat er met de pachtgrond geen melkquotum samenhing. De conclusie moet dan ook zijn dat de Gemeente thans geen rechten meer kan doen gelden op het melkquotum. 4.9. Het vorenstaande brengt mee dat de grieven geen verdere behandeling behoeven omdat gegrondbevinding van een of meer daarvan niet zal leiden tot een ander oordeel. Het vonnis waarvan beroep zal dan ook worden bekrachtigd en de Gemeente zal worden veroordeeld in de kosten van het hoger beroep. 5. De beslissing Het hof, recht doende in hoger beroep: bekrachtigt het tussen partijen gewezen vonnis van de pachtkamer van de rechtbank te &amp;rsquo;s-Hertogenbosch, sector kanton, locatie Boxmeer, van 13 juli 2004; veroordeelt de Gemeente in de kosten van het hoger beroep, tot aan deze uitspraak aan de zijde van Van Amstelvan de Bolt begroot op &amp;euro; 1.341,00 voor salaris van de procureur en op &amp;euro; 241,00 voor griffierecht.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-02-01 00:00:00</published><modified>2017-06-08 15:52:32</modified><editiondate>2007-02-01</editiondate><htmlpath>https://denhollander.info/artikel/3784</htmlpath></article>
</articles></edition>
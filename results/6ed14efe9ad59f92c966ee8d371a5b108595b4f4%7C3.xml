<edition><articles><article><jaar>1986</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1986</searchword><id>6370</id><udhid>UDH:TvAR/6370</udhid><titel>De Grondbank in Frankrijk ofte wel de Sociétés d'Aménagement Foncier et dÉtablissement Rural (SAFER)</titel><searchwords><searchword>TvAR 11/1986</searchword><searchword>UDH:TvAR/6370</searchword></searchwords><attachments><attachment><name>1986_nr 11_Artikel_Jong.pdf</name><extention>pdf</extention><url>https://denhollander.info/download/6152/ci</url></attachment></attachments><inleiding>INLEIDING EN JURIDISCHE STRUCTUUR&#13;
In Frankrijk wordt de functie van Grondbank vervuld door een vrij groot aantal&#13;
naamloze vennootschappen zonder winstoogmerk, genaamd Société d'aménagement&#13;
foncier et d'établissement rural (SAFER).&#13;
Tot de oprichters van een SAFER kunnen behalve verenigingen en instellingen&#13;
werkzaam op het terrein van de landbouw, ook behoren overheidslichamen, zoals&#13;
'départements' en het 'Centre National pour 1'aménagement des structures agricoles'&#13;
(CNASEA).&#13;
Volgens artikel 15 van de 'Loi d'orientation agricole' van 5 augustus 1960 en artikel&#13;
3 van het 'décret' van 14 juni 1961 heeft een SAFER in het algemeen ten doel,&#13;
de verbetering van de agrarische structuren en het vergemakkelijken van het in cultuur&#13;
brengen van grond en het installeren van landbouwers op die grond. Hun functie&#13;
is vergelijkbaar met die van het Nederlandse Bureau Beheer Landbouwgronden,&#13;
i&#13;
De wettelijke basis voor de SAFER is te vinden in de artikelen 15 tot 18 van de&#13;
'Loi d'orientation agricole' van 1960. Op grond van artikel 7 van de wet van 8&#13;
augustus 1962 (die op vorenbedoelde wet aansluit), gewijzigd bij 'ordonnance' na&#13;
67-824 van 23 september 1967 en de wet nr. 77-1459 van 29 december 1977 kunnen&#13;
zij in geval van overdracht onder bezwarende titel een voorkoopsrecht uitoefenen.&#13;
Voorts zijn de artikelen 796, 797, 799 en 800 van de Code Rural van toepassing op&#13;
dit voorkoopsrecht.&#13;
De toepassing van het statuut van de SAFER is geregeld in 'décret' nr. 135 van&#13;
20 oktober 1962, gewijzigd bij 'décret' nr. 618 van 13 juni 1969 en aangevuld bij&#13;
'décret' van 4 januari 1973. Bij de wet van 12 juli 1974 heeft de SAFER de bevoegdheid&#13;
verkregen om delen van een 'Groupement Foncier Agricole' (GFA)2 te verwerven,&#13;
echter onder de volgende voorwaarden:&#13;
a. Een SAFER mag niet meer dan 30% van het kapitaal bezitten; I b. Een SAFER mag maximaal voor vijf jaren aan een GFA deelnemen (bij uitzondering&#13;
te verlengen tot tien jaren);&#13;
c. De andere leden van de GFA kunnen ertoe gebracht worden de delen van de&#13;
GFA die aan de SAFER toebehoren, te verwerven;&#13;
d. Indien een SAFER uit een GFA treedt zijn de overige leden van de GFA ver&#13;
plicht om naar rato van hun aandeel het aandeel van de SAFER over te nemen. De&#13;
statuten van de GFA dienen dit voor te schrijven.</inleiding><content>Deze bevoegdheid is zeer bijzonder omdat in het algemeen alleen fysieke personen lid&#13;
kunnen worden van een 'Groupement Foncier Agricole'.&#13;
Op grond van artikel 15 van de 'Loi d'orientation agricole' van 5 augustus 1960 is&#13;
het een SAFER verboden om winst na te streven. Hun eigenlijke doel is voornamelijk&#13;
gericht op de verbetering van de eigendomsstructuur. Een SAFER houdt zich alleen bezig&#13;
met inrichtingsactiviteiten indien hierover overeenstemming is verkregen met de&#13;
toekomstige eigenaren.&#13;
Het werkterrein van een SAFER wordt beperkt door het besluit, waarin hij is&#13;
goedgekeurd (Décret nr. 610,14 juni 1961, artikel 4). Het gaat meestal om een streek die&#13;
drie tot vier departementen omvat.&#13;
Een aantal bepalingen van de statuten van een SAFER zijn wettelijk verplicht onder&#13;
andere in verband met het genoemde verbod van winstoogmerk, alsmede de&#13;
goedkeuring van de benoeming van de voorzitter en de directeur door de minister van&#13;
Landbouw.&#13;
Een SAFER mag de aangekochte grond slechts beperkte tijd onder zich houden. Hij is&#13;
verplicht deze binnen vijf jaren na verwerving weer uit te geven. Deze periode kan&#13;
eventueel worden verlengd tot maximaal tien jaren, indien het gaat om een herverkaveling&#13;
of bij interministerieel besluit, indien het betreft grond gelegen in onderontwikkelde&#13;
zones of berggebieden of bestemd voor speciale beplantingen of herbebossing&#13;
(wet van 5 augustus 1960, artikel 17, alinea 3).&#13;
Gedurende de tijd dat een SAFER de grond in eigendom heeft, kan hij deze voor&#13;
kortere tijd dan de wettelijke termijn van negen jaren verpachten (wet van 5 augustus&#13;
1960, artikel 17). De pachters hebben in dit geval noch recht op verlenging noch een&#13;
voorkoopsrecht.&#13;
In ieder departement wijst de commissaris van de republiek (voorheen prefect van het&#13;
departement), na advies van de departementale commissie voor de structuren en de&#13;
kamer van landbouw, de zones aan, waar het voorkoopsrecht van de SAFER van kracht&#13;
is, alsmede de minimale oppervlakte waarvoor dit recht geldt (zie wet 1977, artikel 1).&#13;
Een 'décret' bekrachtigt de uitoefening van dit recht en legt de zones alsmede de&#13;
minimale oppervlakte vast.&#13;
De diverse voorkoopsrechten, die de wet heeft toegekend aan de overheid gaan vóór&#13;
die van de SAFER.&#13;
Volgens artikel 4 van de wet van 1977 wordt een voorwaarde, inhoudende dat een&#13;
verkoop niet doorgaat indien een SAFER gebruik maakt van zijn voorkoopsrecht, voor&#13;
niet geschreven gehouden. Van het voorkoopsrecht van een SAFER zijn uitgezonderd: 1.&#13;
Schenking; 2. Bruidsschat;&#13;
3. Verkoop aan erfgenamen;&#13;
4. Overdracht van delen van een maatschap.&#13;
Voorts is het voorkoopsrecht van een SAFER niet van toepassing in de volgende&#13;
gevallen:&#13;
a. Indien medeërfgenamen bij preferentie onroerend goed wordt toegewezen3;&#13;
b. Wanneer een pachter gebruik maakt van zijn voorkoopsrecht;&#13;
c. In geval van verkoop ten behoeve van een lijfrente in de vorm van persoonlijke&#13;
diensten (wet 1977, artikel 4);&#13;
d. Overdrachten aan naaste familieleden;&#13;
e. Overdrachten tussen rechthebbenden in een onverdeeldheid;&#13;
ƒ. Verwervingen door werknemers van landbouwbedrijven, medewerkende familieleden&#13;
of familieleden tussen 18 en 35 jaar, die met het bedrijf geassocieerd zijn&#13;
(wet van 1977, artikelen 4 en 4a), alsmede pachters die hun bedrijf zijn kwijtgeraakt;&#13;
g. Verwervingen door landbouwers, die onteigend zijn;&#13;
h. Verwervingen van terreinen voor industriële doeleinden, winning van mineralen,&#13;
alsmede tuinen of wijngaarden niet groter dan 2500 m2.&#13;
GEGADIGDEN VOOR GROND VAN DE SAFER&#13;
Op grond van 'Décret' 1961, artikel 13 hebben als gegadigden voor grond van de&#13;
SAFER voorrang:&#13;
1. Landbouwers die hetzij na vererving over grond beschikken, hetzij doordat de&#13;
eigenaar zijn grond heeft opgeëist, hetzij als gevolg van onteigening over te weinig&#13;
grond beschikken;&#13;
2. Jonge landbouwers;&#13;
3. Bedrijfshoofden die hun bedrijf zijn kwijtgeraakt ten gevolge van verdelingen.&#13;
De gegadigden moeten aan de volgende eisen voldoen:&#13;
1. Migranten zijn, dat wil zeggen hetzij zij die uit een overbevolkte zone naar een&#13;
onderbevolkte zone gaan, hetzij gerepatriëerden zijn (artikel 10 Loi d'orientation&#13;
agricole);&#13;
2. Met de regio waarin zich de grond bevindt een binding hebben, blijkend uit&#13;
een verblijf van minstens vijf jaar.&#13;
Bovendien moeten de kandidaten:&#13;
a. Over een praktijk beschikken van ten minste vier jaren na hun zestiende jaar&#13;
(eventueel te beperken tot drie jaren in geval van bezit van een landbouwkundig diploma);&#13;
b. Voldoende gekwalificeerd zijn voor het voeren van een landbouwbedrijf, ook&#13;
financieel;&#13;
c. Zich verbinden om gedurende ten minste vijftien jaar het verworvene persoon&#13;
lijk als landbouwer te exploiteren;&#13;
d. Zich verbinden om te voldoen aan eventuele verdere voorwaarden te stellen&#13;
door de SAFER. EEN AANTAL GEGEVENS MET BETREKKING TOT HET FEITELIJK FUNCTIONEREN VAN&#13;
SAFER&#13;
Over het feitelijk functioneren van de SAFER over de periode van 1961/1962 tot 1975&#13;
heeft Megret het volgende geschreven.4&#13;
Gedurende deze periode hebben de SAFER 828 000 ha verworven, waarvan 77&#13;
100 ha in 1975. Hiervan zijn weer uitgegeven 705 100 ha, waarvan 71 250 ha in 1975.&#13;
Van de uitgegeven gronden is 36% ten goede gekomen aan jonge landbouwers, die&#13;
slechts 8% van het totaal uitmaken. In 1972 zijn van de 72 000 uitgegeven ha 90%&#13;
toegewezen aan landbouwers, 5% aan grondgebruikers-niet landbouwers, 3% voor&#13;
herbebossing en 2% aan eigenaren-niet landbouwers.&#13;
Meerdere gezichtspunten alsmede de ontwikkeling van de SAFER tot in de tachtiger&#13;
jaren kunnen worden afgeleid uit de gegevens neergelegd in een genoemd artikel van&#13;
Roger Fraigneaud, directeur van de SAFER Poitou in de Revue de Droit Rural van&#13;
augustus/september 1985.-5&#13;
In dit artikel wordt melding gemaakt van 31 SAFER's, die sinds 1961/1962 1&#13;
500 000 ha grond hebben verworven in de vorm van objecten van gemiddeld 8,6 ha&#13;
groot. Hiervan zijn 1 350 000 ha weer uitgegeven, zodat de SAFER's op dat moment&#13;
nog ongeveer 150 000 ha beschikbaar hebben.&#13;
Fraigneaud maakt een analyse van de jaren 1980-1985. In deze jaren hebben de SAFER's&#13;
gemiddeld ± 84 000 ha uitgegeven en wel:&#13;
- 7590 ten behoeve van de herstructurering van percelen (verkopen van minder dan&#13;
1 ha);&#13;
- 40 690 ter vergroting van agrarische bedrijven;&#13;
- 39 000 voor het installeren van landbouwers,&#13;
waarvan:&#13;
- 26% ten behoeve van het voor het eerst installeren;&#13;
- 8,5% ten behoeve van het opnieuw installeren;&#13;
- 4,5% ten behoeve van het handhaven ter plaatse;&#13;
- 3,6% ten behoeve van andere doeleinden voor de landbouw (het handhaven op&#13;
percelen, aanvullende installeringen);&#13;
- 3,4% ten behoeve van bosbouw of beweiding;&#13;
- 5,9% diverse uitgiftes, waaronder verkopen aan de gemeenschap.&#13;
Zoals uit het vorenstaande blijkt, hebben de activiteiten van de SAFER in belangrijke&#13;
mate betrekking op het installeren van landbouwers. Gedurende de periode van 1980-1985 zijn gemiddeld jaarlijks ongeveer 1500 landbouwers&#13;
door de SAFER geïnstalleerd op oppervlakten van gemiddeld 25 tot 27 ha:&#13;
- 22% van de toegewezen oppervlaktes had betrekking op gemiddelde toewijzingen&#13;
van 11 ha ten behoeve van kleine landbouwers;&#13;
- 63% van de toegewezen oppervlaktes had betrekking op toewijzingen ter stichting&#13;
van bedrijven van gemiddeld 32 ha, waarvan 23 ha werd toegewezen en 9 ha&#13;
van elders afkomstig was (meestal familiebezit);&#13;
- 15% van de toegewezen oppervlaktes had betrekking op kavels van gemiddeld&#13;
52 ha, die leidde tot de oprichting van grote, economisch sterke, bedrijven met een&#13;
gemiddelde oppervlakte van 82 ha, die vaak door verscheidene ondernemers gemeenschappelijk&#13;
werden geëxploiteerd.&#13;
Vorenbedoelde toewijzingen vonden grotendeels plaats aan jonge landbouwers&#13;
(90% van degenen, die voor het eerst een bedrijf beginnen en 83% van alle installeringen).&#13;
Vorenbedoelde installeringen kostten gemiddeld ongeveer Frs. 450 000. De financiering&#13;
van deze bedrijven vond plaats:&#13;
a. Door de landbouwer zelf met behulp van leningen van de 'Caisse de Credit&#13;
Agricole' (in 83% van alle gevallen, waarvan de gemiddelde kosten per bedrijf&#13;
Frs. 420 000 bedroegen);&#13;
b. Door middel van het stichten van 'Groupements Fonciers Agricoles' (in 10%&#13;
van alle gevallen; de kosten waren hier gemiddeld Frs. 780 000. De gemiddelde oppervlakte&#13;
was 38 ha);&#13;
c. Financiering door de individuele eigenaren. De gemiddelde kosten bedroegen&#13;
hier Frs. 500 000, dit is iets meer dan het gemiddelde.&#13;
GERAADPLEEGDE LITERATUUR&#13;
1. Jean Megret, Droit Agraire deel 1, 1973, deel 2, 1973, deel 3, 1978, mise a jour&#13;
au 31 mars 1979, Librairies techniques, Paris.&#13;
2. Guy Cotton, Législation Agricole, Manuel Dalloz de droit usuel, Librairie&#13;
Dalloz, Paris 1972.&#13;
3. Revue de Droit Rural, nr. 136 van augustus/september 1985. Ed. Techniques et&#13;
economiques, 3 Rue Soufflot Paris.</content><legacyfootnotes>1. Zie Jean Megret 'Droit Agraire' deel 3, blz. 165.&#13;
2. Een Groupement Foncier Agricole is gebaseerd op de wet nr. 12 999 van 31 december 1970. Deze combinatie&#13;
van onroerend goed met een agrarische bestemming maakt de verzekering van het beheer van verscheidene&#13;
agrarische ondernemingen mogelijk, hetzij direct, hetzij door middel van verpachting (Zie Jean&#13;
Megret 'Droit Agraire', deel 3, blz. 296). Zij dient voor minstens negen jaren in het leven te worden geroepen.&#13;
Een Groupement Foncier Agricole is te beschouwen als een soort maatschap, waarbij de leden&#13;
grond of kapitaal inbrengen ter gemeenschappelijke exploitatie van een landbouwbedrijf.&#13;
3. Zie voor nadere uitleg van een zodanige rechtshandeling Jean Megret 'Droit Agraire', deel 2 nr. 784,&#13;
blz. 322.&#13;
4. Jean Megret 'Droit Agraire', deel 3, blz. 167.&#13;
5. Roger Fraigneaud: L'installation des agriculteurs dans 1'action des SAFER Revue de Droit Rural nr.&#13;
136, augustus/september 1985, blz. 383 e.v.&#13;
</legacyfootnotes><footnotes><footnote/></footnotes><auteurs>Mr J.H. de Jong</auteurs><published>1986-11-01 00:00:00</published><modified>1986-11-01 00:00:00</modified><editiondate>1986-11-01</editiondate><htmlpath>https://denhollander.info/artikel/6370</htmlpath></article>
</articles></edition>
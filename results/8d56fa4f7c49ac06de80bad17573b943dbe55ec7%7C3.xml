<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>5780</id><udhid>UDH:TvAR/5780</udhid><titel>Het Swill-arrest: vertrouwen en gelijkheid. Interventie jaarvergadering Vereniging voor Agrarisch Recht</titel><searchwords><searchword>TvAR 7/8/1998</searchword><searchword>UDH:TvAR/5780</searchword></searchwords><attachments><attachment><name>1998_nr 78_Artikel_Stein.pdf</name><extention>pdf</extention><url>https://denhollander.info/download/5711/ci</url></attachment></attachments><inleiding>Aan het feit dat iemand een vergunning heeft gekregen voor bepaalde activiteiten kan hij niet het vertrouwen ontlenen dat hij die activiteiten zal kunnen voortzetten. Een andere opvat-ting zou het bestuur volstrekt verlammen bij het optreden van nieuwe gevaren voor de gezondheid van mens en dier. Een ondernemer neemt nu eenmaal bepaalde risico's, daartoe behoort het risico dat door hem gebezigde, en aanvankelijk geoorloofd geachte produktie-methoden later op grond van gewijzigd inzicht of van veranderde omstandigheden ontoe-laatbaar blijken te zijn.&#13;
Deze aanhaling is afkomstig van de AG Koopman bij het nader te noemen arrest van de Hoge Raad.</inleiding><content>Anders dan daarover veelal wordt geoordeeld, wordt die kwestie volgens mij niet beslist door de grondwettelijk bepalingen inzake onteigening of ontneming van eigendom, waarop art. 14 leden 1 en 3 Grondwet betrekking heeft. Men kan het ont-nemen van de bevoegdheid tot productie niet aanmerken als een onteigening, omdat de overheid niet voornemens is om de openvallende varkensrechten zelf te gaan uit-oefenen. Ook van vernietiging van eigendom is hier geen sprake. Het betoog dat het hier gaat om de ontneming van rechten tot het houden van varkens die op basis van de vroegere wetgeving, de Interimwet, al waren toegekend, is in mijn ogen niet beslis-send nu deze wet een ander oogmerk heeft: het gaat niet alleen om de mestrechten, maar om de vermindering van overlast door de concentratie van varkenshouderijen.&#13;
Dat neemt niet weg dat de in te voeren wettelijke regeling om andere redenen als ongeoorloofd zou kunnen worden aangemerkt, en wel wegens strijd met algemene beginselen van behoorlijk bestuur.&#13;
Daarvoor kunnen wij te rade gaan bij de zogenaamde Swill-arresten van de Hoge Raad. Het invoeren van een verbod van voordien toegelaten bedrijfshandelingen kan als onrechtmatig worden beschouwd wanneer de regeling abrupt wordt ingevoerd en niet vergezeld gaat van een passende invoeringstermijn. Daarvoor is het Swill-arrest van de Hoge Raad van belang (HR 18 januari 1991, NJ 1992, 638).&#13;
Swill is een voedermethode van varkens, waarop sommige varkensmesters hun bedrijf zo hadden ingesteld dat zij niet van de ene op de andere dag op een andere voedermethode hebben kunnen overschakelen. Het bestaat uit de verwerking van voedselafval. Gebleken was dat daarbij gevaar bestaat voor het uitbreken van een epi-demie onder de varkens (Afrikaanse varkenspest), welk gevaar alleen kan worden voorkomen wanneer de mester gedurende zestig minuten het varkensvoedsel op 100 graden kookt, iets wat de overheid niet kan controleren. Daarom werd, naar aanlei-ding van varkenspestgevallen, op korte termijn een verbod ingevoerd om swill in voorraad te hebben en te vervoederen. Schade werd door de mesters geleden als gevolg van het abrupt invoeren van een voederverbod van varkens, waardoor enkele belanghebbenden zwaar zijn gedupeerd omdat zij hun bedrijf hebben moeten beëin-digen en in de bijstand zijn teruggevallen. Het invoeren van een dergelijke regeling zonder schadevergoeding toe te kennen aan gedupeerden is onrechtmatig, zo oor-deelde de Hoge Raad, omdat een betrekkelijk kleine groep van varkensmesters daar-door in hun belang werden getroffen zonder financieel in de gelegenheid te worden gesteld hun bedrijf aan te passen. De eis tot verbod van invoering van de regeling werd afgewezen, doch die tot vergoeding van schade toegewezen.&#13;
Het arrest bevat een dubbele grondslag voor de aansprakelijkheid van de overheid. De gevaren voor het uitbreken van ziekte als gevolg van de swill-voedering treft een naar verhouding kleine groep van bedrijfsmatige varkensmesters, die hun bedrijf helemaal hebben ingericht op de vervoerdering van swill. Twee beginselen van behoorlijk bestuur waren het die door het swill-verbod waren geschonden:&#13;
- het gelijkheidsbeginsel (égalité devant les charges publiques). De Hoge Raad besliste daarover:&#13;
De regeling strekt ertoe om de belangen te beschermen van alle varkenshouders. De var-kenshouders die hun bedrijf hebben ingericht op voedering met swill, worden onevenredig door de maatregel getroffen, nu zij niet van de ene dag op de andere op een voederingsstelsel kunnen overschakelen zonder dat daardoor de winstgevendheid van hun bedrijf verloren gaat.&#13;
- het vertrouwensbeginsel. De Hoge Raad besliste daarover:&#13;
De regeling is onrechtmatig omdat zij verzuimt een voorziening te treffen die het de var-kenshouders financieel mogelijk maakt hun bedrijf aan te passen of op andere wijze in hun economisch belang tegemoet komt.&#13;
Het gelijkheidsbeginsel was geschonden omdat de maatregel ter voorkoming van de epidemie op een slechts kleine groep van varkenshouders werd afgewenteld. Het ver-trouwensbeginsel was geschonden omdat de betrokken varkenshouders met de invoering van een swill-verbod bij de inrichting van hun bedrijf geen rekening heb-ben kunnen houden.&#13;
Bij het reduceren van de varkensstapel met 25% hebben wij eveneens te maken met een maatregel die niet beantwoordt aan de algemene beginselen van behoorlijk bestuur. Het gelijkheidsbeginsel wordt geschonden omdat de varkenshouders zwaar-der worden getroffen dan andere vervuilers. Het vertrouwensbeginsel is geschonden omdat de varkenshouders met een dergelijke maatregel bij het bepalen van hun beleid geen rekening hebben kunnen en gezien de eerdere uitspraken van de overheid daar-mee ook geen rekening behoefden te houden.&#13;
Hiertegen zou kunnen worden opgemerkt dat volgens de rechtspraak een wet niet aan de algemene beginselen van behoorlijk bestuur kan worden getoetst. Maar die tegenwerping komt mij niet doorslaggevend voor. Wij hebben hier in eerste instantie te maken met een bestuurlijke maatregel, te weten het terugbrengen van de varkens-stapel in Nederland met 25%. De bezwaren uit het oogpunt van de schending van de beginselen van behoorlijk bestuur richten zich niet tegen de uitwerking van de regeling in de wet, maar tegen die maatregel als zodanig. En die maatregel, zo zou ik wil-len staande houden, draagt een bestuurlijk karakter.</content><legacyfootnotes/><footnotes><footnote/></footnotes><auteurs>Prof. mr. P.A. Stein</auteurs><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/5780</htmlpath></article>
</articles></edition>
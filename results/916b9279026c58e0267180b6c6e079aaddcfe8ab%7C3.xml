<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2006</searchword><id>4085</id><udhid>UDH:TvAR/4085</udhid><titel>Van den Aarsen c.s. / Gemeente Bergen op Zoom (TvAR 2006/5364)</titel><searchwords><searchword>TvAR 10/2006</searchword><searchword>TvAR 2006/5364</searchword><searchword>UDH:TvAR/4085</searchword></searchwords><attachments><attachment><name>2006_nr 10_Rechtspraak_5364.pdf</name><extention>pdf</extention><url>https://denhollander.info/download/4044/ci</url></attachment></attachments><inleiding>[Pachtwet art. 40, 45 lid 1]&#13;
&#13;
Weliswaar zijn de door de verpachtster&#13;
voorgestelde plannen met betrekking tot de&#13;
inrichting van het gepachte voldoende&#13;
concreet, maar het aanvangstijdstip van het&#13;
project is nog erg onzeker. Het voornemen&#13;
tot bestemming voor niet tot de landbouw&#13;
betrekkelijke doeleinden is dus aangetoond,&#13;
maar het is onvoldoende duidelijk waarom&#13;
dat voornemen reeds nu tot afwijzing van&#13;
het verzoek tot verlenging zou moeten&#13;
leiden. Het beroep op de verplichte&#13;
afwijzingsgrond van artikel 40 Pachtwet&#13;
faalt. De billijkheid brengt mee dat het&#13;
belang van de pachter de doorslag moet&#13;
geven. Op grond van artikel 45 lid 1 Pachtwet&#13;
wordt de pachtovereenkomst met twee&#13;
jaar verlengd.</inleiding><content>BESCHIKKING IN DE ZAAK VAN:&#13;
1 Cornelis Martinus Hendricus van den Aarsen,&#13;
2 Cornelis Lodewikus Martinus van den Aarsen,&#13;
beiden wonende te Halsteren, gemeente&#13;
Bergen op Zoom,&#13;
appellanten,&#13;
procureur: mr. G. Janssen,&#13;
tegen&#13;
de publiekrechtelijke rechtspersoon Gemeente&#13;
Bergen op Zoom, zetelend te Bergen op Zoom,&#13;
geïntimeerde,&#13;
procureur: mr. P.C. Plochg.&#13;
1 Het geding in eerste aanleg&#13;
De pachtkamer van de rechtbank te Breda,&#13;
sector kanton, locatie Bergen op Zoom, heeft&#13;
op 9 februari 2005 een beschikking gegeven&#13;
tussen appellant sub 1 (samen met appellant&#13;
sub 2 verder te noemen: Van den Aarsen sr. en&#13;
Van den Aarsen jr.) als verzoeker en geïntimeerde&#13;
(verder te noemen: de gemeente) als&#13;
verweerster. Van deze beschikking is een kopie&#13;
aangehecht.&#13;
2 Het geding in hoger beroep&#13;
2.1 Van den Aarsen sr. en Van den Aarsen jr.&#13;
zijn bij op 4 maart 2005 ter griffie van het hof&#13;
ingekomen beroepschrift in hoger beroep&#13;
gekomen van voornoemde beschikking van&#13;
9 februari 2005. Zij hebben daarbij vijf grieven&#13;
tegen de beschikking aangevoerd, bewijs aangeboden,&#13;
producties overgelegd en het hof&#13;
verzocht de bestreden beschikking te vernietigen&#13;
en opnieuw beschikkende de pachtovereenkomst&#13;
met betrekking tot de percelen&#13;
kadastraal bekend gemeente Halsteren sectie&#13;
B, nummers 1208 (ged.) en 1211 (ged.) met&#13;
een oppervlakte van 5 hectare te verlengen&#13;
voor de wettelijke duur van zes jaar, althans&#13;
met toepassing van artikel 45 lid 1 Pachtwet&#13;
voor een periode van vier jaar, althans voor&#13;
een periode als het hof in goede justitie vermeent&#13;
te behoren, een en ander met veroordeling&#13;
van de gemeente in de kosten van de procedure&#13;
zowel in eerste aanleg als in hoger&#13;
beroep gevallen.&#13;
2.2 Bij op 6 april 2005 ter griffie van het hof&#13;
ingekomen verweerschrift heeft de gemeente&#13;
verweer gevoerd tegen het door Van den Aarsen&#13;
sr. en Van den Aarsen jr. in hun beroepschrift&#13;
aangevoerde, heeft zij bewijs aangeboden,&#13;
producties in het geding gebracht en&#13;
heeft zij het hof verzocht om de bestreden&#13;
beschikking te bekrachtigen, mitsdien Van&#13;
den Aarsen sr. en Van den Aarsen jr. niet-ontvankelijk&#13;
te verklaren in hun appèl, althans dit&#13;
af te wijzen, met veroordeling van Van den&#13;
Aarsen sr. en Van den Aarsen jr. in de kosten&#13;
van beide instanties.&#13;
2.3 Op 13 juni 2005 heeft de mondelinge&#13;
behandeling plaatsgevonden. Van den Aarsen&#13;
sr. en Van den Aarsen jr. zijn in persoon verschenen,&#13;
bijgestaan door mr. A.A.M. van Beek,&#13;
advocaat te Tilburg. Namens de gemeente is&#13;
verschenen A.J.H. van Eekelen (ambtenaar&#13;
Monumentenzorg en Cultuur), bijgestaan door&#13;
mr. J.H. Hommel, advocaat te Bergen op&#13;
Zoom. Bij die gelegenheid hebben partijen aan&#13;
het hof inlichtingen verstrekt en hebben de&#13;
advocaten de wederzijdse standpunten toegelicht,&#13;
beiden mede aan de hand van pleitnotities.&#13;
3 De vaststaande feiten&#13;
3.1 Tussen partijen staat op grond van hetgeen&#13;
enerzijds is gesteld en anderzijds niet is betwist&#13;
alsmede op grond van de niet betwiste&#13;
inhoud van de overgelegde stukken het navolgende&#13;
vast.&#13;
3.2 Bij akte van 6 april 1993 hebben Van den&#13;
Aarsen sr. en de gemeente Halsteren, rechtsvoorgangster&#13;
van de gemeente Bergen op&#13;
Zoom, een pachtovereenkomst gesloten, ingaande&#13;
op 1 april 1993, voor een periode eindigend&#13;
op 1 november 1999, met betrekking&#13;
tot twee percelen grond gelegen te Halsteren&#13;
aan de Ligneweg, kadastraal bekend staand&#13;
gemeente Halsteren, sectie B, nummers 1208&#13;
(ged.) en 1211 (ged.), ter grootte van totaal&#13;
circa 5 ha.&#13;
3.3 De onder 3.2 bedoelde pachtovereenkomst&#13;
is op 19 april 1993 bij de grondkamer&#13;
voor Noord-Brabant ter goedkeuring aangeboden&#13;
en op 13 augustus 1993 door deze&#13;
grondkamer goedgekeurd.&#13;
3.4 Bij aangetekend verzonden brief van&#13;
21 oktober 2004 heeft de gemeente aan Van&#13;
den Aarsen sr. te kennen gegeven geen verdere&#13;
verlenging van de pachtovereenkomst te wensen.&#13;
3.5 De rechtbank te Breda, sector kanton,&#13;
locatie Bergen op Zoom, heeft bij vonnis van&#13;
9 februari 2005, gewezen tussen Van den Aarsen&#13;
sr. en de gemeente, Van den Aarsen jr. per&#13;
die datum in de plaats van Van den Aarsen sr.&#13;
gesteld als pachter van de onderhavige pachtovereenkomst.&#13;
Tegen dit vonnis is geen hoger&#13;
beroep aangetekend.&#13;
4 De mondelinge behandeling&#13;
Ter zitting van het hof is, zakelijk weergegeven&#13;
en voor zover van belang, het volgende&#13;
verklaard:&#13;
Door Van Eekelen namens de gemeente:&#13;
De in het kader van het project Fort De&#13;
Roovere geplande recreatievoorzieningen komen&#13;
voor een groot deel op de onderhavige&#13;
pachtgrond. De geplande gracht ligt om een&#13;
deel van het gepachte heen. Het is de bedoeling&#13;
deze gracht weer te herstellen. Daarnaast&#13;
is een uitkijktoren gepland. Ook dient er nog&#13;
archeologisch onderzoek plaats te vinden en&#13;
zullen de plannen naar aanleiding van de&#13;
resultaten van dit onderzoek nader worden&#13;
geconcretiseerd. Het is de bedoeling het beeld&#13;
terug te krijgen van hoe het in 1750 was. Het&#13;
is de bedoeling het verpachte geheel in gebruik&#13;
te nemen. Op een deel van het verpachte komt&#13;
een onthaalcentrum en een horecaterras en op&#13;
een ander deel van het verpachte zou een&#13;
waterspeeltuin kunnen komen. Een deel van&#13;
het gebied van Fort de Roovere is nu al toegankelijk&#13;
voor het publiek. Het terrein van&#13;
Van den Aarsen sr. en jr. is dit niet.&#13;
Op korte afstand oostelijk van het fort komt&#13;
de doorgetrokken snelweg A4 te liggen. Het&#13;
deel tot aan Halsteren zal in de nabije toekomst&#13;
worden aangelegd en het deel van Halsteren&#13;
tot aan Dinteloord zal waarschijnlijk&#13;
pas na 2010 worden gerealiseerd. In mei&#13;
jongstleden zijn de eerste besprekingen met&#13;
Rijkswaterstaat gevoerd. De aanpassingen in&#13;
het bestemmingsplan die noodzakelijk zijn&#13;
voor de realisatie van het project Fort De&#13;
Roovere zullen in de besprekingen over de A4&#13;
worden meegenomen. De bedoeling is dat&#13;
eind volgend jaar (2006) zal worden begonnen&#13;
met de aanleg van de weg. Er zal dan ook een&#13;
begin worden gemaakt met de realisatie van&#13;
het project Fort de Roovere. De realisatie van&#13;
het project zal naar schatting zo 5 à 6 jaar&#13;
duren. Met betrekking tot de aanleg van de&#13;
weg is al met vele partijen gesproken (waaronder&#13;
het Brabants Landschap en Natuurmonumenten),&#13;
zij zullen geen bezwaar maken&#13;
tegen de aanleg van de weg.&#13;
De bestemming na herziening wordt recreatief.&#13;
Het is niet de bedoeling dat er een volledige&#13;
horecavergunning wordt verleend. Er&#13;
zal hooguit koffie en thee worden geserveerd.&#13;
Voor een aantal werkzaamheden is geen wijziging&#13;
van het bestemmingsplan noodzakelijk.&#13;
Er kan bijvoorbeeld een begin worden gemaakt&#13;
met het uitdiepen van de grachten.&#13;
Zodra er moet worden gebouwd op de terre is&#13;
er wel een herziening van het bestemmingsplan&#13;
noodzakelijk. Het klopt dat de grachten&#13;
buiten het verpachte om liggen.&#13;
In de raadsmededeling van 16 maart 2005&#13;
staat vermeld dat nog onderzoek wordt verricht&#13;
naar de kosten van de projecten. Het&#13;
kostenplaatje is nu in grote lijnen rond; het&#13;
moet alleen nog worden voorgelegd aan het&#13;
college van B&amp;W. Het project zal in totaal&#13;
circa € 1.500.000,– gaan kosten, waarvan&#13;
€ 700.000,– voor het Fort De Roovere is&#13;
bestemd. Deze kosten zullen worden gedragen&#13;
door de verschillende eigenaren in het&#13;
gebied. Daarnaast heeft de provincie Noord-&#13;
Brabant zich bereid verklaard een subsidie&#13;
van € 300.000,– te verlenen. De gemeente zal&#13;
jaarlijks geld voor het project reserveren.&#13;
Er is inmiddels ook een definitief ontwerp&#13;
gemaakt. Hierin staat gedetailleerd aangegeven&#13;
wat er moet gebeuren. De planning zal gelijk&#13;
lopen met het aanleggen van de A4. Er kan&#13;
dan gebruik worden gemaakt van de apparatuur&#13;
die wordt ingezet bij het aanleggen van&#13;
deze weg. Wij denken dat het realistisch is te&#13;
zeggen dat eind 2006 zal worden aangevangen&#13;
met het realiseren van het project. Wij zijn&#13;
daarbij wel afhankelijk van derden, waaronder&#13;
Rijkswaterstaat. Op dit moment is er nog geen&#13;
bouwvergunning aangevraagd. Volgens de&#13;
planning van Rijkswaterstaat moet volgend&#13;
jaar (2006) worden begonnen met de aanleg&#13;
van de weg.&#13;
Een deel van de wallen is ingezakt. De apparatuur&#13;
zal op de terre moeten staan om de&#13;
wallen weer te kunnen optrekken. De lijnen&#13;
van het fort moeten strak in het landschap&#13;
worden afgetekend en het is dan noodzakelijk&#13;
om met de machines op het verpachte te&#13;
komen. Weliswaar hoeven de machines slechts&#13;
op de randen van de verpachte grond te&#13;
komen, maar er moet ook ruimte zijn voor&#13;
opslag en/of een bouwkeet. Daarom hebben&#13;
wij toch de gehele verpachte grond nodig.&#13;
Door Van den Aarsen sr.:&#13;
De totale oppervlakte van het bloembollenbedrijf&#13;
bedraagt circa 30 ha, waarvan 9,8 ha&#13;
om niet in gebruik is van de gemeente en 5 ha&#13;
is de onderhavige pachtgrond. De rest van de&#13;
grond wordt los gepacht, dan wel worden&#13;
daarop op contractbasis bloembollen voor&#13;
ons geteeld. Een deel van deze grond ligt in&#13;
Limburg en in Frankrijk.&#13;
Het gepachte ligt op 500 meter van ons woonhuis.&#13;
De onderhavige grond wordt gebruikt&#13;
voor het vermeerderen van plantenmateriaal.&#13;
De krokussen worden nu geoogst en de lelies&#13;
in november of december. Op het gepachte&#13;
staan nu ook lelies.&#13;
Het is moeilijk om vervangende pachtgrond&#13;
te verkrijgen in de directe omgeving. De&#13;
onderhavige pachtgrond is door ons ingericht&#13;
voor de bloembollenteelt; zo is er onder meer&#13;
een beregeningsinstallatie aangelegd. Daarnaast&#13;
is het lichte grond, zodat de grond ook&#13;
qua structuur erg geschikt is voor de bloembollenteelt.&#13;
Door Van den Aarsen jr.:&#13;
Het gepachte is vanuit ons woonhuis in circa&#13;
10 minuten lopen te bereiken.&#13;
5 De beoordeling van het geschil in&#13;
hoger beroep&#13;
5.1 De grieven I tot en met III lenen zich voor&#13;
een gezamenlijke bespreking. Deze grieven&#13;
richten zich tegen het oordeel van de pachtkamer&#13;
in eerste aanleg dat het verlengingsverzoek&#13;
op grond van artikel 40 Pachtwet dient&#13;
te worden afgewezen, nu de gemeente het verpachte&#13;
wil bestemmen voor niet tot de landbouw&#13;
betrekkelijke doeleinden en die bestemming&#13;
in overeenstemming is met het algemeen&#13;
belang.&#13;
5.2 De gemeente heeft zich in de onderhavige&#13;
procedure op het standpunt gesteld dat zij&#13;
over het verpachte wil beschikken in het&#13;
kader van de plannen de voormalige West-&#13;
Brabantse Waterlinie (in het bijzonder Fort&#13;
De Roovere) in zijn oude glorie te herstellen.&#13;
De gemeente heeft ter onderbouwing van&#13;
haar plannen een openbare besluitenlijst van&#13;
14 december 2004, een raadsmededeling van&#13;
16 maart 2005, een convenant West-Brabantse&#13;
Waterlinie, alsmede een onderzoeksrapport&#13;
van BRO, adviseurs in ruimtelijke ordening,&#13;
economie en milieu, (getiteld: West-Brabantse&#13;
Verdedigingslinies toeristisch en landschappelijk&#13;
in het vizier) in het geding gebracht. Volgens&#13;
de gemeente is in het hart van het Fort De&#13;
Roovere, waar een gedeelte van het verpachte&#13;
ligt, een onthaalcentrum en een horecaterras&#13;
gepland. Voor de verdere uitwerking van de&#13;
plannen heeft de gemeente nog geen afgeronde&#13;
termijn kunnen aangeven, maar zij verwacht&#13;
dat eind 2006 met de daadwerkelijke verwezenlijking&#13;
van de plannen zal worden aangevangen&#13;
(tegelijk met de aanleg van de A4).&#13;
5.3 Van den Aarsen sr. en jr. hebben zich daartegenover&#13;
op het standpunt gesteld dat de&#13;
gemeente onvoldoende heeft aangetoond dat&#13;
zij de gepachte grond wil en zal bestemmen&#13;
voor een niet tot de landbouw betrekkelijk&#13;
doel en dat de gemeente daarnaast onvoldoende&#13;
aannemelijk heeft gemaakt dat de gepachte&#13;
gronden van wezenlijke betekenis zijn voor&#13;
de realisering van het gestelde project. Voorts&#13;
hebben zij aangevoerd dat, wil het voornemen&#13;
van de gemeente om het gepachte voor een&#13;
niet tot de landbouw betrekkelijk doel te&#13;
bestemmen grond zijn voor afwijzing van het&#13;
verlengingsverzoek, dit voornemen binnen&#13;
een korte bij benadering te bepalen termijn&#13;
moet kunnen worden verwezenlijkt. Daarvan&#13;
is volgens Van den Aarsen sr. en jr. in het&#13;
onderhavige geval geen sprake.&#13;
5.4 Het hof overweegt als volgt. Ingevolge&#13;
artikel 40 van de Pachtwet dient een verlengingsverzoek&#13;
te worden afgewezen voorzover&#13;
de verpachter het verpachte wil bestemmen&#13;
voor niet tot de landbouw betrekkelijke doeleinden&#13;
en die bestemming in overeenstemming&#13;
is met het algemeen belang. Hierbij&#13;
geldt dat de voorgenomen bestemming wordt&#13;
geacht in overeenstemming te zijn met het&#13;
algemeen belang indien zij in overeenstemming&#13;
is met een goedgekeurd bestemmingsplan.&#13;
In het onderhavige geval heeft de gemeente&#13;
aangevoerd dat zij het verpachte wil&#13;
bestemmen voor het herstel van de West-Brabantse&#13;
Waterlinie in haar oude glorie. Weliswaar&#13;
zijn de door de gemeente voorgestelde&#13;
plannen met betrekking tot de inrichting van&#13;
het gepachte bij de ontwikkeling de West-&#13;
Brabantse Waterlinie voldoende concreet,&#13;
maar het aanvangstijdstip van de realisatie van&#13;
het project is nog erg onzeker. De kostenraming&#13;
moet nog worden voorgelegd aan het&#13;
college van B&amp;W, de bestemming van de&#13;
grond is nog agrarisch en de herzieningsprocedure&#13;
van het bestemmingsplan moet nog&#13;
worden doorlopen. De gemeente heeft ter zitting&#13;
van het hof verklaard dat weliswaar een&#13;
aantal werkzaamheden kan worden verricht&#13;
zonder dat een herziening van het bestemmingsplan&#13;
nodig is, maar dat het huidige&#13;
bestemmingsplan dient te worden herzien als&#13;
zij op de terre wil gaan bouwen. Deze herziening&#13;
van het bestemmingsplan zal – volgens&#13;
de gemeente – in de besprekingen over de&#13;
aanleg van de A4 worden meegenomen. In&#13;
mei 2005 zijn de eerste besprekingen over de&#13;
uitvoering van de werkzaamheden tegelijk&#13;
met de aanleg van de A4 met Rijkswaterstaat&#13;
gevoerd en de aanleg van deze weg staat thans&#13;
gepland voor eind 2006. Ook voor het overige&#13;
is de realisatie van het project gekoppeld aan&#13;
de aanleg van de A4, waardoor de gemeente&#13;
– naar haar eigen zeggen – voor het aanvangstijdstip&#13;
van de realisatie van het project&#13;
afhankelijk is van Rijkswaterstaat. Gelet hierop&#13;
is het hof van oordeel dat er weliswaar een&#13;
voornemen tot bestemming voor niet tot de&#13;
landbouw betrekkelijke doeleinden is aangetoond,&#13;
maar dat onvoldoende duidelijk is&#13;
geworden waarom dat voornemen reeds nu tot&#13;
afwijzing van het voorliggende verzoek tot&#13;
verlenging zou moeten leiden. Naar het oordeel&#13;
van het hof faalt het beroep van de&#13;
gemeente op de verplichte afwijzingsgrond van&#13;
artikel 40 van de Pachtwet.&#13;
5.5 Een en ander brengt mee dat op grond van&#13;
artikel 38 Pachtwet naar billijkheid moet worden&#13;
beslist. De gemeente heeft zich op het&#13;
standpunt gesteld dat zij belang heeft bij nietverlenging&#13;
van de pachtovereenkomst, omdat&#13;
zij zich in een convenant heeft vastgelegd mee&#13;
te werken aan de ontwikkeling van de West-&#13;
Brabantse Waterlinie en dat haar geloofwaardigheid&#13;
in het geding komt, indien de voortgang&#13;
van het project op de tocht komt te staan&#13;
door de verlenging van de pachtovereenkomst.&#13;
Hiertegenover staat het belang van&#13;
Van den Aarsen jr. (als voor zijn vader in de&#13;
plaats gestelde pachter) bij het behoud van het&#13;
gepachte. Volgens Van den Aarsen jr. is de&#13;
gepachte grond zeer geschikt voor de bloembollenteelt&#13;
en wordt hierop het uitgangsmateriaal&#13;
vermeerderd. De onderhavige pachtgrond&#13;
bevindt zich daarnaast in de directe&#13;
omgeving van het bedrijf. Van den Aarsen sr.&#13;
en jr. willen in ieder geval het vermeerderen&#13;
van het uitgangsmateriaal verder op het&#13;
bedrijf laten plaatsvinden. Het uitbesteden&#13;
van de teelt en de verzorging van de bollen&#13;
aan derden brengt daarnaast – volgens hen –&#13;
aanzienlijke kosten met zich (€ 25.000,–),&#13;
waardoor zij in de toekomst de gehele bollenteelt&#13;
weer zo veel mogelijk op het eigen&#13;
bedrijf willen laten plaatsvinden. Behoud van&#13;
de gepacht grond is volgens Van den Aarsen&#13;
sr. en jr. om voornoemde redenen van groot&#13;
belang voor de continuïteit van het bedrijf.&#13;
5.6 Het hof is, alle omstandigheden van dit&#13;
geval mede in aanmerking nemend, van oordeel&#13;
dat het belang van Van den Aarsen jr.&#13;
naar billijkheid de doorslag moet geven en dat&#13;
de pachtovereenkomst dient te worden verlengd.&#13;
Omdat te voorzien is, dat de planvorming&#13;
met betrekking tot Fort de Roovere binnen&#13;
twee jaar in uitwerkingsplannen wordt&#13;
geconcretiseerd en binnen die termijn uitzicht&#13;
zal bestaan op uitkomst van de herzieningsprocedure&#13;
van het bestemmingsplan, ziet het&#13;
hof aanleiding om op grond van artikel 45 lid&#13;
1 Pachtwet de pachtovereenkomst met twee&#13;
jaar te verlengen. Het hof zal daarbij bepalen,&#13;
dat Van den Aarsen jr. uiterlijk op 30 april&#13;
2007 om verdere verlenging kan verzoeken.&#13;
5.7 Uit het voorgaande volgt dat de grieven I&#13;
tot en met III slagen en dat het verlengingsverzoek&#13;
moet worden toegewezen.&#13;
5.8 Behandeling van grief IV kan niet leiden tot&#13;
een ander oordeel dan het hiervoor overwogene,&#13;
zodat deze grief onbesproken kan blijven.&#13;
5.9 Van den Aarsen sr. en Van den Aarsen jr.&#13;
richten zich met grief V nog tegen het oordeel&#13;
van de pachtkamer in eerste aanleg dat de proceskosten&#13;
worden gecompenseerd. Deze grief&#13;
faalt. Nu partijen over en weer op enkele punten&#13;
in het ongelijk zijn gesteld, is het hof van&#13;
oordeel dat in beide instanties de kosten dienen&#13;
te worden gecompenseerd.&#13;
5.10 De slotsom is dat de bestreden beschikking&#13;
dient te worden vernietigd.&#13;
6 De beslissing&#13;
Het hof, beschikkende in hoger beroep:&#13;
vernietigt de beschikking van de rechtbank te&#13;
Breda, sector kanton, locatie Bergen op Zoom&#13;
van 9 februari 2005, en opnieuw beschikkende:&#13;
verlengt de tussen partijen bestaande pachtovereenkomst&#13;
tot 1 november 2007;&#13;
bepaalt dat Van den Aarsen jr. desgewenst&#13;
vóór 30 april 2007 om verdere verlenging van&#13;
de pachtovereenkomst kan verzoeken;&#13;
wijst af het meer of anders verzochte;&#13;
compenseert de in eerste aanleg en in hoger&#13;
beroep tussen partijen gevallen proceskosten&#13;
in die zin dat iedere partij haar eigen kosten&#13;
draagt.&#13;
</content><legacyfootnotes/><footnotes><footnote/></footnotes><auteurs/><published>2006-10-01 00:00:00</published><modified>2006-10-01 00:00:00</modified><editiondate>2006-10-01</editiondate><htmlpath>https://denhollander.info/artikel/4085</htmlpath></article>
</articles></edition>
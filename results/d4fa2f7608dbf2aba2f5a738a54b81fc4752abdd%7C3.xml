<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2008</searchword><id>5710</id><udhid>UDH:TvAR/5710</udhid><titel>Bewijslastverdeling ‘verborgen gebreken’ bij verkoop van dieren</titel><searchwords><searchword>TvAR 2/2008</searchword><searchword>UDH:TvAR/5710</searchword></searchwords><attachments><attachment><name>TAR 2008-2 Van Eerten.pdf</name><extention>pdf</extention><url>https://denhollander.info/download/5642/ci</url></attachment></attachments><inleiding>Inleiding&#13;
Wat tot 1 januari 1992 ‘de verborgen gebreken-regeling’&#13;
heette is per genoemde datum met de invoering van het&#13;
huidig burgerlijk wetboek verwoord in de artikelen 17 t/m&#13;
25 van boek 7 BW. Kern van de huidige verborgen gebreken&#13;
regeling staat in art. 7: 17 lid 1 BW: ‘De afgeleverde&#13;
zaak moet aan de overeenkomst beantwoorden.’ In plaats&#13;
van ‘de verborgen gebreken-regeling’ is het onder het huidig&#13;
BW daarom beter te spreken over ‘de conformiteitsregeling’.</inleiding><content>2. Conformiteit algemeen&#13;
De conformiteitsregeling is nader uitgewerkt in de leden 2&#13;
t/m 6 van art. 7:17 BW. Samengevat komt die uitwerking&#13;
erop neer dat een afgeleverde zaak de eigenschappen dient&#13;
te bezitten die nodig zijn&#13;
1. voor het normale gebruik;&#13;
2. waarvan de koper de aanwezigheid niet behoefde te betwijfelen.&#13;
Geschiktheid voor enig bijzonder gebruik van een geleverde&#13;
zaak is slechts aan de orde voor zover dat tussen koper en&#13;
verkoper (expliciet) is overeengekomen.&#13;
Bij een beoordeling van de vraag welke eigenschappen een&#13;
koper aanwezig mag veronderstellen spelen onderzoeksplicht&#13;
aan de zijde van koper en mededelingsplicht aan de&#13;
zijde van verkoper een belangrijke rol. Enerzijds zal een&#13;
koper zich er niet op kunnen beroepen dat een afgeleverde&#13;
zaak niet aan de overeenkomst beantwoordt, wanneer hij&#13;
het betreffende gebrek had kunnen – en behoren te – ontdekken&#13;
‘door beter uit z’n doppen te kijken’. Anderzijds kan&#13;
van een verkoper gevergd worden dat deze een (aspirant-)&#13;
koper informeert over eventuele gebruiksbeperkingen met&#13;
betrekking tot de verkochte zaak voor zover hij weet – of&#13;
behoort te weten – dat het één en ander voor de koper relevant&#13;
kan zijn. Uit de jurisprudentie volgt een rijk palet van&#13;
casus waarin de rechter heeft geoordeeld over de vraag hoe&#13;
de onderzoeksplicht van de koper zich verhoudt tot de mededelingsplicht&#13;
van de verkoper. In het algemeen kan gezegd&#13;
worden dat mededelingplicht van de verkoper aan de&#13;
onderzoeksplicht van de koper vooraf gaat. Een verkoper&#13;
die een hem kenbare, voor de koper relevante, gebruiksbeperking&#13;
met betrekking tot de geleverde zaak heeft verzwegen,&#13;
komt er niet mee weg door te zeggen dat de koper het&#13;
gebrek had kunnen weten door beter op te letten. Het is&#13;
moeilijk een algemene lijn te ontdekken bij de vervolgvraag&#13;
naar de reikwijdte van de onderzoeksplicht en de mededelingsplicht.&#13;
Deze hangt sterk af van de casus. Van belang&#13;
zijn onder meer de deskundigheid van partijen, hetgeen in&#13;
de onderhandelingsfase tussen partijen is gezegd of besproken,&#13;
de verdere inhoud van de contractuele relatie etc. 3. Conformiteit bij dieren&#13;
Als het gaat om een ‘verborgen gebrek’ met betrekking tot&#13;
dieren, leert de jurisprudentiepraktijk dat het daarbij&#13;
meestal gaat om paarden die behept zijn met een ziekte of&#13;
aandoening. Een verborgen gebrek bij koeien, geiten of&#13;
schapen heeft meestal betrekking op een collectief gebrek&#13;
met betrekking tot de totale betreffende veestapel. Dat de&#13;
meeste rechtspraak over paarden gaat kan verklaard worden&#13;
doordat er meestal veel geld mee is gemoeid, doordat er veel&#13;
verschillende gebruiksdoelen zijn en doordat het vaak om&#13;
eenmalige handelsrelaties gaat.&#13;
3.1. Voorbeelden&#13;
– Gerechtshof Arnhem d.d.3 juni 2003 (rolnr. 2002/963;&#13;
niet gepubliceerd): Verkocht was een koppel drachtige&#13;
geiten met het oog op de opzet van een melkgeitenhouderij.&#13;
Na verkoop en levering bleek uiteindelijk ca. 33%&#13;
van de geiten uit de betreffende koppel drachtig. Het&#13;
geleverde koppel werd daarom als niet-contractsconform&#13;
gekwalificeerd.&#13;
– Rechtbank Haarlem d.d. 22 februari 2006 ( NJF2006,&#13;
nr. 255) Een koppel geiten was besmet met het CAEvirus&#13;
(vergelijkbaar met zwoegerziekte bij schapen). De&#13;
rechtbank oordeelde dat, indien deze CAE-besmetting&#13;
leidt tot significant verminderde melkproductie, het gekochte&#13;
koppel als niet-contractsconform moet worden&#13;
geoordeeld. Volgt een deskundigenonderzoek naar de&#13;
mate van verminderde melkproductie.&#13;
4. Paarden&#13;
De jurisprudentie over ziekten en aandoeningen bij paarden&#13;
leert eerst en bovenal het belang aan de zijde van koper om&#13;
het door hem beoogde gebruik van het gekochte paard met&#13;
de verkoper te communiceren. Een paard kan voor veel verschillende&#13;
doeleinden zijn gekocht (dressuur, renpaard,&#13;
trekpaard, fokpaard, etc.). ‘Normaal gebruik’ in de zin van&#13;
art. 7: 17 lid 2 BW is dan ‘normaal gebruik als fokpaard’ of&#13;
als ‘renpaard’. De eigenschappen die een koper aan het geleverde&#13;
paard bij de diverse vormen van ‘normaal gebruik’&#13;
aanwezig mag veronderstellen kunnen dan erg verschillen. 4.1. Voorbeelden&#13;
– Rechtbank Zutphen d.d. 18 juli 2002 ( LJNAE6864):&#13;
Een merrie die voor de verkoop met succes één hengstveulen&#13;
had geworpen, bleek na verkoop niet opnieuw&#13;
drachtig te kunnen worden. De koper vorderde ontbinding&#13;
wegens non-conforme levering, stellende dat hij de&#13;
merrie voor fokdoeleinden had gekocht. De gevorderde&#13;
ontbinding werd afgewezen omdat de koper er niet in&#13;
slaagde te bewijzen dat hij dit gebruiksdoel met de verkoper&#13;
had gecommuniceerd (het bewijsaanbod dat de&#13;
merrie reeds ten tijde van de levering onvruchtbaar was,&#13;
kon daarmee door de rechtbank, als niet ter zake dienende,&#13;
worden gepasseerd).&#13;
– Rechtbank Groningen d.d. 21 december 2005 ( LJN&#13;
AV2288): Ouders kochten ten behoeve van hun gehandicapte&#13;
dochter een rijpaard. Voor de aankoop heeft de&#13;
betreffende dochter het betreffende paard drie keer&#13;
proefgereden. Uit dat vaststaande feitencomplex leidde&#13;
de rechtbank af dat het de verkoper duidelijk moet zijn&#13;
geweest dat de kopers een zadelmak rijpaard wensten&#13;
dat rustig, betrouwbaar en gehoorzaam was. Na verkoop&#13;
en levering bokte en steigerde het paard en bleek&#13;
deze (alsnog) ongeschikt voor gebruik door een gehandicapte.&#13;
De gevorderde ontbinding wegens non-conforme&#13;
levering werd toegewezen.&#13;
– Rechtbank Arnhem d.d. 11 oktober 2006 ( LJN&#13;
AZ2929): Een ruiter had het paard gekocht met de bedoeling&#13;
om daarmee deel te nemen aan dressuurwedstrijden&#13;
in de klassen Z en hoger. Dat gebruiksdoel&#13;
werd voor de verkoper kenbaar geacht, mede omdat de&#13;
ruiter voor de aankoop dergelijke dressuuroefeningen&#13;
met het paard verrichtte.&#13;
5. Bewijslastverdeling&#13;
Het risico van een verkochte zaak gaat van de verkoper over&#13;
op de koper vanaf het moment van aflevering (art.7: 10&#13;
BW). Indien tussen koper en verkoper een geschil rijst over&#13;
de levering van bijvoorbeeld een paard dat behept is met&#13;
een ziekte of aandoening, draait het juridische geschil dus&#13;
om de vraag of het paard op het moment van zijn aflevering&#13;
die ziekte of aandoening al dan niet reeds onder de leden&#13;
had.Wie moet in dat verband wat bewijzen? Moet de verkoper&#13;
bewijzen dat het paard ten tijde van de aflevering&#13;
(nog) gezond was? Of moet de koper bewijzen dat de ziekte&#13;
of aandoening op het moment van aflevering reeds in het&#13;
paard aanwezig was? Voor het antwoord op de vraag wie het&#13;
bewijsrisico draagt is het van groot belang na te gaan of de&#13;
overeenkomst tussen partijen al dan niet als consumentenkoop&#13;
in de zin van art. 7: 5 lid 1 BW kan worden gekwalificeerd.&#13;
Een consumentenkoop is een koopovereenkomst tussen&#13;
een professionele verkoper (‘die handelt in de uitoefening&#13;
van zijn beroep of bedrijf ‘) en een particuliere koper&#13;
(consument).&#13;
5.1. Bewijslastverdeling in geval van een&#13;
niet-consumentenkoop&#13;
Indien bijvoorbeeld een particuliere verkoper een paard levert&#13;
zal de koper hebben te bewijzen dat het paard ten tijde&#13;
van zijn aflevering reeds met de ziekte was behept. Dit volgt&#13;
uit de hoofdregel van bewijslastverdeling op grond van art. 150 Rv inhoudende dat de eiser de gronden van zijn vordering&#13;
dient te bewijzen. Op de koper rust dus het bewijsrisico.&#13;
Indien de betreffende ziekte eerst na het moment van&#13;
aflevering zichtbaar wordt, zal de koper dus op basis van die&#13;
aangetroffen toestand in combinatie met bestaande veterinaire&#13;
inzichten een antwoord dienen te geven op de vraag&#13;
wanneer de betreffende ziekte op z’n laatst moet zijn begonnen;&#13;
mitsdien uitgaande van het kortst mogelijke ziekteverloop.&#13;
Men spreekt in dit verband van antedaterenvan een&#13;
ziekte of aandoening.&#13;
In de praktijk bewijst het boek ‘Gerechtelijke diergeneeskunde’&#13;
onder hoofdredactie van prof. H.J. Breukink in dit&#13;
verband voor juristen goede diensten voor een eerste oriëntatie.&#13;
De laatste druk van dat boek dateert uit 1994 en is inmiddels&#13;
niet meer via de boekhandel verkrijgbaar. Mede&#13;
aan de hand van het dat boek zullen in het navolgende enkele,&#13;
ook in de rechtspraktijk met enige regelmaat voorkomende,&#13;
ziekten en aandoeningen nader worden beschouwd.&#13;
5.2. Voorbeelden&#13;
– Straalbenen:een veelvoorkomende aandoening bij paarden.&#13;
Het betreft een botafwijking die met röntgenonderzoek&#13;
is te diagnosticeren. Hoe erger de afwijking,&#13;
des te belangrijker de erfelijke component tot het ontstaan&#13;
van straalbenen. Afhankelijk van de ernst kan een&#13;
paard hierdoor onnatuurlijk, pijnmijdend, loopgedrag&#13;
vertonen dat weer kan leiden tot hoefkatrolontsteking.&#13;
Afhankelijk van het stadium van de straalbeenaandoening&#13;
op het moment van ontdekking, kan deze aandoening&#13;
twee tot (soms) drie maanden worden geantedateerd.&#13;
– Cornage:een degeneratie van het zenuwgestel bij paarden&#13;
dat zich in eerste instantie manifesteert in een verlamming&#13;
van (meestal) de linker stemband. Na een fysieke&#13;
inspanning geeft het paard een hees geluid en&#13;
soms helemaal geen geluid. Verlamming van stembanden&#13;
is de eerste manifestatie van cornage en kan alsdan&#13;
maximaal vier weken worden geantedateerd.&#13;
– Koliek:een aandoening aan (de wand van) het maagdarmkanaal&#13;
van paarden dat soms rectaal is te bevestigen;&#13;
in andere gevallen eerst na slachting. In het algemeen&#13;
worden recidiverende koliekaanvallen als een zgn.&#13;
koopontbindend gebrek aangemerkt. Koliek kan door&#13;
verschillende oorzaken ontstaan. Indien het een zandkoliek&#13;
betreft (doordat het paard te veel zand tot zich&#13;
heeft genomen) geldt een korte antedateringstermijn&#13;
van ca. twee weken. Soms leiden darmstenen tot ernstige&#13;
afsluitingskolieken. Afhankelijk van de grootte van&#13;
de darmstenen kunnen dergelijke koliekaanvallen zes&#13;
tot negen maanden worden geantedateerd.&#13;
– Kribbebijten/luchtzuigen: dit zijn gedragsafwijkingen.&#13;
Het paard zet z’n tanden vast in de rand van de voerbak,&#13;
waardoor – bij voortduring - aan het gebit specifieke&#13;
slijtageplekken ontstaan. Deze gedragafwijking&#13;
gaat vaak samen met luchtzuigen: het paard maakt, al&#13;
trekkend met z’n hoofd, een zuigend geluid uit z’n keel.&#13;
Naar algemeen inzicht kan een paard in een nieuwe&#13;
stal omgeving dit soort gedragsafwijkingen aanleren,&#13;
zodat in dit verband zeer korte antedateringstermijnen&#13;
worden aangehouden: twee tot drie dagen. 5.3. Bewijslastverdeling in geval van een&#13;
consumentenkoop&#13;
Sedert 1 mei 2003 is aan art. 7:18 een nieuw tweede lid&#13;
toegevoegd:&#13;
‘Bij een consumentenkoop wordt vermoed dat de zaak&#13;
bij aflevering niet aan de overeenkomst heeft beantwoord,&#13;
indien de afwijking van het overeengekomene&#13;
zich binnen een termijn van zes maanden na aflevering&#13;
openbaart, tenzij de aard van de zaak of de aard van de&#13;
afwijking zich daartegen verzet.’&#13;
Met deze wetswijziging is uitvoering gegeven aan een implementatieverplichting&#13;
op basis van de Europese richtlijn&#13;
1999/44 EG. Ondanks aanvankelijk verzet van de Deense,&#13;
de Duitse en de Nederlandse regering is voorgaande richtlijn&#13;
ook van toepassing op de verkoop en levering van dieren.&#13;
Nadat Duitsland haar verzet hiertegen prijsgaf, heeft de&#13;
Nederlandse regering – naar Europese politieke gebruiken –&#13;
haar verzet hiertegen slechts gehandhaafd door zich bij de&#13;
stemming over deze richtlijn van stem te onthouden.&#13;
Tegen de achtergrond van voorgaande totstandkomingsgeschiedenis&#13;
van Richtlijn 1999/44 moet worden aangenomen&#13;
dat ‘de aard van de zaak’ zich niet verzet tegen de toepasselijkheid&#13;
van art. 7: 18 lid 2 BW op dieren. Slechts in&#13;
zeer uitzonderlijke gevallen zou daar anders over kunnen&#13;
worden geoordeeld. Bij de parlementaire behandeling van&#13;
art. 7:18 lid 2 BW werd in dat verband het voorbeeld genoemd&#13;
van specifieke aquariumvissen, die slechts bij zeer&#13;
nauwgezette verzorging in leven blijven. In ieder geval zal&#13;
art. 7: 18 lid 2 BW geheel van toepassing zijn bij de verkoop&#13;
en levering van paarden en vee (al zal bij dit laatste&#13;
vaak geen sprake zijn van consumentenkoop omdat de&#13;
koper geen particuliere consument is).&#13;
De vraag rijst vervolgens in hoeverre ‘de aard van de afwijking’&#13;
zich verzet tegen de toepasselijkheid van art. 7: 18 lid&#13;
2 BW wanneer het gaat om een ziekte of gebrek bij dieren.&#13;
Immers, vele ziekten en aandoeningen kunnen – en zullen&#13;
– in een veel korter tijdsbestek dan zes maanden ontstaan.&#13;
Wanneer bijvoorbeeld een particuliere koper zich na verloop&#13;
van vier maanden bij de professionele verkoper meldt&#13;
met de klacht dat het geleverde paard straalbenen blijkt te&#13;
hebben, kan het heel goed zijn dat die aandoening eerst na&#13;
aflevering is ontstaan.&#13;
In de jurisprudentie hebben de afgelopen jaren rechters verschillend&#13;
geoordeeld over de vraag of ‘de aard van de afwijking’&#13;
zich tegen toepassing van het bewijsvermoeden ex art.&#13;
7:18 lid 2 BW verzet wanneer het gaat om een ziekte of&#13;
aandoening bij paarden. Aan de hand van een tweetal uitspraken&#13;
zal in het navolgende de in dit verband doorlopen&#13;
ontwikkeling in de jurisprudentie tot op heden worden toegelicht.&#13;
In beide gevallen gaat het om een geleverd paard&#13;
dat behept is met de aandoeningen kribbebijten en luchtzuigen.&#13;
Zoals hiervoor reeds aangegeven gaat het hier om&#13;
gedragsafwijkingen (‘stalondeugden’) ten aanzien waarvan&#13;
vanuit veterinaire inzichten een antedateringstermijn wordt&#13;
toegerekend van twee tot drie dagen. 5.4. Voorzieningenrechter rechtbank Arnhem d.d. 24 mei&#13;
2004 ( LJNAP4372)&#13;
In dit geval werd het paard op 13 november 2003 door de&#13;
verkoper aan de koper geleverd. De dag ervoor, 12 november&#13;
2003, was het paard nog veterinair onderzocht waarbij&#13;
geen gedragsafwijking werden geconstateerd (m.n. ook geen&#13;
gebitsslijtage dat op kribbebijten zou kunnen wijzen).&#13;
Op 4 december 2003 – mitsdien na verloop van drie weken&#13;
– maakt de koper aan de verkoper voor het eerst melding&#13;
van de door hem geconstateerde aandoening ‘luchtzuigen’.&#13;
Verkoper accepteerde niet de door koper op deze grond ingeroepen&#13;
ontbinding wegens de non-conforme levering en&#13;
weigerde ook in fysieke zin het paard terug te nemen. Partijen&#13;
troffen elkaar bij de Voorzieningenrechter in Arnhem.&#13;
Het beroep van de koper op het bewijsvermoeden ex art. 7:&#13;
18 lid 2 BW werd door de voorzieningenrechter gepasseerd&#13;
omdat ‘de aard van de afwijking’ zich daartegen zou verzetten.&#13;
Volgens de voorzieningenrechter staat immers vast dat&#13;
een paard de gedragsafwijking ‘luchtzuigen’ in een veel korter&#13;
tijdsbestek dan zes maanden kan aanleren.&#13;
De koper bleef dus belast met het bewijs dat het paard op&#13;
het moment van levering al leed aan de aandoening ‘luchtzuigen’.&#13;
De koper kon dat in dit kort geding onvoldoende&#13;
aannemelijk maken. Zijn vordering tot terugname van het&#13;
paard door de verkoper werd daarom afgewezen.&#13;
5.5. Hof Arnhem d.d. 2 mei 2006; LJNAX6541&#13;
(tevens N JF2006, nr. 342)&#13;
In dit geval werd een pony geleverd op 25 oktober 2003.&#13;
Twee à drie dagen daarvoor was de pony voor het laatst&#13;
door een veearts gezien. Deze had geen kentekenen van&#13;
luchtzuigen of kribbebijten waargenomen. Twee à drie&#13;
dagen na levering werden de eerste kentekenen van luchtzuigen&#13;
waargenomen. De koper had in dat verband bij een&#13;
comparitiezitting verklaard: ‘Na twee of drie dagen zei mijn&#13;
dochter dat de pony een raar snurkend geluid maakte.’ Het&#13;
hof oordeelde dat op basis van de tekst van Richtlijn&#13;
1999/44 EG in de diverse talen moet worden aangenomen&#13;
dat het bewijsvermoeden van art. 7: 18 lid 2 BW blijft bestaan&#13;
totdat het bewijs van het tegendeel is geleverd. Daaruit&#13;
volgt, aldus het hof, ‘ dat het niet voldoende is wanneer&#13;
een verkoper zoveel twijfel zaait dat het rechtsvermoeden&#13;
daardoor wordt ontzenuwd.’ Het hof vervolgt: ‘Ook uit de&#13;
parlementaire geschiedenis valt op te maken dat de wetgever&#13;
bij het buiten toepassing laten van het wettelijk bewijsvermoeden&#13;
in verband met ‘de aard van het gebrek’ niet&#13;
heeft gedacht aan situaties gelijk de onderhavige.’ In dat&#13;
verband memoreert het hof het bij de parlementaire behandeling&#13;
in de Tweede Kamer door de minister genoemde&#13;
voorbeeld van een koper die een videorecorder terugbrengt&#13;
naar de winkel die overduidelijk ten gevolge van een val&#13;
niet meer functioneert. In een dergelijk geval kan volgens&#13;
de wetgever worden aangenomen dat ‘de aard van de afwijking’&#13;
zich tegen de toepasselijkheid van het bewijsvermoeden&#13;
ex art. 7: 18 lid 2 BW verzet. Uit dit arrest volgt dus –&#13;
in afwijking van het hiervoor besproken kort geding vonnis&#13;
van de Arnhemse voorzieningenrechter uit 2004 – dat het&#13;
bewijsvermoeden ex art. 7: 18 lid 2 BW ook blijft bestaan&#13;
indien op basis van bestaande medische inzichten moet&#13;
worden geoordeeld dat het zeer goed mogelijk is dat de ziekte of aandoening met betrekking tot het verkochte dier&#13;
eerst na zijn aflevering aan de koper is ontstaan.&#13;
Het arrest geeft aanleiding om in voorkomend geval ten behoeve&#13;
van een verkoper het te voeren verweer tegen een&#13;
ontbindingsvordering wegens non-conforme levering van&#13;
een paard anders in te kleden. In het kader van een zodanig&#13;
te voeren verweer zou de verkoper aan een veterinair deskundige&#13;
de vraag moeten voorleggen: Wat is op basis van&#13;
bestaande veterinaire inzichten de langst mogelijke ziektegeschiedenis&#13;
van de door u geconstateerde aandoening? Anders&#13;
gezegd: Wanneer is de door u, veterinair deskundige,&#13;
geconstateerde aandoening op z’n vroegst ontstaan? Is die&#13;
‘vroegst mogelijke begindatum’ gelegen na de datum van aflevering,&#13;
dan heeft de verkoper daarmee het bewijsvermoeden&#13;
van de koper weerlegd.&#13;
Ging het bij antedateren om de reconstructie van de kortst&#13;
mogelijke ziektegeschiedenis; uit het voorgaande volgt dat&#13;
in geval van ontbinding van een consumentenkoopovereenkomst&#13;
ten behoeve van de verkoper de langst mogelijke&#13;
ziektegeschiedenis moet worden gereconstrueerd. Men zou&#13;
dit ‘omgekeerd antedateren’ kunnen noemen. Voor zover&#13;
mij bekend bestaat hierover nog geen (veterinaire) literatuur.&#13;
In het geval van het arrest van het Gerechtshof Arnhem d.d.&#13;
2 mei 2006 liep de zaak voor de verkoper, verrassend genoeg,&#13;
toch nog goed af.&#13;
Op basis van de getuigenverklaring van de koper ‘Na twee&#13;
of drie dagen zei mijn dochter dat de pony een raar snurkend&#13;
geluid maakte’ oordeelde het hof dat daarmee het bewijs&#13;
was geleverd dat de pony dus eerst na aflevering was&#13;
begonnen lucht te zuigen. Op zich meen ik dat een dergelijke&#13;
conclusie uit voorgaande verklaring erg kort door de&#13;
bocht is. Uit die verklaring volgt immers niet de onmogelijkheid&#13;
dat de pony reeds op een eerder moment was begonnen&#13;
lucht te zuigen dan het moment waarop de dochter&#13;
dit voor het eerst aan haar vader meldde. Dat klemt temeer&#13;
waar aan de aandoening ‘luchtzuigen’ door veterinaire deskundigen&#13;
– zoals in het voorgaande reeds genoemd – over&#13;
het algemeen een antedateringstermijn wordt toegerekend&#13;
van twee tot drie dagen. Het hof lijkt met deze slotmotivering&#13;
enigszins afbreuk te doen aan zijn voorgaande motivering&#13;
dat het niet voldoende is om twijfel te zaaien over de&#13;
juistheid van het bewijsvermoeden van de koper.&#13;
Bovendien vraag ik mij af of de hele exercitie over handhaving&#13;
van het bewijsvermoeden ten behoeve van de koper in&#13;
deze zaak wel nodig was. Immers heeft het hof in hetzelfde&#13;
arrest – zonder nadere bewijsopdracht aan de verkoper – geoordeeld&#13;
dat het de verkoper geslaagd achtte in het te leveren&#13;
tegenbewijs. Een kortere motivering in de trant van&#13;
‘Ook voor zover ervan zou moeten worden uitgegaan dat&#13;
het bewijsvermoeden ex art. 7:18 lid 2 BW in het onderhavige&#13;
geval van toepassing is, zal dat de koper niet kunnen&#13;
baten omdat .... etc. etc’ zou dan meer voor de hand hebben&#13;
gelegen. De door het hof bewandelde omweg geeft ons&#13;
wel een duidelijk beeld over het door hem voorgestane toepassingsbereik&#13;
van ‘de aard van de afwijking’ in de zin van&#13;
art. 7: 18 lid 2 BW bij de verkoop van dieren. Daarin ligt –&#13;
helaas voor de koper – de waarde van dit arrest.</content><legacyfootnotes>* Mr. H.M. van Eerten is advocaat bij GVK Adure agro advocaten te&#13;
Deventer. Dit artikel is een bewerking van een voordracht, gehouden&#13;
op de Actualiteitendag Agrarisch Recht te Lunteren op 11 januari&#13;
2008.</legacyfootnotes><footnotes><footnote/></footnotes><auteurs>mr. H.M. van Eerten</auteurs><published>2008-02-01 00:00:00</published><modified>2017-06-16 16:17:51</modified><editiondate>2008-02-01</editiondate><htmlpath>https://denhollander.info/artikel/5710</htmlpath></article>
</articles></edition>
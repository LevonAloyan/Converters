<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2017</searchword><id>13985</id><udhid>UDH:TvAR/13985</udhid><titel>Fiscale kroniek 2016</titel><searchwords><searchword>TvAR 1/2017</searchword><searchword>UDH:TvAR/13985</searchword></searchwords><attachments><attachment><name>18899.pdf</name><extention>pdf</extention><url>https://denhollander.info/download/18899/ci</url></attachment></attachments><inleiding>&lt;p&gt;Evenals voorgaande jaren willen wij ook na het einde van het jaar 2016 een bloemlezing geven van de belangrijkste nieuwe regelgeving en jurisprudentie op agro-fiscaal gebied in het verstreken jaar. Deze Kroniek vormde tevens de basis van de bijdrage van Verduijn aan de Actualiteitendag van het Instituut voor Agrarisch Recht op 13 januari 2017. &lt;br/&gt;Achtereenvolgens zullen wij ingaan op:&lt;br/&gt;11n . 1. 1. het 25-jarig bestaan van de Landelijke Landbouwnormen,&lt;br/&gt;2. de landbouwvrijstelling in de inkomstenbelasting,&lt;br/&gt;3. de erf- en schenkbelasting, &lt;br/&gt;4. de omzetbelasting,&lt;br/&gt;5. de Natuurschoonwet,&lt;br/&gt;6. overige actualiteiten&lt;/p&gt;</inleiding><content>&lt;h3&gt;1. 25 jaar Landelijke Landbouwnormen&lt;/h3&gt;&lt;p&gt;In een bijzondere vergadering van het Platform Landbouw zijn op 25 november 2016 voor de vijfentwintigste keer de Landelijke Landbouwnormen vastgesteld. Deze normen worden jaarlijks gepubliceerd en bestaan op dit moment uit drie onderdelen: de Landelijke Landbouwnormen, de Landbouwnormen onttrekkingen voor eigen verbruik en de Waardering verpachte gronden in box 3. De normen worden door de belastingdienst in samenspraak met het landbouwbedrijfsleven vastgesteld. Het landbouwbedrijfsleven betreft de volgende organisaties:&lt;/p&gt;&lt;ul&gt;&lt;li class="streepjes"&gt;KAVB: Koninklijke Algemeene Vereeniging voor Bloembollencultuur&lt;/li&gt;&lt;li class="streepjes"&gt;LTO Nederland: Land- en Tuinbouworganisatie Nederland&lt;/li&gt;&lt;li class="streepjes"&gt;SRA: Samenwerkende Registeraccountants en Accountants-administratieconsulenten&lt;/li&gt;&lt;li class="streepjes"&gt;De TAAK: Tuinbouw Accountants en Administratie Kantoren&lt;/li&gt;&lt;li class="streepjes"&gt;VLB: Vereniging van Accountants- en Belastingadviesbureaus.&lt;/li&gt;&lt;/ul&gt;&lt;p&gt;De normen worden gepubliceerd op de website van de belastingdienst en bewerkstelligen een aanzienlijke vereenvoudiging van de jaarwinstbepaling bij agrarisch ondernemers. Daarnaast kan de jaarlijkse vaststelling van de normen gezien worden als Horizontaal Toezicht ‘avant la lettre’.&lt;/p&gt;&lt;p&gt;Er wordt nog altijd gesproken van ‘Landelijke’ Landbouwnormen, omdat tot 1991 de normen vaak in regionale overleggen tussen de belastingdienst en landbouwboekhoudbureaus werden vastgesteld, iets wat bij het hedendaagse streven van de belastingdienst naar eenheid van beleid bijna niet meer voorstelbaar is. Wij stellen dan ook voor om vanaf het zesentwintigste jaar het bijvoeglijk naamwoord ‘Landelijk’ weg te laten.&lt;/p&gt;&lt;p&gt;In dit verband mag niet onvermeld blijven de koninklijke onderscheiding voor mr. ing. H.J. (Bert) van den Kerkhof, Hoofd Vaktechniek Belastingadvies van ABAB Accountants en Adviseurs en voorzitter van de Vaksectie Recht van de VLB. Op 26 april 2016 is hij benoemd tot Ridder in de Orde van Oranje Nassau, onder meer vanwege zijn grote en langdurige rol bij de totstandkoming van de Landelijke Landbouwnormen.&lt;/p&gt;&lt;h3&gt;2. Landbouwvrijstelling in de inkomstenbelasting&lt;/h3&gt;&lt;h4&gt;2.1. Algemeen&lt;/h4&gt;&lt;p&gt;Art. 3.12 van de Wet inkomstenbelasting 2001 (hierna: Wet IB) bepaalt dat niet tot de winst behoren ‘voordelen uit landbouwbedrijf ter zake van waardeverandering van gronden – daaronder begrepen de ondergrond van gebouwen – (…)’. In de Miljoenennota 2017 valt te lezen dat het budgettaire beslag van de landbouwvrijstelling voor het eerst in twee opzichten anders wordt geraamd dan voorheen.[2] Ten eerste wordt voortaan een bruto-benadering gehanteerd waarbij geen rekening gehouden wordt met het gebruik van alternatieve fiscale regelingen als de landbouwvrijstelling zou worden afgeschaft, zoals doorschuiving van stakingswinst en toepassing van de herinvesteringsreserve. Daarnaast wordt niet meer uitgegaan van een theoretisch model van grondverkopen in de landbouw, maar van data over het gebruik van de landbouwvrijstelling in belastingaangiften. Wij vragen ons af of door deze laatste benadering wel een reëel beeld wordt verkregen van het gemiddelde jaarlijks budgettaire beslag van de landbouwvrijstelling op langere termijn: juist in de afgelopen jaren is het gebruik van de landbouwvrijstelling in de praktijk op grote schaal geforceerd door herwaardering van de landbouwgronden.&lt;/p&gt;&lt;p&gt;Hoe dit ook zij, feit is dat door de nieuwe begrotingsbenadering het budgettaire beslag van de landbouwvrijstelling met ongeveer 1 miljard euro toeneemt tot € 1.370.000.000. Dat getal springt er nogal uit in het lijstje van fiscale regelingen in de inkomstenbelasting. Het is afwachten of dat politiek nog ergens toe zal leiden in dit verkiezingsjaar.&lt;/p&gt;&lt;h4&gt;2.2. Herwaardering&lt;/h4&gt;&lt;h5&gt;2.2.1. Herwaardering van landbouwgronden: het sluitstuk&lt;/h5&gt;&lt;p&gt;De praktijk vreest al jaren afschaffing van de landbouwvrijstelling en daar wordt al langere tijd volop op geanticipeerd door te streven naar herwaardering van de landbouwgronden op balansen van de agrarische ondernemers teneinde reeds opgetreden waardestijging vroegtijdig te realiseren en daar de nu nog bestaande landbouwvrijstelling op van toepassing te doen zijn. &lt;/p&gt;&lt;p&gt;Wij vatten de voorgeschiedenis nog even samen alvorens in te gaan op het arrest van 30 september 2016.&lt;/p&gt;&lt;p&gt;In de Fiscale Kroniek van 2015 hebben wij aandacht besteed aan het arrest van de Hoge Raad over de herwaardering van landbouwgronden door middel van ‘stelselwijziging’.[3] Landbouwcultuurgrond pleegt van oudsher op de fiscale balans gewaardeerd te worden op de kostprijs (of lagere bedrijfswaarde, maar dat is zelden aan de orde). In deze procedure werd echter verdedigd dat het ook mogelijk is tussentijds over te stappen naar een waarderingsstelsel waarbij landbouwcultuurgronden jaarlijks worden gewaardeerd op de waarde in het economische verkeer bij agrarische bestemming (WEVAB), van welke waarde de veranderingen onder de landbouwvrijstelling vallen. De Hoge Raad heeft het verdedigde waarderingsstelsel afgewezen omdat, als dit stelsel wel wordt aanvaard, dit zou leiden tot een inbreuk op enkele belangrijke ‘spelregels’ bij de toepassing van de landbouwvrijstelling. &lt;/p&gt;&lt;p&gt;Naast dat in het verleden is ingezet op stelselwijziging om de gronden jaarlijks te herwaarderen naar de actuele WEVAB, is in veel gevallen ook gekozen voor zogenoemde ‘incidentele herwaardering’. Deze incidentele herwaardering kan geforceerd worden door een interne overdracht van grond te bewerkstelligen. In de meeste gevallen gebeurt dat door de grond in te brengen in een personenvennootschap of door de gerechtigdheid tot de waardeveranderingen van de grond te wijzigingen als de grond al tot het vermogen van de personenvennootschap behoort. Volgens de jurisprudentie van de Hoge Raad is een dergelijke overdracht van een gedeelte van het belang in de grond een ‘bijzondere omstandigheid’ waarin het is toegestaan om ook het behouden belang in de grond te herwaarderen. Aldus leidt een dergelijke overdracht van een gedeelte van het belang in de grond tot volledige herwaardering, bestaande uit een component overdrachtswinst en een component herwaarderingswinst. De vraag is of het arrest van de Hoge Raad van 10 juli 2015 inzake de stelselwijziging ook doorwerkt naar deze tot op heden toegestane incidentele herwaardering van het ‘behouden deel’ nu de Hoge Raad in het arrest van 10 juli 2015 het volgende overweegt:&lt;/p&gt;&lt;blockquote&gt;‘De landbouwvrijstelling strekt ertoe van de heffing van inkomstenbelasting vrij te stellen bepaalde, in artikel 3.12 Wet IB 2001 omschreven waardeveranderingen van gronden, voor zover deze in werkelijkheid worden behaald (vgl. HR 17 maart 1965, nr. 15349, ECLI:NL:HR:1965:AX7177, BNB 1965/160, en HR 17 oktober 2014, ECLI:NL:HR:2014:2977, BNB 2015/23). De vrijstelling is derhalve gemaximeerd tot de bij vervreemding of onttrekking gerealiseerde boekwinst.’&lt;/blockquote&gt;&lt;p&gt;Advocaat-Generaal Niessen beantwoordt in zijn conclusie deze vraag bevestigend. Zoals beargumenteerd in onze Fiscale Kroniek 2015 was dit voor ons nog geen uitgemaakte zaak. &lt;/p&gt;&lt;p&gt;Met het arrest van 30 september 2016[4] schept de Hoge Raad duidelijkheid over de kwestie (rechtsoverweging 2.5.3):&lt;/p&gt;&lt;blockquote&gt;‘Door het perceel in de v.o.f. in te brengen tegen creditering van een waarde die hoger is dan de boekwaarde maar lager is dan de waarde ervan in het economische verkeer en onder voorbehoud van het verschil, heeft belanghebbende een gedeelte van de in het perceel besloten liggende stille reserves voor het bij de inbreng overgedragen deel gerealiseerd. Voor dat gedeelte geldt, evenzeer als bij realisering van de gehele reserve, dat bij gelegenheid van de inbreng, voor zover die betrekking heeft op de cultuurgrond, zowel het vrijgestelde als het niet-vrijgestelde bestanddeel van de stille reserve wordt gerealiseerd, zij het naar evenredigheid. […]’&lt;/blockquote&gt;&lt;p&gt;Vervolgens overweegt de Hoge Raad in rechtsoverweging 2.5.4:&lt;/p&gt;&lt;blockquote&gt;‘Het hiervoor in 2.5.3 overwogene geldt zowel voor de boekwinst die is behaald ter zake van het aan de zoon overgedragen belang bij de in de v.o.f. ingebrachte zaken als voor de boekwinst die belanghebbende heeft behaald ter zake van de door haar doorgevoerde herwaardering van het door haar behouden belang bij die zaken tot het daaraan toe te rekenen deel van de inbrengwaarde. Het arrest van de Hoge Raad van 10 juli 2015, nr. 14/03102, ECLI:NL:HR:2015:1780, BNB 2015/180, brengt niet mee dat een herwaardering van landbouwgronden in de omstandigheden van het onderhavige geval in strijd is met goed koopmansgebruik, aangezien de inbrengwaarde waarop de herwaardering is gebaseerd ook betekenis heeft voor de vennootschappelijke verhoudingen.’&lt;/blockquote&gt;&lt;p&gt;Kortom, ook als de landbouwvrijstelling van toepassing is, kan bij inbreng van grond in een samenwerkingsverband gekozen worden voor herwaardering van het belang dat de inbrenger in de grond houdt (het ‘behouden deel’). De praktijk is er zeer mee gediend dat de Hoge Raad zich hierover heeft uitgelaten. Dat stond niet op voorhand vast, omdat de inspecteur tot voor de rechtbank niet betwist heeft dat herwaardering van het behouden belang mogelijk is. Pas in (sprong)cassatie, na het verschijnen van het arrest van 10 juli 2015, is deze kwestie ingebracht. &lt;/p&gt;&lt;h5&gt;2.2.2. Herwaardering van de ondergrond van een gebouw&lt;/h5&gt;&lt;p&gt;Een andere kwestie die speelde in het arrest van de Hoge Raad van 30 september 2016 was de vraag of een voorbehoud van stille reserves afzonderlijk kan worden gemaakt voor de ondergrond en de opstal van hetzelfde gebouw. Daar doet er niet aan af dat ondergrond en opstal in het algemeen fiscaal één bedrijfsmiddel vormen. De agrariër in deze zaak kon daardoor feitelijk komen tot een herwaardering van de ondergrond van de bedrijfsgebouwen met toepassing van de landbouwvrijstelling zonder over de stille reserve in de opstal te moeten afrekenen. Evenals de rechtbank en Advocaat-Generaal Niessen ziet de Hoge Raad geen bezwaren:&lt;/p&gt;&lt;blockquote&gt;‘Het tweede middelonderdeel, dat betoogt dat het door partijen in onderdeel 5 van artikel 3 van de nadere vennootschapsovereenkomst gemaakte voorbehoud van stille reserves op de ondergrond naar evenredigheid aan de opstal en de ondergrond moet worden toegerekend, faalt. De omstandigheid dat de opstal en de ondergrond één bedrijfsmiddel vormen (zie onder meer HR 10 augustus 2007, nr. 39519, ECLI:NL:HR:2007:AU3977, BNB 2007/299) bewerkstelligt niet dat een deel van de in de opstal begrepen stille reserve als gerealiseerd moet worden beschouwd. Die omstandigheid is voor de vennootschappelijke verhoudingen niet van belang. Het oordeel van de Rechtbank geeft in zoverre derhalve geen blijk van een onjuiste rechtsopvatting.’&lt;/blockquote&gt;&lt;h5&gt;2.2.3. Herwaardering met ‘partieel voorbehoud’&lt;/h5&gt;&lt;p&gt;Niet altijd valt de gehele meerwaarde van de grond onder de landbouwvrijstelling: in voorkomende gevallen zit er een fiscale claim in de gronden. Het kan hier bijvoorbeeld gaan om een ‘pachtersvoordeel', een claim die samenhangt met erfpachtrechten (beginwaarde, afschrijving), bestemmingswijzigingswinst of, zoals in het arrest van 30 september 2016, een afgeboekte herinvesteringsreserve. In deze gevallen is in de praktijk gepoogd om de landbouwgronden alleen te herwaarderen voor zover de landbouwvrijstelling van toepassing is door het standpunt in te nemen dat alleen het niet-vrijgestelde gedeelte van de stille reserve is voorbehouden (‘partieel' voorbehoud).&lt;/p&gt;&lt;p&gt;De Hoge Raad heeft in het arrest van 30 september 2016, in afwijking van het oordeel van de rechtbank en van de Advocaat-Generaal, geoordeeld dat een dergelijk partieel voorbehoud niet mogelijk is: het voorbehouden gedeelte van de stille reserve dient naar evenredigheid toegerekend te worden aan het vrijgestelde en het niet-vrijgestelde gedeelte van de totale stille reserve. Indien een gedeelte van de meerwaarde van de grond niet onder de landbouwvrijstelling valt, is derhalve niet door inbreng een volledige herwaardering mogelijk zonder dat over de niet-vrijgestelde meerwaarde belasting is verschuldigd (rechtsoverweging 2.5.3):&lt;/p&gt;&lt;blockquote&gt;‘Door het perceel in de v.o.f. in te brengen tegen creditering van een waarde die hoger is dan de boekwaarde maar lager is dan de waarde ervan in het economische verkeer en onder voorbehoud van het verschil, heeft belanghebbende een gedeelte van de in het perceel besloten liggende stille reserves voor het bij de inbreng overgedragen deel gerealiseerd. Voor dat gedeelte geldt, evenzeer als bij realisering van de gehele reserve, dat bij gelegenheid van de inbreng, voor zover die betrekking heeft op de cultuurgrond, zowel het vrijgestelde als het niet-vrijgestelde bestanddeel van de stille reserve wordt gerealiseerd, zij het naar evenredigheid. Er is geen aanleiding om de realisatie van een deel van de stille reserve bij voorrang toe te rekenen hetzij aan het aan de afboeking van een vervangingsreserve toe te schrijven gedeelte van de boekwinst, hetzij aan het door de waardevermeerdering van de cultuurgrond veroorzaakte gedeelte van die boekwinst. Een bepaling van de inbrengwaarde als in het onderhavige geval heeft geen verder gevolg dan dat daarmee voor de daarbij betrokken partijen het bedrag van die inbrengwaarde komt vast te staan of kan worden bepaald, maar kan niet beslissend zijn voor de toepassing van de landbouwvrijstelling.’&lt;/blockquote&gt;&lt;p&gt;Stel dat een perceel grond een boekwaarde heeft van € 400.000 en dat de WEVAB van dit perceel € 2.000.000 bedraagt. Van de stille reserve van &lt;br/&gt;€ 1.600.000 valt € 300.000 niet onder de landbouwvrijstelling. Als bij inbreng een gedeelte van de stille reserve ad € 300.000 wordt voorbehouden, wordt dit pro rata toegerekend aan het onder de landbouwvrijstelling vrijgestelde gedeelte van € 1.300.000 en het voorbehouden gedeelte van &lt;br/&gt;€ 300.000. Dit betekent dat bij een dergelijke vaststelling van inbrengwaarde en voorbehouden stille reserve € 243.750 van de fiscale claim tot de winst moet worden gerekend.&lt;/p&gt;&lt;p&gt;Ondernemers die de grond hebben ingebracht met een ‘partieel voorbehoud' zoals hier bedoeld, zullen de inbrengwaarde nu in de meeste gevallen op basis van een zogenaamde ‘glijclausule' alsnog beperken tot de boekwaarde en de stille reserves ‘voorbehouden’. Aldus wordt voorkomen dat daadwerkelijk over het niet-vrijgestelde gedeelte van de stille reserve fiscaal moet worden afgerekend. Daarover zijn, onder meer door de VLB, werkafspraken gemaakt met de belastingdienst.&lt;/p&gt;&lt;p&gt;Concreet betekent dit alles dat herwaardering van de grond doorgaans niet mogelijk is zonder belastingheffing over het niet-vrijgestelde gedeelte van de stille reserve (de fiscale claim). Dat zal voor een deel van de agrarisch ondernemers betekenen dat zij feitelijk alsnog afzien van herwaardering. Soms is echter herwaardering met fiscale afrekening van de claim toch opportuun, bijvoorbeeld als de onderneming in de nabije toekomst zal worden beëindigd.&lt;/p&gt;&lt;h5&gt;2.2.4. ‘Bijzondere omstandigheid’&lt;/h5&gt;&lt;p&gt;Een van de laatste, binnen de herwaarderingsproblematiek nog openstaande kwesties betreft het omstreden standpunt van de belastingdienst dat het nemen van herwaarderingswinst ter zake van het door de inbrenger behouden belang alleen mogelijk is als sprake is van een bijzondere omstandigheid in de vorm van staking van een gedeelte van een onderneming. Bij inbreng van een gehele onderneming in een samenwerkingsverband is daarvan zonder meer sprake. Maar dat is niet het geval als tijdens het bestaan van het samenwerkingsverband bijvoorbeeld alleen landbouwgrond, die voorheen behoorde tot het buitenvennootschappelijke vermogen van de inbrenger, door hem (alsnog) wordt ingebracht. De belastingdienst neemt in die situatie het standpunt in dat herwaardering van het door de inbrenger behouden belang niet mogelijk is. Wij volstaan dienaangaande met de constatering dat voor die opvatting in de bewoordingen van het arrest van 30 september 2016 in onze ogen geen enkele steun te vinden is. &lt;/p&gt;&lt;h4&gt;2.3. Voorwaardelijke verkoop of nabetaling&lt;/h4&gt;&lt;h5&gt;2.3.1. Algemeen&lt;/h5&gt;&lt;p&gt;In de kronieken van 2014 en 2015 gingen wij al in op verschillende beroepsprocedures die gaan over de toepassing van de landbouwvrijstelling in situaties waarin vóór de datum per wanneer het landbouwvrijstellingsregime is gewijzigd, 27 juni 2000, landbouwgrond is verkocht voor de realisatie van een niet-agrarische bestemming en de levering en betaling of een nabetaling pas plaatsvinden als de bestemming daadwerkelijk is gewijzigd, meestal voor een bepaalde datum (opschortende c.q. ontbindende voorwaarde). Na een eerste arrest in 2015[5], behandeld in de vorige kroniek, heeft de Hoge Raad in 2016 een volgend arrest gewezen. Daarnaast heeft Hof Arnhem-Leeuwarden uitspraak gedaan in een tweetal zaken.&lt;/p&gt;&lt;h5&gt;2.3.2. Hoge Raad 17 juni 2016[6]&lt;/h5&gt;&lt;p&gt;De belanghebbende in deze zaak exploiteert een melkveehouderij. In 1998 heeft hij een tot het ondernemingsvermogen behorend perceel landbouwgrond verkocht. Levering en betaling vinden pas plaats als de bestemming van de grond is gewijzigd, uiterlijk in 2008. In 2008 is het perceel juridisch geleverd en heeft belanghebbende de overeengekomen geïndexeerde koopprijs ontvangen.&lt;/p&gt;&lt;p&gt;Belanghebbende stelt dat &lt;span class="italic"&gt;goed koopmansgebruik&lt;/span&gt; hem ook de ruimte zou hebben geboden om reeds in 1998 winst te nemen ter zake van de verkoop en wel tot de geschatte waarde van de tegenprestatie. In zoverre zou die winst dan geheel vrijgesteld zijn geweest op grond van het toen nog geldende landbouwvrijstellingsregime. Het feit dat hij ervoor gekozen heeft om pas winst te nemen als de opschortende voorwaarde is vervuld en de levering en betaling plaatsvinden, zou hem toch niet in een nadeliger positie mogen brengen.&lt;/p&gt;&lt;p&gt;De Hoge Raad beslist echter dat dit wél het geval is:&lt;/p&gt;&lt;p&gt;‘&lt;span class="italic"&gt;2.4.1.&lt;/span&gt;&lt;/p&gt;&lt;p&gt;Bij de behandeling van de hiervoor in 2.3 weergegeven middelonderdelen wordt vooropgesteld dat indien de wetgever bij wijziging van een wetsbepaling in de wijzigingswet geen overgangsbepaling opneemt, moet worden uitgegaan van de hoofdregel van onmiddellijke werking van de gewijzigde bepaling. Bij het ontbreken van een dergelijke overgangsbepaling dient de gewijzigde bepaling met ingang van de dag van haar inwerkingtreding toepassing te vinden op voordelen die op of na die dag worden gerealiseerd en fiscaal in aanmerking worden genomen (vgl. HR 14 juni 2013, nr. 11/04538, ECLI:NL:HR:2013:BY1244, BNB 2013/177). &lt;/p&gt;&lt;p&gt;2.4.2.&lt;/p&gt;&lt;p&gt;&lt;span class="italic"&gt;Aangezien belanghebbende ervoor heeft gekozen de met de verkoop van het perceel behaalde boekwinst aan te geven als gerealiseerd in 2008, brengen de hiervoor in 2.4.1 beschreven regels mee dat de beoordeling of en zo ja, in hoeverre dit voordeel als vrijgesteld in aanmerking moet worden genomen, moet plaatsvinden volgens de in dat jaar geldende wet- en regelgeving.&lt;/span&gt;’&lt;/p&gt;&lt;p&gt;Kortom: belanghebbende heeft, zo weet hij achteraf, zichzelf de das om gedaan door als ‘voorzichtig koopman’ pas winst te nemen in 2008, toen het nieuwe, beperktere regime van de landbouwvrijstelling gold.&lt;/p&gt;&lt;h5&gt;2.3.3. Hof Arnhem-Leeuwarden 10 mei 2016[7]&lt;/h5&gt;&lt;p&gt;Deze zaak betreft de voortzetting van de zaak die eerder leidde tot de uitspraak van Rechtbank Noord-Nederland van 19 februari 2015, behandeld in de vorige kroniek.[8]&lt;/p&gt;&lt;p&gt;De belanghebbende in deze zaak heeft eveneens landbouwgrond verkocht voor 27 juni 2000. In de koopovereenkomst is onder meer een nabetalingsregeling opgenomen, inhoudende dat hij nog een extra betaling krijgt als de bestemming van de verkochte grond wijzigt. Met de inspecteur sluit hij in 2003 een vaststellingsovereenkomst, inhoudende dat als de grond nog tenminste 73 maanden voor de landbouw gebruikt blijft, de nabetaling onder de landbouwvrijstelling valt. &lt;/p&gt;&lt;p&gt;Op instigatie van de inspecteur neemt hij ter zake van de nabetaling alvast een vordering op in zijn boeken.&lt;/p&gt;&lt;p&gt;In het boekjaar 2009/2010 boekt hij voor het eerst een gedeelte van die vordering af ten laste van zijn fiscale winst, omdat het steeds minder te verwachten is dat de beoogde bestemmingswijziging er nog zal komen.&lt;/p&gt;&lt;p&gt;De inspecteur stelt echter dat deze afwaardering ook onder de landbouwvrijstelling valt en derhalve niet aftrekbaar is.&lt;/p&gt;&lt;p&gt;Het hof stelt de inspecteur in het gelijk en wel –anders dan de rechtbank- op basis van een uitleg van de vaststellingsovereenkomst aan de hand van het bekende Haviltex-criterium:&lt;/p&gt;&lt;blockquote&gt; ‘Naar het oordeel van het Hof mocht de Inspecteur bij het sluiten van het contract er van uitgaan dat ook belanghebbende slechts vrijstelling beoogde te bewerkstelligen voor het door hem ter zake van het nabetalingsrecht uiteindelijk te ontvangen bedrag, zodat het vrij te stellen bedrag uiteindelijk lager dan het maximum zou kunnen uitvallen. Dat is immers een wijze van uitwerking van de vrijstelling die past de omstandigheid dat de landbouwvrijstelling zowel op winsten als verliezen van toepassing kan zijn.’&lt;/blockquote&gt;&lt;p&gt;Hiermee behelst deze uitkomst nog geen oordeel ten principale over de vermeende toepassing van de landbouwvrijstelling op het afwaarderingsverlies.&lt;/p&gt;&lt;h5&gt;2.3.4. Hof Arnhem-Leeuwarden 8 november 2016[9]&lt;/h5&gt;&lt;p&gt;In deze zaak is een voorwaardelijke nabetaling overeengekomen voor als de grond een nieuwe bestemming (zandwinning) krijgt en is ter zake van de nabetaling na de verkoop een vordering in boeken opgevoerd.&lt;/p&gt;&lt;p&gt;Het hof onderstreept dat in het hierboven behandelde arrest van 17 juni 2016 is bevestigd dat alsdan de oude landbouwvrijstelling van toepassing is. Vervolgens overweegt het hof onder meer dat de waarde van dat recht (nagenoeg) volledig afhankelijk is van de waarde van de verkochte percelen.&lt;/p&gt;&lt;blockquote&gt;‘Naar het oordeel van het Hof brengt een redelijke wetstoepassing mee dat de tot 27 juni 2000 in artikel 8, lid 1, letter b, van de Wet IB 1964 neergelegde voorwaarden van toepassing zijn op de afwaardering van de vordering, die immers in wezen als een nabetalingsrecht moet worden gekwalificeerd (vgl. HR 3 maart 2006, nr. 41 368, ECLI:NL:HR:2006:AU4354, BNB 2006/245).’&lt;/blockquote&gt;&lt;p&gt;Dit oordeel, dat de vordering feitelijk het belang bij de waardeveranderingen van de grond belichaamt en dat op grond van een redelijke wetstoepassing de oude landbouwvrijstelling van toepassing blijft op het waardeverloop van de vordering, komt overeen met de uitspraken van Rechtbank Noord-Nederland die vooraf gingen aan beide hier behandelde uitspraken van Hof Arnhem-Leeuwarden[10].&lt;/p&gt;&lt;p&gt;Het is wachten op het eindoordeel van de Hoge Raad over deze rechtskwestie.&lt;/p&gt;&lt;h4&gt;2.4. Niet-toepassing landbouwvrijstelling en contractuele plicht tot vergoeding belastingschade&lt;/h4&gt;&lt;p&gt;Een civiele uitspraak met een sterk fiscale achtergrond, die enige verwantschap vertoont met de hiervoor behandelde kwesties, is die van Rechtbank Gelderland van 12 oktober 2016.[11] Ook in deze zaak is voor 27 juni 2000 grond verkocht met het oog op een bestemmingswijziging. In verband met de toepassing van de oude landbouwvrijstelling wordt overeengekomen dat de grond nog 72 maanden na de verkoop agrarisch kan worden gebruikt door verkoper Ook wordt overeengekomen dat als de verkoper belastingschade lijdt doordat, anders dan door toedoen van verkoper zelf, de grond niet 72 maanden agrarisch gebruikt blijft, koper die schade aan verkoper zal vergoeden. &lt;/p&gt;&lt;p&gt;Aan deze bepaling ligt de veronderstelling van partijen ten grondslag dat de toepassing van de (oude) landbouwvrijstelling afhangt van de omstandigheid of de grond feitelijk nog 72 maanden na de verkoop agrarisch gebruikt blijft.&lt;/p&gt;&lt;p&gt;Deze veronderstelling is echter niet juist. In de betreffende zaak heeft de fiscale rechter namelijk in 2013 onderstreept dat het er onder het regime van de oude landbouwvrijstelling niet om ging of de grond feitelijk nog 72 maanden agrarisch in gebruik blijft, maar dat bepalend is of op het tijdstip van de verkoop verwacht kon worden dat de grond waarschijnlijk binnen 72 maanden (‘binnenkort’) buiten het kader van de uitoefening van een landbouwbedrijf zal worden aangewend[12]. Dezelfde rechter oordeelt dat die verwachting in casu wél aanwezig was, waardoor de bestemmingswijzigingswinst niet onder de (oude) landbouwvrijstelling valt.&lt;/p&gt;&lt;p&gt;Vervolgens rees tussen partijen een geschil over de vraag of de door de verkoper alsnog verschuldigde belasting over de bestemmingswijzigingswinst is aan te merken als belastingschade in de zin van de genoemde contractuele bepaling.&lt;/p&gt;&lt;p&gt;De rechtbank legt de bepaling uiteindelijk aldus uit dat koper inderdaad gehouden is om de verkoper te compenseren voor de betreffende belasting. &lt;/p&gt;&lt;h4&gt;2.5. Erfpachtfinanciering en landbouwvrijstelling&lt;/h4&gt;&lt;p&gt;De laatste jaren is erfpachtfinanciering fiscaal weer een ‘hot item’. Nadat de Hoge Raad zich in het arrest van 10 april 1996[13] heeft uitgelaten over de fiscale j&lt;span class="italic"&gt;aarwinst&lt;/span&gt;bepaling ontstond enkele jaren geleden discussie over de vraag of de waardeveranderingen van de grond tijdens de erfpachtperiode bij latere realisatie onder de &lt;span class="italic"&gt;landbouwvrijstelling&lt;/span&gt; vallen.&lt;/p&gt;&lt;p&gt;Naar aanleiding van de uitspraak van Hof Arnhem-Leeuwarden van 20 mei 2014[14] heeft de VLB over die kwestie vragen gesteld aan de staatssecretaris. Die heeft daar op geantwoord in een niet-gepubliceerde brief van 18 april 2016[15]. De staatssecretaris geeft daarin aan van mening te zijn dat de landbouwvrijstelling weliswaar van toepassing is, maar dat bij realisatie van de waardestijging wel de in aftrek gebrachte indexatie van de gepassiveerde terugkoopsom dient te worden teruggenomen (bijgeteld).&lt;/p&gt;&lt;p&gt;&lt;span class="italic"&gt;Verduijn&lt;/span&gt; is naar aanleiding van deze brief ingegaan op het vraagstuk in zijn bijdrage in dit tijdschrift in editie 2016/7-8. Wij volstaan met een verwijzing daarnaar.&lt;/p&gt;&lt;h4&gt;2.6. Andere zaken&lt;/h4&gt;&lt;h5&gt;2.6.1. Hof Arnhem-Leeuwarden 4 oktober 2016: koopsomsplitsing[16]&lt;/h5&gt;&lt;p&gt;Een regelmatig terugkerend onderwerp in de fiscale jurisprudentie is de koopsomsplitsing als een complex van goederen wordt overgedragen. In de onderhavige zaak verkoopt belanghebbende in 2008 zijn gehele agrarische bedrijf aan de gemeente. In de akte wordt een uitsplitsing van de koopsom opgenomen waarbij de tot het privévermogen behorende woning wordt vermeld voor een opbrengst van € 450.000. De inspecteur betwist de uitsplitsing en meent dat de woning niet meer dan € 270.000 heeft opgebracht.&lt;/p&gt;&lt;p&gt;Het hof haalt eerst het standaardarrest over de koopsomsplitsing, &lt;span class="italic"&gt;BNB&lt;/span&gt; 1996/110, aan.[17] Uit dat arrest volgt dat bij de inspecteur de bewijslast ligt ter zake van zijn stelling dat de in de akte opgenomen splitsing niet de werkelijk overeengekomen koopsommen voor de verschillende onderdelen van het complex weergeeft.&lt;/p&gt;&lt;p&gt;Vervolgens oordeelt het hof dat de inspecteur in casu in dat bewijs slaagt. Zo is duidelijk geworden dat de gemeente feitelijk geen belang had bij de koopsomsplitsing (zodat belanghebbende die feitelijk eenzijdig kon bepalen). Daarnaast was de woning in een in opdracht van de gemeente, aan de onderhandelingen voorafgaande taxatie gewaardeerd op € 270.000.&lt;/p&gt;&lt;p&gt;Deze rechtspraak bevestigd nog eens dat niet alleen de bewijslast in dit soort kwesties doorgaans bij de inspecteur ligt, maar ook dat er meer bewijs nodig is dan alleen een taxatie waaruit andere waarden blijken: er zal inzicht moeten worden verschaft in de gang van zaken tijdens de onderhandelingen en de totstandkoming van de in de akte genoemde prijzen.&lt;/p&gt;&lt;h5&gt;2.6.2. Hof Amsterdam 9 februari 2016: geen landbouwvrijstelling voor zover loonbedrijf[18]&lt;/h5&gt;&lt;p&gt;In deze zaak van sterk feitelijk aard stond onder meer ter discussie of de waardeveranderingen van de grond onder en bij bepaalde schuren onder de landbouwvrijstelling vallen. Naar ’s Hofs oordeel is dat in deze zaak niet het geval, omdat de betreffende gebouwen niet nagenoeg geheel (90% of meer) dienstbaar zijn aan de uitoefening van het &lt;span class="italic"&gt;landbouwbedrijf&lt;/span&gt; van belanghebbende, maar aan het loonbedrijf dat hij tevens exploiteert. Een loonbedrijf is geen landbouwbedrijf als bedoeld in art. 3.12, lid 2 Wet IB.&lt;/p&gt;&lt;p&gt;Wij merken hierbij op dat als de betreffende schuren eerder ooit wel ten behoeve van het landbouwbedrijf zijn gebruikt, bij realisatie van de meerwaarde van de grond &lt;span class="italic"&gt;compartimentering&lt;/span&gt; dient plaats te vinden: de meerwaarde dient dan te worden opgeknipt in die welke is ontstaan in die periode en die welke is ontstaan toen de gebouwen voor het loonbedrijf werden gebruikt. De waardeveranderingen uit de eerste periode zijn dan vrijgesteld, die uit de tweede periode niet.&lt;/p&gt;&lt;h3&gt;3. De erf- en schenkbelasting&lt;/h3&gt;&lt;h4&gt;3.1. Waardering onderbedelingsvorderingen&lt;/h4&gt;&lt;p&gt;In de vorige kroniek maakten wij al melding van uitspraken van Hof Amsterdam van 28 juli 2011 en 29 april 2015 en de lopende cassatieprocedure tegen de laatste uitspraak.[19]&lt;/p&gt;&lt;p&gt;Het gaat in deze zaken om de vraag hoe de nalatenschap -en van daaruit een onderbedelingsvordering van een kind op de langstlevende ouder- moet worden gewaardeerd in de situatie dat een agrarische onderneming wordt geëxploiteerd in maatschapsverband mede door twee echtgenoten die met elkaar gehuwd zijn in algehele gemeenschap van goederen, en een van hen overlijdt.&lt;/p&gt;&lt;p&gt;In de zaak van 29 april 2015 besliste Hof Amsterdam:&lt;/p&gt;&lt;ul&gt;&lt;li class="streepjes"&gt;dat ter bepaling van de nalatenschap eerst de omvang van de huwelijksgoederengemeenschap dient te worden bepaald, omdat de nalatenschap feitelijk de helft betreft van de huwelijksgoederengemeenschap,&lt;/li&gt;&lt;li class="streepjes"&gt;dat tot de huwelijksgoederengemeenschap niet de maatschapsaandelen zelf (de juridisch eigendom) behoren, maar wel de waarde ervan, de economische deelgerechtigdheid en&lt;/li&gt;&lt;li class="streepjes"&gt;dat in beginsel de bepalingen uit de maatschapsakte over de waardering van de vermogensbestanddelen bij het einde van de maatschap bepalend zijn voor de waardering,&lt;/li&gt;&lt;li class="streepjes"&gt;maar dat dat in casu niet geldt bij de waardering van het maatschapsaandeel van de langstlevende echtgenoot, omdat de overeenkomst van maatschap en daarmee de voortzettingsbedingen na het overlijden van de echtgenoot feitelijk zijn vervallen, en&lt;/li&gt;&lt;li class="streepjes"&gt;dat het maatschapsaandeel van de langstlevende echtgenoot derhalve op grond van het waarderingsvoorschrift van (thans) artikel 21, lid 13, Successiewet 1956 wordt gewaardeerd op de liquidatiewaarde ervan.&lt;/li&gt;&lt;/ul&gt;&lt;p&gt;In het arrest van 29 januari 2016 heeft de Hoge Raad het oordeel van het Hof bevestigd.&lt;/p&gt;&lt;p&gt;Voor de beschrijving van het arrest verwijzen wij naar de bijdrage van Rheinfeld en Verduijn in het tijdschrift van 2016, nr.12 en het tweede deel daarvan dat binnenkort volgt.&lt;/p&gt;&lt;p&gt;Het arrest noopt er (extra) toe om in de praktijk goede testamenten te maken om daarmee te voorkomen dat ook in een situatie waarbij het agrarisch bedrijf na een overlijden binnen de familiekring wordt voortgezet, een erfrechtelijk verkrijger voor de erfbelasting wordt aangeslagen over de (hoge) liquidatiewaarde van de onderneming.&lt;/p&gt;&lt;h3&gt;4. De omzetbelasting&lt;/h3&gt;&lt;h4&gt;4.1. Aankondiging afschaffing landbouwregeling&lt;/h4&gt;&lt;p&gt;Art. 27 van de Wet op de omzetbelasting 1968 bevat de zogenoemde &lt;span class="italic"&gt;landbouwregeling&lt;/span&gt;. Gebaseerd op de btw-richtlijn van de Europese Unie biedt deze regeling een vrijstelling van afdracht van omzetbelasting door landbouwers. Daar tegenover hebben zij ook geen recht op aftrek van de aan hen in rekening gebrachte btw (de ‘voordruk’). De regeling biedt ondernemers de mogelijkheid om ervoor te opteren wél als een normale btw-ondernemer te worden beschouwd. De aanleiding om hiervoor te kiezen ligt meestal in het voornemen om forse investeringen te doen en de wens om de omzetbelasting op die investeringen terug te krijgen. Als een ondernemer eenmaal ‘opteert’, keert hij meestal niet meer terug naar de landbouwregeling. Met name in de tuinbouw, de intensieve veehouderij en de akkerbouw wordt inmiddels massaal geopteerd voor het gewone ondernemerschap voor de omzetbelasting. In de melkveehouderij is er een slinkend, maar nog steeds wel substantieel percentage ondernemers dat onder de landbouwregeling valt.&lt;/p&gt;&lt;p&gt;Deze ontwikkeling is al vastgesteld bij evaluatie van de regeling.[20] Feitelijk heft de landbouwregeling geleidelijk aan zichzelf op.&lt;/p&gt;&lt;p&gt;Dat neemt kennelijk niet weg dat, ondanks het beperkte budgettaire belang, het kabinet de regeling per 1 januari 2018 wenst af te schaffen, zo blijkt uit de Miljoenennota 2017.﻿[21] Of dit ook werkelijk zal gebeuren valt in het licht van de komende verkiezingen nog te bezien, maar de betreffende ondernemers moeten er al wel rekening mee houden.&lt;/p&gt;&lt;p&gt;Zo valt te overwegen om eerder al zelf te opteren voor het normale ondernemerschap voor de omzetbelasting als er substantieel wordt geïnvesteerd of als er door &lt;span class="italic"&gt;herziening&lt;/span&gt; nog omzetbelasting uit het verleden kan worden teruggekregen. Vooral administratief zal het afschaffen van de landbouwregeling voor de laatsten die er nog gebruik van maakten, uiteraard belangrijke gevolgen hebben.&lt;/p&gt;&lt;h4&gt;4.2. Rechtbank Zeeland-West-Brabant 2 maart 2016: herziening omzetbelasting op vee[22]&lt;/h4&gt;&lt;p&gt;Een specifieke, technische kwestie die de praktijk al lang bezig houdt is of als een landbouwer opteert voor de gewone omzetbelastingregeling, hij door herziening nog de omzetbelasting terug kan krijgen in de opfokkosten van binnen het eigen bedrijf voortgebrachte kalveren (jongvee) en de zelf voortgebrachte koeien.&lt;/p&gt;&lt;p&gt;In een proefprocedure heeft Rechtbank Zeeland-West-Brabant het eerste oordeel geveld: de betreffende omzetbelasting kan inderdaad worden herzien. De rechtbank geeft voorts aan dat de vaststelling van het bedrag van de betreffende omzetbelasting kan worden gebaseerd op de waarderingsnormen (kostprijs) voor het betreffende vee zoals die zijn vastgesteld in het Landelijk Overleg Omzetbelasting.&lt;/p&gt;&lt;p&gt;In het licht van een mogelijke afschaffing van de landbouwregeling is de zaak uiteraard van extra belang. Het is afwachten wat de Hoge Raad er uiteindelijk van zal gaan zeggen.&lt;/p&gt;&lt;h4&gt;4.3. Het begrip ‘bouwterrein’&lt;/h4&gt;&lt;p&gt;Een andere belangrijke ontwikkeling in 2016 betreft de wijziging van de Wet op de omzetbelasting 1968 voor wat betreft de definitie van het begrip ‘bouwterrein’. &lt;/p&gt;&lt;p&gt;Vanaf dat een onroerende zaak de status heeft van bouwterrein voor de omzetbelasting is bij levering van de zaak door een ondernemer (21%) omzetbelasting verschuldigd en geldt dus niet meer de hoofdregel dat levering van onroerende zaken is vrijgesteld van omzetbelasting. De zaak bevindt zich dan in de ‘bouw- en handelsfase’. Voor de overdrachtsbelasting (6%) geldt in die fase meestal een vrijstelling.&lt;/p&gt;&lt;p&gt;Vanaf 1 januari 2017 bepaalt art. 11, lid 4 van de Wet op de omzetbelasting 1968:&lt;/p&gt;&lt;blockquote&gt;‘Onder een bouwterrein als bedoeld in het eerste lid, onderdeel a, onder 1 wordt verstaan onbebouwde grond die kennelijk bestemd is om te worden bebouwd met een of meer gebouwen’.&lt;/blockquote&gt;&lt;p&gt;Daarmee loopt de definitie van het begrip bouwterrein in de Nederlandse wet weer synchroon met die uit de jurisprudentie van het Hof van Justitie van de EU.[23] Tot en met 2016 kon men ‘cherry-picken’ uit de Nederlandse wet en uit de Europese rechtspraak, al naar gelang welke definitie het beste paste in de concrete situatie.&lt;/p&gt;&lt;p&gt;Wij merken op dat uit de rechtspraak van het Europese Hof blijkt dat van onbebouwde grond ook sprake kan zijn als op de grond nog een gebouw staat maar waarbij de verkoper zich ertoe heeft verbonden dit gebouw in het kader van de levering volledig te slopen.[24]&lt;/p&gt;&lt;p&gt;Het begrip bouwterrein is van belang als een onroerende zaak door een ondernemer wordt geleverd voor bebouwing of voor nieuwbouw. De nieuwe, weinig concrete definitie zal ongetwijfeld in de casuïstiek van alle-dag hier en daar tot nieuwe discussies leiden.&lt;/p&gt;&lt;h3&gt;5. De Natuurschoonwet&lt;/h3&gt;&lt;h4&gt;5.1. Algemeen&lt;/h4&gt;&lt;p&gt;In 2016 verscheen het lang verwachte rapport inzake de evaluatie van de Natuurschoonwet 1928 (hierna: NSW) evenals de kamerbrief van staatssecretaris Van Dam.[25] Wij verwijzen naar de bijdrage van Nieuwland in dit blad in editie 2016 nr. 12.[26] &lt;/p&gt;&lt;p&gt;Ook verwijzen wij naar de bijdrage van De Jong en Teixeira in LTB 2016/41 met de titel ‘Appartementsgerechtigden en de NSW 1928’, dit naar aanleiding van de uitspraak van de Raad van State van 20 juli 2016.[27]&lt;/p&gt;&lt;p&gt;Wij volstaan met het kort behandelen van een aantal uitspraken op het fiscale vlak.&lt;/p&gt;&lt;h4&gt;5.2. HR 17 juni 2016: verhuur en de vrijstelling in box 3[28]&lt;/h4&gt;&lt;p&gt;In 2016 verschenen ook diverse interessante uitspraken over de Natuurschoonwet en de daarmee samenhangende fiscale regelingen.&lt;/p&gt;&lt;p&gt;De belanghebbende in het arrest van 17 juni 2016 is aandeelhouder van een ‘NSW-BV’. Tot het vermogen van die vennootschap behoort een gerangschikt landgoed. De BV is fiscaal ‘transparant’: het vermogen en de activiteiten van de BV worden toegerekend aan de aandeelhouders persoonlijk. Op een gedeelte van het landgoed is door de huurder ervan een golfcomplex gerealiseerd.&lt;/p&gt;&lt;p&gt;In geschil is of ook dit verhuurde gedeelte van het landgoed een vrijgestelde bezitting is in box 3.&lt;/p&gt;&lt;p&gt;Wij citeren de Hoge Raad:&lt;/p&gt;&lt;p&gt;‘2.4.1. Op grond van artikel 5.7, lid 1, letter c, Wet IB 2001 behoren niet tot de bezittingen in de zin van artikel 5.3, lid 2, Wet IB 2001 onroerende zaken die deel uitmaken van een ingevolge de Natuurschoonwet 1928 aangewezen landgoed, met uitzondering van de op deze landgoederen voorkomende gebouwde eigendommen. Deze bepaling strekt ertoe een vrijstelling in het leven te roepen ter zake van bepaalde in artikel 5.3, lid 2, aanhef en letter a, Wet IB 2001 bedoelde onroerende zaken van de belastingplichtige. De vrijstelling ziet met name niet op de in artikel 5.3, lid 2, letter b, Wet IB 2001 bedoelde bezittingen in de vorm van rechten die direct of indirect op onroerende zaken betrekking hebben. &lt;/p&gt;&lt;p&gt;Naar ook uit de toelichting op artikel 5.7, lid 1, letter c, Wet IB 2001 volgt, is deze vrijstelling slechts van toepassing als de belastingplichtige de volle eigendom van de zaak heeft. In de parlementaire stukken is aan die toelichting toegevoegd: ‘Op grond van het feit dat met name in de sfeer van beperkte rechten nieuwe arbitrageruimte zal ontstaan, delen deze niet in de vrijstelling’ (zie de in onderdelen 4.14 en 4.15 van de conclusie van de Advocaat-Generaal aangehaalde passages uit de wetsgeschiedenis). Het hof heeft terecht geoordeeld dat het onderhavige huurrecht geen inbreuk maakt op de eigendom van de grond. Evenmin is sprake van een constructie met een beperkt recht als waarop de wetgever doelde en waarvoor de vrijstelling van box 3 niet is bedoeld. &lt;/p&gt;&lt;p&gt;2.4.2. Met betrekking tot de overeenkomsten die omtrent de verhuur, de financiering en de exploitatie van het golfcomplex zijn gesloten, heeft het Hof geoordeeld dat de BV daarbij het volledige belang bij de waardeverandering van het golfcomplex heeft behouden. Deze uitleg van de gesloten overeenkomsten is niet onbegrijpelijk of onvoldoende gemotiveerd. &lt;/p&gt;&lt;p&gt;2.4.3. Aan de juistheid van ’s Hofs oordeel doet evenmin af de in het middel aangehaalde wetsgeschiedenis omtrent het begrip ‘genotsrechten’ voor de toepassing van box 3. Deze laat onverlet dat de BV de eigenaar van de onroerende zaak is en dat alle waardemutaties haar als eigenaar aangaan. De tekst noch de strekking van artikel 5.7, lid 1, letter c, Wet IB 2001 staat daarom in de weg aan de toepassing van de vrijstellingsbepaling voor dit ingevolge de Natuurschoonwet 1928 aangewezen landgoed.’&lt;/p&gt;&lt;p&gt;Kortom, het persoonlijke genotsrecht huur doet er niet aan af dat de vennootschap de volle eigendom heeft van het betreffende gedeelte van het landgoed. Dat zou anders zijn geweest als het was gegaan om een zakelijk genotsrecht.&lt;/p&gt;&lt;h4&gt;5.3. HR 15 januari 2016: uitzondering voor WOZ ook voor houder opstalrecht[29]&lt;/h4&gt;&lt;p&gt;Anders ligt het bij de uitzondering voor landgoederen in art. 18, lid 4 van de Wet onroerende zaakbelastingen (WOZ) juncto art. 2, lid 1, letter b, van de Uitvoeringsregeling uitgezonderde objecten Wet WOZ. Deze laatste bepaling luidt:&lt;/p&gt;&lt;p&gt;‘Bij de bepaling van de waarde wordt buiten aanmerking gelaten de waarde van: &lt;/p&gt;&lt;p&gt;b. één of meer onroerende zaken die deel uitmaken van een op de voet van de Natuurschoonwet 1928 aangewezen landgoed dat voldoet aan de voorwaarden, genoemd in artikel 8 van het Rangschikkingsbesluit Natuurschoonwet 1928, met uitzondering van de daarop voorkomende gebouwde eigendommen;’.&lt;/p&gt;&lt;p&gt;In de betreffende zaak was een opstalrecht gevestigd op een onbebouwd gedeelte van een landgoed met het oog op bebouwing ervan. In geschil is of ook de rechthebbenden van dit opstalrecht een beroep kunnen doen op de uitzondering zolang de feitelijke bouw nog niet is aangevangen.&lt;/p&gt;&lt;p&gt;Wij citeren wederom de Hoge Raad:&lt;/p&gt;&lt;p&gt;‘2.3.2. (..)&lt;span class="italic"&gt; De tekst van artikel 220d, lid 1, letter d, van de Gemeentewet en artikel 18, lid 4, van de Wet WOZ in verbinding met artikel 2, lid 1, letter b, van de Uitvoeringsregeling uitgezonderde objecten Wet WOZ biedt geen steun voor de opvatting dat de NSW-vrijstelling alleen zou gelden ten aanzien van degenen die de onroerende zaak in eigendom hebben. Voorts zoekt het middel voor die opvatting tevergeefs steun in de wetsgeschiedenis. Daar is opgemerkt dat het karakter van de onroerendezaakbelastingen – objectieve en zakelijke belastingen die zijn gebaseerd op het profijtbeginsel in ruime zin – met zich brengt dat de vrijstellingen niet ruim moeten worden uitgelegd (zie Kamerstukken II, 1989/90, 21 591, nr. 3, blz. 24-25). Maar de hier door de wetgever bedoelde strikte uitlegging moet, gezien de context van bedoelde passage, geacht worden te zien op vrij te stellen onroerende zaken (objecten). Daarin kan niet worden gelezen dat de wetgever voor ogen stond om een, niet in de wettekst tot uitdrukking gebrachte, beperking aan te brengen van de kring van vrijstellingsgerechtigden. &lt;/span&gt;&lt;/p&gt;&lt;p&gt;&lt;span class="italic"&gt;Ook het wettelijk systeem pleit tegen de door het middel voorgestane uitleg. De vrijstelling zou immers evenzeer van toepassing zijn indien niet een opstalgerechtigde, maar de eigenaar van een NSW-landgoed zelf een vergunning als de onderhavige zou hebben aangevraagd. Ook in dat geval zou de NSW-vrijstelling pas vervallen zodra met de bouw feitelijk een aanvang zou zijn gemaakt.&lt;/span&gt;’&lt;/p&gt;&lt;p&gt;Ook de rechthebbenden van het opstalrecht kunnen zich derhalve op de uitzondering beroepen zolang het perceel nog niet feitelijk wordt bebouwd.&lt;/p&gt;&lt;h4&gt;5.4. Rechtbank Gelderland 8 december 2016: geen overgangsregeling bij aanpassing rangschikkingsbesluit in 2007[30]&lt;/h4&gt;&lt;p&gt;In deze zaak draait het feitelijk om de wijziging van de rangschikkingsvoorwaarden per 1 juni 2007 en de daarmee samenhangende overgangsproblematiek.&lt;/p&gt;&lt;p&gt;Op 18 november 2006 overlijdt mevrouw X. Haar twee erfgenamen erven een boerderij met 3,13 ha. land. Bij beschikking van 15 januari 2008 is de onroerende zaak per 25 mei 2007 gerangschikt als een opengesteld landgoed op basis van een gezamenlijke rangschikking. De erfgenamen hebben in de aangifte successierecht een beroep gedaan op de faciliteit van art. 7 van de NSW, betreffende het voorwaardelijk buiten invordering blijven van successierechten. Op 3 februari 2009 wordt de aanslag opgelegd met toepassing van de faciliteit.&lt;/p&gt;&lt;p&gt;Bij besluit van 4 mei 2011 is het verzoek van 27 mei 2009 om herrangschikking afgewezen, omdat niet voldaan wordt aan de aangescherpte rangschikkingsvoorwaarden. De gemeenschappelijke beschikking van 15 januari 2008 tot rangschikking wordt met ingang 27 mei 2009 ingetrokken.&lt;/p&gt;&lt;p&gt;Op 28 december 2011 verkopen de erfgenamen een gedeelte van de betreffende onroerende zaak.&lt;/p&gt;&lt;p&gt;Daarop vordert de inspecteur vanwege de schending van de bezitseis het buiten invordering gebleven bedrag alsnog in vanwege schending van de bezitseis van art. 8a NSW.&lt;/p&gt;&lt;p&gt;De rechtbank aan het woord:&lt;/p&gt;&lt;blockquote&gt;‘Bij de overdracht van een gedeelte van de onroerende zaak op 28 december 2011 is de onroerende zaak geen landgoed meer in de zin van de NSW, zodat geen sprake zijn van de overdracht van de eigendom van (een gedeelte van) een landgoed. De in artikel 8a van de NSW neergelegde invordering bij schending van de bezitseis is - blijkens de tekst van dit artikel - immers van toepassing bij de overdracht van een landgoed. Voor het standpunt van verweerder dat het artikel ook ten aanzien van gewezen landgoederen kan worden toegepast biedt het artikel geen aanknopingspunten. Uit de overige artikelen van de NSW en de wetsgeschiedenis kan evenmin worden afgeleid dat de wetgever heeft beoogd om de bezitseis en de fiscale claim bij schending van deze eis te laten doorlopen ten aanzien van gewezen landgoederen.’&lt;/blockquote&gt;&lt;p&gt;De rechtbank oordeelt dat de instandhoudingseis en de bezitseis cumulatief werken.&lt;/p&gt;&lt;p&gt;Door het afwijzen van de herrangschikking wordt niet langer aan de instandhoudingseis voldaan. Maar in de parlementaire geschiedenis is terug te vinden dat de voorgestelde maatregel met betrekking tot de gezamenlijke rangschikking voor bestaande situaties niet leidt tot invordering van lopende belastingclaims (overgangsbepaling van art. VI van de Wijzigingswet).&lt;/p&gt;&lt;p&gt;Een en ander betekent dat de aanscherping van de rangschikkingsvoorwaarden per 1 juni 2007 voor eerder gezamenlijk gerangschikte landgoederen dat feitelijk de instandhoudingseis en bezitseis met betrekking tot de recent nog genoten voorwaardelijke vrijstelling voor het successierecht, zijn vervallen.&lt;/p&gt;&lt;h4&gt;5.5. Andere uitspraken&lt;/h4&gt;&lt;p&gt;In de uitspraak van Rechtbank Gelderland van 15 november 2016 stelt de rechtbank vast welke onderdelen van een landgoed aanhorig zijn bij de woning, dit in verband met toepassing van de eigen woningregeling in box 1, waaronder begrepen de renteaftrek eigen woning. &lt;/p&gt;&lt;p&gt;Volgens de rechtbank zijn 2,7 ha. tuin en het ‘parkachtig landschap’ daar omheen, met inbegrip van de bossen en houtopstanden en de weilanden, alsmede een ontvangstruimte en schuren aanhorige onderdelen van de woning.[31]&lt;/p&gt;&lt;p&gt;In de zaak die heeft geleid tot de uitspraak van Hof Arnhem-Leeuwarden van 16 februari 2016, stelt belanghebbende zich op het standpunt dat over de waarde van de ‘overige gronden’ (erf, tuin en overige aanhorigheden) bij een woning die onderdeel uitmaakt van een landgoed, geen erfbelasting verschuldigd is, nu de gronden geen onderdeel uitmaken van de WOZ-taxatie. Art. 21, lid 5, Successiewet bepaalt dat in het kader van de erf- en schenkbelasting de waarde van woningen wordt gesteld op de WOZ-waarde. De rechtbank oordeelt dat de omstandigheid dat de grond geen onderdeel uitmaakt van de taxatie voor de WOZ, niet wegneemt dat over de waarde van deze gronden als onderdeel van de woning wél erfbelasting verschuldigd is en wel over de waarde in het economisch verkeer ervan. Ook wijst de rechtbank er op dat al in de wetsgeschiedenis is geconstateerd dat de objectafbakening voor de WOZ niet altijd matcht met die voor de erfbelasting.[32]&lt;/p&gt;&lt;h3&gt;6. Overige actualiteiten&lt;/h3&gt;&lt;h4&gt;6.1. Hoge Raad 13 mei 2016: doorschuiving van TBS naar onderneming[33]&lt;/h4&gt;&lt;p&gt;Als binnen een bepaalde familierelatie de ene persoon vermogensbestanddelen ter beschikking stelt aan een ander persoon ten behoeve van de uitoefening van diens onderneming, vallen deze bestanddelen bij de terbeschikkingsteller onder de &lt;span class="italic"&gt;terbeschikkingstellingsregeling&lt;/span&gt; van art. 3.91 Wet IB, een ‘werkzaamheid’. Deze regeling heeft met name tot doel om ondernemingsgebonden vermogen niet in ‘box 3’ te laten belanden, maar als een soort ‘mini-onderneming’ in aanmerking te nemen in box 1, de inkomsten uit werk en woning. Dit brengt met zich mee dat niet alleen de reële inkomsten worden belast, maar ook de vermogenswinst op die bestanddelen (waardeaangroei, stille reserves).&lt;/p&gt;&lt;p&gt;In de betreffende zaak ging het om twee schoonzussen die een agrarisch bedrijf (gebouwen en grond) verpachten aan de maatschap tussen hun echtgenoten (broers).&lt;/p&gt;&lt;p&gt;Vanaf 2011 zetten de broers de onderneming voort in firmaverband met hun echtgenoten (de schoonzussen). Vanaf dat moment gaan de onroerende zaken behoren tot het (normale) ondernemingsvermogen van de schoonzussen. Bij deze ‘sfeerovergang’ van terbeschikkingstelling naar onderneming is in beginsel belasting verschuldigd over de ontstane meerwaarde in die zaken.&lt;/p&gt;&lt;p&gt;De belanghebbenden stellen echter dat in casu van toepassing is de doorschuifregeling van art. 3.99 Wet IB, welke bepaling ziet op de situatie dat een werkzaamheid uitgroeit tot een onderneming. De inspecteur stelt echter dat het toetreden tot de betreffende onderneming als firmant niet is aan te merken als ‘uitgroeien’.&lt;/p&gt;&lt;p&gt;De Hoge Raad oordeelt echter dat dit wel het geval is: de sfeerovergang kan plaatsvinden met toepassing van art. 3.99 Wet IB, waardoor tussentijdse afrekening wordt voorkomen.&lt;/p&gt;&lt;p&gt;Wij merken nog op dat de waardeveranderingen van de landbouwgronden bij toekomstige realisatie wel gecompartimenteerd dienen te worden: de waardeveranderingen ontstaan tijdens de periode van terbeschikkingstelling vallen niet onder de &lt;span class="italic"&gt;landbouwvrijstelling&lt;/span&gt;.&lt;/p&gt;&lt;h4&gt;6.2. Afschrijving fosfaatrechten&lt;/h4&gt;&lt;p&gt;De introductie van een stelsel van fosfaatrechten in de melkveehouderij heeft in 2016 niemand in de agrarische wereld onberoerd gelaten. Ook over de fiscale aspecten van fosfaatrechten valt het nodige te zeggen. Op deze plaatsen volstaan wij met het vermelden van de discussie over de fiscale afschrijfbaarheid van aangekochte fosfaatrechten. Omdat de regeling geen formele einddatum kent, neigt de belastingdienst ernaar het standpunt in te nemen dat geen afschrijving mogelijk is. Een stelsel van waardering op aanschaffingskosten of lagere marktwaarde is mogelijk wel aanvaardbaar. &lt;/p&gt;&lt;p&gt;De VLB bepleit wel afschrijving tot een restwaarde van nihil binnen een bepaalde termijn.&lt;/p&gt;&lt;p&gt;Het laatste woord lijkt hier nog niet over gezegd.&lt;/p&gt;</content><legacyfootnotes/><footnotes><footnote>1 Belastingadviseurs bij Countus accountants + &lt;br/&gt;adviseurs.</footnote><footnote>2 Miljoenennota 2017, &lt;span class="italic"&gt;Kamerstukken II&lt;/span&gt; 2016/17, 34 550, nr. 2, p. 43.</footnote><footnote>3 HR 10 juli 2015, nr. 14/03102, ECLI:NL:HR:2015:1780.</footnote><footnote>4 HR 30 september 2016, nr. 15/01003, &lt;span class="italic"&gt;BNB&lt;/span&gt; 2016/235, ECLI:NL:HR:2016:2199.</footnote><footnote>5 HR 20 november 2015, nr. 15/02263, ECLI:NL:HR:2015:3312.</footnote><footnote>6 HR 17 juni 2016, nr. 15/02054, &lt;span class="italic"&gt;BNB&lt;/span&gt; 2016/180 met noot van A.O. Lubbers, ECLI:NL:HR:2016:1204.</footnote><footnote>7 Hof Arnhem-Leeuwarden 10 mei 2016, nr. 15/003243, &lt;span class="italic"&gt;V-N&lt;/span&gt; 2016/39.1.2, ECLI:NL:GHARL:2016:3585.</footnote><footnote>8 Rechtbank Noord-Nederland 19 februari 2015, ECLI:NL:RBNNE:2015:690.</footnote><footnote>9 Hof Arnhem-Leeuwarden 8 november 2016, nr. 15/00997, ECLI:NL:GHARL:2016:8885.</footnote><footnote>10 Rechtbank Noord-Nederland 19 februari 2015, nr. 14_452, &lt;span class="italic"&gt;V-N&lt;/span&gt; 2015/28.3.1, ECLI:NL:RBNNE:2015:690, en 25 juni 2015, nummer LEE 14/436.</footnote><footnote>11 Rechtbank Gelderland 12 oktober 2016, nr. 286887, ECLI:NL:RBGEL:2016:5666.</footnote><footnote>12 Hof Amsterdam 12 december 2013, nrs. 11.00280 en 11.00281, ECLI:NL:GHAMS:2013:4634, door de Hoge Raad afgedaan met een beroep op art. 81 Wet RO (arrest van 21 november 2014, nr. 14/00440, ECLI:NL:HR:2014:3328.</footnote><footnote>13 HR 10 april 1996, nr. 30 637, &lt;span class="italic"&gt;BNB&lt;/span&gt; 1996/274, ECLI:NL:HR:1996:BI5514.</footnote><footnote>14 Hof Arnhem-Leeuwarden 20 mei 2014, nr. 13/00037, ECLI:NL:GHARL:2014:4218.</footnote><footnote>15 Kenmerk DGB 2015/6100 U.</footnote><footnote>16 Hof Arnhem-Leeuwarden 4 oktober 2016, nr. 15/01211, ECLI:NL:GHARL:2016:7986.</footnote><footnote>17 HR 3 januari 1996, nr. 30890, &lt;span class="italic"&gt;BNB&lt;/span&gt; 1996/110, ECLI:NL:HR:1996:AA1902.</footnote><footnote>18 Hof Amsterdam 9 februari 2016, nrs. 15/00609 en 15/00610, ECLI:NL:GHAMS:2016:700.</footnote><footnote>19 Hof Amsterdam 28 juli 2011, nrs. 09/00720 en 09/00721, ECLI:NL:GHAMS:2011:BR6269, &lt;span class="italic"&gt;V-N&lt;/span&gt; 2011/60.20 en 29 april 2015, nr. 14/00033, ECLI:NL:GHARL:2015:3194.</footnote><footnote>20 Interdepartementaal Beleidsonderzoek Agro-, visserij, en voedselketens (&lt;span class="italic"&gt;Kamerstukken II&lt;/span&gt; 30 991 nr. 25).</footnote><footnote>21 Miljoenennota 2017, begroting XIII (Economische Zaken enz.), p. 107.</footnote><footnote>22 Rechtbank Zeeland-West-Brabant 2 maart 2016, nr. BRE-14_3515, ECLI:NL:RBZWB:2016:1241.</footnote><footnote>23 HvJ EU 17 januari 2013, nr. C-543/11 (Woningstichting Maasdriel), ECLI:EU:C:2013:20.</footnote><footnote>24 HvJ EG 19 november 2009, nr. C-461/08 (Don Bosco Onroerend Goed), ECLI:EU:C:2009:722.</footnote><footnote>25 Brief van 31 oktober 2016, kenmerk DGAN-NB / 16154119.</footnote><footnote>26 R.J. Nieuwland, ‘&lt;span class="italic"&gt;Evaluatie van de Natuurschoonwet 1928&lt;/span&gt;’, &lt;span class="italic"&gt;TvAR&lt;/span&gt; 2016, nr. 12.</footnote><footnote>27 Raad van State 16 juli 2016, ECLI:NL:RVS:2016:2025.</footnote><footnote>28 HR 17 juni 2016, nr. 15/02120, BNB 2016/181, met noot van J.P. Boer, ECLI:NL:HR:2016:1207.</footnote><footnote>29 HR 15 januari 2016, nr. 15/00346, ECLI:NL:HR:2016:45.</footnote><footnote>30 Rechtbank Gelderland 8 december 2016, nr. 15 _ 2662, 15_2667 en 15_2669, ECLI:NL:RBGEL:2016:6588.</footnote><footnote>31 Rechtbank Gelderland 15 november 2016, nr. 16 _ 3300, ECLI:NL:RBGEL:2016:6041.</footnote><footnote>32 Hof Arnhem-Leeuwarden 16 februari 2016, nr. 14/01099, ECLI:NL:GHARL:2016:1157.</footnote><footnote>33 HR 13 mei 2016, nr. 15/02667, &lt;span class="italic"&gt;BNB&lt;/span&gt; 2016/170, ECLI:NL:HR:2016:831.</footnote></footnotes><auteurs>mr. A. Visscher RB en mr. A. Verduijn RB</auteurs><published>2017-01-26 17:02:06</published><modified>2017-01-27 12:11:35</modified><editiondate>2017-01-26</editiondate><htmlpath>https://denhollander.info/artikel/13985</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1993</searchword><id>5288</id><udhid>UDH:TvAR/5288</udhid><titel>Bruins-Roosen / Oonk (TvAR 1993/4646)</titel><searchwords><searchword>TvAR 10/1993</searchword><searchword>TvAR 1993/4646</searchword><searchword>UDH:TvAR/5288</searchword></searchwords><attachments><attachment><name>1993_nr 10_Rechtspraak_4646.pdf</name><extention>pdf</extention><url>https://denhollander.info/download/5287/ci</url></attachment></attachments><inleiding>Pachtnormenbesluit, art. 1 en 2&#13;
&#13;
Bepaling pachtprijs aan de hand van het&#13;
nieuwe Pachtnormenbesluit. Voor elk geval&#13;
afzonderlijk dient mede acht te worden geslagen&#13;
op het opbrengend vermogen van de&#13;
grond. Indien partijen in het verleden een lagere&#13;
dan de hoogst toelaatbare pachtprijs zijn&#13;
overeengekomen kan een bepaling van de&#13;
hoogst toelaatbare pachtprijs op basis van de&#13;
huidige pachtnormen leiden tot een verhoging&#13;
met meer dan 15% tenzij de redelijkheid en de&#13;
billijkheid zich daartegen verzet.</inleiding><content>de zaak van: Mevrouw C. Bruins-Roosen,&#13;
wonende te Winterswijk, - hierna te noemen:&#13;
verpachtster: - , gemachtigde: W.A. Bruins,&#13;
Boerderij-, Grond- en Bosbeheer, Henxel 52&#13;
te Winterswijk,&#13;
tegen&#13;
J.H. Oonk, wonende te Winterswijk, Jachthuisweg&#13;
6, hierna te noemen: pachter -.&#13;
Het geding in eerste aanleg&#13;
De grondkamer voor Gelderland heeft bij beschikking&#13;
van 7 januari 1993, waarvan afschrift&#13;
aan partijen is verzonden op 26 januari&#13;
1993, de pachtprijs van de met ingang van 1&#13;
juli 1969 door verpachtster aan pachter verpachte&#13;
percelen land, kadastraal bekend gemeente&#13;
Winterswijk, sectie B, nrs. 660, 661,&#13;
664, 665, 666, 667, 668, 671, 5289, in totaal&#13;
groot 2.87.60 ha, herzien en verhoogd van&#13;
f 1452,- tot f 1726,- in totaal per jaar, ingaande&#13;
1 juli 1993, zulks onverminderd de mogelijkheid&#13;
voor verpachtster de pachtprijs te&#13;
vermeerderen met maximaal 50% van de waterschapslasten&#13;
zoals die in het betrokken jaar&#13;
zijn vastgesteld, voorzover de pachter geen&#13;
pachtersomslag is verschuldigd.&#13;
Het geding in hoger beroep&#13;
Verpachtster is bij een op 2 februari 1993 ter&#13;
griffie ingekomen beroepschrift in beroep gekomen&#13;
tegen voormelde beschikking, met&#13;
verzoek de onderhavige pachtprijs te bepalen&#13;
ingevolge het Pachtnormenbesluit 1992, rekening&#13;
houdend met de daaraan ten grondslag&#13;
liggende uitgangspunten, en derhalve de basispachtwaarde&#13;
te bepalen op f 820,- per ha&#13;
per jaar en de aftrek voor de externe produktie-&#13;
omstandigheden op f 134,- per ha per jaar.&#13;
Pachter heeft geen gebruik gemaakt van de&#13;
mogelijkheid om een verweerschrift in te dienen.&#13;
Verpachtster heeft bij brief van 8 juni 1993&#13;
verzoent om een mondelinge behandeling.&#13;
De grieven&#13;
Verpachtster heeft aangevoerd (samengevat),&#13;
dat de grondkamer in haar litigieuze beschikking&#13;
te summier is ingegaan op haar bezwaarschrift&#13;
d.d. 21 december 1992; dat, mede gelet&#13;
op het in genoemd bezwaarschrift aangevoerde,&#13;
de bepaling van de pachtwaarde van het&#13;
onderhavige land door de grondkamer niet&#13;
juist is; dat dit zowel betreft de bepaling van&#13;
de basispachtwaarde als de aftrek voor de externe&#13;
produktieomstandigheden; dat zij ernstig&#13;
bezwaar maakt tegen het door de grondkamer&#13;
gehanteerde uitgangspunt dat voor bestaande&#13;
pachtverhoudingen (bij gelijk gebleven omstandigheden)&#13;
bij de bepaling van de pachtprijs&#13;
op basis van de pachtnormen 1992 voor&#13;
land, bestaande uit zandgrond, ten opzichte&#13;
van de pachtprijs daarvan zoals eerder vastgesteld&#13;
op basis van de pachtnormen 1990, geen&#13;
andere verhoging mag worden toegepast dan&#13;
15%; dat het thans geldende Pachtnormenbesluit&#13;
geen aanknopingspunten bevat voor genoemd&#13;
uitgangspunt; dat ingevolge bedoeld&#13;
Pachtnormenbesluit voor het onderhavige uit&#13;
zandgrond bestaande land geen andere basispachtwaarde&#13;
bepaald kan worden dan f 820,-&#13;
per ha per jaar, terwijl in de gegeven omstandigheden&#13;
aanleiding is voor een aftrek voor de&#13;
externe produktieomstandigheden van f 134,â€”&#13;
per ha per jaar.&#13;
Het onderzoek&#13;
De Centrale Grondkamer heeft ter plaatse een&#13;
onderzoek doen instellen, waarvan een rapport&#13;
is opgemaakt dat in afschrift aan deze beschikking&#13;
is gehecht en waarvan de inhoud als&#13;
hier ingelast moet worden beschouwd.&#13;
Bij brief van de griffier van 4 mei 1993 is&#13;
een afschrift van dat rapport aan partijen gezonden&#13;
met kennisgeving dat binnen veertien&#13;
dagen eventuele bezwaren daartegen kenbaar&#13;
gemaakt konden worden, dan wel een verzoek&#13;
om een mondelinge behandeling kon worden&#13;
gedaan, waarop door pachter niet is gereageerd&#13;
en naar aanleiding waarvan verpachtster&#13;
nog heeft doen weten, dat zij niet akkoord kan&#13;
gaan met de door deskundigen getaxeerde basispachtwaarde&#13;
en de aftrek voor de externe&#13;
produktieomstandigheden van het litigieuze&#13;
land en dat zij in dit verband met nadruk verwijst&#13;
naar het terzake in haar beroepschrift gestelde.&#13;
De mondelinge behandeling&#13;
De mondelinge behandeling heeft plaatsgevonden&#13;
ter zitting van 12 juli 1993, waar zijn&#13;
verschenen namens verpachtster W.A. Bruins&#13;
voornoemd, alsmede pachter in persoon.&#13;
W.A. Bruins voornoemd heeft ter zitting&#13;
het standpunt van verpachtster nader toegelicht,&#13;
zulks onder overlegging van pleitnotities&#13;
en met de mededeling dat hij het onderhavige&#13;
beroepschrift als verpachter heeft ondertekend,&#13;
zulks op advies van zijn notaris in verband&#13;
met zijn huwelijksgoederenregiem, doch&#13;
dat hij er geen bezwaar tegen heeft om te dezen&#13;
als haar gemachtigde te worden aangemerkt&#13;
en heeft verzocht - zonodig - het door&#13;
hem ingediende beroepschrift in die optiek te&#13;
bezien.&#13;
Beoordeling van het geschil in hoger beroep&#13;
1. Mede gelet op het dienaangaande gestelde&#13;
in de tussen partijen bestaande pachtovereenkomst&#13;
en het ter zitting ter zake door W.A.&#13;
Bruins voornoemd verklaarde, zal de Centrale&#13;
Grondkamer in de gegeven omstandigheden&#13;
aannemen dat W.A. Bruins in de onderhavige&#13;
procedure is opgetreden en optreedt als gemachtigde&#13;
van zijn echtgenote, zijnde verpachtster&#13;
te dezen.&#13;
2. In het kader van de onderhavige procedure&#13;
zal de Centrale Grondkamer zich zelf&#13;
standig een oordeel dienen te vormen. Dit&#13;
onafhankelijk van eventuele eerdere beslissingen&#13;
terzake van de grondkamer.&#13;
3. Art. 1, lid 1, van het Pachtnormenbesluit&#13;
1977 zoals laatstelijk gewijzigd met ingang&#13;
van 15 oktober 1992, bepaalt onder meer dat&#13;
de hoogst toelaatbare pachtprijs die is, welke&#13;
de grondkamer - en in beroep de Centrale&#13;
Grondkamer - voor elk geval afzonderlijk&#13;
vaststelt met inachtneming van de algemene&#13;
regelen van het Pachtnormenbesluit voor&#13;
noemd.&#13;
4. Ingevolge artikel 2, lid 1, van genoemd&#13;
Pachtnormenbesluit wordt voor de vaststel&#13;
ling van de hoogst toelaatbare pachtprijs voor&#13;
land dit land onderscheiden naar de grondsoort&#13;
zoals aangegeven in de daarna volgende&#13;
tabel. Lid 2 van genoemd artikel bepaalt dat&#13;
als grondslag voor de vaststelling van de in&#13;
het eerste lid bedoelde hoogst toelaatbare&#13;
pachtprijs gelden de in genoemde tabel vermelde&#13;
bedragen, welke aangeven de maximale&#13;
pachtwaarde in guldens per jaar.&#13;
Uit de bij het KB van 8 oktober 1992, inhoudende&#13;
een wijziging van genoemd Pachtnormenbesluit,&#13;
behorende Nota van Toelichting&#13;
volgt dat de - mede op basis van de verkeerswaarde&#13;
van de grond vastgestelde .-&#13;
pachtnormen maxima zijn, alsmede dat de&#13;
basispachtwaarde is gerelateerd aan het opbrengend&#13;
vermogen van de grond.&#13;
5. Een en ander brengt mede dat bij de bepaling&#13;
van de hoogst toelaatbare pachtprijs&#13;
van een perceel land - anders dan verpacht&#13;
ster stelt - voor elk geval afzonderlijk mede&#13;
acht dient te worden geslagen op het opbrengend&#13;
vermogen van de desbetreffende grond.&#13;
De tekst van genoemd Pachtnormenbesluit&#13;
zoals in 1992 gewijzigd noch de daarbij behorende&#13;
nota van toelichting bevat een aanwijzing&#13;
van de wetgever van een van het&#13;
vorenstaande afwijkende interpretatie en toe&#13;
passing van dit Pachtnormenbesluit.&#13;
De omstandigheid dat in het Pachtnormenbesluit&#13;
thans een bepaling gelijk aan artikel 2,&#13;
lid 3, van het Pachtnormenbesluit zoals dat&#13;
voordien luidde, ontbreekt, doet hieraan niet&#13;
af. Immers, het vervallen van deze bepaling is&#13;
enkel het gevolg van het niet langer hanteren&#13;
door de wetgever van kwaliteitsklassen van&#13;
de verschillende grondsoorten.&#13;
6. Deskundigen hebben in hun rapport -&#13;
onweersproken - vermeld dat de grondsoort&#13;
van de onderhavige percelen land zandgrond&#13;
is. Nu de Centrale Grondkamer ook anders&#13;
zins niet is gebleken dat bedoelde omschrijving&#13;
niet of niet geheel juist is, zal zij hiervan&#13;
uitgaan. Dit betreft evenzeer de in het deskundigenrapport&#13;
op bladzijde 2, punt 4a, opgenomen&#13;
beschrijving van de bodem.&#13;
7. Ingevolge artikel 2, lid 2, van het Pacht&#13;
normenbesluit 1977, zoals laatstelijk met in&#13;
gang van 15 oktober 1992 gewijzigd, geldt als&#13;
grondslag voor de vaststelling van de hoogst&#13;
toelaatbare pachtprijs voor land, bestaande uit&#13;
zandgrond, de in de daarbij behorende tabel&#13;
vermelde maximale pachtwaarde - in die tabel&#13;
vermeld onder 'hoogst toelaatbare pacht&#13;
prijs' - van f 820,- per ha per jaar. Mede gelet&#13;
op de in de bij genoemd Pachtnormenbesluit&#13;
behorende nota van toelichting aangegeven&#13;
wijze van berekening van voormeld bedrag,&#13;
moet er van worden uitgegaan dat dit bedrag&#13;
geldt voor goede zandgrond, welke kwalificatie&#13;
zowel betrekking heeft op het opbrengend&#13;
vermogen van de grond als op de gebruiksmogelijkheden&#13;
daarvan.&#13;
8. Het deskundigenrapport vermeldt op&#13;
bladzijde 2, onder punt 5a, dat de grond in ge&#13;
schil enigszins droogtegevoelig is, terwijl op&#13;
bladzijde 3, onder punt 8b, is aangegeven dat&#13;
de desbetreffende grond enigszins stuifgevoelig&#13;
is. Deskundigen hebben met dit laatste -&#13;
anders dan verpachtster kennelijk heeft gele&#13;
zen - tot uitdrukking willen brengen dat de&#13;
grond plaatselijk stuif gevoelig is. Mede ge&#13;
zien het feit dat de grond als bouwland is ver&#13;
pacht, is naar het oordeel van de Centrale&#13;
Grondkamer hier sprake van omstandigheden&#13;
die maken dat de gebruiksmogelijkheden van&#13;
de onderhavige grond duurzaam worden beperkt&#13;
en die niet tot uitdrukking kunnen worden&#13;
gebracht in de aftrek voor de externe&#13;
produktie-omstandigheden. Bedoelde omstandigheden&#13;
staan in de gegeven omstandighe&#13;
den aan een waardering van de pachtwaarde&#13;
van de grond in geschil op het hoogst toelaat&#13;
bare bedrag in de weg. Reden waarom de&#13;
Centrale Grondkamer van oordeel is dat des&#13;
kundigen te dezen terecht en op juiste gronden&#13;
een aftrek van 10% hebben toegepast op&#13;
de hoogst toelaatbare pachtprijs voor zand&#13;
grond en derhalve de basispachtwaarde van&#13;
het onderhavige land hebben bepaald op&#13;
f 740,- per ha per jaar, ingaande 1 juli 1993.&#13;
9. De door deskundigen in hun rapport ver&#13;
melde afmetingen van kavel I zijn door partij&#13;
en niet weersproken. De Centrale&#13;
Grondkamer is - anders dan verpachtster -&#13;
met deskundigen van oordeel dat deze kavel&#13;
met een lengte van 190 m en een breedte van&#13;
18 m in de gegeven omstandigheden als zeker&#13;
niet optimaal van vorm en voorts als te klein&#13;
moet worden aangemerkt. De Centrale Grond&#13;
kamer acht de deswege door deskundigen ge&#13;
taxeerde aftrek voor externe produktie-om&#13;
standigheden juist en zal deze dan ook over&#13;
nemen.&#13;
Hoewel de verkaveling van kavel II verhoudingsgewijs&#13;
gunstiger is dan die van kavel&#13;
I rechtvaardigt naar het oordeel van de Centrale&#13;
Grondkamer met name de ontsluiting&#13;
van kavel II de door deskundigen getaxeerde&#13;
aftrek voor externe produktieomstandigheden&#13;
van f 85,- per ha per jaar, ingaande 1 juli&#13;
1993.&#13;
10. De Centrale Grondkamer acht het rap&#13;
port van deskundigen ook overigens juist en&#13;
zal dit dan ook volgen.&#13;
11. De Centrale Grondkamer overweegt&#13;
overigens, dat mede uit de bij de wijziging in&#13;
1992 van het Pachtnormenbesluit behorende&#13;
nota van toelichting blijkt dat de hoogst toe&#13;
laatbare pachtprijs voor zandgrond in vergelij&#13;
king met die zoals vermeld in het voorgaande&#13;
Pachtnormenbesluit is verhoogd met 15%. Dit&#13;
brengt mede dat de hoogst toelaatbare pacht&#13;
prijs van een perceel zandgrond bepaald op&#13;
basis van de huidige pachtnormen in beginsel&#13;
15% hoger is dan de hoogst toelaatbare pacht&#13;
prijs daarvan, vastgesteld op basis van de&#13;
voorgaande pachtnormen.&#13;
Dit uitgaande van een juiste toepassing van&#13;
die voorgaande normen in het verleden en van&#13;
omgewijzigde omstandigheden ter zake van&#13;
het pachtobject. Indien partijen in het verleden&#13;
een lagere dan de hoogst toelaatbare&#13;
pachtprijs zijn overeengekomen kan een bepaling&#13;
van de hoogst toelaatbare pachtprijs op&#13;
basis van de huidige pachtnormen leiden tot&#13;
een verhoging van de desbetreffende pachtprijs&#13;
met meer dan 15% tenzij de redelijkheid&#13;
en billijkheid zich daartegen verzet.&#13;
Slotsom&#13;
De beschikking, waarvan beroep, kan niet in&#13;
stand blijven.&#13;
Beslissing&#13;
De Centrale Grondkamer, beschikkende in&#13;
hoger beroep:&#13;
Vernietigt de beschikking, waarvan beroep,&#13;
en opnieuw beschikkende:&#13;
Bepaalt de pachtprijs in de onderhavige&#13;
pachtovereenkomst op f 1865,- in totaal per&#13;
jaar, ingaande 1 juli 1993, zulks met bepaling&#13;
dat, indien de pachter ingevolge artikel 116,&#13;
onderdeel b, van de Waterschapswet (Stb.&#13;
1991, 444) geen pachtersomslag is verschuldigd,&#13;
de pachtprijs met maximaal 50% van de&#13;
waterschapslasten zoals die in het betrokken&#13;
jaar zijn vastgesteld, kan worden vermeerderd.&#13;
Noot&#13;
Deze beschikking geeft inzicht in de criteria&#13;
gebruikt bij de toepassing van de nieuwe&#13;
pachtnormen op concrete objecten.&#13;
Zoals bekend zijn de nieuwe basispachtnormen&#13;
als voorheen onderverdeeld naar&#13;
grondsoort, maar niet meer naar kwaliteitsklasse. De maxima zijn berekend door een gewogen&#13;
gemiddelde verkeerswaarde van de betreffende&#13;
grond te bepalen. Men streeft naar&#13;
een basispacht van 2% van dit getal. Om de&#13;
overgang naar de nieuwe streefprijs niet al te&#13;
hard te laten aankomen, heeft men ervoor gezorgd&#13;
dat de nieuwe maxima niet hoger zijn&#13;
gesteld dan de vorige maxima in de hoogste&#13;
kwaliteitsklasse verhoogd met 15%. Zie voor&#13;
een en ander nader de toelichting op de nieuwe&#13;
normen (Stb. 1992, 542) en Agrarisch&#13;
recht 1992, blz. 587.&#13;
In dit geval was er sprake van zandgrond.&#13;
De nieuwe hoogst toelaatbare pachtprijs daarvoor&#13;
is f 820,-, met een maximale aftrek voor&#13;
externe produktie-omstandigheden van f 240.&#13;
Voorheen waren de maxima voor kwaliteitsklassen&#13;
I, II en III resp. f 465, f 345 en f 230,&#13;
met toeslag of aftrek van maximaal f 250 voor&#13;
verkaveling, ontsluiting en waterhuishouding,&#13;
in de optimale situatie kon vroeger f715 worden&#13;
goedgekeurd; het huidige maximum betekent&#13;
een verhoging daarvan met ruwweg&#13;
15%.&#13;
Binnen de categorie 'zandgrond' is uiteraard&#13;
sprake van een grote verscheidenheid&#13;
van objecten. Vroeger werd aan deze diversiteit&#13;
recht gedaan door de onderverdeling in&#13;
kwaliteitsklassen.&#13;
Uit het huidige pachtnormenbesluit blijkt&#13;
niet of - en zo ja, hoe - men moet onderscheiden.&#13;
Het zou wat al te simpel zijn als de&#13;
grondkamer steeds slechts hoefde na te gaan&#13;
of men beneden het algemene maximum blijft&#13;
en verder slechts de aftrek in verband met&#13;
produktie-omstandigheden bepaalt (het standpunt&#13;
van de verpachter in de hier besproken&#13;
zaak). Het ligt evenmin voor de hand dat de&#13;
grondkamer per geval 2% van de verkeerswaarde&#13;
gaat vaststellen, al was het alleen&#13;
maar omdat dit nergens uit het pachtnormenbesluit&#13;
blijkt. Uit de onderhavige beschikking&#13;
blijkt dat de grondkamer aansluiting zoekt bij&#13;
de toelichting, waar men kan lezen dat het uitgangspunt&#13;
is dat 'de pachtnorm, de zogenaamde&#13;
basispachtwaarde, is gerelateerd aan&#13;
het opbrengend vermogen van de grond'. Dit&#13;
geeft bij toetsing de mogelijkheid per geval de&#13;
kwaliteit van de grond mee te wegen. De CG&#13;
beziet die kwaliteit in het licht van het gebruik&#13;
waarvoor de grond is verpacht (overw. 9) en&#13;
komt tot een aftrek van 10% op het algemene&#13;
maximum van f 820 wegens 'stuifgevoeligheid'.&#13;
De externe produktieomstandigheden&#13;
(verkaveling en ontsluiting) rechtvaardigen&#13;
hier een aftrek van f 85 per ha per jaar.&#13;
Omdat de nieuwe normen vager zijn dan&#13;
hun voorgangers, lijken de grondkamers met&#13;
betrekking tot de kwaliteit van de grond meer&#13;
vrijheid te hebben dan vroeger het geval was.&#13;
In overweging 11 geeft de GC echter aan, dat&#13;
in beginsel de nieuwe normen, die voor zandgrond&#13;
een algemene verhoging van 15% inhouden,&#13;
ook voor een concreet perceel&#13;
zandgrond tot een verhoging met dat percentage&#13;
zullen leiden. De oude kwaliteitsklassen&#13;
blijven dus - hoewel niet zichtbaar - op de&#13;
achtergrond bepalend voor de taxatie. Men&#13;
weet tevens in globale zin waar men aan toe&#13;
is.&#13;
In het onderhavige geval had de grondkamer&#13;
- nog afgezien van de waterschapslasten&#13;
- de pachtprijs al verhoogd met bijna&#13;
19%; de verpachter bepleitte hantering van de&#13;
nieuwe maximale pachtprijs met aftrek van&#13;
f 134 per ha voor de externe produktieomstandigheden,&#13;
een verhoging met ongeveer 36%.&#13;
De CG kwam tenslotte uit op een verhoging&#13;
van ruim 28%. Heb ik e.e.a. goed berekend,&#13;
dan past niet in het zojuist geschetste beeld.&#13;
Daarvoor is echter de laatste overweging van&#13;
de beschikking van belang. De CG overweegt&#13;
daar dat de verhoging in concreto hoger kan&#13;
uitvallen wanneer de oude normen in het verleden&#13;
niet juist zijn toegepast of wanneer de&#13;
omstandigheden zich hebben gewijzigd. Ook&#13;
indien in het verleden een lagere pachtprijs&#13;
dan de maximum toelaatbare is overeengekomen&#13;
is een verhoging met meer dan 15% mogelijk.&#13;
Is dit laatste het geval, dan 'kan' de&#13;
toetsing, aldus de CG, leiden tot een verhoging&#13;
met meer dan 15% 'tenzij de redelijkheid&#13;
en billijkheid zich daartegen verzet'. Ondanks&#13;
gebruik van het woordje 'kan' is verhoging&#13;
met meer dan 15% in deze situatie kennelijk&#13;
uitgangspunt. Het is dan aan de pachter om te&#13;
wijzen op feiten en omstandigheden die naar&#13;
billijkheid tot verhoging met slechts 15% nopen.&#13;
Men kan zich afvragen of niet eerder uitgangspunt&#13;
zou moeten zijn dat partijen&#13;
destijds zelf de 'te lage' pachtprijs zijn overeengekomen&#13;
en dat het daarom aan de verpachter&#13;
is om argumenten te geven, waarom&#13;
hij in redelijkheid niet langer aan deze afspraak&#13;
kan worden gehouden. Vergelijk ook&#13;
Houwing nr. 356. Naar luid van art. 19, lid 2&#13;
Pw kunnen gewijzigde omstandigheden of de&#13;
billijkheid tot verhoging leiden. Aanpassing&#13;
aan nieuwe normen kan men als in beginsel&#13;
billijk zien; het wijzigen van de strekking van&#13;
een partij-afspraak echter niet.&#13;
Zie ik het goed, dan zou ook nog een sterkere&#13;
verhoging dan 15% kunnen voorkomen&#13;
in het (zeldzame) geval dat vroeger bij het&#13;
perceel slechts een zeer geringe toeslag dan&#13;
wel een aftrek voor ontsluiting, waterhuishouding&#13;
of verkaveling werd toegepast. Dit vloeit&#13;
voort uit het feit dat de vroegere maximale&#13;
toeslag voor produktieomstandigheden in de&#13;
nieuwe '15%-basisnormen' is inbegrepen, terwijl&#13;
de mogelijkheid van aftrek op grond van&#13;
dergelijke omstandigheden niet groter is geworden&#13;
dan voorheen. De pachter met zeer&#13;
slechte produktie-omstandigheden krijgt zo&#13;
nog minder dan de spreekwoordelijke sigaar&#13;
uit eigen doos. Een grondkamer kan dit&#13;
'rechttrekken' door de grond van mindere&#13;
kwaliteit te achten, maar deze mogelijkheid&#13;
lijkt niet onbegrensd. De eigenschappen van&#13;
de grond en de externe produktieomstandigheden&#13;
zijn immers van verschillende aard. Ik&#13;
heb de indruk dat de CG niet zo zwaar tilt aan&#13;
dit verschil: onder 7 overweegt zij dat de&#13;
nieuwe maximum-pachtprijs 'zowel betrekking&#13;
heeft op het opbrengend vermogen van&#13;
de grond als op de gebruiksmogelijkheden&#13;
daarvan.' Zo kan bijvoorbeeld een zeer slechte&#13;
waterhuishouding deels toch in de grondwaarde&#13;
doorsijpelen, waardoor men de&#13;
verhoging kan beperken tot 15%. Dit is ook&#13;
alleszins te billijken.&#13;
Waarom precies de verhoging in het geval&#13;
van deze beschikking hoger dan 15% uitviel&#13;
heb ik niet kunnen achterhalen.&#13;
A.H.T. Heisterkamp</content><legacyfootnotes/><footnotes><footnote/></footnotes><auteurs/><published>1993-07-21 00:00:00</published><modified>1993-07-21 00:00:00</modified><editiondate>1993-07-21</editiondate><htmlpath>https://denhollander.info/artikel/5288</htmlpath></article>
</articles></edition>
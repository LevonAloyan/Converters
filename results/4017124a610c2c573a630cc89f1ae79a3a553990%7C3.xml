<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1987</searchword><id>6338</id><udhid>UDH:TvAR/6338</udhid><titel>Het gebruik van meststoffen; regels op grond van de Wet bodembescherming</titel><searchwords><searchword>TvAR 9/1987</searchword><searchword>UDH:TvAR/6338</searchword></searchwords><attachments><attachment><name>1987_nr 9_Artikel_Kleijs-Wijnnobel.pdf</name><extention>pdf</extention><url>https://denhollander.info/download/6120/ci</url></attachment></attachments><inleiding>"De patat wast geerne in een klad beir. 's Nachts halen wij den beir uit de gemakken&#13;
der stad en elke patat krijgt er een vollen lepel van, bijna een soepterrien. Dat geeft&#13;
hem couragie. Wat wij als schone vruchten aan de mensen geven, krijgen wij als beir&#13;
terug om er verse vruchten van te bekomen. Ik vind dat schoon".&#13;
Uit: Felix Timmermans, Boerenpsalm (1935)1&#13;
1. INLEIDING&#13;
De hierboven aangehaalde passage uit een 'boerenpsalm' komt uit lang vervlogen&#13;
tijden; een periode in de landbouwgeschiedenis waarin sprake was van een mesttekort&#13;
en er bij gebreke aan dierlijke mest een bloeiende handel op gang kwam in&#13;
produkten als stadsbeer en haardas.2 Sindsdien is er veel veranderd. De bekende&#13;
ontwikkeling naar moderne landbouwmethoden en een hoge veebezetting per ha&#13;
landbouwgrond heeft nu geleid tot een situatie waarin sprake is van een mestoverschot.&#13;
Anno 1987 ligt een pakket maatregelen klaar voor het mestprobleem. De&#13;
recent totstandgekomen mestregelgeving bestaat uit een stelsel van samenhangende&#13;
maatregelen. De Wet bodembescherming3 vormt daar een onderdeel van. In&#13;
samenhang met de Meststoffenwet4 biedt deze wet regels voor de aanpak van de&#13;
mestproblematiek. Van belang is hierbij in de eerste plaats de normering van het gebruik&#13;
van dierlijke meststoffen, waarvoor inmiddels algemene regels zijn gesteld in&#13;
het Besluit gebruik dierlijke meststoffen.5 Daarnaast voorziet de wet in de mogelijkheid&#13;
bepaalde kwetsbare gebieden aan te wijzen waarin in het belang van de bescherming&#13;
van de bodem en het grondwater bij provinciale verordening verdergaande&#13;
beperkingen kunnen worden gesteld aan het mestgebruik. In de wet is ten slotte&#13;
een bepaling opgenomen op grond waarvan bij amvb zogenaamde bodemkwaliteitseisen&#13;
kunnen worden gesteld.&#13;
In deze bijdrage zal ik ingaan op de genoemde onderdelen van de Wet bodembescherming. Ik zal daarbij vooral aandacht besteden aan het Besluit gebruik dierlijke&#13;
meststoffen en de samenhang met de Meststoffenwet. Over de andere onderdelen&#13;
van de Wet bodembescherming - de bodemkwaliteitseisen en de normstelling voor&#13;
bijzondere gebieden - laat zich op dit moment, nu daaraan nog geen uitvoering is&#13;
gegeven, nog weinig concreets zeggen. De nadere invulling van de provinciale verordeningen&#13;
is overigens wel van belang. De strengere gebruiksnormen in deze verordeningen&#13;
kunnen consequenties hebben voor de omvang van het landelijk mestoverschot&#13;
en, niet in de laatste plaats, voor de betrokken bedrijven. De vraag is daarbij&#13;
vooral of de financiële gevolgen van de gebruiksbeperkingen op een zelfde wijze&#13;
worden opgevangen als mogelijk is wanneer andere beheersregelingen van toepassing&#13;
zijn, zoals bijvoorbeeld de Beschikking beheersovereenkomsten.</inleiding><content>2. WET BODEMBESCHERMING: GLOBALE INHOUD VAN DE WET&#13;
Na een lange voorgeschiedenis heeft de Wet bodembescherming op 22 juli 1986 het&#13;
Staatsblad bereikt, als laatste in de serie sectorale milieuwetten.6 Op 1 januari 1987 is&#13;
het grootste deel van de wet in werking getreden.7&#13;
De Wet bodembescherming beoogt een voor het gehele land geldend algemeen beschermingsniveau&#13;
voor de bodem te bieden. Uitgangspunt daarbij is de multifunctionaliteit&#13;
van de bodem, wat wil zeggen dat de normstelling erop is gericht de bodem&#13;
zodanig te beschermen tegen verontreiniging en aantasting, dat nu en in de toekomst&#13;
de voor de verschillende functies wezenlijke bodemeigenschappen niet onomkeerbaar&#13;
en onherstelbaar worden aangetast.8 De bodem dient met andere woorden&#13;
ook op langere termijn de capaciteit te behouden om op verschillende wijzen te&#13;
worden gebruikt. Het algemeen beschermingsniveau wordt langs twee wegen gerealiseerd:&#13;
door algemene regels voor activiteiten die de bodem kunnen verontreinigen&#13;
of aantasten en door de vaststelling van bodemkwaliteitseisen.&#13;
Bij amvb kunnen algemene regels worden gesteld voor activiteiten die de kwaliteit&#13;
van de bodem kunnen aantasten (art. 8-13). Deze activiteiten zijn in de wet in zes&#13;
categorieën ondergebracht. Het gaat daarbij om een groot aantal uiteenlopende activiteiten&#13;
zoals: het storten of de opslag van afvalstoffen, het gebruik van gladheidsbestrijdingsmiddelen,&#13;
het uitvoeren van funderingswerkzaamheden, het aanleggen&#13;
van pijpleidingen, ontgrondingen, diepploegen. De amvb's kunnen onder meer de&#13;
volgende regels inhouden: een algeheel verbod; voorschriften voor de wijze waarop, de omstandigheden waaronder en de plaats waar de werkzaamheden uitgevoerd zullen&#13;
worden; een meldingsplicht; verplichte meting; registratie of controle (art.&#13;
16-18). In de laatste fase van de parlementaire behandeling zijn daar nog twee bijzondere&#13;
eisen aan toegevoegd: de mogelijkheid om voor bepaalde handelingen die&#13;
ernstige bodemverontreiniging kunnen veroorzaken een risico-aansprakelijkheid te&#13;
vestigen en de verplichting financiële zekerheid te stellen voor het nakomen van de&#13;
in de amvb gestelde regels of ter dekking van aansprakelijkheid door schade door&#13;
bodemverontreiniging.9&#13;
Als basis voor de regulering van bodembedreigende activiteiten kunnen bij amvb&#13;
bodemkwaliteitseisen worden gesteld (art. 20). Deze geven - veelal in getalsnormen&#13;
- de gewenste bodemkwaliteit aan in maximaal toelaatbare concentraties van een&#13;
stof in de bodem. Deze kwaliteitseisen dienen niet alleen bij de uitvoering van de&#13;
Wet bodembescherming, maar ook bij de uitvoering van andere wetten in acht te&#13;
worden genomen.10&#13;
Het algemeen beschermingsniveau kan op verschillende manieren gedifferentieerd&#13;
worden. In de eerste plaats kan worden bepaald dat de algemene regels slechts gelden&#13;
in bepaalde in de maatregel aangeduide gebieden (art. 19).11 In de tweede&#13;
plaats bevat de wet de mogelijkheid tot het verlenen van vrijstelling voor bepaalde&#13;
categorieën van gevallen en (individuele) ontheffingen (art. 28, resp. 29). Een&#13;
vrijstelling is een algemene regeling: het verlenen van ontheffing gebeurt voor een&#13;
concreet geval. Het verschil is met name van belang voor de mogelijkheid van beroep:&#13;
tegen het verlenen van vrijstelling is geen beroep mogelijk, een ontheffing is&#13;
een beschikking waartegen beroep mogelijk is waarop de Wet algemene bepalingen&#13;
milieuhygiëne van toepassing is. Ten slotte kunnen gebieden die een verdergaande&#13;
bescherming behoeven worden aangewezen als beschermingsgebieden. De wet&#13;
maakt onderscheid tussen bodembeschermingsgebieden (art. 33) en grondwaterbeschermingsgebieden&#13;
(art. 37). Onder bodembeschermingsgebieden worden verstaan&#13;
gebieden waar de fysische, chemische en biologische eigenschappen van de bodem&#13;
niet of slechts in geringe mate beïnvloed worden door menselijke activiteiten. Dit&#13;
kunnen bijvoorbeeld gebieden zijn waar de bodem deel uitmaakt van een waardevol&#13;
ecosysteem, gebieden met cultuurmonumenten of gebieden die grenzen aan beschermde&#13;
natuurgebieden (zgn. bufferzones).12&#13;
De aanwijzing van deze gebieden is in handen gelegd van de provincies. De gebieden die in aanmerking komen voor de status als bodembeschermingsgebied worden&#13;
aangeduid in een intentieprogramma waarin tevens beleidsvoornemens en maatregelen&#13;
worden vastgesteld om de nadelige beïnvloeding te voorkomen of ongedaan te&#13;
maken. Bij de vaststelling of herziening van het streekplan houden Provinciale Staten&#13;
rekening met het programma. Niet elk gebied dat in het intentieprogramma als&#13;
beschermingswaardig voorkomt zal deze beschermde status krijgen. De noodzaak&#13;
daartoe zal moeten worden afgewogen tegen andere bij het ruimtegebruik getrokken&#13;
belangen. Provinciale Staten kunnen ter bescherming van deze gebieden regels stellen&#13;
in een verordening. De verordening zal een aanvullende werking hebben. Als de&#13;
beoogde bescherming via andere regelingen mogelijk is, treedt de verordening terug.&#13;
Te denken valt daarbij aan de aanwijzing van het gebied als beschermd natuurmonument&#13;
of een aanwijzing als beheersgebied in het kader van het Relatienotabeleid.&#13;
Bij grondwaterbeschermingsgebieden gaat het om gebieden waarbij de bescherming&#13;
van het grondwater in verband met de waterwinning in het geding is. Provinciale&#13;
Staten stellen een grondwaterkwaliteitsplan vast waarin de gebieden worden&#13;
aangewezen. Voor de grondwaterbeschermingsgebieden stellen Provinciale Staten&#13;
eveneens - in dit geval is het echter een verplichting - een verordening vast. Het&#13;
is niet uitgesloten dat er zich een overlap voordoet en één gebied zowel de status van&#13;
bodembeschermingsgebied als grondwater beschermingsgebied krijgt. In dat geval&#13;
kan voor beide soorten gebieden één provinciale verordening worden vastgesteld.&#13;
3. BESLUIT GEBRUIK DIERLIJKE MESTSTOFFEN&#13;
Op grond van art. 9 Wet bodembescherming kunnen bij amvb regels worden gesteld&#13;
voor het 'op of in de bodem brengen van meststoffen'. Dit is voor dierlijke meststoffen&#13;
gebeurd bij het hiervoor al genoemde Besluit gebruik dierlijke meststoffen.13 In dit&#13;
besluit zijn regels opgenomen met betrekking tot:&#13;
- het gebruik van dierlijke mest;&#13;
- de aanwijzing van fosfaatverzadigde gronden en een ontheffingsmogelijkheid&#13;
voor gronden met een fosfaattekort;&#13;
- de periode waarin dierlijke mest mag worden uitgereden (uitrijverbod);&#13;
- de wijze waarop de mest mag worden toegediend (onderwerkverplichting);&#13;
In het besluit zijn normen gesteld voor het gebruik van dierlijke mest. Deze normen&#13;
zijn gebaseerd op het fosfaatgehalte van de mest. De fosfaatnorm is, zo wordt&#13;
in de toelichting bij het Besluit gesteld, gekozen omdat voor deze stof zich normen&#13;
laten formuleren, hetgeen voor stikstof vooralsnog minder eenvoudig is. De fosfaatonttrekkingsnorm&#13;
zal als eindnorm de uiteindelijke maatstaf zijn voor het mestgebruik.&#13;
Het streven is erop gericht deze norm omstreeks het jaar 2000 te bereiken.&#13;
De onttrekkingsnorm ligt - naar de huidige wetenschappelijke inzichten - afhankelijk&#13;
van het karakter van de grond en het gewas op 70 tot 110 kg fosfaat per ha per jaar. Als deze norm thans zou worden ingevoerd, zou dit een mestoverschot&#13;
opleveren waarvoor geen oplossing voorhanden is. Eerst op langere termijn&#13;
kunnen oplossingen worden gevonden voor een mestoverschot van een&#13;
dergelijke omvang.&#13;
Daarom is gekozen voor een gefaseerde normstelling. De financiële gevolgen&#13;
voor de bedrijfstak hebben daarbij eveneens een belangrijke rol gespeeld. In het&#13;
Besluit is voorts gekozen voor een landelijk uniforme normstelling. De&#13;
belangrijkste reden hiervoor is dat daarmee duidelijkheid wordt geschapen,&#13;
zowel voor de betrokkenen als voor degenen die belast zijn met de controle.&#13;
De hoogte van de gebruiksnormen variëren, afhankelijk van het karakter van&#13;
de grond en de aard van het gebruik. Onderscheid wordt gemaakt in&#13;
landbouwgrond, natuurterrein en overige grond. Wat landbouwgrond betreft&#13;
differentiëren de normen tevens naar de aard van het gebruik in bouwland,&#13;
snijmaïsgrond en grasland.14 Hieronder is een schematisch overzicht&#13;
opgenomen van de normstelling in de verschillende fasen.15 Deze normen zijn&#13;
overigens met nadruk gepresenteerd als indicatieve normen. Een tussentijdse&#13;
aanscherping van de normen is mogelijk; een versoepeling behoort evenzeer tot&#13;
de mogelijkheden.16&#13;
Schematisch overzicht van de voortschrijdende normering van het gebruik van&#13;
dierlijke meststoffen in kilogrammenfosfaat per ha per jaar*&#13;
* In 1987 gelden genoemde normen voor acht maanden.&#13;
** Gemiddeld per jaar.&#13;
Bron: Toelichting Besluit dierlijke meststoffen, Stb. 1986, 114.&#13;
Voor bouwland geldt, dat in plaats van 125 kg fosfaat per ha per jaar, 250 kg&#13;
per ha per twee aaneengesloten jaren mag worden gegeven.&#13;
Het Besluit bevat aparte normen voor zogenaamde waterige fracties. Waterige&#13;
fracties zijn dierlijke meststoffen, waarvan het droge stofpercentage kleiner is&#13;
dan 5% en die ontstaan door ofwel een systeem van gescheiden bewaring van&#13;
dierlijke meststoffen, ofwel een systeem waarbij dierlijke meststoffen worden&#13;
gescheiden. De maximale hoeveelheid voor bouw- en snijmaïsland is 25 m3 per&#13;
ha per jaar; voor grasland 50 m3 per ha per jaar. Daarnaast mag tot aan de&#13;
fosfaatnorm nog andere dierlijke mest worden aangewend. Op natuurterrein11 is het gebruik van dierlijke meststoffen verboden, tenzij dit is&#13;
toegestaan op grond van een vastgesteld beheersregime (bijvoorbeeld op grond van&#13;
een beheersovereenkomst). In dat geval mag 70 kg fosfaat per ha per jaar (onttrekkingsnorm)&#13;
worden gebruikt. Op zogenaamde overige gronden18 is de mestgift&#13;
eveneens beperkt tot 70 kg fosfaat per ha per jaar.&#13;
In het Besluit is een strengere normstelling opgenomen voor gronden die met fosfaat&#13;
verzadigd zijn. Bij een verdergaande overdosering van fosfaat ontstaat in dergelijke&#13;
gebieden het gevaar dat het fosfaat in het grondwater terechtkomt, het zogenaamde&#13;
'doorslaan'. Percelen waar dit zich voordoet kunnen door Gedeputeerde&#13;
Staten worden aangewezen (art. 9). De mestgift is hier gebonden aan de onttrekkingsnorm:&#13;
70 kg fosfaat per ha per jaar voor bouwland, 75 kg fosfaat per ha per&#13;
jaar voor snijmaïsgrond en 110 kg fosfaat per ha per jaar voor grasland. De aanwijzing&#13;
van fosfaatverzadigde gronden heeft vergaande consequenties voor de eigenaar&#13;
die immers direct wordt geconfronteerd met de stringente onttrekkingsnormen. In&#13;
de toelichting bij het Besluit gebruik dierlijke meststoffen wordt gesteld dat op&#13;
grond van art. 56 van de Wet bodembescherming beroep openstaat op de Kroon tegen&#13;
de aanwijzing van een perceel.19 Een vergissing lijkt me; de genoemde bepaling&#13;
voorziet mijns inziens niet in een beroepsmogelijkheid tegen dit besluit. Aanwijzing&#13;
van een perceel als fosfaatverzadigde grond lijkt me wel in aanmerking te komen&#13;
voor een beroep op grond van de wet Arob.20&#13;
Voor gronden met een fosfaattekort kan de minister van Landbouw en Visserij&#13;
een ontheffing verlenen van de gebruiksnormen (art. 10). De toestemming voor een&#13;
hogere mestgift is tijdelijk en alleen bedoeld om het tekort aan te vullen (zogenaamde&#13;
reparatiebemesting). De betrokkene dient bewijsstukken te tonen waaruit de lage&#13;
fosfaattoestand blijkt. Tegen de weigering om een ontheffing te verlenen staat beroep&#13;
open op de Kroon (art. 54 Wet bodembescherming).&#13;
Bij het gebruik van dierlijke mest vindt uit- en afspoeling plaats van stikstof en fosfaat,&#13;
die groter is als de mest buiten het groeiseizoen wordt uitgereden. In de winterperiode&#13;
kan eveneens bij het gebruik over bevroren of met sneeuw bedekte grond&#13;
in de daaropvolgende dooifase afspoeling optreden. In paragraaf 4 van het Besluit&#13;
gebruik dierlijke meststoffen, is met het oog hierop een regeling opgenomen die beperkingen&#13;
stelt aan het uitrijden van mest. Naar aanleiding van een advies van een&#13;
commissie van deskundigen (Commissie-Wiggers) is gekozen voor een gefaseerde invoering van de uitrijbepalingen. De beperkte opslagcapaciteit op de bedrijven hebben&#13;
hierbij een belangrijke rol gespeeld.&#13;
In de eerste fase wordt het uitrijden van mest op grasland verboden van 1 oktober&#13;
tot en met 30 november. Het uitrijden van mest over besneeuwde grond is verboden&#13;
van 1 januari tot en met 15 februari (art. 8). De uitrijbepalingen voor grasland zullen&#13;
pas op 1 oktober 1988 in werking treden (art. 11 lid 4). Voor snijmaïsgrond en&#13;
bouwland is onderscheid gemaakt naar grondsoort. In de eerste fase geldt een uitrijverbod&#13;
voor bepaalde in een bijlage bij het Besluit aangewezen zandgronden. Het&#13;
uitrijden van mest is daar verboden in de periode vanaf de oogst (omstreeks 1 juli)&#13;
tot 1 november, als de grond na de oogst niet beteeld wordt; wordt de grond na de&#13;
oogst wel beteeld dan geldt het uitrijverbod vanaf 1 oktober tot 1 november.&#13;
Voor snijmaïsgrond en bouwland dat onbeteeld is geldt tevens de verplichting de&#13;
uitgereden mest uiterlijk de dag daarna onder te werken, dat wil zeggen zodanig te&#13;
bewerken dat de mest met grond bedekt wordt (bijv. door mestinjectie). Deze maatregel&#13;
beoogt de vervluchtiging van ammoniak na het uitrijden van de mest tegen te&#13;
gaan. Deze onderwerkverplichting geldt niet voor stuifgevoelige gronden (bloembollenvelden&#13;
en gronden met een veenkoloniaal bouwplan).21 De uitrijbepalingen en&#13;
de onderwerkverplichting voor snijmaïsgrond en bouwland treden op 1 januari 1988&#13;
in werking.&#13;
De normstelling voor het gebruik van dierlijke mest in het Besluit is de resultante&#13;
van een afweging tussen het milieuhygiënisch belang, de financiële consequenties&#13;
voor de bedrijfstak en de praktische haalbaarheid. Naarmate voortgang wordt geboekt&#13;
met de ontwikkeling van verwerkingssystemen kunnen de normen worden verlaagd.&#13;
In de eerste fase (1987-1990) zal de mest echter binnen de agrarische sector&#13;
moeten worden afgezet. Uitgangspunt bij de normstelling in deze fase is dan ook&#13;
dat er geen landelijk niet-afzetbaar mestoverschot ontstaat. Het grootste gedeelte&#13;
van het mestoverschot dat op bedrijfsniveau ontstaat (ca. 11 miljoen ton) zal op bedrijven&#13;
in de regio moeten worden afgezet, het resterende gedeelte (ca. 13 miljoen&#13;
ton) zal naar verwachting in andere gebieden worden afgezet. In het Mestaktieprogramma&#13;
22 wordt erop gewezen dat hierdoor een spreiding van de bemesting in&#13;
concentratiegebieden zal optreden en daarnaast ongeveer twee maal zoveel mest uit&#13;
de concentratie gebieden naar de rest van het land zal moeten worden getransporteerd&#13;
dan tot op heden het geval is. Van een terugdringen van liet mestoverschot is&#13;
derhalve nog geen sprake; eerder is sprake van een verplaatsing van het probleem,&#13;
waarbij plaatselijk de fosfaat- nitraatbelasting van de bodem kan toenemen.&#13;
Bij de berekeningen van het mestoverschot is overigens geen rekening gehouden&#13;
met de strengere normstelling in de provinciale verordeningen voor bodem- en&#13;
grondwaterbeschermingsgebieden. De stringentere normen kunnen evenwel consequenties&#13;
hebben voor de omvang van het landelijk mestoverschot. Niet denkbaar is&#13;
dat hierdoor extra druk ontstaat op andere gebieden. 4. VERHOUDING MET DE MESTSTOFFENWET EN HANDHAVING&#13;
Tussen de regels voor het gebruik van dierlijke mest op grond van het Besluit gebruik&#13;
dierlijke meststoffen en de Meststoffenwet bestaat een directe relatie. De&#13;
Meststoffenwet kent een op de Wet bodembescherming aansluitende regeling voor&#13;
de afvoer van mestoverschotten. De mest die op basis voor de gebruiksnormen niet&#13;
op het bedrijf mag worden aangewend zal zijn weg moeten vinden naar bedrijven&#13;
elders in de regio of daarbuiten. Bij de afzet van het mestoverschot is een spilfunctie&#13;
toegedacht aan de Landelijke mestbank (en de regionale afdelingen daarvan). Om&#13;
inzicht te hebben in het mestoverschot en de afzet daarvan voorziet de Meststoffenwet&#13;
voor bepaalde bij de amvb aangewezen personen in de verplichting een mestboekhouding&#13;
bij te houden (art. 5-8).&#13;
Daarin moet aantekening worden gedaan van de produktie, het gebruik, het overschot&#13;
en de afzet van de mest. Deze amvb — het Besluit mestbank en mestboekhouding&#13;
(Meststoffenwet) - is tegelijk met het Besluit gebruik dierlijke meststoffen op&#13;
1 mei jl. in werking getreden.23 Door middel van de mestboekhouding, de afleveringsbewijzen&#13;
waarop de aflevering of afname van mest wordt gemeld en de voorraadregistratie&#13;
zal de mestproducent de (niet-)aanwending van het overschot moeten&#13;
kunnen aantonen. De controle op naleving van de gebruiksnormen zal voor een belangrijk&#13;
deel plaatsvinden via de mestoverschotberekening op basis van de aangeleverde&#13;
gegevens in de boekhouding.&#13;
Een succesvolle uitvoering van de mestregelgeving is dus in belangrijke mate afhankelijk&#13;
van de medewerking van de boeren. De controle op de mestboekhouding&#13;
is in handen gelegd van de Algemene Inspectiedienst van het Ministerie van Landbouw&#13;
en Visserij (AID) dat ter gelegenheid van de invoering van de mestregelgeving&#13;
met vijftig extra personeelsleden zal worden uitgebreid. De ambtenaren van de AID&#13;
zijn tevens aangewezen als opsporingsambtenaar24 en zullen daarnaast worden aangewezen&#13;
als toezichthoudend ambtenaar op grond van de Wet bodembescherming.&#13;
Handhavende taken kunnen voor zover het de naleving van de op grond van de Wet&#13;
bodembescherming gestelde regels betreft, daarnaast worden toegekend aan provinciale&#13;
en gemeentelijke ambtenaren en aan de regionale inspecties voor de milieuhygiëne.&#13;
De voornaamste controletaak ligt echter bij de AID. Deze controletaak is&#13;
overigens niet meer dan een administratief toezicht op de mestboekhouding. Voor&#13;
het geval de boekhouding niet of onjuist wordt bijgehouden voorziet de Meststoffenwet&#13;
in de mogelijkheid van een ambtshalve vaststelling van het mestoverschot.&#13;
Het doen van onjuiste opgaven is bovendien als economisch delict strafbaar gesteld&#13;
(art. 35 Meststoffenwet).&#13;
Overtredingen van de gebruiksnormen zullen dus administratief getraceerd moeten&#13;
worden. Meer dan een 'papieren' controle biedt de wetgeving niet en dit lijkt&#13;
me een groot manco in de regelgeving. In de toelichting bij het Besluit gebruik dierlijke&#13;
meststoffen wordt erop gewezen dat een andere, meer directe wijze van handhaving&#13;
niet goed mogelijk is. De controle 'in het veld' zal zich met name richten op de naleving van het uitrijverbod&#13;
en de onderwerkverplichting; overtreding van deze regels zijn eenvoudigweg&#13;
met 'het oog' te controleren. De controle hierop zal vooral door rijks- en gemeentepolitie&#13;
worden uitgevoerd. Het zijn immers deze opsporingsambtenaren die bij een&#13;
regelmatige surveillance op overtreding van de uitrijbepalingen zullen stuiten.&#13;
De sanctionering van de op grond van de Wet bodembescherming en Meststoffenwet&#13;
gestelde regels zal voornamelijk via het strafrecht plaatsvinden. Het is de vraag&#13;
of dit een gelukkige keuze is geweest. Afgewacht moet nog worden waar binnen de&#13;
prioriteitenstelling van het Openbaar Ministerie de vervolging van de mestdelicten&#13;
plaats krijgt. Niet overwogen is hoewel met name de overtreding van de uitrij bepalingen&#13;
zich hiervoor goed lenen, transactiebevoegdheid toe te kennen aan ambtenaren&#13;
van rijks- en gemeentepolitie, waartoe art. 37 Wet op de economische delicten&#13;
mijns inziens de mogelijkheid biedt.&#13;
In de Wet bodembescherming zijn enkele administratieve sancties geregeld. Bij&#13;
overtreding van de bepalingen van deze wet kunnen provincies, gemeenten of de minister&#13;
van VROM bestuursdwang toepassen (art. 75). Als dit passender is dan toepassing&#13;
van bestuursdwang en het belang van de bescherming van de bodem zich&#13;
daartegen niet verzet kan een dwangsom worden opgelegd (art. 76). De toepassing&#13;
van bestuursdwang met als oogmerk de te veel gebruikte mest van het land af te voeren,&#13;
ligt hier niet erg voor de hand. Het 'dumpen' van dierlijke mest (waarvan&#13;
gesproken kan worden als de gebruiksnorm wordt overschreden) is niet vast te stellen&#13;
zonder controle van de boekhouding; een controle die niet in de eerste plaats&#13;
door provincies en gemeenten wordt uitgevoerd. Voor het opleggen van een dwangsom&#13;
zie ik wel mogelijkheden bij overtreding van de uitrijbepalingen. Een dwangsom&#13;
voor elke dag dat de mest in strijd met het uitrijverbod wordt uitgereden, kan&#13;
een effectief middel zijn.&#13;
De Meststoffenwet kent naast een strafrechtelijke handhaving ook de mogelijkheid&#13;
van een tuchtrechtelijke afdoening. Het toezicht op naleving van de bij amvb gestelde&#13;
regels met betrekking tot onder andere de mestboekhouding kan, voor zover het&#13;
bedrijven betreft die aangesloten zijn bij een mestbank, aan de mestbanken worden&#13;
opgedragen. Overtreding van de bepalingen kunnen in dat geval tuchtrechtelijk worden&#13;
afgedaan.&#13;
De tuchtrechtelijke straffen die daarbij kunnen worden opgelegd zijn: een berisping,&#13;
een geldboete van maximaal ƒ30 000 gulden, het stellen van de aangeslotene&#13;
onder verscherpte controle voor maximaal twee jaar en openbaarmaking van de&#13;
tuchtbeschikking op kosten van de aangeslotene.25 Het is echter de vraag of de&#13;
tuchtrechtspraak wel voldoende tot ontwikkeling zal komen.26 5. NORMSTELLING IN BIJZONDERE GEBIEDEN&#13;
De algemene gebruiksregels in het Besluit gebruik dierlijke meststoffen zijn zeker&#13;
in de eerste fase nog maar een aarzelende stap op weg naar terugdringing van de&#13;
fosfaat- en nitraatbelasting van de bodem en het grondwater. In de adviesronde op&#13;
het ontwerp-besluit is van verschillende kanten kritiek geuit op het hanteren van de&#13;
fosfaatnorm. Zo is ervoor gepleit om de normen al in de eerste fase aan te scherpen in&#13;
gebieden die een bijzondere bescherming behoeven en de normen mede te toetsen op&#13;
de effecten van stikstof, kalium en zware metalen.27&#13;
Naast de regeling voor fosfaatverzadigde gronden waar de mestgift is beperkt tot&#13;
de onttrekkingsnorm biedt de aanwijzing van gebieden als bodem- of grondwaterbeschermingsgebied&#13;
mogelijkheden om een strenger mestregime te formuleren. De bepalingen&#13;
van de Wet bodembescherming voor bodembeschermingsgebieden zullen&#13;
pas op 1 januari 1988 in werking treden. Uiterlijk 1 januari 1989 moeten de provincies&#13;
een verordening voor bodembeschermingsgebieden hebben. De regeling voor&#13;
grondwaterbeschermingsgebieden is inmiddels van kracht. Aanwijzing van grondwaterbeschermingsgebieden&#13;
heeft ook een hoge urgentie. Met name de nitraatbelasting&#13;
van het grondwater baart ernstige zorgen.&#13;
De meeste provincies hebben overigens sinds jaar en dag een verordening op de&#13;
bescherming van bodem en grondwater.28 Deze verordeningen, die vaak specifiek&#13;
op waterwingebieden betrekking hebben, bevatten veelal bepalingen die het opslaan,&#13;
storten of aanvoeren van dierlijke mest verbieden behoudens opheffing.29 Concrete&#13;
gebruiksnormen die beperkingen stellen aan de mestgift per ha komen in deze verordeningen&#13;
in de regel niet voor. Wel is dat het geval in Noord-Brabant waar het provinciaal&#13;
bestuur in afwachting van de landelijke wetgeving een mestverordening&#13;
heeft vastgesteld met normen voor de mestgift.30&#13;
Provinciale Staten van Limburg hebben op 19 februari 1987 de Verordening bodemen&#13;
grondwaterbescherming Limburg vastgesteld.31&#13;
Voor de nadere invulling van de provinciale verordeningen is één bepaling uit deze&#13;
verordening vooral interessant; een bepaling waarover nogal wat discussie is ontstaan.&#13;
De Limburgse verordening bevat een verbod om dierlijke meststoffen in te&#13;
voeren en toe te passen in het Mergelland. Daarmee wordt beoogd de aanvoer van&#13;
mest afkomstig uit de overschotgebieden in het noorden van de provincie naar het&#13;
zuiden te voorkomen, met name ter bescherming van de waterwinning ter plaatse.&#13;
De rechtsgeldigheid van het 'mestimportverbod' zoals het wel wordt aangeduid, wordt in twijfel getrokken. De bepaling zou in strijd zijn met de intentie van de&#13;
Meststoffenwet en daarmee tevens met het algemeen belang omdat ze voorbijgaat&#13;
aan het landelijk beleid ten aanzien van de mestoverschottenproblematiek en de nationale&#13;
solidariteit bij de oplossing daarvan.32 Inderdaad kan het beleid voor de afzet&#13;
van de mestoverschotten, waarbij een groot deel van het landelijk mestoverschot&#13;
afzet moet vinden op bedrijven elders in de regio of daarbuiten, worden doorkruist&#13;
als de provincies (of zelfs binnen de provincies) hun grenzen sluiten. Anderzijds kan&#13;
een absoluut verbod op het gebruik van dierlijke mest in bijvoorbeeld waterwingebieden,&#13;
of een norm die het gebruik beperkt tot de fosfaatonttrekkingsnorm evenzeer&#13;
tot gevolg hebben dat een groter landelijk mestoverschot resulteert. Uit een&#13;
oogpunt van bescherming van kwetsbare gebieden is echter een 'mestimportverbod'&#13;
niet het meest geëigende instrument, het stellen van stringente gebruiksnormen is&#13;
daarvoor voldoende.&#13;
In het kader van het Interprovinciaal Overleg Milieu is men al geruime tijd geleden&#13;
aan de slag gegaan om de regeling voor grondwaterbeschermingsgebieden uit&#13;
te werken. Dit heeft inmiddels geresulteerd in een Modelplan - en een Modelverordening&#13;
grondwaterbeschermingsgebieden.33 In het Modelplan worden rondom&#13;
iedere aangewezen grondwaterwinplaats drie beschermingszones vastgesteld: een&#13;
60-dagen zone (waterwingebied), een 1 O-jaarszone (grondwaterbeschermingsgebied&#13;
I) en een 25-jaarszone (grondwaterbeschermingsgebied II). In de Modelverordening&#13;
zijn beperkingen gesteld aan het gebruik van mest. Het verspreiden van mest in water&#13;
wingebieden is verboden. Ontheffing daarvan is slechts in een uitzonderlijk geval&#13;
mogelijk. In grondwaterbeschermingsgebieden I en II is het uitrijden van mest van&#13;
1 november tot 15 februari verboden behoudens ontheffing. Voor zandgronden&#13;
geldt een uitrijverbod van 1 september tot 15 februari.&#13;
Het gebruik van mest is toegestaan 'voor zover dit ten behoeve van het produktievermogen&#13;
van de bodem noodzakelijk is en de mest onmiddellijk over het land&#13;
wordt verspreid'.34&#13;
6. SCHADEVERGOEDING&#13;
De verordeningen voor bodem- en grondwaterbeschermingsgebieden en de regeling&#13;
voor fosfaatverzadigde gronden zullen naarmate verdergaande gebruiksbeperkingen&#13;
worden gesteld ook verdergaande geldelijke consequenties hebben (grotere opslagcapaciteit,&#13;
hogere kosten voor de afvoer van de mest eventuele produktieverliezen&#13;
als gevolg van het lagere bemestingsniveau). De vraag is of en in welke mate de bedrijven&#13;
hiervoor financiële compensatie kunnen verlangen. Uitgangspunt in de milieuhygiënische&#13;
wetgeving is het beginsel 'de vervuiler betaalt'. De financiële gevolgen van de mestregels komen dan ook in beginsel voor de rekening van de mestproducerende&#13;
bedrijven.&#13;
Voor onevenredige schade bevat de Wet bodembescherming evenwel een schadevergoedingsregeling.&#13;
Op grond van art. 47 kan degene op wie de bepalingen van een&#13;
amvb of een provinciale verordening van toepassing wordt en zich daardoor voor&#13;
kosten gesteld ziet of schade lijdt, die redelijkerwijs niet of geheel te zijnen laste behoort&#13;
te blijven, een naar billijkheid te bepalen schadevergoeding krijgen, tenzij op&#13;
andere wijze in een redelijke vergoeding is of kan worden voorzien.&#13;
Bij de parlementaire behandeling is naar voren gebracht dat alleen bij diep ingrijpende&#13;
(algemene) regels het schade-aspect aan de orde kan komen en met financiële&#13;
gevolgen beter rekening kan worden gehouden door middel van fasering of een overgangsmaatregel.&#13;
35 Voor de algemene landelijk geldende gebruiksnormen in het&#13;
Besluit gebruik dierlijke meststoffen lijkt, zeker nu daarin een fasering van de&#13;
normstelling is voorzien, de 'pijn' evenredig verdeeld. Voor de financiële gevolgen&#13;
van de normstelling in fosfaatverzadigde gebieden, waar direct de fosfaatonttrekkingsnorm&#13;
geldt en de normen in bodem- en grondwaterbeschermingsgebieden, is&#13;
bijzondere aandacht voor de extra financiële consequenties die deze gebruiksbeperkingen&#13;
met zich mee brengen, gerechtvaardigd.&#13;
Met de introductie van nieuwe 'gebiedsaanwijzingen' op grond van de Wet bodembescherming&#13;
komt in verband met het schadevergoedingsaspect opnieuw de&#13;
vraag op naar de relatie van de provinciale verordeningen met bestaande beheersregelingen.&#13;
Gewezen kan worden op de beheersregeling in Relatienota-gebieden.36 In&#13;
aangewezen beheersgebieden kunnen (op grond van de Beschikking beheersovereenkomsten)&#13;
beheersovereenkomsten worden afgesloten met agrariërs waarin eveneens&#13;
beperkingen kunnen worden gesteld aan het bemestingsniveau.&#13;
Tegenover de in een dergelijke overeenkomst gestelde beperkingen staat een vergoeding&#13;
voor het inkomensverlies dat de boer ook op langere termijn lijdt. De RARO&#13;
heeft dan ook in haar advies over het wetsontwerp bodembescherming gewezen&#13;
op het gevaar van rechtsongelijkheid als bepaalde beheersbeperkingen in het ene gebied&#13;
wel vergoed worden en op basis van een andere regeling slechts de mogelijkheid&#13;
bestaat van een vergoeding van onevenredige schade.37&#13;
Het vraagstuk van de schadevergoedingen bij agrarische gebruiksbeperkingen en&#13;
de relatie tussen beheersregimes is al langer in discussie. Deze problematiek heeft in&#13;
de bestuurspraktijk van de ruimtelijke ordening geleid tot een terughoudendheid bij&#13;
het opleggen van beperkingen aan de landbouw in bestemmingsplannen als vooraf&#13;
geen uitzicht kan worden geboden op een financiële tegemoetkoming.38 Bij de opstelling van provinciale verordeningen ter bescherming van bodem- en grondwater&#13;
kan dit vraagstuk opnieuw gaan spelen. Aan de financiële aspecten zal dan ook&#13;
bijzondere aandacht moeten worden besteed.</content><legacyfootnotes>1. Ontleend aan U.J. van der Weyden, De Landbouw als mogelijke spil van het milieubeheer, p. 50,&#13;
Landbouw en Milieu, Cahiers Biowetenschappen en Maatschappij, 6e jrg. nr. 3, september 1980.&#13;
2. D.C.M. Boonman, Landbouw voortdurend in beweging, Landbouw en Milieu, blz. 4.&#13;
3. Wet van 3 juli 1986, houdende regelingen inzake bescherming van de bodem, Stb. 1986, 374.&#13;
4. Wet van 27 november 1986, houdende regelen inzake het verhandelen van meststoffen en de afvoer&#13;
van mestoverschotten, Stb. 1986, 598.&#13;
5. Besluit van 25 maart 1987, houdende regelen met betrekking tot het op of in de bodem brengen van&#13;
dierlijke meststoffen: Stb. 1987, 114.&#13;
6. Al in 1971 werd een voorontwerp van een wet inzake de bodemverontreiniging uitgebracht. Besloten&#13;
werd voor de daarin vervatte regeling voor de verwijdering van afvalstoffen de Wet chemische afvalstof&#13;
fen en de Afvalstoffenwet tot stand te brengen. Pas in 1980 werd het wetsontwerp voor de huidige wet&#13;
bodembescherming ingediend (TK 1980-1981, 16 529). De parlementaire behandeling van het wetsontwerp&#13;
heeft lang geduurd. De afstemming met andere wetgeving waarmee de wet raakvlakken heeft, de&#13;
tussentijdse behandeling van de Interimwet bodemsanering en - in de laatste fase van de behandeling&#13;
- de discussie over het opnemen van een bepaling op grond waarvan een risico-aansprakelijkheid kan&#13;
worden gevestigd, hebben in belangrijke mate bijgedragen aan de langdurige totstandkoming.&#13;
7. Besluit van 10 juli 1986, houdende vaststelling tijdstip in werking treden Wet bodembescherming. Stb.&#13;
1986, 404.&#13;
8. Zie over de betekenis van dit begrip o.a. nota n.a.v. het eindverslag, TK 1984-1985, 16 529, nr. 10,&#13;
blz. 5-7.&#13;
9. Met name over de risico-aansprakelijkheid - bij amendement Lansink in het wetsontwerp opgenomen&#13;
- heeft een uitvoerige discussie plaatsgevonden in verband met de veronderstelde ongrondwettigheid.&#13;
Zie o.a. mr H.J.M. Desain, Amendement-Lansink aan de grondwet getoetst, NJB 1985, blz. 932 en de&#13;
reactie daarop van mr D. Samkalden, NJB 1985, blz. 1236 en met naschrift. Voorts prof. mr Th. G.&#13;
Drupsteen, Amendement Lansink ongrondwettig?, Milieu en Recht 1985, blz. 265.&#13;
10. Er zijn momenteel nog geen bodemkwaliteitseisen vastgesteld. Wel zijn concept-referentiewaarden&#13;
vastgelegd in de discussienota 'Bodemkwaliteit' van 29 april 1986. Hoe sterk de werking is van een bo&#13;
demkwaliteitseis is niet geheel duidelijk, zie D. Samkalden, De Wet bodembescherming en de landbouw,&#13;
Agrarisch recht 1984, blz. 540.&#13;
11. Daarbij wordt gedoeld op gebieden met een bepaalde bodemstructuur door geologische of bodemkundige&#13;
factoren.&#13;
12. Dit betreffen in de eerste plaats gebieden waaraan in het Structuurschema Natuur- en Landschapsbe&#13;
houd een bijzondere waarde is toegekend. Een inventarisatie van potentiële bodembeschermingsgebieden&#13;
is o.a. te vinden in het rapport ' Bodembeschermingsgebieden', december 1984, Publikatiereeks VROM.\&#13;
13. Inmiddels is ook een concept-amvb gereed met regels voor zuiveringsslib, compost en zwarte aarde.&#13;
Naar verwachting zal het ontwerp eind 1987 worden voorgepubliceerd, Hand. TK 1986-1987, UCV 65,&#13;
blz. 32.&#13;
14. De onttrekking van fosfaat verschilt per gewas. Het gewas dat op 1 juli op het land staat is bepalend&#13;
voor de gebruiksnormen (art. 1 lid 4).&#13;
15. De genoemde kilogrammen fosfaat komen overeen met een bepaalde hoeveelheid van de verschillende&#13;
dierlijke meststoffen. Zie hiervoor de Regeling vaststelling hoeveelheid fosfaat per 1000 kg dierlijke&#13;
meststoffen, Stb. 1987, 81.&#13;
16. Toelichting bij het gebruik Besluit gebruik dierlijke meststoffen, Stb. 1986, 114, blz. 9.&#13;
17. Onder natuurterrein wordt verstaan: grond waar zich een houtopstand bevindt, alsmede heideveld,&#13;
ven, hoogveenterrein, zand verstuiving, duinterrein, kwelder, schors, gors, slik, riet- en ruigtland, griend,&#13;
laagveenterras, voor zover het geen landbouwgrond is (art. 1 onder J).&#13;
18. Overige grond is: andere grond dan landbouwgrond en natuurterrein (art. 1 onder 1). Daaronder valt&#13;
o.m. braakliggend terrein, parken, sportvelden, tuinen.&#13;
19. Toelichting bij het Besluit gebruik dierlijke meststoffen, blz. 16.&#13;
20. Gebiedsaanwijzigingen leveren een gevarieerde jurisprudentie op bij de Afdeling rechtspraak RvS.&#13;
De aanwijzing van een gebied waarop de regeling voor fosfaatverzadigde gronden van toepassing wordt&#13;
is mijns inziens, nu dit perceelsgewijze gebeurt, en daarbij rechtsgevolgen in het leven roept voor de (ka&#13;
dastrale) eigenaar, als een beschikking in de zin van de Wet-Arob te beschouwen. Zie voor jurisprudentie&#13;
Bestuursrecht in de sociale rechtsstaat, deel 2, De Haan/Drupsteen/Fernhout, Kluwer 1986, blz. 25, noot&#13;
26.&#13;
21. Een veenkoloniaal bouwplan is een bouwplan met de teelt van fabrieksaardappelen ten behoeve van&#13;
de zetmeelindustrie in een teeltfrequentie van tenminste eenmaal in de drie jaar.&#13;
22. TK 1986-1987, 19 882, nr. 1-2.&#13;
23. Stb. 1987, 170.&#13;
24. Stcrt. 1987, 21.&#13;
25. Het is overigens de vraag of een regeling voor de tuchtrechtelijke afdoening waarbij de mogelijkheid&#13;
bestaat tot het opleggen van geldboetes tot / 30 000 gulden wel in overeenstemming is met de internatio&#13;
nale verdragsbepalingen. Ik doel hierbij op art. 6 EVRM. Een vraagstuk dat in het wetgevingsproces&#13;
blijkbaar over het hoofd is gezien.&#13;
26. Zie prof. mr Th. G. Drupsteen, Recht voor de mest; n.a.v. het ontwerp-Meststoffenwet, Agrarisch&#13;
recht 1984, nr. 9, blz. 381.&#13;
27. Commentaar op het Besluit gebruik dierlijke meststoffen, Stichting Natuur en Milieu, 14 februari&#13;
1986, en advies Voorlopige Technische Commissie Bodembescherming, maart 1986, Stcrt. 1986, 80.&#13;
28. Zie Handleiding millieuhygiëne onder redactie van F.J. Meijer Drees, Alphen a.d. Rijn, deel E4 pro&#13;
vinciale verordeningen.&#13;
29. Deze verordeningen blijven op grond van artikel 79 Wet bodembescherming nog twee jaar na inwer&#13;
kingtreding van deze bepaling van kracht.&#13;
30. Zie hiervoor de afstudeerscriptie van F. de Wijs en C. Nobis, Katholieke Universiteit Brabant, serie&#13;
Waste Management. Het besluit gebruik dierlijke meststoffen is tot en met 31 december 1987 niet van&#13;
toepassing binnen het grondgebied van de provincie Noord-Brabant. Reden hiervoor is dat de overgang&#13;
van het ene normenstelsel naar het andere problemen oplevert.&#13;
31. Verordening bodem- en grondwaterbescherming Limburg, Provinciaal Blad van Limburg, 30 maart&#13;
1987, nr. 21.&#13;
32. Hand. TK 1986-1987, UCV 65, 4 mei 1987, blz. 21 en 33. Zie over het mestimportverbod, 'Limburg&#13;
grenzeloos', De Limburger, 31 maart 1987, F. Tonnaer.&#13;
33. Opgenomen in de Wet bodembescherming, uitgave Schuurman en Jordens 1987, deel VI b, blz. 123&#13;
e.v.&#13;
34. Modelverordening art. 5 onder d.&#13;
35. Hand. TK 1984-1985, blz. 4289.&#13;
36. De provinciale verordening voor bodembeschermingsgebieden kan geen bepalingen inhouden t.a.v.&#13;
de agrarische bedrijfsvoering in relatienotagebieden — art. 36 lid 3 Wet bodembescherming. Een dubbel&#13;
beheersregime is daarmee uitgesloten.&#13;
37. Advies over het wetsontwerp bodembescherming, Staatsuitgeverij 's - Gravenhage 25 juni 1981.&#13;
38. Zie hierover mr C.B. J. Oomen. Het agrarisch perspectief in het streekplan, vergoeding van onevenre&#13;
dige schade, Agrarisch recht 1986, 46e jrg., nr. 6, blz. 315-324.&#13;
</legacyfootnotes><footnotes><footnote/></footnotes><auteurs>Mr C.J. Kleijs-Wijnnobel</auteurs><published>1987-09-01 00:00:00</published><modified>1987-09-01 00:00:00</modified><editiondate>1987-09-01</editiondate><htmlpath>https://denhollander.info/artikel/6338</htmlpath></article>
</articles></edition>
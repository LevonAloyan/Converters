<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1995</searchword><id>6005</id><udhid>UDH:TvAR/6005</udhid><titel>Het Pachthof en de factorkostenmethode</titel><searchwords><searchword>TvAR 1/1995</searchword><searchword>UDH:TvAR/6005</searchword></searchwords><attachments><attachment><name>1995_nr 1_Artikel_Hoog.pdf</name><extention>pdf</extention><url>https://denhollander.info/download/5814/ci</url></attachment></attachments><inleiding>1. INLEIDING&#13;
De verhouding pachter-verpachter en hun relatie tot het melkquotum en de waarde daarvan&#13;
zijn onderwerp van een zich nog steeds ontwikkelende discussie. In de afgelopen jaren&#13;
heeft zich een min of meer constante jurisprudentie ontwikkeld die erop neerkomt dat&#13;
de waarde van het melkquotum bij het einde van de pachtovereenkomst naar redelijkheid&#13;
en billijkheid in beginsel in gelijke mate aan pachter en verpachter toekomt, derhalve een&#13;
50%-50%- verdeling. Vast uitgangspunt bij deze jurisprudentie was dat beide partijen hadden&#13;
bijgedragen tot de melkproduktie: de pachter door zijn investeringen en arbeid en de&#13;
verpachter door het ter beschikking stellen van de grond en eventueel de gebouwen.&#13;
De discussie is niet eenvoudig gebleken, met name waar het gaat om de grondslagen&#13;
van de thans gangbare praktijk. Heisterkamp1 acht de redelijkheid en billijkheid de grondslag.&#13;
Hij motiveert dat door te stellen dat de Pachtkamer van het Hof steevast de helft van&#13;
de verkeerswaarde in de gegeven omstandigheden een redelijke vergoeding vindt. Het is&#13;
de vraag of met de visie van Heisterkamp de problematiek op de juiste wijze wordt benaderd.&#13;
Een bepaalde verdeling is immers niet redelijk omdat zij redelijk is, doch omdat onderliggende&#13;
factoren de verdeling als uitkomst redelijk maken. Met andere woorden: de&#13;
redelijkheid en billijkheid zijn niet de grondslag van een beslissing, doch de in het voorkomende&#13;
geval meest wenselijke uitwerking van relevante factoren. In procesrechtelijke&#13;
termen gesteld: de beslissing naar billijkheid is het resultaat van de afweging van de ten&#13;
processe gebleken omstandigheden en naar voren gebrachte argumenten.</inleiding><content>2. JURISPRUDENTIE&#13;
In dit licht bezien is de grote stroom 50%-50%-jurisprudentie niet verwonderlijk: slechts&#13;
in uitzonderingsgevallen is gemotiveerd gesteld dat een andere verdeling dan 50%-50%&#13;
zou moeten plaatsvinden, zoals in de zaak-Meijer/Van der Laan2 waarin een andere verdeling&#13;
ook daadwerkelijk werd uitgesproken. Wanneer geen gemotiveerde argumenten naar voren worden gebracht waarom een andere verdeling dan 50%-50% zou moeten&#13;
plaatsvinden, valt er voor een rechterlijk college ook niet veel af te wegen.&#13;
Door Tolner3 is - uitgaande van de grondslag van de jurisprudentie van het Hof - een&#13;
onderzoek gedaan naar de gemiddelde omvang van de bijdragen van pachter en verpachter&#13;
aan de melkproduktie. Hij komt - ondersteund door het LEI - aan de hand van een&#13;
aantal objectieve criteria - factoren - tot gemiddelden die sterk afwijken van de 50%-&#13;
50%-verdeling. Over deze factorkostenmethode is een intensieve discussie ontstaan.4&#13;
Vanzelfsprekend is het te verwachten dat de rechtspraak vroeg of laat een oordeel zal geven&#13;
over de factorkostenmethode. Volgens Heisterkamp is dat in het arrest-Kwak/Wouters&#13;
van den Oudenweyer5 het geval. Hij concludeert dat het erop lijkt dat het Hof de&#13;
factorkostenmethode verwerpt. Het is de vraag of die conclusie juist is.&#13;
In het arrest zijn twee overwegingen, 13 en 14, van belang. Overweging 13 luidt als&#13;
volgt:&#13;
'Vaste jurisprudentie van dit hof is inmiddels dat, omdat enerzijds de verpachter de grond&#13;
die (mede) heeft bijgedragen - of geacht moet worden (mede) te hebben bijgedragen -&#13;
aan de melkproduktie in de onderneming van de pachter, ter beschikking heeft gesteld -&#13;
waardoor de pachter de melkproduktie tot stand kon brengen en kon voortzetten - en anderzijds&#13;
de pachter die melkproduktie tot stand heeft gebracht en voortgezet, behoudens&#13;
bijzondere omstandigheden een redelijke vergoeding van de schade is: de helft van de&#13;
waarde van de vervreemde hoeveelheid melk ten tijde van de wanprestatie voor zover die&#13;
hoeveelheid melk met de betreffende grond in geschil samenhing.&#13;
In bepaalde gevallen kan sprake zijn van bijzondere omstandigheden op grond waarvan&#13;
van voornoemd uitgangspunt moet worden afgeweken. In casu is dat echter niet het geval&#13;
en het hof kan Wouters van den Oudenweyer c.s. niet volgen in hun tot een andere conclusie&#13;
leidende betoog (...); in elk geval hebben Wouters van den Oudenweyer c.s. niet&#13;
onderbouwd waarom het te dezen door hen gestelde tot een ander oordeel zou moeten leiden&#13;
en het hof gaat daaraan dan ook voorbij.'&#13;
Overweging 14 is een overweging ten overvloede en luidt als volgt:&#13;
'De totstandkoming van melkquota en de vervolgens plaatsgehad hebbende ontwikkeling&#13;
dat die melkquota in het economisch verkeer een zekere handelswaarde verkregen, zijn&#13;
een vervolg van Europese regelgeving inzake de toegestane melkproduktie in o.m. Nederland.&#13;
Het gaat bij melkquota in feite om vergunningen tot het zonder heffing mogen produceren&#13;
van een bepaalde hoeveelheid melk. De waarde daarvan heeft geen relatie - en&#13;
zeker geen directe relatie - met de kosten van de melkproduktie. Deze waarde heeft zich&#13;
in de praktijk in het economisch verkeer ook los van die kosten ontwikkeld; met name&#13;
houdt de hoogte ervan geen enkel verband met de produktiekosten in het bedrijf waar het melkquotum in geval van verkoop vandaan komt. Het is een vermogensbestanddeel waarvan&#13;
de waarde als zelfstandig aspect middels vraag en aanbod wordt bepaald. Aan het&#13;
vorenstaande doet niet af dat de omvang van de diverse melkquota gebaseerd is op de in&#13;
de diverse melkveebedrijven in het referentiejaar 1983 geproduceerde hoeveelheid melk.&#13;
Die hoeveelheid was immers niet meer dan het uitgangspunt voor de vaststelling van de&#13;
omvang van de melkproduktie die in het vervolg nog was toegestaan zonder daarover&#13;
een heffing verschuldigd te zijn. De waarde van dat produktierecht heeft zich daarna&#13;
zelfstandig ontwikkeld.'&#13;
Moet nu in deze laatste overweging een afwijzing van de factorkostenmethode worden&#13;
gelezen? In het kader van de beantwoording van deze vraag is het allereerst van belang&#13;
welke processuele stellingname aan de overweging ten grondslag ligt.&#13;
Namens Wouters van den Oudenweyer is naar voren gebracht dat afgeweken zou moeten&#13;
worden van de 50%-50%-verdeling, evenwel zonder dat daaraan een gemotiveerde&#13;
berekening van de wederzijdse aanspraken op de waarde van het melkquotum ten grondslag&#13;
lag. Onder die omstandigheden kon het Hof redelijkerwijs tot het oordeel komen dat&#13;
van bijzondere omstandigheden om af te wijken van de 50%-50%-verdeling niet is gebleken.&#13;
Daarnaast blijkt uit de onderliggende processtukken dat de (markt)waarde van het&#13;
melkquotum als criterium voor een andere verdeling dan 50%-50% aan de orde is gesteld;&#13;
overweging 14 lijkt daarop een adequate reactie van het Hof.&#13;
Anders dan Heisterkamp ben ik van mening dat het Hof met overweging 14 niet de&#13;
factorkostenmethode verwerpt. Dat zou ook niet voor de hand liggen: de factorkostenmethode&#13;
geeft immers geen enkel oordeel over de (marktwaarde van het melkquotum, doch&#13;
slechts over de verhouding waarin pachter en verpachter gerechtigd zijn tot de waarde van&#13;
het melkquotum, ongeacht de hoogte daarvan.&#13;
Het was op zich wel mogelijk geweest dat het Hof - het gaat tenslotte om een overweging&#13;
ten overvloede - heeft willen zeggen dat het de factorkostenmethode verwerpt, gezegd&#13;
heeft het Hof dit in het onderhavige arrest niet. Het lijkt mij dat eerst gesproken kan&#13;
worden van een oordeel over de factorkostenmethode nadat deze in toegepaste vorm&#13;
daadwerkelijk aan het Hof is voorgelegd; daarvan is in de onderhavige zaak geen sprake&#13;
geweest. Een aanknopingspunt voor deze visie is te vinden in het arrest-Van Vonderen/&#13;
Stichting Maaszicht.6 Door Van Vonderen was aangevoerd dat de pachtkamer in eerste&#13;
aanleg ten onrechte had bepaald dat de schade van Stichting Maaszicht als gevolg van&#13;
de verkoop van het melkquotum door Van Vonderen diende te worden vastgesteld op&#13;
50% van de waarde van het met het gepachte samenhangende melkquotum. Het percentage&#13;
diende volgens Van Vonderen te worden vastgesteld aan de hand van de factorkostenmethode,&#13;
overigens zonder daarbij aan te geven tot welke verdeling dat in concreto zou&#13;
moeten leiden. Het Hof verwerpt deze stelling met de volgende overweging:&#13;
'Door Van Vonderen is als reden, waarom zou moeten worden afgeweken van deze (behoudens&#13;
bijzondere omstandigheden) gebruikelijke schadevaststelling, aangevoerd dat het&#13;
perceel minder dan de overige bij het bedrijf gebruikte grond heeft bijgedragen aan de opbouw&#13;
van het melkquotum, omdat het daarvoor minder goed bruikbaar zou zijn. Van&#13;
Vonderen heeft deze stelling in het geheel niet gemotiveerd, behalve met een beroep op de afstand van ca. 6 km tot het bedrijf van Van Vonderen. Die afstand is echter onvoldoende&#13;
reden voor een dergelijke conclusie.'&#13;
Uit deze overweging kan worden afgeleid dat geen principiÃ«le afwijzing van de factorkostenmethode&#13;
door het Hof plaatsvindt, doch slechts dat aan de hand van een gemotiveerde&#13;
argumentatie in individuele gevallen een oordeel gegeven zal worden of afgeweken&#13;
dient te worden van de 50%-50%-verdeling.&#13;
3. WETGEVING&#13;
Inmiddels heeft de problematiek van de verdeling van de waarde van het melkquotum bij&#13;
het einde van de pachtovereenkomst de aandacht getrokken van de Tweede Kamer. In de&#13;
parlementaire behandeling van het wetsvoorstel tot wijziging van de Pachtwet7 is de huidige&#13;
jurisprudentie betreffende de verdeling van het melkquotum aan de orde gesteld en&#13;
aangegeven dat deze door middel van ingrijpen van de wetgever veranderd dient te worden.&#13;
Op 10 november 1994 is dit standpunt neergelegd in een motie8, waarin de regering&#13;
verzocht wordt in een notitie aan te geven op welke wijze dient te worden voldaan aan&#13;
een billijke verdeling waarbij rekening wordt gehouden met de bepalingen in de Beschikking&#13;
Superheffing, de factorkostenmethode en art. 25 van de Pachtwet. De motie weerspiegelde&#13;
de visie van de gehele kamer en is dan ook aangenomen. Met het aannemen van&#13;
deze motie heeft de wetgever zich nadrukkelijk in de discussie gemengd.&#13;
De vraag is, welke gevolgen de stellingname van de wetgever voor de rechtspraak&#13;
dient te hebben. De verhouding rechter-wetgever is recentelijk aan de orde geweest naar&#13;
aanleiding van de arresten van de Hoge Raad inzake Staat en Gemeente Ouderkerk/Shell&#13;
Nederland Raffinaderij B.V.9, Staat/Solvay Duphar B.V.10, Staat/Fasson Nederland B.V. en&#13;
Van den Brink'', en Van den Brink/Staat.12 Deze arresten zijn scherp bekritiseerd door Van&#13;
Dunne13, die constateert dat de Hoge Raad niet handelde als wetgever-plaatsvervanger in&#13;
een situatie dat de wetgever verstek laat gaan, maar zich uitdrukkelijk stelde in de plaats&#13;
van de wetgever, met wiens oordeel hij - de Hoge Raad - zich niet kan verenigen. Van&#13;
Dunne stelt - naar mijn mening terecht - de vraag of dit in ons rechtsstelsel past. Het&#13;
antwoord op zijn retorische vraag wie ook weer de hoogste macht in onze rechtsstaat is,&#13;
dient inderdaad de wetgever te zijn.&#13;
Ook terzake van de verdeling van de waarde van het melkquotum zal de rechtspraak&#13;
zich dienen te richten naar de visie van de wetgever.&#13;
4. CONCLUSIE&#13;
Uit het arrest Kwak/Wouters van den Oudenweyer kan, in samenhang bezien met het arrest&#13;
Van Vonderen/Stichting Maaszicht, naar mijn mening niet de conclusie worden getrokken dat het Pachthof de factorkostenmethode verwerpt. Voor zover het Pachthof die&#13;
bedoeling wel zou hebben gehad en dit wellicht in een latere uitspraak wel zou hebben&#13;
willen doen, is die weg inmiddels afgesloten door de stellingname van de wetgever. Een&#13;
en ander laat onverlet de plicht van partijen gemotiveerd - door middel van een concrete&#13;
taxatie en berekening - aan te geven op welke wijze de verdeling van de waarde dient&#13;
plaats te vinden. Blijft een dergelijke motivering achterwege, dan heeft de pachtrechter de&#13;
bevoegdheid zelf een schatting te maken, die vanzelfsprekend kan afwijken van de visies&#13;
van partijen.</content><legacyfootnotes>1. Land- en Tuinbouwbulletin 1994 nr. 3.&#13;
2. Pk. Hof Arnhem 21 januari 1991, Agr.R. 1991, 4485.&#13;
3. J. Tolner: Pacht en (schade)vergoeding bij overdracht van melkquotum. Een juridische en bedrijfsecono&#13;
mische benadering van de verhouding pachter-verpachter, Agrarisch Recht 1993, p. 73 e.v.&#13;
4. D.W. de Hoop en C.H.G. Daatselaar: De hoogte van de verschillende factorkosten op melkveebedrijven,&#13;
Agrarisch Recht 1993, p. 89 e.v., P.S.A. Overwater: De redelijkheid en billijkheid en het melkquotum,&#13;
Agrarisch Recht 1993 p. 342 e.v., P.A. de Hoog: Naar een vernieuwd systeem van melkquotering en quotumverdeling,&#13;
Agrarisch Recht 1993, p. 373 e.v., G.M.F. Snijders: Naar een nieuw systeem van quotumverdeling?&#13;
Een reactie, Agrarisch Recht 1993, p. 529 e.v. en P.A. de Hoog: (Verdeling van) melkquotum&#13;
bij pachtbeÃ«indiging: grondslagen en uitgangspunten, Agrarisch Recht 1993, p. 532 e.v. Agrarisch Recht&#13;
1993, p. 243 e.v., J. Tolner: Verdeling van de waarde van het melkquotum.&#13;
5. Pk. Hof Arnhem 21 februari 1994, Agr.R. 1994, 4703.&#13;
6. Pk. Hof Arnhem 27 september 1994, Pr november 1994, 5 nr. 4.&#13;
7. Tweede Kamer nr. 22 705.&#13;
8. Motie van de leden Huijs, Ter Veer, Keur, Van der Vlies en Reitsma, Tweede Kamer nr. 22 705, verga&#13;
derjaar 1994-1995 nr. 24.&#13;
9. HR 30 september 1994, RvdW 1994, 185.&#13;
10. HR 30 september 1994, RvdW 1994, 186.&#13;
11. HR 30 september 1994, RvdW 1994, 187.&#13;
12. HR 30 september 1994, RvdW 1994, 188.&#13;
13. J.M. van Dunne: Wie sterk is mag dom zijn, Nederlands Juristenblad 1994, p. 1329e.v.</legacyfootnotes><footnotes><footnote/></footnotes><auteurs>Mr. drs. PA. de Hoog</auteurs><published>1995-01-01 00:00:00</published><modified>1994-08-08 00:00:00</modified><editiondate>1995-01-01</editiondate><htmlpath>https://denhollander.info/artikel/6005</htmlpath></article>
</articles></edition>
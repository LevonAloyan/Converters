<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2007</searchword><id>3763</id><udhid>UDH:TvAR/3763</udhid><titel>Uitspraak zaaknr. KC 05-32 (TvAR 2007/5379,5380,5381,5382,5383,5384,5385)</titel><searchwords><searchword>TvAR 1/2007</searchword><searchword>TvAR 2007/5379</searchword><searchword>TvAR 2007/5380</searchword><searchword>TvAR 2007/5381</searchword><searchword>TvAR 2007/5382</searchword><searchword>TvAR 2007/5383</searchword><searchword>TvAR 2007/5384</searchword><searchword>TvAR 2007/5385</searchword><searchword>UDH:TvAR/3763</searchword></searchwords><attachments><attachment><name>TvAR_2007_1-jurisprudentie.pdf</name><extention>pdf</extention><url>https://denhollander.info/download/3761/ci</url></attachment></attachments><inleiding>&lt;p&gt;Overtreding van artikel 4, eerste lid onderdeel d van de Verordening HPA bestrijding knolcyperus 2004.&lt;/p&gt;</inleiding><content>&lt;p&gt;1. De procedure Op 15 maart 2006 heeft het Tuchtgerecht een schriftelijke verklaring ontvangen van de voorzitter van het Hoofdproductschap Akkerbouw met nummer KC 05-32 en een bijgevoegd berechtingsrapport waarmee de zaak bij het Tuchtgerecht aanhangig is gemaakt. Op 4 april 2006 heeft het onderzoek ter zitting plaatsgevonden. Betrokkene heeft de zaak nader toegelicht. Namens de voorzitter van het Hoofdproductschap Akkerbouw heeft mevrouw mr. O.D. van der Vliet de zaak nader toegelicht. 2. De schriftelijke verklaring en het berechtingsrapport Betrokkene wordt ten laste gelegd: Overtreding van artikel 4, eerste lid onderdeel d van de Verordening HPA bestrijding knolcyperus 2004. Daarin is de verplichting opgenomen dat een ondernemer, aan wie een teeltverbod is opgelegd, de op de in gebruik zijnde grond voorkomende knolcyperus moet verwijderen en vernietigen. Het berechtingsrapport is 11 november 2005 opgemaakt door Kees Boons, toezichthouder HPA. Het berechtingsrapport bevat een verklaring van betrokkene, het signaleringsrapport van 5 september 2005, een brief van het Hoofdproductschap Akkerbouw van 10 november 2004 met correspondentienummer KC-04 en een situatieschets van het perceel waarop het teeltverbod geldt. 3. De betrokken regelgeving Het Hoofdproductschap Akkerbouw heeft de Verordening HPA bestrijding knolcyperus 2004 vastgesteld. Doelstelling is de bestrijding van knolcyperus en het zoveel mogelijk voorkomen van de verspreiding van knolcyprus. Knolcyperus is een hardnekkig onkruid dat in een aantal land- en tuinbouwgewassen schade kan veroorzaken. Indien knolcyperus wordt aangetroffen geldt een teeltverbod van bepaalde gewassen en is de ondernemer verplicht de knolcyperus te bestrijden. In de verordening is verder geregeld op welke wijze ondernemers in kennis worden gesteld van een teeltverbod en van de opheffing daarvan. Tevens wordt aan de desbetreffende ondernemers voorgeschreven hoe de knolcyperus bestreden moet worden. Op overtreding van het bepaalde bij of krachtens deze verordening worden tuchtrechtelijke maatregelen gesteld. 4. De vaststaande feiten Op grond van de stukken en het onderzoek ter zitting zijn in deze zaak de volgende feiten en omstandigheden voor het Tuchtgerecht vast komen te staan: &amp;bull; vanaf 16 juli 1998 is op perceel X van betrokkene een teeltverbod van kracht voor een oppervlakte van 1.180 m2; &amp;bull; op 30 augustus 2000 is in verband met uitbreiding van de knolcyperusbesmetting het teeltverbod uitgebreid op perceel X tot een oppervlakte van 2.140 m2. &amp;bull; op 11 augustus 2003 is in verband met uitbreiding van de knolcyperusbesmetting een het teeltverbod uitgebreid op perceel X tot een oppervlakte van 3.880 m2. &amp;bull; op 10 november 2004 is in verband met uitbreiding van de knolcyperusbesmetting een nieuw teeltverbod opgelegd op perceel X voor een oppervlakte van 6.634 m2; &amp;bull; Het HPA heeft op 10 december 2004 en 13 juni 2005 een brief gestuurd met daarin een toelichting op de aanscherping van het knolcyperusbeleid; &amp;bull; op 28 juni 2005 is door de toezichthouder HPA knolcyperus aangetroffen in een meer dan lichte hoeveelheid en is een berechtingsrapport opgemaakt. 5. Standpunt Hoofdproductschap Akkerbouw De ondernemer aan wie een teeltverbod is opgelegd dient maatregelen te nemen ter voorkoming van de verspreiding van knolcyperus. E&amp;eacute;n van deze maatregelen is de verplichting de op de in gebruik zijnde grond voorkomende knolcyperus te verwijderen en te vernietigen. Betrokkene is geen ondernemer maar gelet op artikel 8 van de Verordening HPA bestrijding knolcyperus 2003 zijn de bepalingen van de verordening mede bindend voor betrokkene (natuurlijke persoon) aangezien hij handelingen verricht die bedrijfsmatig in ondernemingen plegen te worden verricht waarvoor het Hoofdproductschap Akkerbouw is ingesteld. Betrokkene is op 10 november 2004 een teeltverbod opgelegd. Op 28 juni 2005 wordt knolcyperus aangetroffen en het Hoofdproductschap Akkerbouw verzoekt derhalve het Tuchtgerecht aan betrokkene een geldboete op te leggen. 6. Standpunt van betrokkene Betrokkene geeft aan dat hij in 2000 zijn bedrijf heeft be&amp;euml;indigd en percelen heeft verkocht. Twee percelen heeft hij gehouden waaronder het onderhavige besmette perceel, dit perceel is onverkoopbaar. Hij heeft veel maatregelen genomen om de knolcyperus te bestrijden. Het perceel ligt 3 jaar braak waarvan het besmette gedeelte al langer. Betrokkene heeft zich door een professionele onkruidbestrijder laten informeren. Betrokkene heeft contact gehad met de Plantenziektekundige Dienst en advies gekregen wat hij heeft opgevolgd. Hij heeft het perceel in 2004 5 &amp;aacute; 6 maal gespoten met Roundup en er heeft vervolgens grondbewerking plaatsgevonden. Betrokkene doet een beroep op overmacht omdat hij de knolcyperus bestrijdt op de geadviseerde manier en de besmetting toch niet kwijtraakt. 7. De beoordeling Het Tuchtgerecht stelt vast dat op het perceel van betrokkene knolcyperus is geconstateerd. Betrokkene geeft dat ook toe. Hiermee acht het Tuchtgerecht het ten laste gelegde bewezen en stelt daarmee de overtreding van artikel 4 van de Verordening HPA knolcyperus 2004 vast. Bij de bepaling van de hoogte van de straf houdt het Tuchtgerecht rekening met het volgende. Betrokkene is geen landbouwof tuinbouwondernemer meer en gebruikt het perceel niet voor een teelt. Het Tuchtgerecht stelt tevens vast dat betrokkene de nodige maatregelen neemt om de knolcyperus te bestrijden en daar serieus mee bezig is. Het Tuchtgerecht is echter van oordeel dat een beroep op overmacht niet kan slagen. Het Tuchtgerecht is van oordeel dat betrokkene veel onderneemt om de knolcyperus te bestrijden maar dat niet gesteld kan worden dat betrokkene alles heeft gedaan wat redelijkerwijs van hem mocht worden verwacht. 8. De beslissing Het Tuchtgerecht legt, gelet op de ernst van het feit en de omstandigheden van de zaak aan betrokkene een geldboete op van &amp;euro; 200.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-01-01 00:00:00</published><modified>2017-06-08 16:08:31</modified><editiondate>2007-01-01</editiondate><htmlpath>https://denhollander.info/artikel/3763</htmlpath></article>
</articles></edition>